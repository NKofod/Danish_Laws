Fremsat den 7. februar 2002 af  

 udenrigsministeren (Per Stig Møller) Forslag til folketingsbeslutning om tiltrædelse af Stabiliserings- og  

 Associeringsaftale mellem De Europæiske Fællesskaber og deres  

 medlemsstater på den ene side og Republikken Kroatien på den  

 anden side.
 Folketinget meddeler sit samtykke til, at regeringen på Danmarks  

 vegne tiltræder den i Luxemborg den 29. oktober 2001 undertegnede  

 Stabiliserings- og Associeringsaftale mellem De Europæiske  

 Fællesskaber og deres medlemsstater på den ene side og  

 Republikken Kroatien på den anden side.
INDHOLDSFORTEGNELSE 1.	Folketingsbeslutning om tiltrædelse af Stabiliserings- og  

 Associeringsaftale mellem De Europæiske Fællesskaber og deres  

 medlemsstater på den ene side og Republikken Kroatien på den  

 anden side Præambel Afsnit I.
Almindelige principper Afsnit II.
Politisk dialog Afsnit III.
Regionalt samarbejde Afsnit IV.
Frie varebevægelser Kapitel I Industrivarer Kapitel II Landbrug og Fiskeri Kapitel III Fælles bestemmelser Afsnit V.
Arbejdskraftens bevægelighed, etablering, tjenesteydelser og  

 kapital Kapitel I Arbejdskraftens bevægelighed Kapitel II Etablering Kapitel III Udveksling af tjenesteydelser Kapitel IV Løbende betalinger og kapitalbevægelser Kapitel V Almindelige bestemmelser Afsnit VI.
Tilnærmelse af lovgivning, lovhåndhævelse og  

 konkurrenceregler Afsnit VII.
Retlige og indre anliggender Afsnit VIII.
Samarbejdspolitikker Afsnit IX.
Finansielt samarbejde Afsnit X.
Institutioner, almindelige og afsluttende bestemmelser Bilagsoversigt 2.	Bemærkninger til forslaget STABILISERINGS- OG ASSOCIERINGSAFTALE  

 MELLEM DE EUROPÆISKE FÆLLESSKABER OG DERES MEDLEMSSTATER PÅ  

 DEN ENE SIDE, OG REPUBLIKKEN KROATIEN PÅ DEN ANDEN SIDE KONGERIGET BELGIEN, KONGERIGET DANMARK FORBUNDSREPUBLIKKEN TYSKLAND DEN HELLENSKE REPUBLIK KONGERIGET SPANIEN DEN FRANSKE REPUBLIK IRLAND DEN ITALIENSKE REPUBLIK STORHERTUGDØMMET LUXEMBOURG KONGERIGET NEDERLANDENE, REPUBLIKKEN ØSTRIG DEN PORTUGISISKE REPUBLIK REPUBLIKKEN FINLAND, KONGERIGET SVERIGE, DET FORENEDE KONGERIGE STORBRITANNIEN OG NORDIRLAND, kontraherende parter i traktaten om oprettelse af Det Europæiske  

 Fællesskab, traktaten om oprettelse af Det Europæiske Kul- og  

 Stålfællesskab, traktaten om oprettelse af Det Europæiske  

 Atomenergifællesskab og traktaten om Den Europæiske Union, i det følgende benævnt »medlemsstaterne«, og for DET EUROPÆISKE FÆLLESSKAB, DET EUROPÆISKE KUL- OG  

 STÅLFÆLLESSKAB OG DET EUROPÆISKE  

 ATOMENERGIFÆLLESSKAB, i det følgende benævnt »Fællesskabet«, på den ene side, og den befuldmægtigede for REPUBLIKKEN KROATIEN, på den anden side, SOM TAGER HENSYN TIL betydningen af denne aftale inden for rammerne af  

 stabiliserings- og associeringsprocessen med landene i det sydøstlige  

 Europa for skabelse og befæstelse af en stabil europæisk orden  

 baseret på samarbejde, i hvilket Den Europæiske Union er en  

 hjørnesten, såvel som inden for rammerne af  

 stabilitetspagten, SOM TAGER HENSYN TIL parternes tilsagn om at ville bidrage med alle midler  

 til den politiske, økonomiske og institutionelle stabilisering i  

 Kroatien samt i regionen gennem udvikling af civilsamfundet og  

 demokratisering, opbygning af institutioner og reform af den offentlige  

 forvaltning, udvidet handelsmæssigt og økonomisk samarbejde, et  

 vidtgående samarbejde også inden for retlige og indre anliggender  

 og styrkelse af den nationale og regionale sikkerhed, SOM TAGER HENSYN TIL parternes tilsagn om at ville øge de politiske  

 og økonomiske friheder som det virkelige grundlag for denne aftale,  

 samt deres tilsagn om at ville respektere menneskerettighederne og  

 retsstaten, herunder rettighederne for personer, der tilhører  

 nationale mindretal, og de demokratiske principper gennem et flerpartisystem  

 med frie og retfærdige valg, SOM TAGER HENSYN TIL, at Kroatien bekræfter, at det vil respektere  

 retten til tilbagevenden for alle flygtninge og fordrevne personer og  

 beskytte deres rettigheder i den forbindelse, SOM TAGER HENSYN TIL parternes forpligtelse til fuldt ud at respektere og  

 anvende alle principperne og bestemmelserne i FN-pagten, fra OSCE, navnlig  

 slutakten fra Helsingfors, slutdokumenterne fra Madrid- og  

 Wien-konferencerne, Paris-chartret for et nyt Europa og principperne i  

 Köln-stabilitetspagten for Sydøsteuropa og overholde  

 forpligtelserne i henhold til Dayton/Paris- og Erdut-aftalerne for dermed at  

 bidrage til den regionale stabilitet og samarbejdet mellem landene i  

 regionen, SOM TAGER HENSYN TIL parternes tilslutning til principperne for den frie  

 markedsøkonomi og Fællesskabets beredvillighed til at bidrage  

 til den økonomiske reform i Kroatien, SOM TAGER HENSYN TIL parternes tilslutning til frihandel i  

 overensstemmelse med WTO-rettighederne og -forpligtelserne, SOM ØNSKER at etablere en regelmæssig politisk dialog om  

 bilaterale og internationale anliggender af gensidig interesse, herunder de  

 regionale aspekter, under hensyntagen til Den Europæiske Unions  

 fælles udenrigs- og sikkerhedspolitik, SOM ER OVERBEVIST OM, at stabiliserings- og associeringsaftalen vil skabe  

 et nyt klima for deres indbyrdes økonomiske forbindelser og i  

 særdeleshed for udviklingen af handel og investeringer, som er en  

 forudsætning for økonomisk omstrukturering og modernisering, SOM HOLDER Kroatiens tilsagn FOR ØJE om at ville tilnærme sin  

 lovgivning til Fællesskabets i de relevante sektorer, SOM TAGER HENSYN TIL, at Fællesskabet er villigt til at levere en  

 afgørende støtte til gennemførelsen af reform og  

 genopbygning og til at benytte alle til rådighed stående  

 instrumenter inden for samarbejde og faglig, finansiel og økonomisk  

 bistand på et alsidigt vejledende flerårigt grundlag, SOM BEKRÆFTER, at bestemmelserne i denne aftale, som falder ind  

 under anvendelsesområdet for tredje del, afsnit IV i traktaten om  

 oprettelse af Det Europæiske Fællesskab, er bindende for Det  

 Forenede Kongerige og Irland som særskilte kontraherende parter, og  

 ikke som part i Det Europæiske Fællesskab, indtil Det Forenede  

 Kongerige og Irland (alt efter omstændighederne) meddeler Kroatien, at  

 de er blevet bundet som part i Det Europæiske Fællesskab i  

 overensstemmelse med protokollen om Det Forenede Kongeriges og Irlands  

 stilling, der er knyttet til traktaten om Den Europæiske Union og  

 traktaten om oprettelse af Det Europæiske Fællesskab.
Det samme  

 gælder for Danmark i overensstemmelse med protokollen om Danmarks  

 stilling, som er knyttet til nævnte traktater, SOM HENVISER TIL Zagreb-topmødet, hvor der appelleredes til en  

 yderligere befæstelse af forbindelserne mellem landene i  

 stabiliserings- og associeringsprocessen og Den Europæiske Union samt  

 et udvidet regionalt samarbejde, SOM HENVISER TIL, at Den Europæiske Union er rede til i videst  

 mulige omfang at integrere Kroatien i de politiske og økonomiske  

 hovedstrømninger i Europa og landets status som potentiel kandidat til  

 EU-medlemskab på basis af traktaten om oprettelse af Den  

 Europæiske Union og opfyldelsen af de kriterier, som Det  

 Europæiske Råd fastlagde i juni 1993, forudsat at denne aftale  

 gennemføres til fulde, navnlig hvad angår det regionale  

 samarbejde, ER BLEVET ENIGE OM FØLGENDE:
ARTIKEL 1 1. Der oprettes en associering mellem Fællesskabet  

 og dets medlemsstater på den ene side og Kroatien på den anden  

 side.
 2. Det er formålet med denne associering:
at skabe passende rammer for en politisk dialog og således  

 gøre det muligt at udvikle nære politiske forbindelser mellem  

 parterne at støtte Kroatiens bestræbelser for at udvikle det  

 økonomiske og internationale samarbejde, også gennem en  

 tilnærmelse af landets lovgivning til Fællesskabets at støtte Kroatiens bestræbelser på at  

 fuldføre omstillingen til markedsøkonomi, at fremme harmoniske  

 økonomiske forbindelser og gradvis at oprette et  

 frihandelsområde mellem Fællesskabet og Kroatien at fremme det regionale samarbejde på alle områder, der  

 er omfattet af denne aftale.
AFSNIT I ALMINDELIGE PRINCIPPER ARTIKEL 2 Respekten for de demokratiske principper og  

 menneskerettighederne som stadfæstet i verdenserklæringen om  

 menneskerettighederne og som defineret i slutakten fra Helsingfors og  

 Paris-chartret om et nyt Europa og respekten for de folkeretlige principper  

 og retsstaten såvel som de markedsøkonomiske principper, som de  

 fremgår af CSCE-dokumentet fra Bonn-konferencen om økonomisk  

 samarbejde, danner grundlaget for parternes interne og eksterne politik og  

 udgør væsentlige elementer i denne aftale.
ARTIKEL 3 International og regional fred og stabilitet og udvikling  

 af gode naboskabsforbindelser er af central betydning for stabiliserings- og  

 associeringsprocessen som omhandlet i konklusionerne af samlingen i  

 Rådet for Den Europæiske Union den 21. juni 1999. Denne aftale  

 indgås og gennemføres inden for rammerne af konklusionerne af  

 samlingen i Rådet for Den Europæiske Union den 29. april  

 1997 på grundlag af Kroatiens egen fortjeneste.
ARTIKEL 4 Kroatien forpligter sig til at videreføre og fremme  

 samarbejdet og gode naboskabsforbindelser med de andre lande i regionen,  

 også hvad angår passende gensidige indrømmelser i  

 forbindelse med person-, vare- og kapitalbevægelser og tjenesteydelser  

 samt projekter af fælles interesse, navnlig vedrørende  

 flygtninges tilbagevenden og bekæmpelse af organiseret kriminalitet,  

 korruption, hvidvaskning af penge, ulovlig migration og menneskesmugling.  

 Dette tilsagn er en væsentlig faktor i udviklingen af forbindelserne  

 mellem parterne og bidrager således til den regionale stabilitet.
ARTIKEL 5 1. Associeringen gennemføres gradvis og skal  

 være fuldført senest inden seks år efter denne aftales  

 ikrafttræden.
 2. Stabiliserings- og Associeringsrådet, der er oprettet ved artikel  

 110, undersøger med regelmæssige mellemrum denne aftales  

 anvendelse og Kroatiens resultater med lovgivningsmæssige,  

 administrative, institutionelle og økonomiske reformer set på  

 baggrund af præamblen og i overensstemmelse med de almindelige  

 principper i denne aftale.
ARTIKEL 6 Aftalen skal være forenelig med de relevante  

 WTO-bestemmelser, særlig artikel XXIV i GATT 1994 og artikel V i  

 GATS.
AFSNIT II POLITISK DIALOG ARTIKEL 7 Der etableres inden for denne aftales rammer en politisk  

 dialog mellem parterne.
Den skal ledsage og befæste tilnærmelsen  

 mellem Den Europæiske Union og Kroatien og bidrage til at etablere  

 nære solidaritetsforbindelser og nye former for samarbejde mellem  

 parterne.
 Den politiske dialog skal især fremme:
Kroatiens fuldstændige integration i samfundet af demokratiske  

 nationer og dets gradvise tilnærmelse til Den Europæiske  

 Union større sammenfald i parternes holdning til internationale  

 spørgsmål, også eventuelt gennem informationsudveksling,  

 navnlig sådanne, som vil kunne få væsentlige virkninger for  

 parterne regionalt samarbejde og opbygning af gode naboskabsforbindelser fælles synspunkter vedrørende sikkerhed og stabilitet i  

 Europa, herunder samarbejde på områder, der er omfattet af Den  

 Europæiske Unions fælles udenrigs- og  

 sikkerhedspolitik.
ARTIKEL 8 1. Den politiske dialog finder sted i Stabiliserings- og  

 Associeringsrådet, som skal have almindelig kompetence til at behandle  

 alle anliggender, som parterne måtte ønske at forelægge  

 det.
 2. På anmodning af parterne kan den politiske dialog også  

 finde sted under følgende former:
i givet fald på møder mellem højtstående  

 tjenestemænd, der repræsenterer Kroatien på den ene side og  

 formandskabet for Rådet for Den Europæiske Union og Kommissionen  

 på den anden side under fuldstændig udnyttelse af alle diplomatiske kanaler  

 mellem parterne, herunder passende kontakter i tredjelande og i De Forenede  

 Nationer, OSCE, Europarådet og andre internationale fora med alle andre midler, som vil kunne bidrage til at konsolidere,  

 udvikle og uddybe denne dialog.
ARTIKEL 9 Den politiske dialog på parlamentarikerplan finder  

 sted i Det Parlamentariske Stabiliserings- og Associeringsudvalg, der er  

 nedsat ved artikel 116.
ARTIKEL 10 Den politiske dialog kan finde sted inden for  

 multilaterale rammer og som en regional dialog med inddragelse af andre lande  

 i regionen.
AFSNIT III REGIONALT SAMARBEJDE ARTIKEL 11 Kroatien vil på basis af sin tilslutning til fred og  

 stabilitet og til udvikling af gode naboskabsforbindelser aktivt fremme det  

 regionale samarbejde.
Fællesskabet støtter også projekter  

 af regional eller grænseoverskridende dimension med sine programmer for  

 faglig bistand.
 Når Kroatien påtænker at udvide sit samarbejde med et af  

 de i artikel 12 til 14 nedenfor omhandlede lande, underretter det  

 Fællesskabet og dets medlemsstater herom og hører dem i  

 overensstemmelse med bestemmelserne i afsnit X.
ARTIKEL 12 Samarbejde med andre lande,  

 som har undertegnet en stabiliserings- og associeringsaftale Efter undertegnelsen af denne aftale indleder Kroatien  

 forhandlinger med det land eller de lande, der allerede har undertegnet en  

 stabiliserings- og associeringsaftale, med henblik på at indgå  

 bilaterale konventioner om regionalt samarbejde, hvis formål skal  

 være at udvide samarbejdet mellem de berørte lande.
 Hovedelementerne i disse konventioner skal være:
politisk dialog oprettelse af et frihandelsområde mellem parterne, som er  

 foreneligt med de relevante WTO-bestemmelser gensidige indrømmelser vedrørende arbejdstagernes  

 bevægelighed, etablering, udveksling af tjenesteydelser, løbende  

 betalinger og kapitalbevægelser samt anden politik vedrørende  

 personbevægelser på samme niveau som denne aftales bestemmelser om samarbejde på andre områder, også  

 sådanne som eventuelt ikke er omfattet af denne aftale, navnlig  

 på området retlige og indre anliggender.
 Disse konventioner skal om fornødent indeholde bestemmer om de  

 nødvendige institutionelle mekanismer.
Konventionerne indgås senest to år efter denne aftales  

 ikrafttræden.
Kroatiens beredvillighed til at indgå sådanne  

 konventioner er en forudsætning for en yderligere udvikling af  

 forbindelserne mellem Kroatien og Den Europæiske Union.
ARTIKEL 13 Samarbejde med andre lande, der er berørt af  

 stabiliserings- og associeringsprocessen Kroatien skal indgå i et regionalt samarbejde med de  

 andre lande, der berøres af stabiliserings- og associeringsprocessen  

 på nogle eller alle områder for det af denne aftale omfattede  

 samarbejde, navnlig sådanne, som er af fælles interesse.
Dette  

 samarbejde skal være foreneligt med principperne og målene i  

 denne aftale.
ARTIKEL 14 Samarbejde med lande, der er kandidater til  

 tiltrædelse af EU Kroatien kan befordre sit samarbejde og indgå en  

 konvention om regionalt samarbejde med ethvert land, der er kandidat til  

 tiltrædelse af EU på alle de af denne aftale omfattede  

 samarbejdsområder.
En sådan konvention skal gradvis tilpasse  

 forbindelserne mellem Kroatien og dette land til den relevante del af  

 forbindelserne mellem Det Europæiske Fællesskab og dets  

 medlemsstater og nævnte land.
AFSNIT IV FRIE VAREBEVÆGELSER ARTIKEL 15 1. Fællesskabet og Kroatien opretter gradvis et  

 frihandelsområde i en periode af en varighed på højst seks  

 år begyndende på tidspunktet for aftalens ikrafttræden i  

 overensstemmelse med aftalens bestemmelser og med bestemmelserne i GATT 1994  

 og WTO.
I denne sammenhæng tager de hensyn til følgende  

 specifikke krav.
 2. Den kombinerede varenomenklatur anvendes til tarifering af varer i  

 samhandelen mellem de to parter.
 3. For hver vare udgør basistolden, ud fra hvilken de gradvise  

 nedsættelser, der er fastsat i denne aftale, skal foretages, den told,  

 der faktisk blev anvendt generelt på dagen forud for aftalens  

 undertegnelse, eller den told, der er bundet i WTO for 2002, alt efter  

 hvilken er lavest.
 4. Foretages der efter aftalens undertegnelse toldnedsættelser  

 på et generelt grundlag, særlig nedsættelser, som  

 følger af toldforhandlingerne i WTO-regi, træder denne nedsatte  

 told i stedet for den i stk. 3 omhandlede basistold på det  

 tidspunkt, hvor disse nedsættelser foretages.
 5. Fællesskabet og Kroatien meddeler hinanden deres respektive  

 basistoldsatser.
KAPITEL I INDUSTRIVARER ARTIKEL 16 1. Bestemmelserne i dette kapitel finder anvendelse  

 på alle varer med oprindelse i Fællesskabet og Kroatien, som er  

 omfattet af kapitel 25 til 97 i den kombinerede nomenklatur, med undtagelse  

 af de varer, der er opregnet i et bilag 1, stk. 1, nr. ii), til aftalen  

 om landbrug (GATT 1994).
 2. Bestemmelserne i artikel 17 og 18 finder hverken anvendelse på  

 tekstilvarer eller stålprodukter henhørende under kapitel 72 i  

 den kombinerede nomenklatur som anført i artikel 22 og 23.
 3. Handelen mellem parterne med produkter, der er omfattet af traktaten om  

 oprettelse af Det Europæiske Atomenergifællesskab reguleres i  

 overensstemmelse med denne traktats bestemmelser.
ARTIKEL 17 1. Told ved indførsel i Fællesskabet af varer  

 med oprindelse i Kroatien afskaffes ved denne aftales ikrafttræden.
 2. Kvantitative restriktioner ved indførsel i Fællesskabet og  

 foranstaltninger med tilsvarende virkning afskaffes på tidspunktet for  

 aftalens ikrafttræden, for så vidt angår varer med  

 oprindelse i Kroatien.
ARTIKEL 18 1. Told ved indførsel i Kroatien på andre  

 varer med oprindelse i Fællesskabet end dem, der er opført i  

 bilag I og II, afskaffes på tidspunktet for denne aftales  

 ikrafttræden.
 2. Told ved indførsel i Kroatien på varer med oprindelse i  

 Fællesskabet, som er opført i bilag I, nedsættes gradvis  

 efter følgende tidsplan:
på datoen for denne aftales ikrafttræden nedsættes  

 hver toldsats til 60% af basistolden den 1. januar 2003 nedsættes alle toldsatser til 30% af  

 basistolden den 1. januar 2004 afskaffes den resterende told.
 3. Told ved indførsel i Kroatien på varer med oprindelse i  

 Fællesskabet, som er opført i bilag II, nedsættes og  

 afskaffes efter følgende tidsplan:
på datoen for denne aftales ikrafttræden nedsættes  

 hver toldsats til 70% af basistolden den 1. januar 2003 nedsættes alle toldsatser til 50% af  

 basistolden den 1. januar 2004 nedsættes alle toldsatser til 40% af  

 basistolden den 1. januar 2005 nedsættes alle toldsatser til 30% af  

 basistolden den 1. januar 2006 nedsættes alle toldsatser til 15% af  

 basistolden den 1. januar 2007 afskaffes den resterende told.
 4. Kvantitative restriktioner ved indførsel i Kroatien af varer med  

 oprindelse i Fællesskabet og foranstaltninger med tilsvarende virkning  

 afskaffes på tidspunktet for denne aftales ikrafttræden.
ARTIKEL 19 Ved aftalens ikrafttræden afskaffer  

 Fællesskabet og Kroatien i deres samhandel alle afgifter med virkning  

 svarende til importtold.
ARTIKEL 20 1. Fællesskabet og Kroatien afskaffer ved denne  

 aftales ikrafttræden al eksporttold og alle afgifter med tilsvarende  

 virkning.
 2. Fællesskabet og Kroatien afskaffer hver især ved aftalens  

 ikrafttræden alle kvantitative restriktioner ved eksport og  

 foranstaltninger med tilsvarende virkning.
ARTIKEL 21 Kroatien erklærer sig rede til at nedsætte sin  

 told over for Fællesskabet hurtigere end fastsat i artikel 18, hvis den  

 generelle økonomiske situation og forholdene i den berørte  

 erhvervssektor tillader det.
 Stabiliserings- og Associeringsrådet retter henstillinger herom.
ARTIKEL 22 Protokol 1 fastsætter ordningen for de tekstilvarer,  

 der er omhandlet i denne protokol.
ARTIKEL 23 Protokol 2 fastsætter ordningen for  

 stålprodukter henhørende under kapitel 72 i den kombinerede  

 nomenklatur.
KAPITEL II LANDBRUG OG FISKERI ARTIKEL 24 Definition 1. Bestemmelserne i dette kapitel gælder for  

 handelen med landbrugsprodukter og fiskerivarer med oprindelse i  

 Fællesskabet og Kroatien.
 2. Udtrykket »landbrugsprodukter og fiskerivarer« betegner de produkter,  

 der er angivet i kapitel 1 til 24 i den kombinerede nomenklatur, og de  

 produkter, der er angivet i bilag 1, stk. 1, nr. ii), i aftalen om  

 landbrug (GATT 1994).
 3. Denne definition omfatter fisk og fiskerivarer henhørende under  

 kapitel 3, pos. 1604 og 1605 og underpos. 0511 91, 2301 20 og ex 1902 20  

 (»pastaprodukter med fyld, med indhold af fisk, krebsdyr, bløddyr  

 eller andre hvirvelløse vanddyr på over  

 20 vægtprocent«).
ARTIKEL 25 Protokol 3 fastsætter handelsordningen for de  

 forarbejdede landbrugsprodukter, der er opført deri.
ARTIKEL 26 1. Ved denne aftales ikrafttræden afskaffer  

 Fællesskabet alle kvantitative restriktioner og foranstaltninger med  

 tilsvarende virkning ved indførsel af landbrugsprodukter og  

 fiskerivarer med oprindelse i Kroatien.
 2. Ved denne aftales ikrafttræden afskaffer Kroatien alle  

 kvantitative restriktioner og foranstaltninger med tilsvarende virkning ved  

 indførsel af landbrugsprodukter og fiskerivarer med oprindelse i  

 Fællesskabet.
ARTIKEL 27 Landbrugsprodukter 1. Ved denne aftales ikrafttræden afskaffer  

 Fællesskabet told og afgifter med tilsvarende virkning ved  

 indførsel af landbrugsprodukter med oprindelse i Kroatien, med  

 undtagelse af produkter henhørende under pos. 0102, 0201, 0202 og 2204  

 i den kombinerede nomenklatur.
 For produkter henhørende under kapitel 7 og 8 i den kombinerede  

 nomenklatur, og for hvilke der i henhold til den fælles toldtarif  

 anvendes en værditold og en specifik told, gælder afskaffelsen  

 kun værdielementet af tolden.
 2. Fra datoen for denne aftales ikrafttræden fastsætter  

 Fællesskabet den gældende told ved indførsel i  

 Fællesskabet af »baby beef»-produkter som defineret i bilag III med  

 oprindelse i Kroatien til 20% af værditolden og 20% af den specifikke  

 told som fastsat i De Europæiske Fællesskabers fælles  

 toldtarif inden for et årligt toldkontingent på 9 400 tons  

 slagtekrops vægt.
3. a)	Ved denne aftales ikrafttræden skal Kroatien i)	afskaffe den gældende told ved indførsel på visse  

 landbrugsprodukter med oprindelse i Fællesskabet, som angivet i bilag  

 IV (a) ii)	afskaffe den gældende told ved indførsel på  

 visse landbrugsprodukter med oprindelse i Fællesskabet, som angivet i  

 bilag IV (b) inden for de toldkontingenter, der er angivet for hvert produkt  

 i nævnte bilag.
Toldkontingenterne hæves årligt med den  

 mængde, der er angivet for hvert produkt i nævnte  

 bilag.
b)	Fra det første år efter denne aftales  

 ikrafttræden skal Kroatien i)	afskaffe den gældende told ved indførsel på visse  

 landbrugsprodukter med oprindelse i Fællesskabet, som angivet i bilag  

 IV (c).
c)	Ved denne aftales ikrafttræden skal Kroatien i)	gradvis afskaffe den gældende told ved indførsel  

 på visse landbrugsprodukter med oprindelse i Fællesskabet, som  

 angivet i bilag IV (d), inden for de toldkontingenter og efter den tidsplan,  

 der er angivet for hvert produkt i nævnte bilag ii)	gradvis nedsætte den gældende told ved indførsel  

 på visse landbrugsprodukter med oprindelse i Fællesskabet, som  

 angivet i bilag IV (e), efter den tidsplan, der er angivet for hvert produkt  

 i nævnte bilag, til 50% af MFN-tolden iii)	gradvis nedsætte den gældende told ved  

 indførsel på visse landbrugsprodukter med oprindelse i  

 Fællesskabet, som angivet i bilag IV (f), inden for de toldkontingenter  

 og efter den tidsplan, der er angivet for hvert produkt i nævnte bilag,  

 til 50% af MFN-tolden.
 4. Handelsordningen for vin og spiritus fastlægges i en  

 særskilt protokol om vin og spiritus.
ARTIKEL 28 Fiskerivarer 1. Ved denne aftales ikrafttræden afskaffer  

 Fællesskabet fuldstændig tolden på fisk og fiskerivarer med  

 oprindelse i Kroatien, undtagen dem, der er anført i bilag V (a).  

 Bestemmelserne i bilag V (a) gælder for deri angivne  

 varer.
 2. Ved denne aftales ikrafttræden afskaffer Kroatien alle afgifter  

 med virkning svarende til told og afskaffer fuldstændig tolden på  

 fisk og fiskerivarer med oprindelse i Fællesskabet, undtagen dem, der  

 er anført i bilag V (b). Bestemmelserne i bilag V (b) gælder for  

 deri angivne varer.
ARTIKEL 29 Under hensyntagen til omfanget af handelen med  

 landbrugsprodukter og fiskerivarer mellem parterne, deres særlige  

 følsomheder, reglerne for Fællesskabets fælles landbrugs-  

 og fiskeripolitik, reglerne for Kroatiens landbrugs- og fiskeripolitik,  

 landbrugets og fiskeriets rolle i Kroatiens økonomi og følgerne  

 af de multilaterale handelsforhandlinger i WTO's regi undersøger  

 Fællesskabet og Kroatien i Stabiliserings- og Associeringsrådet  

 senest den 1. juli 2006 produkt for produkt og på et ordnet og egnet  

 gensidigt grundlag mulighederne for at indrømme hinanden yderligere  

 lempelser med sigte på en større liberalisering af handelen med  

 landbrugsprodukter og fiskerivarer.
ARTIKEL 30 Bestemmelserne i dette kapitel forhindrer på ingen  

 måde nogen af parterne i ensidigt at træffe gunstigere  

 foranstaltninger.
ARTIKEL 31 Uanset andre bestemmelser i denne aftale, særlig  

 artikel 38, indleder parterne, hvis importen af varer med oprindelse i den  

 ene af de to parter, som er genstand for de i henhold til artikel 25, 27  

 og 28 indrømmede lempelser, i betragtning af landbrugs- og  

 fiskerimarkedernes særlige følsomhed giver anledning til  

 alvorlige forstyrrelser for den anden parts markeder eller interne  

 reguleringsmekanismer, omgående konsultationer med henblik på at  

 finde en passende løsning.
Den berørte part kan, indtil en  

 sådan løsning foreligger, træffe sådanne passende  

 foranstaltninger, som den skønner nødvendige.
KAPITEL III FÆLLES BESTEMMELSER ARTIKEL 32 Bestemmelserne i dette kapitel finder anvendelse på  

 handelen mellem parterne med alle varer, medmindre andet er fastsat i dette  

 kapitel eller i protokol 1, 2 og 3.
ARTIKEL 33 Standstill 1. Fra datoen for denne aftales ikrafttræden  

 må der ikke indføres ny told ved indførsel eller  

 udførsel eller afgifter med tilsvarende virkning, ej heller må  

 allerede gældende told eller afgifter forhøjes i samhandelen  

 mellem Fællesskabet og Kroatien.
 2. Fra datoen for denne aftales ikrafttræden må der ikke  

 indføres nye kvantitative restriktioner ved indførsel eller  

 udførsel eller foranstaltninger med tilsvarende virkning, ej heller  

 må allerede gældende foranstaltninger gøres mere  

 restriktive i samhandelen mellem Fællesskabet og Kroatien.
 3. Uden at dette berører lempelserne i henhold til artikel 26,  

 må bestemmelserne i denne artikels stk. 1 og 2 på ingen  

 måde bevirke en begrænsning af Kroatiens og Fællesskabets  

 respektive landbrugspolitikker og muligheden for at træffe  

 foranstaltninger i henhold til disse politikker, så længe  

 importordningen i bilag III, IV (a), (b), (c), (d), (e) og (f) og bilag V (a)  

 og (b) ikke påvirkes.
ARTIKEL 34 Forbud mod afgiftsdiskrimination 1. Parterne afstår fra og afskaffer enhver  

 eksisterende foranstaltning eller praksis af intern fiskal art, der direkte  

 eller indirekte bevirker en forskelsbehandling mellem varer fra den ene part  

 og lignende varer med oprindelse på den anden parts område.
 2. Varer, der udføres til en parts område, må ikke  

 begunstiges med godtgørelse af en intern indirekte afgift, der er  

 højere end den indirekte afgift, de pålægges.
ARTIKEL 35 Bestemmelserne om afskaffelse af importtold finder  

 også anvendelse på finanstold.
ARTIKEL 36 Toldunioner, frihandelsområder,  

 grænsehandelsordninger 1. Denne aftale er ikke til hinder for opretholdelsen  

 eller oprettelsen af toldunioner, frihandelsområder eller  

 grænsehandelsordninger for så vidt disse ikke medfører  

 ændring af den samhandelsordning, der er fastlagt ved aftalen.
 2. I de i artikel 18 nævnte overgangsperioder berører denne  

 aftale ikke gennemførelsen af den specifikke præferenceordning  

 for varebevægelserne, som enten er nedfældet i  

 grænseaftaler, der tidligere er indgået mellem en eller flere  

 medlemsstater og Den Socialistiske Føderative Republik Jugoslavien og  

 overtaget af Kroatien, eller som følger af de bilaterale aftaler, der  

 er omhandlet i afsnit III, og som Kroatien har indgået for at fremme  

 den regionale handel.
3. Der finder konsultationer sted mellem parterne i Stabiliserings- og  

 Associeringsrådet om de aftaler, der er omtalt i denne artikels  

 stk. 1 og 2, og på anmodning om andre vigtige  

 spørgsmål vedrørende deres respektive handelspolitik over  

 for tredjelande.
I tilfælde af, at et tredjeland tiltræder  

 Fællesskabet, skal der i særdeleshed afholdes sådanne  

 konsultationer for at sikre, at der tages hensyn til Fællesskabets og  

 Kroatiens gensidige interesser som fastlagt i denne aftale.
ARTIKEL 37 Dumping 1. Hvis en af parterne skønner, at der finder  

 dumping sted i samhandelen med den anden part i den i artikel VI i GATT 1994  

 anførte forstand, kan den træffe passende foranstaltninger over  

 for denne praksis i overensstemmelse med aftalen om anvendelsen af artikel VI  

 i GATT 1994 og egen relevant intern lovgivning.
2. Med henvisning til denne artikels stk. 1 underrettes  

 Stabiliserings- og Associeringsrådet om dumpingtilfældet,  

 så snart myndighederne i den importerende part har indledt en  

 undersøgelse.
Hvis den pågældende dumpingpraksis i den i  

 artikel VI i GATT 1994 anførte forstand ikke bringes til  

 ophør, eller der ikke inden 30 dage efter, at sagen er indbragt  

 for Stabiliserings- og Associeringsrådet, er fundet nogen anden  

 tilfredsstillende løsning, kan den importerende part træffe  

 passende foranstaltninger.
ARTIKEL 38 Generel beskyttelsesklausul 1. Når en vare fra en part indføres på  

 den anden parts område i så store mængder og på  

 sådanne vilkår, at der forvoldes eller opstår trussel  

 om:
væsentlig skade for indenlandske producenter af samme eller  

 direkte konkurrerende varer på den importerende parts område,  

 eller alvorlige forstyrrelser inden for en sektor i økonomien eller  

 vanskeligheder, der kan give sig udtryk i en alvorlig ændring af den  

 økonomiske situation i en region i den importerende part, kan den importerende part træffe passende foranstaltninger på  

 de betingelser og ifølge de procedurer, der er fastsat i denne  

 artikel.
2. Fællesskabet og Kroatien må kun anvende  

 beskyttelsesforanstaltninger i deres indbyrdes samkvem i overensstemmelse med  

 denne aftales bestemmelser.
Beskyttelsesforanstaltningerne må ikke  

 være mere vidtgående, end hvad der er nødvendigt til at  

 bøde på de vanskeligheder, der er opstået, og skal normalt  

 bestå i suspension af den yderligere nedsættelse af den i henhold  

 til denne aftale gældende toldsats for den pågældende vare,  

 eller en forhøjelse af toldsatsen for den pågældende vare.  

 Foranstaltningerne skal klart udformes således, at de gradvis afvikles  

 senest inden udløbet af den fastsatte periode.
Foranstaltninger  

 må højst anvendes i et år.
Under meget  

 ekstraordinære omstændigheder kan foranstaltninger vare i  

 højst tre år.
Der må ikke anvendes  

 beskyttelsesforanstaltninger ved indførsel af en vare, som tidligere  

 var genstand for en sådan foranstaltning, i en periode på mindst  

 tre år efter foranstaltningens udløb.
 3. I de tilfælde, der omhandles i denne artikel, giver  

 Fællesskabet eller Kroatien, før det træffer de  

 foranstaltninger, der er fastsat heri, eller hurtigst muligt i de  

 tilfælde, der omfattes af stk. 4, litra b), Stabiliserings-  

 og Associeringsrådet alle relevante oplysninger med henblik på at  

 nå til en løsning, der er acceptabel for begge parter.
 4. Med henblik på gennemførelsen af ovenstående stykker  

 gælder følgende bestemmelser:
 a)	Vanskeligheder, der opstår som følge af den i denne  

 artikel nævnte situation, indbringes for Stabiliserings- og  

 Associeringsrådet til undersøgelse, og dette kan træffe  

 alle nødvendige afgørelser til at afhjælpe dem.
Hvis Stabiliserings- og Associeringsrådet eller den  

 eksporterende part ikke har truffet nogen afgørelse til at gøre  

 en ende på problemet, eller der ikke er fundet nogen tilfredsstillende  

 løsning inden 30 dage efter, at Stabiliserings- og  

 Associeringsrådet har fået forelagt sagen, kan den importerende  

 part træffe passende foranstaltninger til at afhjælpe problemet i  

 overensstemmelse med denne artikel.
Foranstaltninger, der medfører  

 færrest forstyrrelser i de i denne aftale fastlagte ordningers  

 funktion, skal foretrækkes.
 b)	Når ekstraordinære og kritiske omstændigheder, der  

 nødvendiggør et øjeblikkeligt indgreb, udelukker  

 forudgående information eller undersøgelse, kan den  

 berørte part i de situationer, der er omhandlet i denne artikel,  

 straks indføre sådanne forebyggende foranstaltninger, som er  

 nødvendige for at afhjælpe situationen, og underretter straks  

 den anden part herom.
 5. Beskyttelsesforanstaltningerne skal straks meddeles Stabiliserings- og  

 Associeringsrådet og er dér genstand for periodiske  

 drøftelser, navnlig med henblik på at fastsætte en  

 tidsplan for deres afskaffelse, så snart omstændighederne  

 tillader det.
 6. Undergiver Fællesskabet eller Kroatien indførslen af  

 varer, som vil kunne medføre de vanskeligheder, der henvises til i  

 denne artikel, en administrativ procedure med henblik på hurtigt at  

 skaffe oplysninger om udviklingen i samhandelsmønstret, underretter  

 det den anden part herom.
ARTIKEL 39 Knaphedsklausul 1. Hvis overholdelse af bestemmelserne i dette afsnit  

 fører til a)	alvorlig knaphed eller trussel om alvorlig knaphed på  

 levnedsmidler eller andre varer af væsentlig betydning for den  

 eksporterende part eller b)	genudførsel til et tredjeland af en vare, over for hvilken  

 den eksporterende part anvender kvantitative eksportrestriktioner,  

 eksportafgifter eller foranstaltninger eller afgifter med tilsvarende  

 virkning, eller hvis de ovenfor nævnte situationer giver eller kan give  

 anledning til større vanskeligheder for den eksporterende  

 part, kan denne part træffe passende foranstaltninger på de  

 betingelser og ifølge de procedurer, der er fastsat i denne  

 artikel.
 2. Foranstaltninger, der medfører færrest forstyrrelser i de  

 i denne aftale fastlagte ordningers funktion, skal foretrækkes.  

 Foranstaltningerne må ikke anvendes på en sådan måde,  

 at de bliver redskab for vilkårlig eller uberettiget  

 forskelsbehandling, hvor samme forhold råder, eller bliver en skjult  

 begrænsning af handelen, og de ophæves, når  

 omstændighederne ikke længere berettiger til, at de opretholdes.
3. Fællesskabet eller Kroatien giver, før de træffer de  

 foranstaltninger, der er fastsat i denne artikels stk. 1, eller hurtigst  

 muligt i de tilfælde, der er omfattet af denne artikels stk. 4,  

 Stabiliserings- og Associeringsrådet alle relevante oplysninger med  

 henblik på at nå til en løsning, der er acceptabel for  

 begge parter.
Parterne kan i Stabiliserings- og Associeringsrådet enes  

 om andre midler til at bringe vanskelighederne til ophør.
Er der ikke  

 nået til enighed inden 30 dage efter, at sagen er indbragt for  

 Stabiliserings- og Associeringsrådet, kan den eksporterende part  

 anvende foranstaltninger i medfør af denne artikel på  

 udførslen af den pågældende vare.
 4. Når ekstraordinære og kritiske omstændigheder, der  

 nødvendiggør et øjeblikkeligt indgreb, udelukker  

 forudgående information eller undersøgelse, kan  

 Fællesskabet eller Kroatien, alt efter hvem der er berørt,  

 straks indføre sådanne forebyggende foranstaltninger, som er  

 nødvendige for at afhjælpe situationen, og underretter straks  

 den anden part herom.
 5. Alle foranstaltninger, der anvendes i medfør af denne artikel,  

 skal straks meddeles Stabiliserings- og Associeringsrådet og er  

 dér genstand for periodiske drøftelser, navnlig med henblik  

 på at fastsætte en tidsplan for deres afskaffelse, så snart  

 omstændighederne tillader det.
ARTIKEL 40 Statsmonopoler Kroatien tilpasser gradvis eventuelle statslige  

 handelsmonopoler, således at der ved udløbet af det fjerde  

 år efter aftalens ikrafttræden ikke består nogen  

 forskelsbehandling af statsborgere i medlemsstaterne og Kroatien med hensyn  

 til forsynings- og afsætningsvilkår.
Stabiliserings- og  

 Associeringsrådet underrettes om, hvilke foranstaltninger der  

 træffes til at virkeliggøre dette mål.
ARTIKEL 41 Protokol 4 fastsætter oprindelsesreglerne med  

 henblik på anvendelsen af de toldpræferencer, der er fastsat i  

 denne aftale.
ARTIKEL 42 Tilladte restriktioner Denne aftale er ikke til hinder for sådanne forbud  

 eller restriktioner vedrørende indførsel, udførsel eller  

 varer i transit, som er begrundet i hensynet til den offentlige  

 sædelighed, den offentlige orden eller den offentlige sikkerhed,  

 beskyttelse af menneskers og dyrs liv og sundhed, beskyttelse af planter,  

 beskyttelse af nationale skatte af kunstnerisk, historisk eller  

 arkæologisk værdi eller beskyttelse af intellektuel, industriel  

 og kommerciel ejendomsret eller bestemmelser vedrørende guld og  

 sølv.
Sådanne forbud eller restriktioner må dog ikke  

 udgøre et middel til vilkårlig forskelsbehandling eller en  

 skjult begrænsning af samhandelen mellem parterne.
ARTIKEL 43 Begge parter enes om at samarbejde om at indskrænke  

 mulighederne for svig i forbindelse med anvendelsen af denne aftales  

 handelsbestemmelser.
Hvis en af parterne skønner, at der foreligger tilstrækkeligt  

 bevis for svig, f.eks. når der forekommer en væsentlig stigning i  

 den ene parts handel med varer til den anden part ud over et niveau, som er  

 repræsentativt for de økonomiske vilkår såsom  

 produktions- og eksportkapacitet, eller hvis der ikke ydes det  

 fornødne administrative samarbejde om kontrol af den anden parts  

 oprindelsesbeviser, indleder parterne uanset andre bestemmelser i denne  

 aftale, særlig artikel 31, 38 og 89 og protokol 4, straks  

 konsultationer for at finde en passende løsning.
Den berørte  

 part kan, indtil en sådan løsning foreligger, træffe  

 sådanne passende foranstaltninger, som den skønner  

 nødvendige.
Foranstaltninger, der medfører færrest  

 forstyrrelser i de i denne aftale fastlagte ordningers funktion, skal  

 foretrækkes.
ARTIKEL 44 Denne aftale berører ikke anvendelsen af  

 fællesskabsretten på De Kanariske Øer.
AFSNIT V ARBEJDSKRAFTENS BEVÆGELIGHED,  

 ETABLERING, TJENESTEYDELSER  

 OG KAPITAL KAPITEL I ARBEJDSKRAFTENS BEVÆGELIGHED ARTIKEL 45 1. På de betingelser og efter de retningslinjer, der  

 gælder i hver af medlemsstaterne:
behandles arbejdstagere, der er statsborgere i Kroatien, og som er  

 lovligt beskæftiget på en medlemsstats område, på  

 lige fod med medlemsstatens egne statsborgere uden nogen i nationaliteten  

 begrundet forskelsbehandling, for så vidt angår  

 arbejdsvilkår, aflønning eller afskedigelse har den lovligt bosiddende ægtefælle og børn af en  

 på en medlemsstats område lovligt beskæftiget arbejdstager,  

 med undtagelse af sæsonarbejdere og arbejdstagere, der er omfattet af  

 bilaterale aftaler som omhandlet i artikel 46, medmindre andet er  

 fastsat ved sådanne aftaler, adgang til denne medlemsstats  

 arbejdsmarked i det tidsrum, hvor denne arbejdstager har  

 arbejdstilladelse.
 2. Kroatien indrømmer arbejdstagere, som er statsborgere i en  

 medlemsstat og lovligt beskæftiget på Kroatiens område,  

 samt deres ægtefæller og børn, som lovligt er bosiddende  

 på dets område, den i stk. 1 omhandlede behandling på  

 de betingelser og efter de retningslinjer, der gælder i Kroatien.
ARTIKEL 46 1. Under hensyntagen til arbejdsmarkedssituationen i  

 medlemsstaterne og til deres gældende lovgivning og regler  

 vedrørende arbejdstagernes mobilitet:
bør de bestående muligheder for adgang til  

 beskæftigelse for kroatiske arbejdstagere, som medlemsstaterne  

 indrømmer i henhold til bilaterale aftaler, opretholdes og om muligt  

 forbedres overvejer de øvrige medlemsstater velvilligt muligheden for at  

 indgå lignende aftaler.
 2. Stabiliserings- og Associeringsrådet undersøger andre  

 forbedringer, herunder mulighed for adgang til erhvervsuddannelse i  

 overensstemmelse med gældende regler og procedurer i medlemsstaterne og  

 under hensyntagen til arbejdsmarkedssituationen i medlemsstaterne og i  

 Fællesskabet.
ARTIKEL 47 1. Der skal vedtages bestemmelser med henblik på en  

 koordinering af de sociale sikringssystemer for arbejdstagere, der er  

 statsborgere i Kroatien, og som er lovligt beskæftiget i en  

 medlemsstat, og for medlemmerne af deres familier, som er lovligt bosiddende  

 dér.
Stabiliserings- og Associeringsrådet træffer en  

 afgørelse om indførelse af følgende bestemmelser, som  

 dog ikke må påvirke rettigheder og forpligtelser i henhold til  

 bilaterale aftaler, hvorved der indrømmes en mere favorabel  

 behandling:
alle tidsrum, i hvilke sådanne arbejdstagere har været  

 forsikret eller beskæftiget eller har haft ophold i de forskellige  

 medlemsstater, sammenlægges for så vidt angår pension og  

 andre ydelser, der udbetales på grund af alderdom, invaliditet og  

 dødsfald, samt lægehjælp for sådanne arbejdstagere  

 og deres familiemedlemmer alle pensioner og andre ydelser, der udbetales på grund af  

 alderdom, dødsfald, arbejdsulykke eller erhvervssygdom eller  

 invaliditet som følge heraf, undtagen bidragsfri ydelser, skal frit  

 kunne overføres til den sats, der anvendes efter lovgivningen i  

 debitormedlemsstaten eller -medlemsstaterne de pågældende arbejdstagere modtager familieydelser for  

 medlemmerne af deres familie som defineret ovenfor.
 2. Kroatien indrømmer arbejdstagere, som er statsborgere i en  

 medlemsstat, og som er lovligt beskæftiget på dets område,  

 samt medlemmer af deres familie, som er lovligt bosiddende dér, en  

 behandling svarende til den, der er omhandlet i stk. 1, andet og tredje  

 led.
KAPITEL II ETABLERING ARTIKEL 48 I denne aftale forstås ved:
 a)	henholdsvis »fællesskabsvirksomhed« og »kroatisk virksomhed«,  

 en virksomhed, som er oprettet i overensstemmelse med henholdsvis en  

 medlemsstats eller Kroatiens lovgivning, og hvis vedtægtsmæssige  

 hjemsted, hovedkontor eller hovedvirksomhed er beliggende på  

 henholdsvis Fællesskabets eller Kroatiens område.
Har en virksomhed, der er oprettet i overensstemmelse med henholdsvis  

 en medlemsstats eller Kroatiens lovgivning, alene sit  

 vedtægtsmæssige hjemsted på henholdsvis Fællesskabets  

 eller Kroatiens område, betragtes den dog som henholdsvis en  

 fællesskabsvirksomhed eller en kroatisk virksomhed, hvis dens  

 aktiviteter har en faktisk og vedvarende forbindelse til økonomien i  

 henholdsvis en af medlemsstaterne eller Kroatien b)	»datterselskab« af et selskab, et selskab, som faktisk kontrolleres  

 af det første selskab c)	»filial« af en virksomhed, et forretningssted, der ikke har status  

 som juridisk person, men som forekommer at have permanent karakter, f.eks. i  

 form af en underafdeling af et moderselskab, som har en ledelse og er  

 materielt udstyret til at indgå forretningsaftaler med tredjemand,  

 så denne, selv om vedkommende er vidende om, at der om  

 nødvendigt vil være en retlig tilknytning til moderselskabet,  

 hvis hovedkontor befinder sig i udlandet, ikke behøver at forhandle  

 direkte med dette moderselskab, men kan indgå forretninger på det  

 forretningssted, som udgør underafdelingen d)	»etablering«, i)	hvad angår statsborgere, retten til at optage og udøve  

 selvstændig erhvervsvirksomhed samt til at oprette virksomheder,  

 herunder navnlig selskaber, som de faktisk kontrollerer.
Statsborgere  

 må i deres selvstændige erhvervsvirksomhed eller  

 forretningsvirksomhed ikke søge eller tage beskæftigelse  

 på den anden parts arbejdsmarked og kan ikke opnå nogen ret til  

 adgang til den anden parts arbejdsmarked.
Bestemmelserne i dette kapitel  

 finder ikke anvendelse på dem, der ikke udelukkende udøver  

 selvstændig erhvervsvirksomhed ii)	hvad angår fællesskabsvirksomheder eller kroatiske  

 virksomheder, retten til at påbegynde og udøve  

 erhvervsvirksomhed ved oprettelse af datterselskaber og filialer i  

 henholdsvis Kroatien og Fællesskabet e)	»drift«, udøvelse af erhvervsvirksomhed f)	»erhvervsvirksomhed«, i princippet virksomhed inden for industri,  

 handel og liberale erhverv samt håndværk g)	»fællesskabsstatsborgere« og »kroatiske statsborgere«, fysiske  

 personer, der er statsborgere i henholdsvis en af medlemsstaterne eller  

 Kroatien h)	hvad angår international søtransport, herunder  

 kombinerede transportformer, der omfatter en deltransport ad søvejen,  

 er statsborgere i henholdsvis medlemsstaterne eller Kroatien, der er  

 etableret uden for henholdsvis Fællesskabet eller Kroatien, og  

 rederier, som er etableret uden for henholdsvis Fællesskabet og  

 Kroatien, og som kontrolleres af henholdsvis statsborgere i en medlemsstat  

 eller kroatiske statsborgere, også omfattet af bestemmelserne i dette  

 kapitel og kapitel III, hvis deres skibe er registreret i henholdsvis den  

 pågældende medlemsstat eller Kroatien i overensstemmelse med  

 deres respektive lovgivninger i)	»finansielle tjenesteydelser«, de aktiviteter, der er beskrevet i  

 bilag VI.
Stabiliserings- og Associeringsrådet kan udvide eller  

 ændre nævnte bilags anvendelsesområde.
ARTIKEL 49 1. Kroatien letter etableringen af virksomheders drift  

 på sit område for fællesskabsvirksomheder og -statsborgere.  

 Med henblik herpå skal Kroatien ved aftalens  

 ikrafttræden i)	i forbindelse med fællesskabsvirksomheders etablering  

 indrømme disse en behandling, der ikke er mindre gunstig end den, det  

 indrømmer egne selskaber eller tredjelandes selskaber, alt efter  

 hvilken er den mest fordelagtige, og ii)	hvad angår fællesskabsvirksomheders datterselskaber og  

 filialer i drift i Kroatien, når de først er etableret,  

 indrømme en behandling, der ikke er mindre gunstig end den, det  

 indrømmer egne virksomheder eller kroatiske datterselskaber og  

 filialer af tredjelandes virksomheder, alt efter hvilken er den mest  

 fordelagtige.
 2. Parterne må ikke indføre nye forskrifter eller  

 foranstaltninger, som medfører forskelsbehandling, for så vidt  

 angår fællesskabsvirksomheders eller kroatiske virksomheders  

 etablering på deres område eller deres drift, når de engang  

 er etableret, sammenlignet med egne virksomheder.
 3. Fællesskabet og dets medlemsstater indrømmer fra  

 tidspunktet for aftalens ikrafttræden:
i)	hvad angår kroatiske virksomheders etablering, en behandling,  

 der ikke er mindre fordelagtig end den, medlemsstaterne indrømmer egne  

 virksomheder eller tredjelandes virksomheder, afhængigt af, hvilken er  

 den mest fordelagtige ii)	hvad angår erhvervsvirksomhed udøvet af  

 datterselskaber og filialer af kroatiske virksomheder etableret på  

 deres område, en behandling, der ikke er mindre fordelagtig end den,  

 medlemsstaterne indrømmer egne virksomheder eller filialer eller  

 datterselskaber og filialer af tredjelandes virksomheder etableret på  

 deres område, afhængigt af, hvilken er den mest  

 fordelagtige.
 4. Fire år efter denne aftales ikrafttræden fastlægger  

 Associerings- og Stabiliseringsrådet retningslinjerne for en udvidelse  

 af ovennævnte bestemmelser til også at gælde for begge  

 aftaleparternes statsborgeres etablering med henblik på udøvelse  

 af selvstændig erhvervsvirksomhed.
5. Uanset denne artikels bestemmelser a)	har datterselskaber og filialer af fællesskabsvirksomheder fra  

 aftalens ikrafttræden ret til at benytte og leje fast ejendom i  

 Kroatien b)	har fællesskabsvirksomheders datterselskaber desuden ret til  

 at erhverve og udøve ejendomsret til fast ejendom på lige fod  

 med kroatiske virksomheder, og hvad angår offentlige goder/goder af  

 fælles interesse, undtagen naturressourcer, landbrugsjord, skove og  

 skovdriftsjord, samme rettigheder som kroatiske virksomheder, når disse  

 rettigheder er nødvendige af hensyn til udøvelsen af den  

 erhvervsvirksomhed, med henblik på hvilken de er oprettet Fire  

 år efter denne aftales ikrafttræden fastlægger  

 Stabiliserings- og Associeringsrådet reningslinjerne for udvidelse af  

 rettighederne i henhold til dette stykke til også at gælde for de  

 udelukkede sektorer.
 c)	Fire år efter denne aftales ikrafttræden  

 undersøger Stabiliserings- og Associeringsrådet muligheden af at  

 udvide de i litra b) nævnte rettigheder til at gælde for filialer  

 af fællesskabsvirksomheder.
ARTIKEL 50 1. Med forbehold af bestemmelserne i artikel 49 og med  

 undtagelse af de i bilag VI beskrevne finansielle tjenesteydelser kan  

 hver af parterne regulere virksomheders og statsborgeres etablering og  

 aktiviteter på sit område, for så vidt denne regulering  

 ikke medfører nogen forskelsbehandling af den anden parts virksomheder  

 og statsborgere i forhold til egne virksomheder og statsborgere.
2. Uanset alle andre bestemmelser i denne aftale må en part med  

 hensyn til finansielle tjenesteydelser ikke forhindres i at træffe  

 foranstaltninger af forsigtighedshensyn, herunder til beskyttelse af  

 investorer, indskydere, policeindehavere eller personer, som en  

 leverandør af finansielle tjenesteydelser skylder en »fiduciary duty«  

 (tillidsforpligtelse), eller for at sikre finanssystemets integritet og  

 stabilitet.
Sådanne foranstaltninger må af parterne ikke benyttes  

 som et middel til at omgå deres forpligtelser i henhold til denne  

 aftale.
 3. Intet i aftalen må fortolkes som et krav om, at en part skal  

 afsløre oplysninger om individuelle kunders forhold og konti eller  

 nogen fortrolig information eller eneretsinformation, som offentlige enheder  

 er i besiddelse af.
ARTIKEL 51 1. Bestemmelserne i dette kapitel finder ikke anvendelse  

 på lufttransport, transport ad indre vandveje og søtransport i  

 form af cabotage.
 2. Stabiliserings- og Associeringsrådet kan rette henstillinger med  

 henblik på at forbedre mulighederne for etablering og udøvelse  

 af virksomhed på de i stk. 1 nævnte områder.
ARTIKEL 52 1. Bestemmelserne i artikel 49 og 50 udelukker ikke, at en  

 part kan anvende særlige regler vedrørende etablering og drift  

 på sit område af filialer af virksomheder fra den anden part, der  

 ikke er oprettet i henhold til lovgivningen på den første parts  

 område, hvis disse regler er begrundet i retlige eller tekniske  

 forskelle mellem sådanne filialer sammenlignet med filialer af  

 virksomheder, der er oprettet i henhold til lovgivningen på dens  

 område, eller hvad angår finansielle tjenesteydelser, hvis de er  

 begrundet i forsigtighedshensyn.
 2. Forskelsbehandlingen må ikke gå ud over, hvad der er  

 strengt nødvendigt som følge af sådanne juridiske eller  

 tekniske forskelle, eller, hvad angår finansielle tjenesteydelser,  

 forsigtighedsgrunde.
ARTIKEL 53 For at lette fællesskabsstatsborgeres og kroatiske  

 statsborgeres adgang til at optage og udøve reguleret  

 erhvervsvirksomhed i henholdsvis Kroatien og Fællesskabet  

 undersøger Stabiliserings- og Associeringsrådet, hvilke skridt  

 der skal tages for at sikre gensidig anerkendelse af kvalifikationsbeviser.  

 Det kan træffe alle nødvendige foranstaltninger med henblik  

 herpå.
ARTIKEL 54 1. En fællesskabsvirksomhed eller en kroatisk  

 virksomhed, der er etableret i henholdsvis Kroatien og Fællesskabet,  

 har ret til i overensstemmelse med gældende lovgivning i  

 etableringsværtslandet på henholdsvis Kroatiens og  

 Fællesskabets område at beskæftige eller i et af deres  

 datterselskaber eller filialer at lade beskæftige ansatte, som er  

 statsborgere i henholdsvis Fællesskabets medlemsstater og Kroatien,  

 forudsat at sådanne ansatte er nøglepersonale som defineret i  

 stk. 2, og at de udelukkende beskæftiges af virksomheder,  

 datterselskaber eller filialer.
Opholds- og arbejdstilladelserne for  

 sådant personale gælder kun for tidsrummet for sådan  

 beskæftigelse.
 2. Som nøglepersonale i ovennævnte selskaber, i det  

 følgende benævnt »organisationer«, betragtes »virksomhedsinternt  

 udstationerede«, som defineret i dette stykkes litra c), inden for  

 følgende kategorier, forudsat at organisationen er en juridisk person,  

 og at de pågældende har været beskæftiget i den eller  

 været partnere i den (på anden måde end som  

 majoritetsaktionærer) i mindst det år, der går umiddelbart  

 forud for en sådan udstationering:
 a)	Ledende personale i en organisation, som fortrinsvis varetager  

 organisationens administration og modtager generelle tilsyns- eller  

 ledelsesinstrukser hovedsagelig fra bestyrelsen eller virksomhedens  

 aktionærer eller tilsvarende, herunder personer:
der leder foretagendet eller en afdeling eller underafdeling af  

 det der fører tilsyn og kontrol med andre tilsyns-, fag- eller  

 ledelsesmedarbejderes arbejde der personligt har beføjelser til at ansætte og  

 afskedige eller anbefale ansættelse og afskedigelse eller andre  

 personaledispositioner b)	personer, der arbejder i en organisation, og som besidder en  

 ekspertviden af afgørende betydning for foretagendets service,  

 forskningsudstyr, teknikker eller ledelse.
I bedømmelsen af en  

 sådan viden kan der ud over den for foretagendet specifikke viden  

 indgå et højt kvalifikationsniveau med hensyn til en type  

 arbejde eller aktivitet, der kræver specifik teknisk viden, herunder  

 medlemskab af en anerkendt faggruppe c)	ved en »virksomhedsinternt udstationeret« forstås en fysisk  

 person, der arbejder i en organisation på en parts område, og som  

 i forbindelse med udøvelse af erhvervsvirksomhed midlertidigt  

 overflyttes til den anden parts område; den pågældende  

 organisation skal have sin hovedvirksomhed på en parts område, og  

 overflytningen skal ske til et under denne organisation hørende  

 foretagende (filial, datterselskab), der reelt udøver tilsvarende  

 erhvervsvirksomhed på den anden parts område.
 3. Fællesskabsstatsborgeres henholdsvis kroatiske statsborgeres  

 indrejse til og midlertidigt ophold på henholdsvis Kroatiens eller  

 Fællesskabets område kan tillades, når disse  

 virksomhedsrepræsentanter er personer i ledende stillinger i en  

 virksomhed, jf. stk. 2, litra a), og er ansvarlige for oprettelse af et  

 datterselskab eller en filial af en kroatisk virksomhed på  

 Fællesskabets område eller af et datterselskab eller en filial af  

 en fællesskabsvirksomhed på Kroatiens område,  

 når:
disse repræsentanter ikke er inddraget i direkte salg eller  

 levering af tjenesteydelser, og virksomheden har sin hovedvirksomhed uden for henholdsvis  

 Fællesskabet eller Kroatien og ikke har nogen anden repræsentant,  

 kontor, filial eller datterselskab i henholdsvis den pågældende  

 medlemsstat eller Kroatien.
ARTIKEL 55 Inden for de første tre år efter denne  

 aftales ikrafttræden kan Kroatien indføre foranstaltninger, som  

 afviger fra bestemmelserne i dette kapitel, hvad angår  

 fællesskabsvirksomheders og -statsborgeres etablering, såfremt  

 visse erhvervsgrene:
undergår omstrukturering eller er udsat for alvorlige  

 vanskeligheder, særlig når sådanne forårsager sociale  

 problemer i Kroatien, eller er udsat for tab eller en drastisk nedskæring af den samlede  

 markedsandel for kroatiske virksomheder eller statsborgere i en given sektor  

 eller erhvervsgren i Kroatien, eller er nye erhvervsgrene under opståen i Kroatien.
 Disse foranstaltninger:
i)	skal ophøre med at gælde senest fem år efter  

 denne aftales ikrafttræden ii)	skal være rimelige og nødvendige for at afhjælpe  

 situationen, og iii)	må ikke bevirke nogen forskelsbehandling af aktiviteter  

 udøvet af fællesskabsvirksomheder eller -statsborgere, som  

 allerede er etableret i Kroatien på tidspunktet for indførelsen  

 af en given foranstaltning, i forhold til kroatiske virksomheder eller  

 statsborgere.
Kroatien indrømmer ved udformningen og anvendelsen af sådanne  

 foranstaltninger så vidt muligt fællesskabsvirksomheder og  

 -statsborgere præferencebehandling og under ingen omstændigheder  

 en behandling, der er mindre gunstig end den, der indrømmes  

 virksomheder eller statsborgere fra tredjelande.
Forud for indførelsen  

 af disse foranstaltninger konsulterer Kroatien Stabiliserings- og  

 Associeringsrådet og må ikke bringe dem i anvendelse før  

 en måned efter underretningen af Stabiliserings- og  

 Associeringsrådet, om de konkrete foranstaltninger, som Kroatien vil  

 indføre, medmindre en trussel om uoprettelig skade kræver  

 hastende foranstaltninger, i hvilket tilfælde Kroatien straks efter  

 deres indførelse konsulterer Stabiliserings- og  

 Associeringsrådet.
 Efter udløbet af det tredje år efter denne aftales  

 ikrafttræden må Kroatien kun indføre eller opretholde  

 sådanne foranstaltninger med Stabiliserings- og  

 Associeringsrådets tilladelse og på de af dette fastlagte  

 betingelser.
KAPITEL III UDVEKSLING AF TJENESTEYDELSER ARTIKEL 56 1. Parterne forpligter sig til i overensstemmelse med  

 følgende bestemmelser gradvis at tillade levering af tjenesteydelser  

 foretaget af fællesskabsvirksomheder eller -statsborgere eller  

 kroatiske virksomheder eller statsborgere, som er etableret hos en anden part  

 end den, hvor modtageren af den pågældende ydelse er bosat.
 2. I takt med den i stk. 1 omhandlede liberaliseringsproces tillader  

 parterne midlertidig bevægelsesfrihed for fysiske personer, som  

 præsterer tjenesteydelser, eller som er beskæftiget hos en  

 sådan person som nøglepersonale, som defineret i artikel 54,  

 herunder fysiske personer, som repræsenterer en  

 fællesskabsvirksomhed eller -statsborger eller en kroatisk virksomhed  

 eller statsborger, og som søger midlertidig adgang med henblik  

 på at forhandle om salg af tjenesteydelser eller indgåelse af  

 aftaler om salg af tjenesteydelser for nævnte leverandør af  

 tjenesteydelser, når sådanne repræsentanter ikke er  

 inddraget i direkte salg til offentligheden eller selv præsterer  

 tjenesteydelser.
 3. Senest fire år efter denne aftales ikrafttræden  

 træffer Stabiliserings- og Associeringsrådet alle  

 nødvendige foranstaltninger til gradvis gennemførelse af  

 bestemmelserne i denne artikels stk. 1. Der tages hensyn til, hvilket  

 fremskridt parterne har gjort med lovgivningstilnærmelse.
ARTIKEL 57 1. Parterne træffer ikke nogen foranstaltninger  

 eller iværksætter nogen aktioner, som set i sammenligning med  

 situationen på dagen forud for aftalens ikrafttræden gør  

 betingelserne for præstering af tjenesteydelser betydeligt mere  

 restriktive for fællesskabsvirksomheder og -statsborgere eller  

 kroatiske virksomheder og statsborgere, som er etableret hos en anden part  

 end den, hvor modtageren af den pågældende ydelse er bosat.
 2. Hvis en part skønner, at foranstaltninger truffet af den anden  

 part siden aftalens ikrafttræden fører til en situation, der er  

 væsentligt mere restriktiv, hvad angår levering af  

 tjenesteydelser, sammenlignet med situationen på dagen forud for  

 aftalens ikrafttræden, kan førstnævnte part anmode den  

 anden part om, at der indledes konsultationer.
ARTIKEL 58 Med hensyn til udveksling af transporttjenesteydelser  

 mellem Fællesskabet og Kroatien gælder følgende  

 bestemmelser:
 1. Med hensyn til landtransport fastsætter protokol 6 de  

 gældende regler for forholdet mellem parterne for navnlig at sikre  

 uindskrænket transittrafik ad landevej gennem Kroatien og  

 Fællesskabet som helhed, en effektiv anvendelse af princippet om  

 ikke-forskelsbehandling og en gradvis harmonisering af den kroatiske  

 transportlovgivning med Fællesskabets.
 2. Hvad angår international søtransport, forpligter parterne  

 sig til effektivt at anvende princippet om uindskrænket adgang til  

 markedet og om trafik på et kommercielt grundlag.
a)	Ovennævnte bestemmelse berører ikke rettighederne og  

 forpligtelserne i henhold til De Forenede Nationers adfærdskodeks for  

 linjekonferencer som anvendt af den ene eller den anden part i denne aftale.  

 Fragtskibe i linjefart, som ikke er part i nogen konference, kan frit operere  

 i konkurrence med en konference, så længe de tilslutter sig  

 princippet om redelig konkurrence på et kommercielt grundlag b)	Parterne bekræfter, at de tilslutter sig princippet om fri  

 konkurrence som et væsentligt træk ved markedet for tør og  

 våd bulkfragt.
 3. Ved anvendelsen af principperne i stk. 2:
a)	må parterne ikke indføre lastfordelingsklausuler i  

 fremtidige bilaterale aftaler med tredjelande undtagen under de  

 ekstraordinære omstændigheder, hvor linjerederier fra en af  

 parterne i denne aftale ellers ikke ville have nogen faktisk mulighed for at  

 drive transportvirksomhed til og fra det berørte tredjeland b)	skal parterne forbyde lastfordelingsarrangementer i fremtidige  

 bilaterale aftaler om tør og våd bulkfragt c)	skal parterne ved denne aftales ikrafttræden afskaffe alle  

 ensidige foranstaltninger og administrative, tekniske og andre hindringer,  

 som vil kunne få en restriktiv eller diskriminerende indvirkning  

 på den frie udveksling af tjenesteydelser inden for international  

 søtransport.
 d)	Hver af parterne skal bl.a. indrømme skibe, der drives af  

 statsborgere eller virksomheder fra den anden part, en behandling, der ikke  

 er mindre favorabel end den, de indrømmer egne skibe, hvad angår  

 adgang til havne, der er åbne for international handel, brug af  

 infrastruktur og søfartshjælpetjenester i havnene, samt dermed  

 forbundne gebyrer og afgifter, toldfaciliteter og tildeling af liggeplads og  

 laste- og lossefaciliteter.
 4. Med henblik på at sikre en koordineret udvikling og en gradvis  

 liberalisering af transporten mellem parterne, afpasset efter deres gensidige  

 handelsbehov, vil betingelserne for gensidig markedsadgang inden for  

 lufttransport blive behandlet i en særlig transportaftale, som skal  

 forhandles mellem parterne efter denne aftales ikrafttræden.
 5. Forud for indgåelsen af den i stk. 4 nævnte aftale  

 træffer parterne ingen foranstaltninger, som er mere restriktive eller  

 diskriminerende end situationen på dagen forud for denne aftales  

 ikrafttræden.
 6. Kroatien tilpasser gradvis sin lovgivning, herunder administrative,  

 tekniske og andre regler, til den til enhver tid gældende  

 fællesskabslovgivning på luft- og landtransportområdet, for  

 så vidt det tjener liberaliseringen og den gensidige adgang til  

 parternes markeder, og letter person- og godstrafikken.
 7. I takt med de fælles fremskridt i virkeliggørelsen af  

 målene i dette kapitel undersøger Stabiliserings- og  

 Associeringsrådet midler til at skabe de nødvendige betingelser  

 for øget frihed til udveksling af tjenesteydelser inden for luft- og  

 landtransport.
KAPITEL IV LØBENDE BETALINGER OG  

 KAPITALBEVÆGELSER ARTIKEL 59 Parterne forpligter sig til i frit konvertibel valuta i  

 overensstemmelse med bestemmelserne i artikel VIII i overenskomsten om  

 Den Internationale Valutafond at tillade betalinger og overførsler  

 på betalingsbalancens løbende poster mellem Fællesskabet  

 og Kroatien.
ARTIKEL 60 1. Hvad angår transaktioner på  

 betalingsbalancens kapitalposter, sikrer parterne fra aftalens  

 ikrafttræden frie kapitalbevægelser i forbindelse med direkte  

 investeringer i selskaber, der er oprettet i overensstemmelse med  

 værtslandets lovgivning, og investeringer foretaget i overensstemmelse  

 med bestemmelserne i afsnit V, kapitel II, samt afvikling eller hjemtagelse  

 af disse investeringer og ethvert afkast heraf.
 2. Hvad angår transaktioner på betalingsbalancens  

 kapitalposter, sikrer parterne fra aftalens ikrafttræden frie  

 kapitalbevægelser i forbindelse med kreditter med berøring til  

 handelstransaktioner eller levering af tjenesteydelser, i hvilke en  

 valutaindlænding i en af parterne deltager, og med lån og  

 kreditter med en løbetid på over et år.
Fra denne aftales ikrafttræden tillader Kroatien under  

 fuldstændig og formålstjenlig brug af sine eksisterende  

 procedurer statsborgere fra Den Europæiske Unions medlemsstater at  

 erhverve fast ejendom i Kroatien, undtagen som omhandlet i bilag VII.
Fire  

 år efter denne aftales ikrafttræden tilpasser Kroatien gradvis  

 sin lovgivning om EU-statsborgeres erhvervelse af fast ejendom i Kroatien for  

 at sikre dem samme behandling som kroatiske statsborgere.
Ved udgangen af det  

 fjerde år efter denne aftales ikrafttræden undersøger  

 Stabiliserings- og Associeringsrådet retningslinjerne for en udvidelse  

 af disse rettigheder til også at gælde for de områder og  

 anliggender, der er omhandlet i bilag VII.
 Parterne sikrer tillige fra det fjerde år efter denne aftales  

 ikrafttræden frie kapitalbevægelser i forbindelse med  

 porteføljeinvesteringer og lån og kreditter med en  

 løbetid på under et år.
 3. Uden at dette berører stk. 1, må parterne ikke  

 indføre nye restriktioner for kapitalbevægelserne og de  

 løbende betalinger mellem valutaindlændinge i Fællesskabet  

 og Kroatien og må ikke gøre de bestående ordninger mere  

 restriktive.
 4. Uden at dette berører bestemmelserne i artikel 59, kan  

 henholdsvis Fællesskabet og Kroatien i tilfælde, hvor  

 kapitalbevægelser mellem valutaindlændinge i Fællesskabet  

 og i Kroatien forvolder eller truer med at forvolde alvorlige vanskeligheder  

 for valutakurs- eller pengepolitikken i Fællesskabet eller Kroatien,  

 træffe beskyttelsesforanstaltninger over for kapitalbevægelser  

 mellem Fællesskabet og Kroatien i en periode på højst seks  

 måneder, hvis der er et strengt behov for sådanne  

 foranstaltninger.
 5. Intet i ovennævnte bestemmelser må fortolkes således,  

 at rettighederne for erhvervsdrivende hos parterne til eventuelt at  

 opnå en mere favorabel behandling i henhold til en eksisterende  

 bilateral eller multilateral aftale, der involverer parterne i denne aftale,  

 begrænses.
 6. Parterne konsulterer hinanden med henblik på at lette  

 kapitalbevægelserne mellem Fællesskabet og Kroatien for at fremme  

 virkeliggørelsen af målene i denne aftale.
ARTIKEL 61 1. I de første fire år efter aftalens  

 ikrafttræden træffer parterne foranstaltninger til skabelse af de  

 nødvendige betingelser for en videre gradvis anvendelse af  

 Fællesskabets regler om de frie kapitalbevægelser.
 2. Ved udgangen af det fjerde år efter aftalens ikrafttræden  

 fastlægger Stabiliserings- og Associeringsrådet retningslinjerne  

 for fuldstændig anvendelse af Fællesskabets regler om de frie  

 kapitalbevægelser.
KAPITEL V ALMINDELIGE BESTEMMELSER ARTIKEL 62 1. Bestemmelserne i dette afsnit anvendes under  

 hensyntagen til begrænsninger begrundet i hensynet til den offentlige  

 orden, den offentlige sikkerhed eller den offentlige sundhed.
 2. De finder ikke anvendelse på virksomhed, som varigt eller  

 lejlighedsvis på hver af parternes område er forbundet med  

 udøvelse af offentlig myndighed.
ARTIKEL 63 For så vidt angår dette afsnit er intet i  

 denne aftale til hinder for, at parterne anvender deres love og forskrifter  

 vedrørende indrejse og ophold, beskæftigelse,  

 arbejdsvilkår, fysiske personers etablering samt udveksling af  

 tjenesteydelser, forudsat at de ikke anvender dem på en sådan  

 måde, at fordelene for en af parterne i henhold til en særlig  

 bestemmelse i denne aftale reduceres til nul eller begrænses.
Denne  

 bestemmelse berører ikke anvendelsen af artikel 62.
ARTIKEL 64 Virksomheder, som kontrolleres og udelukkende ejes i  

 fællesskab af kroatiske virksomheder eller statsborgere og  

 fællesskabsvirksomheder eller -statsborgere, er også omfattet af  

 bestemmelserne i dette afsnit.
ARTIKEL 65 1. Den mestbegunstigelsesbehandling, der indrømmes  

 i overensstemmelse med bestemmelserne i dette afsnit, finder ikke anvendelse  

 på skattefordele, som parterne indrømmer eller vil  

 indrømme i fremtiden på basis af aftaler om undgåelse af  

 dobbeltbeskatning eller andre skatteordninger.
 2. Ingen af bestemmelserne i dette afsnit må fortolkes på en  

 sådan måde, at parterne forhindres i at vedtage eller  

 håndhæve foranstaltninger til bekæmpelse af skattesvig og  

 -unddragelse på grundlag af skattebestemmelserne i aftaler om  

 afskaffelse af dobbeltbeskatning eller andre beskatningsaftaler eller  

 indenlandsk skattelovgivning.
 3. Ingen bestemmelse i dette afsnit må fortolkes på en  

 sådan måde, at den hindrer medlemsstaterne eller Kroatien i ved  

 anvendelsen af de relevante bestemmelser i deres skattelovgivning at sondre  

 mellem skattepligtige, der ikke befinder sig i samme situation, særlig  

 hvad angår deres bopælssted.
ARTIKEL 66 1. Partnerne bestræber sig på så vidt  

 muligt at undgå at indføre restriktive foranstaltninger,  

 herunder foranstaltninger vedrørende import, af hensyn til  

 betalingsbalancen.
En part, der indfører sådanne  

 foranstaltninger, forelægger så snart som muligt den anden part  

 en tidsplan for deres ophævelse.
2. Hvis en eller flere af medlemsstaterne eller Kroatien har  

 vanskeligheder eller alvorligt trues af vanskeligheder med hensyn til  

 betalingsbalancen, kan Fællesskabet eller Kroatien, alt efter  

 tilfældet, i overensstemmelse med de betingelser, der er fastlagt i  

 henhold til WTO-overenskomsten, for en begrænset periode vedtage  

 restriktive foranstaltninger, herunder foranstaltninger vedrørende  

 import, som ikke må gå ud over, hvad der er nødvendigt til  

 at rette op på betalingsbalancens stilling.
Fællesskabet eller  

 Kroatien underretter alt efter tilfældet straks den anden part  

 herom.
 3. Der må ikke anvendes restriktive foranstaltninger for  

 overførsler i forbindelse med investeringer, navnlig ikke for  

 hjemtagelse af investerede eller geninvesterede beløb og alle former  

 for indtægter heraf.
ARTIKEL 67 Bestemmelserne i dette afsnit tilpasses gradvis, navnlig  

 på baggrund af kravene i henhold til artikel V i den almindelige  

 overenskomst om handel med tjenesteydelser (GATS).
ARTIKEL 68 Bestemmelserne i denne aftale er ikke til hinder for, at  

 hver af parterne anvender alle foranstaltninger, der er nødvendige for  

 at hindre omgåelse af deres foranstaltninger vedrørende  

 tredjelandes adgang til deres marked, ved hjælp af denne aftales  

 bestemmelser.
AFSNIT VI TILNÆRMELSE AF  

 LOVGIVNING, LOVHÅNDHÆVELSE  

 OG KONKURRENCEREGLER ARTIKEL 69 1. Parterne anerkender betydningen af en tilnærmelse  

 af Kroatiens eksisterende lovgivning til Fællesskabets.
Kroatien  

 udfolder særlige bestræbelser for at sikre, at eksisterende og  

 fremtidig lovgivning gradvis gøres forenelig med Fællesskabets  

 regelværk.
2. Denne tilnærmelse indledes på tidspunktet for aftalens  

 undertegnelse og skal gradvis gælde for alle elementer i  

 Fællesskabets regelværk, der er omhandlet i denne aftale, ved  

 udgangen af den periode, der er nævnt i artikel 5 i denne aftale.
Der  

 fokuseres navnlig på et tidligt stadium på de grundlæggende  

 elementer i regelværket vedrørende det indre marked såvel  

 som andre handelsområder, på basis af et program, der aftales  

 mellem Kommissionen for De Europæiske Fællesskaber og  

 Kroatien.
Kroatien fastlægger også i forståelse med  

 Kommissionen for De Europæiske Fællesskaber retningslinjerne for  

 tilsyn med gennemførelsen af lovgivningstilpasningen og  

 lovhåndhævelsen.
ARTIKEL 70 Konkurrenceregler og andre økonomiske  

 bestemmelser 1. Følgende er uforeneligt med aftalens rette  

 funktion i det omfang, det kan påvirke samhandelen mellem  

 Fællesskabet og Kroatien:
i)	alle aftaler mellem virksomheder, alle vedtagelser inden for  

 sammenslutninger af virksomheder og alle former for samordnet praksis, som  

 har til formål eller følge at hindre, begrænse eller  

 fordreje konkurrencen ii)	en eller flere virksomheders misbrug af en dominerende stilling  

 på Fællesskabets eller Kroatiens område eller en  

 væsentlig del heraf iii)	al statsstøtte, som fordrejer eller truer med at fordreje  

 konkurrencevilkårene ved at begunstige visse virksomheder eller visse  

 produkter.
 2. Alle former for praksis, der strider mod denne artikels bestemmelser,  

 skal vurderes på grundlag af kriterier, som udformes på basis af  

 anvendelsen af de gældende konkurrenceregler i Fællesskabet,  

 særlig artikel 81, 82, 86 og 87 i traktaten om oprettelse af Det  

 Europæiske Fællesskab, og de fortolkningsbestemmelser, der er  

 vedtaget af Fællesskabets institutioner.
 3. Parterne sikrer, at et operationelt uafhængigt offentligt organ  

 tillægges de nødvendige beføjelser til at anvende denne  

 artikels stk. 1, nr. i) og ii), på private og offentlige  

 virksomheder og virksomheder, der er indrømmet særlige  

 rettigheder.
 4. Kroatien opretter inden et år efter denne aftales  

 ikrafttræden en operationel uafhængig myndighed, som  

 tillægges de nødvendige beføjelser til at anvende denne  

 artikels stk. 1, nr. iii). Denne myndighed skal bl.a. have  

 beføjelse til at godkende statsstøtteordninger og individuel  

 støtte i overensstemmelse med denne artikels stk. 2, samt  

 beføjelse til at kræve ulovligt ydet statsstøtte  

 tilbagebetalt.
5. Hver af parterne sikrer gennemsigtighed på  

 statsstøtteområdet bl.a. ved at forelægge den anden part  

 en regelmæssig årsrapport eller tilsvarende efter den metode og  

 præsentationsform, der anvendes i Fællesskabets oversigt over  

 statsstøtte.
På anmodning af en af parterne stiller den  

 anden part oplysninger til rådighed om særlige  

 enkelttilfælde af offentlig støtte.
 6. Kroatien foretager en udtømmende opgørelse over  

 støtteordninger, der er gældende forud for oprettelsen af den i  

 stk. 4 nævnte myndighed, og afpasser disse støtteordninger  

 efter kriterierne i stk. 2 senest fire år efter denne aftales  

 ikrafttræden.
 7.	a)	For så vidt angår anvendelsen af bestemmelserne i  

 stk. 1, nr. iii), anerkender parterne, at al offentlig støtte  

 ydet af Kroatien i de første fire år efter aftalens  

 ikrafttræden skal vurderes under hensyntagen til, at Kroatien betragtes  

 som et område svarende til de områder i Fællesskabet, der  

 er beskrevet i artikel 87, stk. 3, litra a), i traktaten om oprettelse  

 af Det Europæiske Fællesskab.
b)	Inden tre år efter denne aftales ikrafttræden  

 forelægger Kroatien Europa-Kommissionen sine BNP-tal pr. indbygger  

 harmoniseret på NUTS II-niveau.
Den i stk. 4 nævnte  

 myndighed og Kommissionen for De Europæiske Fællesskaber  

 foretager derefter i fællesskab en vurdering af de kroatiske regioners  

 støtteberettigelse samt den maksimale støtteintensitet i  

 forhold hertil for at udarbejde et kort over regional støtte på  

 basis af de relevante EF-retningslinjer.
 8. Hvad angår de varer, der er omhandlet i afsnit IV, kapitel  

 II:
finder bestemmelsen i stk. 1, nr. iii), ikke anvendelse vurderes enhver praksis, der er i strid med stk. 1, nr. i),  

 på basis af de kriterier, der er fastlagt af Fællesskabet efter  

 artikel 36 og 37 i traktaten om oprettelse af Det Europæiske  

 Fællesskab, og specifikke EF-instrumenter, der er vedtaget på  

 dette grundlag.
 9. Hvis en af parterne skønner, at en given praksis er uforenelig  

 med denne artikels stk. 1, kan den træffe passende  

 foranstaltninger efter konsultationer i Stabiliserings- og  

 Associeringsrådet eller efter 30 arbejdsdage efter indbringelsen af  

 sagen til sådanne konsultationer.
 Intet i denne artikel er til hinder for eller berører på  

 nogen måde muligheden af, at parterne træffer antidumping- eller  

 udligningsforanstaltninger i overensstemmelse med de relevante artikler i  

 GATT 1994 og WTO-aftalen om subsidier og udligningsforanstaltninger eller  

 dertil knyttet intern lovgivning.
ARTIKEL 71 Intellektuel, industriel og kommerciel ejendomsret 1. Parterne bekræfter under henvisning til  

 bestemmelserne i denne artikel og bilag VIII den betydning, de  

 tillægger en passende og effektiv beskyttelse og  

 håndhævelse af intellektuel, industriel og kommerciel  

 ejendomsret.
 2. Kroatien træffer de nødvendige foranstaltninger til senest  

 tre år efter denne aftales ikrafttræden at sikre et niveau for  

 beskyttelse af intellektuel, industriel og kommerciel ejendomsret svarende  

 til det, der gælder i Fællesskabet, herunder effektive midler til  

 at håndhæve sådanne rettigheder.
 3. Stabiliserings- og Associeringsrådet kan træffe  

 afgørelse om at tilpligte Kroatien at tiltræde specifikke  

 multilaterale konventioner på området.
 4. Skulle der opstå problemer vedrørende intellektuel,  

 industriel og kommerciel ejendomsret, som påvirker  

 handelsvilkårene, indbringes de på en af parternes anmodning som  

 hastesag for Stabiliserings- og Associeringsrådet, for at der kan  

 findes en gensidigt tilfredsstillende løsning på dem.
ARTIKEL 72 Offentlige aftaler 1. Parterne betragter en åbning med hensyn til  

 tildeling af offentlige kontrakter på grundlag af princippet om  

 ikke-diskriminering og gensidighed, særlig i WTO-sammenhæng, som  

 et ønskeligt mål.
 2. Kroatiske virksomheder indrømmes, uanset om de er etableret i  

 Fællesskabet eller ej, fra tidspunktet for denne aftales  

 ikrafttræden adgang til udbudsprocedurerne i Fællesskabet i  

 overensstemmelse med Fællesskabets regler for offentlige indkøb  

 på betingelser, der ikke er mindre gunstige end dem, der  

 indrømmes EF-virksomheder.
Ovennævnte bestemmelser finder også anvendelse på  

 kontrakter vedrørende offentlige forsyningsværker, når  

 Kroatiens regering engang har vedtaget lovgivning til at indføre  

 Fællesskabets regler på dette område.
Fællesskabet  

 undersøger med mellemrum, om Kroatien faktisk har indført  

 sådan lovgivning.
EF-virksomheder indrømmes, uanset om de er etableret i Kroatien  

 eller ej, senest tre år efter denne aftales ikrafttræden adgang  

 til udbudsprocedurerne i Kroatien i overensstemmelse med loven om offentlige  

 indkøb på betingelser, der ikke er mindre gunstige end dem, der  

 indrømmes kroatiske virksomheder.
EF-virksomheder etableret i Kroatien  

 i henhold til bestemmelserne i afsnit V, kapitel II har fra aftalens  

 ikrafttræden adgang til udbudsprocedurerne på betingelser, der  

 ikke er mindre gunstige end dem, der indrømmes kroatiske  

 virksomheder.
 Stabiliserings- og Associeringsrådet undersøger fra tid til  

 anden Kroatiens mulighed for at give adgang til udbudsprocedurerne i Kroatien  

 for alle EF-virksomheder.
 3. Hvad angår etablering, drift samt udveksling af tjenesteydelser  

 mellem Fællesskabet og Kroatien, såvel som beskæftigelse og  

 arbejdskraftsbevægelser i forbindelse med opfyldelsen af offentlige  

 kontrakter, finder bestemmelserne i artikel 45 til 68 anvendelse.
ARTIKEL 73 Standardisering, måling, akkreditering og  

 overensstemmelsesvurdering 1. Kroatien træffer de nødvendige  

 foranstaltninger til gradvis at bringe sin lovgivning i overensstemmelse med  

 Fællesskabets tekniske forskrifter og europæiske procedurer for  

 standardisering, måling, akkreditering og  

 overensstemmelsesvurdering.
 2. Med henblik herpå skal parterne på et tidligt  

 stadium:
fremme anvendelsen af Fællesskabets tekniske forskrifter og  

 europæiske standarder samt procedurer for prøvning og  

 overensstemmelsesvurdering indgå europæiske protokoller om  

 overensstemmelsesvurdering, hvor det er egnet befordre udvikling af kvalitetsinfrastruktur: standardisering,  

 måling, akkreditering og overensstemmelsesvurdering fremme Kroatiens deltagelse i arbejdet i specialiserede  

 organisationer, særlig CEN, CENELEC, ETSI, EA, WELMEC,  

 EUROMET.
ARTIKEL 74 Forbrugerbeskyttelse Parterne samarbejder om at afstemme  

 forbrugerbeskyttelsesstandarderne i Kroatien efter Fællesskabets.
Der  

 bør opnås en effektiv beskyttelse af forbrugeren for at sikre,  

 at markedsøkonomien fungerer godt, og denne beskyttelse afhænger  

 af, at der opbygges administrative strukturer til markedstilsyn og  

 lovhåndhævelse på området.
 Med henblik herpå fremmer og tilskynder parterne med deres  

 fælles interesser for øje følgende:
en harmonisering af lovgivningerne og en afstemning af  

 forbrugerbeskyttelsen i Kroatien med Fællesskabets gældende  

 forbrugerbeskyttelse en aktiv forbrugerbeskyttelsespolitik, herunder øget  

 information og opbygning af uafhængige organisationer en effektiv retsbeskyttelse af forbrugerne for at højne  

 kvalitetsniveauet og garantere passende sikkerhedsstandarder for  

 konsumgoder.
AFSNIT VII RETLIGE OG INDRE ANLIGGENDER INDLEDNING ARTIKEL 75 Styrkelse af institutioner og retsstaten Som led i samarbejdet om retlige og indre anliggender vil  

 parterne lægge særlig vægt på befæstelse af  

 retsstaten og en styrkelse af institutionerne på alle  

 forvaltningsniveauer i almindelighed og i forbindelse med  

 retshåndhævelse og retsvæsenets funktion i  

 særdeleshed.
 Samarbejdet på det retlige område skal særlig fokusere  

 på domstolenes uafhængighed, forbedring af deres  

 funktionsmåde og uddannelse af jurister.
SAMARBEJDE PÅ OMRÅDET  

 PERSONBEVÆGELSER ARTIKEL 76 Visum, grænsekontrol, asyl og migration 1. Parterne samarbejder på området visum,  

 grænsekontrol, asyl og migration og skaber rammer for samarbejdet  

 på disse områder, også på regionalt plan.
 2. Samarbejdet om de i stk. 1 nævnte anliggender baseres  

 på gensidige konsultationer og nær koordination mellem parterne  

 og omfatter faglig og administrativ bistand til:
udveksling af informationer om lovgivning og praksis udarbejdelse af lovgivning effektivisering af institutioner personaleuddannelse sikkerhed ved rejsedokumenter og afsløring af falske  

 dokumenter.
 3. Samarbejdet skal navnlig fokusere på:
på asylområdet: udformning og implementering af national  

 lovgivning, der opfylder standarderne i Genève-konventionen af 1951 og  

 New York-protokollen af 1967, for således at sikre, at  

 »non-refoulement»-princippet respekteres på området lovlig migration: indrejseregler og indrejste  

 personers rettigheder og stilling.
I forbindelse med migration er parterne  

 enige om at yde andre landes statsborgere, der er lovligt bosat på  

 deres områder, en rimelig behandling og at føre en  

 integrationspolitik med sigte på at give dem samme rettigheder og  

 forpligtelser som deres egne statsborgere.
 Stabiliserings- og Associeringsrådet kan anbefale, at andre emner  

 inddrages i samarbejdet i henhold til denne artikel.
ARTIKEL 77 Forhindring og kontrol af ulovlig indvandring,  

 tilbagetagelse 1. Parterne er enige om at samarbejde om at forhindre og  

 kontrollere ulovlig indvandring.
Med henblik herpå :
accepterer Kroatien at tilbagetage egne statsborgere, der opholder  

 sig ulovligt på en medlemsstats område, på dennes anmodning  

 og uden yderligere formaliteter accepterer hver af Den Europæiske Unions medlemsstater at  

 tilbagetage egne statsborgere, der opholder sig ulovligt på Kroatiens  

 område, på dettes anmodning og uden yderligere  

 formaliteter.
 Den Europæiske Unions medlemsstater og Kroatien udstyrer deres  

 statsborgere med passende identitetspapirer og giver dem adgang til de dertil  

 nødvendige administrative faciliteter.
 2. Parterne er enige om på anmodning at indgå en aftale mellem  

 Kroatien og Det Europæiske Fællesskab om Kroatiens og Den  

 Europæiske Unions medlemsstaters forpligtelse til tilbagetagelse,  

 herunder en forpligtelse til tilbagetagelse af andre landes statsborgere og  

 statsløse personer.
 3. I afventning af indgåelsen af den i stk. 2 nævnte  

 aftale med Fællesskabet accepterer Kroatien på anmodning af en  

 medlemsstat at indgå bilaterale aftaler med Den Europæiske Unions  

 enkelte medlemsstater om Kroatiens og den pågældende medlemsstats  

 forpligtelse til tilbagetagelse, herunder en forpligtelse til tilbagetagelse  

 af andre landes statsborgere og statsløse personer.
 4. Stabiliserings- og Associeringsrådet undersøger, hvilken  

 anden fælles indsats der kan gøres for at forhindre og  

 kontrollere ulovlig indvanding, herunder menneskesmugling.
SAMARBEJDE OM MODVIRKNING  

 AF HVIDVASKNING AF PENGE  

 OG ULOVLIG NARKOTIKA ARTIKEL 78 Hvidvaskning af penge 1. Parterne er enige om nødvendigheden af at  

 gøre enhver indsats for og samarbejde om at forhindre, at deres  

 finansielle systemer benyttes til hvidvaskning af indtægter fra  

 kriminelle aktiviteter i almindelighed og ulovlig narkotikahandel i  

 særdeleshed.
 2. Samarbejdet på dette område kan omfatte administrativ og  

 faglig bistand til at garantere en bedre anvendelse af reglerne og sikre, at  

 passende standarder og mekanismer for bekæmpelse af hvidvaskning af  

 penge svarende til dem, der anvendes af Fællesskabet og internationale  

 fora på området, fungerer effektivt.
ARTIKEL 79 Samarbejde om ulovlig narkotika 1. Parterne samarbejder inden for deres respektive  

 beføjelser og kompetence om at sikre en afbalanceret og integreret  

 tilgang til kontrol med narkotika.
Politikken og indsatsen på dette  

 område skal rettes mod at reducere udbuddet af, den ulovlige handel med  

 og efterspørgslen efter ulovlig narkotika samt en mere effektiv  

 kontrol med prækursorer.
2. Parterne aftaler, hvilke metoder der skal følges i samarbejdet  

 med henblik på at virkeliggøre disse mål.
Aktionerne  

 baseres på i fællesskab vedtagne principper, der er på  

 linje med EU's narkotikakontrolstrategi.
 Samarbejdet mellem parterne omfatter også faglig og administrativ  

 bistand, navnlig på følgende områder:
udformning af national lovgivning og politik oprettelse af institutioner og informationscentre personaleuddannelse narkotikaforskning og forhindring af omdirigering af prækursorer til ulovlig  

 fremstilling af narkotika.
 Parterne kan aftale at inddrage andre områder.
SAMARBEJDE OM  

 STRAFFERETLIGE ANLIGGENDER ARTIKEL 80 Modvirkning og bekæmpelse af kriminalitet og  

 ulovlige aktiviteter 1. Parterne er enige om at samarbejde om bekæmpelse  

 og forebyggelse af kriminalitet og ulovlige aktiviteter, også  

 organiseret kriminalitet, såsom:
menneskesmugling ulovlige aktiviteter på det økonomiske område,  

 særlig korruption, falskmøntneri, ulovlige transaktioner med  

 produkter, såsom industriaffald, radioaktivt materiale og transaktioner  

 med ulovlige varer eller varemærkeforfalskninger ulovlig handel med narkotika og psykotrope stoffer smugleri ulovlig våbenhandel terrorisme.
 Som led i samarbejdet på ovennævnte områder konsulterer  

 parterne hinanden og foretager en nær koordination.
 2. Den faglige og administrative bistand på dette område kan  

 omfatte:
udarbejdelse af national lovgivning på det strafferetlige  

 område forbedring af effektiviteten i de institutioner, der har til opgave  

 at bekæmpe og forebygge ulovlige aktiviteter personaleuddannelse og udvikling af efterforskningsstrukturer udformning af foranstaltninger til at forebygge ulovlige  

 aktiviteter.
AFSNIT VIII SAMARBEJDSPOLITIKKER ARTIKEL 81 1. Fællesskabet og Kroatien etablerer et nært  

 samarbejde om at bidrage til Kroatiens udvikling og vækstpotentiel.  

 Samarbejdet skal styrke de eksisterende økonomiske bånd på  

 det bredest mulige grundlag til fordel for begge parter.
2. Der fastlægges politik og andre foranstaltninger til at fremme  

 den økonomiske og sociale udvikling i Kroatien.
Den  

 pågældende politik bør fra begyndelsen sikre, at  

 miljømæssige hensyn fuldt ud indarbejdes og er tilpasset de  

 krav, der må stilles til en harmonisk social udvikling.
 3. Samarbejdspolitikkerne indpasses i rammer for et regionalt samarbejde.  

 Der skal lægges særlig vægt på foranstaltninger, der  

 kan fremme samarbejdet mellem Kroatien og dets nabolande, herunder  

 medlemsstater, for således at bidrage til den regionale stabilitet.  

 Stabiliserings- og Associeringsrådet kan fastlægge prioriteter  

 mellem og inden for de samarbejdspolitikker, der er beskrevet i det  

 følgende.
ARTIKEL 82 Økonomisk politik 1. Fællesskabet og Kroatien befordrer den  

 økonomiske reformproces ved at samarbejde om en bedre forståelse  

 af de grundlæggende elementer i deres respektive økonomier og om  

 udformning og gennemførelse af økonomisk politik i en  

 markedsøkonomi.
 2. Med henblik herpå skal Fællesskabet og Kroatien samarbejde  

 om:
at udveksle oplysninger om makroøkonomiske resultater og  

 udsigter og om udviklingsstrategier i fællesskab at analysere økonomiske  

 spørgsmål af gensidig interesse, herunder fastlæggelse af  

 rammer for økonomisk politik og midlerne til gennemførelse  

 heraf.
 at fremme et bredere samarbejde med henblik på at fremskynde  

 tilstrømningen af knowhow og adgangen til nye teknologier.
3. På anmodning af de kroatiske myndigheder kan Fællesskabet  

 stille faglig bistand til rådighed til støtte af Kroatiens  

 bestræbelser på at nå den gradvise tilnærmelse af  

 dets politik til Den Økonomiske og Monetære Union.
Samarbejdet  

 på dette område skal omfatte uformel udveksling af oplysninger om  

 principperne for Den Økonomiske og Monetære Unions principper og  

 funktion og det europæiske system af centralbanker.
ARTIKEL 83 Statistisk samarbejde 1. Det statistiske samarbejde skal rettes mod at udvikle  

 et effektivt og bæredygtigt statistisk system, der til rette tid kan  

 levere pålidelige, objektive og akkurate data til planlægning og  

 overvågning af omstillings- og reformprocessen i Kroatien.
Det skal  

 sætte Kroatiens centrale statistiske kontor i stand til bedre at  

 opfylde brugernes behov, både den offentlige forvaltning og det private  

 erhvervsliv.
Det statistiske system skal følge de grundlæggende  

 statistiske principper, der er fastlagt af De Forenede Nationer, og  

 anvisningerne i den europæiske lovgivning om statistikker og udvikles i  

 retning af Fællesskabets regelværk.
 2. Med henblik herpå samarbejder parterne særlig om:
at fremme udviklingen af en effektiv statistisk tjeneste i Kroatien  

 på basis af passende institutioner at søge harmonisering med internationale og europæiske  

 standarder og klassifikationer, således at det nationale statistiske  

 system kan overtage Fællesskabets regelværk på det  

 statistiske område at forsyne erhvervsdrivende i den private og offentlige sektor og  

 forskningssamfundet med egnede socioøkonomiske data at stille de fornødne data til rådighed til at  

 opretholde og føre tilsyn med de økonomiske reformer at sikre persondatafortrolighed gradvis at øge dataindsamlingen og -overførslen til det  

 europæiske statistiske system.
 3. Samarbejdet på dette område omfatter navnlig udveksling af  

 oplysninger om metoder, overførsel af knowhow og uddannelse.
ARTIKEL 84 Bank- og forsikringsvirksomhed samt andre finansielle  

 tjenesteydelser 1. Parterne samarbejder med henblik på at skabe og  

 udvikle egnede rammer for fremme af bank- og forsikringsvirksomhed samt  

 sektoren for finansielle tjenesteydelser i Kroatien.
 Samarbejdet fokuserer på:
indførelse af et fælles regnskabssystem, der er  

 foreneligt med europæiske standarder styrkelse og omstrukturering af bank- og forsikringsvirksomhed og  

 andre finansielle sektorer forbedring af overvågning og regulering af bankvirksomhed og  

 andre finansielle tjenesteydelser udveksling af oplysninger, særlig om planlagt lovgivning oversættelser og udarbejdelse af  

 terminologiglossarer.
 2. Parterne samarbejder med henblik på at udvikle effektive  

 revisionssystemer i Kroatien på basis af standardmetoder og  

 -fremgangsmåder i Fællesskabet.
 Samarbejdet fokuserer på:
faglig bistand til rigsrevisionen i Kroatien oprettelse af revisionsinstanser i offentlige organer udveksling af oplysninger om revisionssystemer standardisering af revisionsdokumentation uddannelses- og konsulentforanstaltninger.
ARTIKEL 85 Investeringsfremme og -beskyttelse 1. Samarbejdet mellem parterne rettes mod at skabe et  

 gunstigt klima for private investeringer, både indenlandske og  

 udenlandske.
 2. Samarbejdet tager navnlig sigte på:
at der i Kroatien skabes bedre retlige rammer for fremme og  

 beskyttelse af investeringer eventuel indgåelse af bilaterale aftaler med medlemsstaterne om  

 fremme og beskyttelse af investeringer at forbedre investeringsbeskyttelsen.
ARTIKEL 86 Industrisamarbejde 1. Samarbejdet rettes mod at fremme moderniseringen og  

 omstruktureringen af industrien og individuelle sektorer i Kroatien samt  

 industrisamarbejdet mellem økonomiske beslutningstagere hos begge  

 parter med det særlige mål for øje at styrke den private  

 sektor på betingelser, der tilgodeser miljøet.
2. I forbindelse med initiativer som led i industrisamarbejdet skal der  

 tages hensyn til de prioriteter, begge parter fastsætter.
De tager  

 hensyn til de regionale aspekter af industriudviklingen og fremmer  

 tværnationale partnerskaber, hvor dette er relevant.
De skal  

 særlig omfatte egnede rammebetingelser for virksomhederne, øget  

 knowhow i managementhenseende samt større markedsreklame og  

 gennemsigtighed på markederne og bedre erhvervsbetingelser.  

 Opmærksomheden rettes særlig mod effektive eksportfremmende  

 aktiviteter i Kroatien.
ARTIKEL 87 Små og mellemstore virksomheder Parterne søger at udvikle og styrke den private  

 sektors små og mellemstore virksomheder (SMV'er) og at etablere nye  

 foretagender på områder, der byder på vækstmuligheder  

 og samarbejde mellem SMV'er i Fællesskabet og Kroatien.
ARTIKEL 88 Turisme 1. Samarbejdet mellem parterne på  

 turistområdet rettes mod at lette og fremme turisme og turisterhvervet  

 gennem overførsel af knowhow, Kroatiens deltagelse i vigtige  

 europæiske turistorganisationer og undersøgelse af mulighederne  

 for fælles operationer.
 2. Samarbejdet skal navnlig omfatte følgende:
udveksling af oplysninger om større emner af gensidig  

 interesse med berøring til turistsektoren og overførsel af  

 knowhow at tilskynde til udvikling af infrastruktur, der vil kunne stimulere  

 investeringerne i turistsektoren at undersøge regionale turistprojekter.
ARTIKEL 89 Told 1. Parterne samarbejder om at sikre overholdelse af alle  

 bestemmelser, der forudses vedtaget på handelsområdet, og at  

 opnå en tilnærmelse af Kroatiens toldsystem til  

 Fællesskabets og således medvirke til at bane vejen for de  

 liberaliseringsforanstaltninger, der planlægges i henhold til  

 aftalen.
 2. Samarbejdet skal navnlig omfatte følgende:
muligheden af sammenkobling af Fællesskabets og Kroatiens  

 forsendelsessystemer samt anvendelse af det administrative enhedsdokument forbedring og forenkling af inspektion og formaliteter i forbindelse  

 med godstransport udvikling af grænseoverskridende infrastrukturer mellem  

 parterne udvikling af toldsamarbejdsstøtte til indførelse af  

 moderne toldinformationssystemer informationsudveksling, herunder om efterforskningsmetoder Kroatiens overtagelse af den kombinerede nomenklatur uddannelse af toldembedsmænd.
 3. Med forbehold af det yderligere samarbejde, der fastlægges i  

 denne aftale, særlig i artikel 77, 78 og 80, ydes den gensidige bistand  

 mellem parternes administrative myndigheder i toldspørgsmål i  

 overensstemmelse med bestemmelserne i protokol 5.
ARTIKEL 90 Beskatning Parterne indleder et samarbejde på  

 beskatningsområdet, som skal omfatte foranstaltninger til yderligere  

 reform af skattesystemet og omstrukturering af skatteforvaltningen for at  

 forbedre skatteopkrævningen og bekæmpe skattesvig.
ARTIKEL 91 Socialt samarbejde 1. På beskæftigelsesområdet rettes  

 samarbejdet navnlig mod modernisering af arbejdsanvisnings- og  

 erhvervsvejledningstjenesterne, opfølgningsforanstaltninger og fremme  

 af lokaludvikling for at hjælpe til omstrukturering af industri og  

 arbejdsmarked.
Samarbejdet omfatter bl.a. foranstaltninger som  

 gennemførelse af undersøgelser, ekspertydelser samt oplysning  

 og uddannelse.
 2. Hvad angår social sikring skal parterne gennem deres samarbejde  

 søge at tilpasse det kroatiske socialsikringssystem til de nye  

 økonomiske og sociale krav, hovedsagelig gennem ekspertbistand,  

 information og uddannelse.
 3. Samarbejdet mellem parterne berører tilpasning af lovgivningen i  

 Kroatien om arbejdsvilkår og ligestilling af mænd og kvinder.
 4. Parterne opbygger et indbyrdes samarbejde for at højne niveauet  

 for beskyttelse af arbejdstagernes sundhed og sikkerhed med udgangspunkt i  

 det højeste beskyttelsesniveau i Fællesskabet.
ARTIKEL 92 Landbrug og agroindustri Samarbejdet på dette område rettes mod  

 modernisering og omstrukturering af landbruget og agroindustrien på en  

 måde, der er forenelig med Fællesskabets regler og standarder,  

 forvaltning af vand, udvikling af landdistrikter, gradvis harmonisering af  

 sundheds- og plantesundhedslovgivningen med Fællesskabets standarder og  

 udvikling af fiskeriet og skovbruget i Kroatien.
ARTIKEL 93 Fiskeri Fællesskabet og Kroatien udforsker mulighederne for  

 at indkredse områder af fælles interesse inden for  

 fiskerisektoren, som på grund af deres art kan byde på gensidige  

 fordele.
ARTIKEL 94 Uddannelse og erhvervsuddannelse 1. Parterne vil samarbejde om at højne niveauet for  

 den almene uddannelse og erhvervsuddannelse i Kroatien.
 2. Tempus-programmet vil bidrage til at styrke samarbejdet mellem parterne  

 inden for uddannelse og erhvervsuddannelse, fremme af demokratiet,  

 retsstatsprincipperne og økonomisk reform.
 3. Det Europæiske Erhvervsuddannelsesinstitut vil også bidrage  

 til at modernisere uddannelsesstrukturerne og -aktiviteterne i Kroatien.
ARTIKEL 95 Kulturelt samarbejde Parterne forpligter sig til at fremme det kulturelle  

 samarbejde.
Samarbejdet skal bl.a. tjene til at øge den gensidige  

 forståelse og anseelse mellem enkeltpersoner, samfund og folk.
ARTIKEL 96 Information og kommunikation Fællesskabet og Kroatien træffer  

 foranstaltninger til at fremme den gensidige udveksling af informationer.
Der  

 lægges særlig vægt på programmer, der kan bringe  

 basisinformationer om Fællesskabet ud til offentligheden og  

 specialiseret information til erhvervslivet i Kroatien.
ARTIKEL 97 Samarbejde på det audiovisuelle område 1. Parterne samarbejder om at fremme den audiovisuelle  

 industri i Europa og tilskynde til samproduktion inden for film og  

 fjernsyn.
 2. Kroatien afpasser sin politik for regulering af indholdsaspekterne af  

 grænseoverskridende udsendelser med opmærksomheden særlig  

 henledt på områder vedrørende erhvervelse af  

 intellektuelle ejendomsrettigheder til programmer og udsendelser via satellit  

 og kabel, efter Fællesskabets og harmoniserer sin lovgivning med  

 Fællesskabets regelværk.
ARTIKEL 98 Elektronisk kommunikationsinfrastruktur og dertil  

 knyttede tjenester 1. Parterne styrker samarbejdet på området  

 elektronisk kommunikationsinfrastruktur, herunder de klassiske  

 telekommunikationsnet og de relevante elektroniske audiovisuelle  

 transportnet, og dertil knyttede tjenester med det endelige mål for  

 øje, at Kroatien tilpasser sig Fællesskabets regelværk fra  

 denne aftales ikrafttræden.
 2. Ovennævnte foranstaltninger omhandler især følgende  

 prioriterede områder:
policy-udformning juridiske aspekter og reguleringsaspekter institutionsopbygning efter en liberalisering modernisering af Kroatiens elektroniske infrastruktur og integration  

 heraf i europæiske og internationale net med sigte på en  

 forbedring af telekommunikationen på regionalt plan internationalt samarbejde samarbejde i europæiske strukturer, særlig sådanne,  

 som beskæftiger sig med standardisering koordinering af holdninger i internationale organisationer og  

 fora.
ARTIKEL 99 Informationssamfundet Parterne vil styrke samarbejdet med sigte på en  

 yderligere udvikling af informationssamfundet i Kroatien.
Det overordnede  

 mål vil være at forberede samfundet som helhed på den  

 digitale tidsalder, at tiltrække investeringer og sikre  

 interoperabilitet i net og tjenester.
 De kroatiske myndigheder vil med bistand fra Fællesskabet  

 omhyggeligt følge, hvilke politiske tilsagn Den Europæiske Union  

 giver med henblik på at tilpasse deres egen politik til Unionens.
 De kroatiske myndigheder vil fastlægge en plan for overtagelse af  

 Fællesskabets lovgivning om informationssamfundet.
ARTIKEL 100 Transport 1. Foruden bestemmelserne i artikel 58 i og protokol 6 til  

 denne aftale udvikler og fremskynder parterne samarbejdet inden for transport  

 for at sætte Kroatien i stand til:
at omstrukturere og modernisere transportsektoren og dermed forbunden  

 infrastruktur at forbedre passager- og godstrafikken og adgangen til  

 transportmarkedet ved at fjerne administrative, tekniske og andre  

 hindringer at opnå driftsstandarder svarende til dem, der findes i  

 Fællesskabet at udvikle et transportsystem, der er foreneligt med og  

 tilnærmet EF-systemet at forbedre miljøbeskyttelsen inden for transport og reducere  

 skadelige virkninger og forurening.
 2. Samarbejdet omfatter desuden følgende prioriterede  

 områder:
udvikling af vej-, jernbane-, lufthavns-, indre vandvejs- og  

 havneinfrastruktur i forbindelse med de store samfærdselsveje af  

 fælles interesse og de transeuropæiske og paneuropæiske  

 strækninger forvaltning af jernbaner og lufthavne, herunder passende samarbejde  

 mellem de kompetente nationale myndigheder vejtransport, herunder vejafgifter, sociale aspekter og  

 miljøaspekter kombineret transport jernbane/vej harmonisering af statistikker vedrørende international  

 transport modernisering af teknisk transportmateriel efter EF-standarderne og  

 bistand til finansiering af nyanskaffelser i den forbindelse, særlig  

 inden for vej-/jernbanetransport, multimodal transport og omladning fremme af programmer for fælles forskning og teknologi vedtagelse af en koordineret transportpolitik, der er forenelig med  

 Fællesskabets.
ARTIKEL 101 Energi 1. Samarbejdet i energisektoren skal bygge på de  

 markedsøkonomiske principper og den europæiske  

 energichartertraktat og udvikle sig med henblik på en gradvis  

 integrering i de europæiske energimarkeder.
 2. Samarbejdet skal navnlig omfatte følgende:
udformning og planlægning af energipolitik, herunder  

 modernisering af infrastruktur, forbedring og diversificering af udbud og  

 forbedring af adgangen til energimarkedet, herunder lettelse af transit management og uddannelse til energisektoren og overførsel af  

 teknologi og knowhow, fremme af energibesparelser, energieffektivitet,  

 vedvarende energikilder og undersøgelse af energiproduktion og  

 -forbrug på miljøet fastlæggelse af rammebetingelser for omstrukturering af  

 energiselskaber og samarbejde mellem virksomheder i denne sektor.
 udformning af forskriftsrammer på energiområdet på  

 linje med Fællesskabets regelværk.
ARTIKEL 102 Nuklear sikkerhed 1. Parterne samarbejder på området nuklear  

 sikkerhed og kontrolforanstaltninger.
Samarbejdet vil kunne omfatte  

 følgende anliggender:
forbedring af de kroatiske love og bestemmelser om nuklear sikkerhed  

 og styrkelse af kontrolmyndighederne og deres midler strålingsbeskyttelse, herunder kontrol med stråling i  

 miljøet forvaltning af radioaktivt affald og eventuelt nedlukning af  

 kernekraftanlæg tilskyndelse til fremme af aftaler mellem EU's medlemsstater eller  

 Euratom og Kroatien om hurtig varsling og informationsudveksling i  

 tilfælde af nukleare ulykker og om katastrofeberedskab samt om  

 grænseoverskridende seismisk forskning og om nukleare  

 sikkerhedsspørgsmål generelt, hvis dette er relevant brændselscyklusproblemer sikkerhedskontrol med nukleare materialer styrkelse af overvågning af og kontrol med transport af  

 materialer, der er følsomme for radioaktiv forurening ansvar over for tredjemand på det nukleare  

 område.
ARTIKEL 103 Miljø 1. Parterne udvikler og styrker deres samarbejde om den  

 vitale opgave at bekæmpe miljøforringelse med sigte på at  

 fremme miljøets bæredygtighed.
 2. Samarbejdet kan rettes mod følgende prioriterede  

 områder:
vandkvalitet, herunder spildevandsbehandling, særlig i  

 forbindelse med grænseoverskridende vandveje bekæmpelse af lokal, regional og grænseoverskridende  

 forurening (luft, vand, herunder drikkevand) effektivt tilsyn med forurening og udledning udvikling af strategier vedrørende globale klimaproblemer effektiv, bæredygtig og ren produktion og anvendelse af  

 energi klassificering og sikker håndtering af kemikalier sikkerhed ved industrianlæg nedbringelse af affaldsmængderne, genanvendelse og sikker  

 bortskaffelse samt gennemførelse af Basel-konventionen om kontrol med  

 grænseoverskridende transport af farligt affald og dettes bortskaffelse  

 (Basel 1989) landbrugets indvirkning på miljøet, jorderosion og  

 forurening med kemikalier, der benyttes i landbruget beskyttelse af dyre- og plantelivet, herunder skove, og bevarelse af  

 den biologiske mangfoldighed fysisk planlægning, herunder byggeri og byplanlægning benyttelse af økonomiske og fiskale instrumenter til at  

 forbedre miljøet undersøgelser af miljøvirkninger og strategisk  

 miljøvurdering løbende tilpasning af lovgivning til Fællesskabets  

 standarder internationale konventioner på miljøområdet, som  

 Fællesskabet er part i samarbejde på regionalt og internationalt plan uddannelse i miljøspørgsmål og  

 bevidstgørelse om miljøproblemer og bæredygtig  

 udvikling.
3. Hvad angår beskyttelse mod naturkatastrofer, samarbejder parterne  

 om at beskytte mennesker, dyr, ejendom og miljøet mod menneskeskabte  

 katastrofer.
Samarbejdet kan med henblik herpå berøre  

 følgende områder:
udveksling af resultater af forsknings- og udviklingsprojekter gensidige og hurtige varslingssystemer for risici og katastrofer og  

 deres konsekvenser redningsøvelser og bistandssystemer i  

 katastrofesituationer udveksling af erfaringer om rehabilitering og genopbygning efter  

 katastrofer.
ARTIKEL 104 Samarbejde inden for forskning og teknologisk  

 udvikling 1. Parterne fremmer det bilaterale samarbejde inden for  

 civil videnskabelig forskning og teknologisk udvikling (FTU) på basis  

 af gensidig fordel og, under hensyntagen til de til rådighed  

 værende ressourcer, rimelig adgang til hinandens programmer under  

 forudsætning af passende beskyttelse af intellektuel, industriel og  

 kommerciel ejendomsret.
 2. Samarbejdet omfatter:
udveksling af videnskabelig og teknisk information og afholdelse af  

 fælles forskermøder fælles FTU-aktiviteter uddannelsesaktiviteter og mobilitetsprogrammer for de to parters  

 videnskabsfolk, forskere og teknikere.
 3. Samarbejdet gennemføres på basis af specifikke  

 arrangementer, som skal forhandles og vedtages efter procedurer, som hver af  

 parterne fastlægger, og som bl.a. skal omfatte passende bestemmelser om  

 intellektuel, industriel og kommerciel ejendomsret.
ARTIKEL 105 Regional og lokal udvikling Parterne styrker det regionale udviklingssamarbejde med  

 henblik på at bidrage til økonomisk udvikling og nedbringe  

 regionale skævheder.
Der sættes særlig ind på grænseoverskridende,  

 transnationalt og mellemregionalt samarbejde.
Med henblik herpå kan der  

 udveksles information og eksperter.
AFSNIT IX FINANSIELT SAMARBEJDE ARTIKEL 106 Kroatien kan med henblik på at virkeliggøre  

 denne aftales mål og i overensstemmelse med artikel 3, 107 og 109  

 modtage finansiel bistand fra Fællesskabet i form af gavebistand og  

 lån, også lån fra Den Europæiske  

 Investeringsbank.
ARTIKEL 107 Den finansielle bistand i form af gavebistand omfattes af  

 de operative foranstaltninger, der er fastsat i den relevante  

 rådsforordning, inden for flerårige, vejledende rammer, der  

 fastlægges af Fællesskabet efter konsultationer med Kroatien.
Det overordnede mål med bistanden i form af institutionsopbygning og  

 investering er at bidrage til de demokratiske, økonomiske og  

 institutionelle reformer i Kroatien på linje med stabiliserings- og  

 associeringsprocessen.
Den finansielle bistand kan omfatte alle områder  

 inden for harmonisering af lovgivning og alle samarbejdspolitikker i denne  

 aftale, også retlige og indre anliggender.
De infrastrukturprojekter af  

 fælles interesse, der er indkredset i protokol 6, vil skulle  

 gennemføres i deres helhed.
ARTIKEL 108 På anmodning af Kroatien kan Fællesskabet,  

 hvis der er særligt behov for det, i koordination med de internationale  

 finansieringsinstitutioner undersøge muligheden for  

 ekstraordinær makrofinansiel bistand på visse betingelser under  

 hensyntagen til alle disponible ressourcer.
ARTIKEL 109 For at sikre den bedst mulige udnyttelse af de disponible  

 ressourcer drager parterne omsorg for, at Fællesskabets bidrag bevilges  

 i nær koordination med bidrag fra andre kilder, som f.eks.  

 medlemsstaterne, andre lande og de internationale  

 finansieringsinstitutioner.
 Med henblik herpå udveksler parterne med regelmæssige  

 mellemrum oplysninger om alle bistandskilder.
AFSNIT X INSTITUTIONER, ALMINDELIGE OG AFSLUTTENDE BESTEMMELSER ARTIKEL 110 Der oprettes et Stabiliserings- og Associeringsråd,  

 som skal overvåge anvendelsen og gennemførelsen af denne aftale.  

 Det træder med regelmæssige mellemrum sammen på et passende  

 niveau, samt når omstændighederne kræver det.
Det  

 undersøger alle vigtige problemer, som måtte opstå i  

 forbindelse med aftalen, samt alle andre bilaterale eller internationale  

 spørgsmål af fælles interesse.
ARTIKEL 111 1. Stabiliserings- og Associeringsrådet består  

 af medlemmerne af Rådet for Den Europæiske Union og medlemmer af  

 Kommissionen for De Europæiske Fællesskaber på den ene side  

 og medlemmer af den kroatiske regering på den anden.
 2. Stabiliserings- og Associeringsrådet fastsætter selv sin  

 forretningsorden.
 3. Medlemmerne af Stabiliserings- og Associeringsrådet kan lade sig  

 repræsentere i overensstemmelse med de betingelser, der  

 fastsættes i forretningsordenen.
 4. Formandskabet i Stabiliserings- og Associeringsrådet  

 beklædes på skift af en repræsentant for Det  

 Europæiske Fællesskab og en repræsentant for Kroatien i  

 overensstemmelse med bestemmelserne i forretningsordenen.
 5. Den Europæiske Investeringsbank deltager i Stabiliserings- og  

 Associeringsrådets arbejde som observatør, for så vidt  

 angår anliggender, der vedrører den.
ARTIKEL 112 Stabiliserings- og Associeringsrådet har med henblik  

 på virkeliggørelsen af denne aftales mål beføjelse  

 til inden for aftalens rammer at træffe afgørelser i de i  

 aftalen anførte tilfælde.
Afgørelserne er bindende for  

 parterne, som skal træffe de nødvendige foranstaltninger til at  

 gennemføre afgørelserne.
Stabiliserings- og  

 Associeringsrådet kan også fremsætte passende  

 henstillinger.
Det udfærdiger sine afgørelser og  

 fremsætter sine henstillinger efter fælles overenskomst mellem  

 parterne.
ARTIKEL 113 Hver af parterne indbringer alle tvister vedrørende  

 anvendelsen eller fortolkningen af denne aftale for Stabiliserings- og  

 Associeringsrådet.
Stabiliserings- og Associeringsrådet kan  

 bilægge tvister ved en bindende afgørelse.
ARTIKEL 114 1. Stabiliserings- og Associeringsrådet bistås  

 i udøvelsen af sine hverv af et Stabiliserings- og Associeringsudvalg,  

 der består af repræsentanter for Rådet for Den  

 Europæiske Union og repræsentanter for Kommissionen for De  

 Europæiske Fællesskaber på den ene side og  

 repræsentanter for Kroatien på den anden side.
 2. Stabiliserings- og Associeringsrådet fastlægger i sin  

 forretningsorden, hvilke opgaver Stabiliserings- og Associeringsudvalget skal  

 tillægges, og som omfatter forberedelse af Stabiliserings- og  

 Associeringsrådets møder, og det bestemmer, hvorledes  

 Stabiliserings- og Associeringsudvalget skal fungere.
3. Stabiliserings- og Associeringsrådet kan delegere enhver af sine  

 beføjelser til Stabiliserings- og Associeringsudvalget.
I så  

 fald træffer Stabiliserings- og Associeringsudvalget sine  

 afgørelser i overensstemmelse med bestemmelserne i artikel 112.
ARTIKEL 115 Stabiliserings- og Associeringsudvalget kan nedsætte  

 underudvalg.
ARTIKEL 116 Der nedsættes et Parlamentarisk Stabiliserings- og  

 Associeringsudvalg.
Det skal være forum for medlemmerne af det  

 kroatiske parlament og Europa-Parlamentet med henblik på møder  

 og udveksling af synspunkter.
Det mødes med mellemrum, som det selv  

 fastsætter.
 Det Parlamentariske Stabiliserings- og Associeringsudvalg består af  

 medlemmer af Europa-Parlamentet på den ene side og medlemmer af  

 Kroatiens parlament på den anden side.
 Det Parlamentariske Stabiliserings- og Associeringsudvalg fastsætter  

 selv sin forretningsorden.
 Formandshvervet i Det Parlamentariske Stabiliserings- og  

 Associeringsudvalg udøves på skift af Europa-Parlamentet og det  

 kroatiske parlament i overensstemmelse med de bestemmelser, der fast  

 sættes i dets forretningsorden.
ARTIKEL 117 Inden for denne aftales anvendelsesområde forpligter  

 hver af parterne sig til at sikre, at fysiske og juridiske personer fra den  

 anden part uden forskelsbehandling i forhold til deres egne statsborgere  

 gives adgang til parternes kompetente domstole og administrative organer, for  

 at de kan forsvare deres individuelle rettigheder og ejendomsrettigheder.
ARTIKEL 118 Intet i aftalen forhindrer en af parterne i at  

 træffe foranstaltninger, som:
a)	den finder nødvendige for at forhindre udbredelse af  

 oplysninger, der kan skade dens væsentlige sikkerhedsinteresser b)	vedrører produktion af eller handel med våben,  

 ammunition og krigsmateriel eller forskning, udvikling og produktion, der er  

 nødvendig i forsvarsøjemed, såfremt disse  

 foranstaltninger ikke ændrer konkurrencevilkårene for de varer,  

 der ikke er beregnet til specifikt militære formål c)	den anser for væsentlige for sin sikkerhed i tilfælde af  

 alvorlige interne forstyrrelser, som påvirker opretholdelsen af lov og  

 orden, krig eller alvorlig international spænding, som udgør en  

 krigstrussel, eller for opfyldelsen af forpligtelser, den har påtaget  

 sig med henblik på bevarelse af fred og international  

 sikkerhed.
ARTIKEL 119 1. Inden for de områder, som aftalen omfatter, og  

 med forbehold af særlige bestemmelser heri:
må de ordninger, der anvendes af Kroatien over for  

 Fællesskabet, ikke føre til nogen form for forskelsbehandling  

 mellem medlemsstaterne, deres statsborgere eller deres virksomheder må de ordninger, der anvendes af Fællesskabet over for  

 Kroatien, ikke føre til nogen form for forskelsbehandling mellem  

 kroatiske statsborgere eller virksomheder.
 2. Bestemmelserne i stk. 1 berører ikke parternes ret til at  

 anvende de relevante bestemmelser i deres skattelovgivning på  

 skattepligtige, som ikke befinder sig i samme situation med hensyn til  

 bopæl.
ARTIKEL 120 1. Parterne træffer de fornødne almindelige  

 eller særlige foranstaltninger til opfyldelse af deres forpligtelser i  

 henhold til aftalen.
De drager omsorg for, at aftalens mål  

 virkeliggøres.
2. Finder en af parterne, at den anden part har tilsidesat en  

 forpligtelse, som påhviler den i henhold til denne aftale, kan den  

 træffe passende foranstaltninger.
Forinden skal den, bortset fra  

 tilfælde af særlig hastende karakter, tilsende Stabiliserings- og  

 Associeringsrådet alle relevante oplysninger, der er nødvendige  

 for en indgående behandling af situationen med henblik på at  

 finde en løsning, der kan accepteres af parterne.
3. Ved valget af foranstaltninger foretrækkes sådanne, som  

 mindst muligt forstyrrer aftalens gennemførelse.
Foranstaltningerne  

 meddeles straks Stabiliserings- og Associeringsrådet og er dér  

 genstand for konsultationer, hvis den anden part anmoder derom.
ARTIKEL 121 Parterne er enige om på anmodning af en af dem  

 straks gennem passende kanaler at konsultere hinanden med henblik på  

 drøftelse af ethvert spørgsmål vedrørende  

 fortolkningen eller gennemførelsen af denne aftale og andre relevante  

 aspekter af forbindelserne mellem dem.
 Denne artikels bestemmelser berører på ingen måde  

 artikel 31, 38, 39 og 43.
ARTIKEL 122 Denne aftale berører, indtil der er opnået lige rettigheder  

 for enkeltpersoner og virksomheder i henhold til denne aftale, ikke  

 rettigheder, der er dem sikret på grundlag af bestående aftaler  

 mellem en eller flere medlemsstater på den ene side og Kroatien  

 på den anden side.
ARTIKEL 123 Protokol 1, 2, 3, 4, 5 og 6 og bilag I til VIII  

 udgør en integrerende del af aftalen.
ARTIKEL 124 Denne aftale indgås på ubestemt tid.
Hver af parterne kan opsige denne aftale ved notifikation herom til den  

 anden part.
Denne aftale ophører med at være i kraft seks  

 måneder efter datoen for denne notifikation.
ARTIKEL 125 I denne aftale forstås ved »parter« på den ene  

 side Fællesskabet eller dets medlemsstater eller Fællesskabet og  

 dets medlemsstater i overensstemmelse med deres respektive beføjelser  

 og på den anden side Kroatien.
ARTIKEL 126 Aftalen gælder på den ene side for de  

 områder, hvor traktaterne om oprettelse af Det Europæiske  

 Fællesskab, Det Europæiske Atomenergifællesskab og Det  

 Europæiske Kul- og Stålfællesskab finder anvendelse, og  

 på de i disse traktater fastsatte betingelser, og på den anden  

 side for Kroatiens område.
ARTIKEL 127 Generalsekretæren for Rådet for Den  

 Europæiske Union er depositar for aftalen.
ARTIKEL 128 Denne aftale er udfærdiget i to eksemplarer på  

 hver af parternes officielle sprog, idet hver af disse tekster har samme  

 gyldighed.
ARTIKEL 129 Parterne godkender denne aftale i overensstemmelse med  

 egne procedurer.
 Denne aftale træder i kraft den første dag i den anden  

 måned efter det tidspunkt, på hvilket parterne giver hinanden  

 notifikation om afslutningen af de procedurer, der er nævnt i  

 stk. 1.
ARTIKEL 130 Interimsaftale Såfremt bestemmelserne i visse dele af denne aftale,  

 særlig bestemmelserne vedrørende de frie varebevægelser og  

 de relevante bestemmelser om transport, i afventning af afslutningen af de  

 procedurer, der er nødvendige for denne aftales ikrafttræden,  

 bringes i anvendelse ved en interimsaftale mellem Fællesskabet og  

 Kroatien, er parterne enige om, at udtrykket »datoen for denne aftales  

 ikrafttræden« med henblik på afsnit IV, artikel 70 og 71 i denne  

 aftale og protokol 1 til 5 samt de relevante bestemmelser i protokol 6 hertil  

 betyder datoen for interimsaftalens ikrafttræden i relation til de  

 forpligtelser, der er indeholdt i ovennævnte bestemmelser.
BILAGSOVERSIGT Bilag I Kroatiske toldindrømmelser for EF-industrivarer (artikel 18,  

 stk. 2) Bilag II Kroatiske toldindrømmelser for EF-industrivarer (artikel 18,  

 stk. 3) Bilag III EF-definition af »Baby beef« (artikel 27) Bilag IV a) Kroatiske toldindrømmelser for landbrugsprodukter (toldfrihed for  

 ubegrænsede mængder fra datoen for aftalens ikrafttræden)  

 (artikel 27, stk. 3, litra a)) Bilag IV b) Kroatiske toldindrømmelser for landbrugsprodukter (toldfrihed inden  

 for kontingenter fra aftalens ikrafttræden) (artikel 27, stk. 3,  

 litra b)) Bilag IV c) Kroatiske toldindrømmelser for landbrugsprodukter (Toldfrihed for  

 ubegrænsede mængder et år efter aftalens  

 ikrafttræden) (artikel 27, stk. 3, litra c)) Bilag IV d) Kroatiske toldindrømmelser for landbrugsprodukter (gradvis  

 afskaffelse af MFN-toldsatser inden for toldkontingenter) (artikel 27,  

 stk. 3, litra c), nr. i)) Bilag IV e) Kroatiske toldindrømmelser for landbrugsprodukter (gradvis  

 nedsættelse af MFN-toldsatser for ubegrænsede mængder)  

 (artikel 27, stk. 3, litra c), nr. iii)) Bilag IV f) Kroatiske toldindrømmelser for landbrugsprodukter (gradvis  

 nedsættelse af MFN-toldsatser inden for toldkontingenter) (artikel 27,  

 stk. 3, litra c), nr. iii)) Bilag V a) Varer omhandlet i artikel 28, stk. 1 Bilag V b) Varer omhandlet i artikel 28, stk. 2 Bilag VI Etablering: finansielle tjenesteydelser (artikel 50) Bilag VII EU-statsborgeres erhvervelse af fast ejendom - liste over undtagelser  

 (artikel 60, stk. 2) Bilag VIII Intellektuel, industriel og kommerciel ejendomsret - liste over  

 konventioner (artikel 71).
Bemærkninger til forslaget 1. Rådet vedtog den 20. november 2000  

 et forhandlingsdirektiv til Kommissionen med henblik på at indlede  

 forhandlinger med Republikken Kroatien om indgåelse af en  

 Stabiliserings- og Associeringsaftale.
Forhandlingerne resulterede i en  

 Stabiliserings- og Associeringsaftale mellem De Europæiske  

 Fællesskaber og deres medlemsstater på den ene side og  

 Republikken Kroatien på den anden side.
Aftalen, som baserer sig  

 på artikel 310 i Traktaten Om Oprettelse Af Det Europæiske  

 Fællesskab og omfatter områder med blandet kompetence, blev  

 undertegnet i Luxembourg den 29. oktober 2001. Aftalen er ikke underkastet en  

 tidsmæssig begrænsning.
Formålet med aftalen er dels at  

 skabe passende rammer for en politisk dialog og således gøre det  

 muligt at udvikle nære politiske forbindelser mellem parterne, dels at  

 støtte Republikken Kroatiens bestræbelser på at udvikle  

 det økonomiske og internationale samarbejde - også gennem en  

 tilnærmelse af landets lovgivning til Fællesskabets.  

 Formålet med aftalen er også at fremme harmoniske  

 økonomiske forbindelser og gradvis at opbygge et  

 frihandelsområde mellem Fællesskabet og Republikken Kroatien,  

 samt at fremme det regionale samarbejde på alle de områder, der  

 er omfattet af aftalen.
Aftalen betyder, at der inden for en overgangsperiode  

 på seks år etableres en associering mellem De Europæiske  

 Fællesskaber og dets medlemsstater på den ene side og Republikken  

 Kroatien på den anden side.
Centralt i aftalen står respekten for  

 international fred og stabilitet, udviklingen af gode relationer mellem  

 nabostater, samt respekten for grundlæggende demokratiske principper og  

 menneskerettigheder, herunder mindretalsrettigheder.
 Hovedelementerne i Stabiliserings- og Associeringsaftalen  

 er: Politisk dialog, regionalt samarbejde, delvis indpasning i reglerne under  

 det indre marked, herunder varer og tjenesteydelsers bevægelighed,  

 arbejdskraftens bevægelighed, etablering af virksomhed, transport,  

 betalinger og kapitalens bevægelighed, tilpasning af Republikken  

 Kroatiens eksisterende lovkompleks, retlige og indre anliggender,  

 samarbejdspolitikker og finansielt samarbejde.
2. For så vidt angår den politiske dialog,  

 betyder aftalen, at der etableres en regelmæssig politisk dialog mellem  

 parterne med henblik på at koordinere synspunkter på  

 internationale forhold med betydning for begge parter.
Endvidere indlemmes  

 Republikken Kroatien i gruppen af lande, der på regelmæssig basis  

 modtager oplysninger om EU s aktiviteter inden for rammen af den Fælles  

 Udenrigs- og Sikkerhedspolitik, samt den Europæiske Forsvars- og  

 Sikkerhedspolitik.
 Med aftalen sigtes også mod at styrke det regionale  

 samarbejde, herunder hvorledes Republikken Kroatien bør samarbejde med  

 de andre deltagerlande i EU's Stabiliserings- og Associeringsproces, samt  

 samarbejde med nuværende og fremtidige EU-kandidatlande.
For så vidt angår varer og tjenesteydelsers  

 bevægelighed, fastlægger aftalen omfanget af Republikken Kroatien  

 og EU's samarbejde inden for forskellige sektorer, herunder industri,  

 landbrug og fiskeri.
Der er desuden aftalt generelle regler vedr. told- og  

 skatteforhold.
Aftalen regulerer også områder som  

 arbejdskraftens bevægelighed, etablering af virksomhed, transport,  

 betalinger og kapitalens bevægelighed.
Betingelserne for, hvorledes  

 arbejdskraft fra Republikken Kroatien og EU kan tage beskæftigelse i EU  

 og Republikken Kroatien, herunder falde ind under bestemmelser om social  

 sikring, fastlægges ud fra det centrale princip om ikke-diskrimination.  

 Samme princip ligger til grund for aftalens bestemmelser vedr. etablering af  

 virksomhed.
Endvidere indeholder aftalen bestemmelser vedr. varetransport,  

 der fremmer en progressiv liberalisering af transportsektoren, så den  

 ikke udgør en barriere for udvidelsen af handelsrelationerne mellem EU  

 og Republikken Kroatien.
Samme hensyn ligger bag udformningen af  

 aftaleudkastets bestemmelser vedr. kapitalens bevægelighed.
Desuden betyder aftalen, at der igangsættes en  

 tilpasning af Republikken Kroatiens eksisterende lovkompleks.
Aftalen  

 beskriver, i hvilket omfang og på hvilke områder (konkurrence,  

 intellektuel, industriel og kommerciel ejendom, offentlige kontrakter,  

 standardisering mv.) der er behov for at bringe overensstemmelse mellem  

 Republikken Kroatiens eksisterende lovkompleks og EU's lovkompleks.
 For så vidt angår retlige og indre  

 anliggender, bekender parterne sig til at samarbejde om at styrke Republikken  

 Kroatiens administrative og juridiske institutioner på alle niveauer.  

 Til dette formål indeholder aftalen bestemmelser vedr. immigration og  

 bekæmpelse af kriminalitet, herunder narkotikasmugling og  

 pengehvidvaskning.
 Parterne vil endvidere etablere samarbejdspolitikker  

 på en række områder med henblik på at fremme den  

 økonomiske udvikling i Republikken Kroatien.
Endelig, for så vidt angår finansielt  

 samarbejde, betyder aftalen, at Republikken Kroatien med henblik på at  

 virkeliggøre Stabiliserings- og Associeringsaftalens mål kan  

 modtage finansiel bistand fra Fællesskabet i form af gavebistand og  

 lån, herunder lån fra Den Europæiske Investeringsbank.
Hvis  

 der er særligt behov for det, kan Republikken Kroatien endvidere, under  

 hensyntagen til de disponible ressourcer og på visse betingelser,  

 modtage ekstraordinær makrofinansiel bistand fra Fællesskabet i  

 koordination med de internationale finansieringsinstitutioner.
I tilfælde af den ene parts misligholdelse af  

 aftalen vil den anden part i medfør af aftalens bestemmelser kunne  

 træffe passende foranstaltninger.
Forinden skal eventuel misligholdelse  

 af aftalens forpligtigelser dog angives over for det i medfør af  

 aftalen nedsatte Stabiliserings- og Associeringsråd med henblik  

 på at finde en løsning, der kan accepteres af parterne.
3. På det institutionelle plan nedsættes der i  

 henhold til aftalen et Stabiliserings- og Associeringsråd, som skal  

 overvåge anvendelsen og gennemførelsen af aftalen.  

 Stabiliserings- og Associeringsrådet fastsætter selv sin  

 forretningsorden og består af medlemmer af Rådet for den  

 Europæiske Union og medlemmer af Kommissionen for de Europæiske  

 Fællesskaber på den ene side og medlemmer udpeget af regeringen  

 for Republikken Kroatien på den anden side.
Aftalen betyder også  

 nedsættelse af et Stabiliserings- og Associeringsudvalg samt  

 nedsættelse af et parlamentarisk Stabiliserings- og  

 Associeringsudvalg.
Forslaget skønnes ikke umiddelbart at have  

 økonomiske eller administrative konsekvenser for staten, kommuner  

 eller amtskommuner.
Begrænsede økonomiske konsekvenser kan dog  

 forventes på området social sikring, når nærmere  

 bestemmelser herom fastsættes.
Forslaget skønnes ikke at have  

 væsentlige erhvervsøkonomiske eller administrative konsekvenser  

 for erhvervslivet.
Endelig skønnes forslaget ikke at have  

 miljømæssige konsekvenser.
4. De tekster, som Danmark skal tiltræde, og hvortil  

 Folketingets samtykke med dette forslag til folketingsbeslutning søges  

 indhentet, er aftalen med tilknyttede bilag, protokoller, slutakt,  

 fællesskabserklæringer samt ensidige erklæringer, jf. den  

 til aftalen knyttede bilagsoversigt.
I forbindelse med fremsættelsen i  

 Folketinget er aftalens bilag, protokoller, slutakt,  

 fællesskabserklæringer samt ensidige erklæringer  

 tilgået det relevante folketingsudvalg.
Aftalen inklusiv samtlige bilag  

 kan i øvrigt rekvireres ved henvendelse til Udenrigsministeriet, N.6,  

 ligesom den forefindes på Udenrigsministeriets hjemmeside.
