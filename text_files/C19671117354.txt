 Direktoratet fastsætter følgende retningslinier vedrørende ekspedition af  

 sager om ansættelse og afsked af overenskomstlønnet kontorpersonale,  

 ekstramedhjælpere, arbejdsmænd og kvindelige arbejdere samt praktikanter fra  

 de sociale højskoler:
I.
Ansættelse:
 Direktoratets skrivelser af 16. januar 1956, 26. juni 1957 og 26.  

 september 1958 om skematiske indberetninger til revisionsdepartementet er  

 fremdeles gældende.
 Nye blanketter kan rekvireres fra rigsregistraturen, Politigården, 1572  

 København V, telefon (01) 14 14 48, lokal 470.
 Antagelse af tariflønnede håndværkere skal fortsat forelægges  

 direktoratet.
II.
Afskedigelse.
 Ansøgt afskedigelse med det gældende varsel kræver ingen godkendelse, men  

 alene en skriftlig anerkendelse af opsigelsen, der kan meddeles af anstalten.  

 Ansøgt afskedigelser med for kort varsel kan godkendes efter anstaltens skøn.  

 Indberetning om de omtalte afskeligelser indsendes til direktoratet.
 Bortset fra tilfælde af ansøgt afsked (herunder ophør af  

 ansættelsesforholdet ved tidsbegrænset ansættelse) skal spørgsmål om  

 afskedigelse forelægges direktoratet.
 Foranstående regler træder i kraft den 1. december 1967.
 Til samtlige inspektører.
