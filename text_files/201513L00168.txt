Vedtaget af Folketinget ved 3. behandling den 2. juni 2016 Forslag til Lov om ændring af udlændingeloven (Beløbsordningen) § 1 I udlændingeloven, jf. lovbekendtgørelse nr. 412 af 9. maj 2016, som ændret ved § 1 i lov nr. 572 af 31. maj 2010, foretages følgende ændringer:
 1. § 9 a, stk. 2, nr. 3, affattes således:
 »3) der har indgået aftale eller fået tilbud om ansættelse inden for et fagområde, hvor ansættelsen indebærer en årlig aflønning på mindst 400.000 kr.,«.
 2. I § 9 a indsættes som stk. 23:
»Stk. 23. Det beløb, der er angivet i stk. 2, nr. 3, reguleres årligt med satsreguleringsprocenten, jf. lov om en satsreguleringsprocent, og en tilpasningsprocent, så reguleringen i alt svarer til lønudviklingen i samfundet.« § 2 Stk. 1. Loven træder i kraft den 10. juni 2016.
Stk. 2. Loven finder ikke anvendelse på udlændinge, der inden den 10. juni 2016 har indgivet ansøgning om opholdstilladelse.
For disse udlændinge finder de hidtil gældende regler anvendelse.
§ 3 Loven gælder ikke for Færøerne og Grønland, men kan ved kongelig anordning helt eller delvis sættes i kraft for Færøerne og Grønland med de ændringer, som de færøske og grønlandske forhold tilsiger.
