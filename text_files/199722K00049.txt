Nr LSF 49 Forslag til Lov om Kulturministeriets Udviklingsfond Fremsat af kulturministeren (Elsebeth Gerner Nielsen) den 2. april 1998 Vedtaget ved tredjebehandling den 7. maj 1998 Lov nr. 316 af 03/06/1998 § 1. Kulturministeriets Udviklingsfond har til formål at sikre en  

 aktiv udvikling af dansk kunst- og kulturliv ved at støtte og iværksætte  

 initiativer, der er nyskabende eller tværgående og iværksættes på  

 landsdækkende, regionalt eller lokalt niveau.
§ 2. Til fondens virksomhed yder staten et tilskud fastsat på de  

 årlige finanslove.
Fonden kan herudover modtage andre midler, f.eks. tips- og  

 lottomidler.
 § 3. Fonden kan yde tilskud efter ansøgning og selv iværksætte  

 initiativer.
Stk. 2. Tilskud fra fonden er normalt betinget af en  

 medfinansiering fra ikkestatslig side.
I særlige tilfælde kan fonden dog  

 forestå den samlede finansiering, hvis fondens bestyrelse skønner, at et  

 initiativ i særlig grad opfylder fondens formål.
 Stk. 3. Fonden kan ikke yde tilskud til bygge- og anlægsarbejder.
§ 4. Fonden ledes af en bestyrelse på 9 medlemmer, som udpeges af  

 kulturministeren.
Bestyrelsen sammensættes af personer med særlig indsigt i  

 det danske kulturliv.
Bestyrelsen foretager uddeling af fondens midler og kan  

 iværksætte initiativer inden for fondens formål og den i § 5 nævnte  

 handlingsplan.
 Stk. 2. 4 af bestyrelsens medlemmer skal vælges blandt kandidater  

 indstillet af relevante råd og nævn.
 Stk. 3. Kulturministeren udpeger formanden.
 Stk. 4. Bestyrelsens medlemmer beskikkes for 3 år og 6 måneder.  

 Beskikkelse kan ikke finde sted i to på hinanden følgende perioder.
Stk. 5. Afgår et medlem inden beskikkelsesperiodens udløb,  

 foretages nybeskikkelse for den resterende del af beskikkelsesperioden.
Den  

 pågældende kan ikke beskikkes i den efterfølgende bestyrelsesperiode, jf.  

 stk. 4.
§ 5. En ny bestyrelse træder sammen 6 måneder inden udløbet af den  

 afgående bestyrelses beskikkelsesperiode og udarbejder en handlingsplan for  

 den kommende treårsperiode eventuelt med angivelse af særlige indsatsområder.  

 I disse 6 måneder kan den ny bestyrelse ikke træffe afgørelser om fordeling  

 af tilskud.
Når handlingsplanen er udarbejdet og den foregående bestyrelse er  

 fratrådt, træffes afgørelser om fordeling af tilskud af fondens midler  

 udelukkende af den ny bestyrelse.
 Stk. 2. Kulturministeren kan ved hver ny bestyrelsesperiodes start  

 udpege særlige satsningsområder for den kommende bestyrelsesperiode efter  

 samråd med den ny bestyrelse.
 § 6. Bestyrelsens afgørelser kan ikke indbringes for  

 kulturministeren eller anden administrativ myndighed.
 Stk. 2. Bestyrelsen aflægger årligt beretning til  

 kulturministeren.
 Stk. 3. Kulturministeren kan fastsætte nærmere regler for fondens  

 virksomhed.
 § 7. De institutioner m.v., der modtager tilskud i henhold til  

 denne lov, skal føre og aflægge regnskab herfor.
 Stk. 2. Kulturministeren fastsætter nærmere regler for  

 regnskabsaflæggelsen.
 § 8. Regnskabet revideres af den af tilskudsmodtageren valgte  

 revisor i henhold til reglerne om god offentlig revisionsskik, således som  

 dette begreb er fastlagt i § 3 i lov om revision af statens regnskab.
 Stk. 2. Kulturministeren fastsætter nærmere regler om  

 revisionskompetencen og revisionens udførelse.
 § 9. Bestyrelsen kan bestemme, at afgivne tilsagn om tilskud skal  

 bortfalde og udbetalte tilskud kræves tilbagebetalt helt eller delvis, hvis  

 ansøger har afgivet urigtige eller vildledende oplysninger, har fortiet  

 oplysninger eller ikke overholdt betingelser, som er fastsat i forbindelse  

 med tilsagnet om tilskud.
 § 10. Loven træder i kraft den 1. oktober 1998, § 4 dog allerede  

 den 1. juli 1998.
 Stk. 2. Den første bestyrelse udarbejder til brug for sin  

 beskikkelsesperiode en handlingsplan inden den 1. oktober 1998. § 5, stk. 2,  

 finder tilsvarende anvendelse.
 § 11. Lov nr. 1102 af 22. december 1993 om Kulturfonden ophæves  

 med virkning fra den 1. juli 1998.
 Stk. 2. Behandlingen af ansøgninger, der ikke er færdigbehandlet  

 af Kulturfonden inden den 1. juli 1998, færdigbehandles af Kulturministeriets  

 Udviklingsfond efter reglerne i denne lov.
 § 12. Loven gælder ikke for Færøerne og Grønland.
Oprindeligt fremsat forslag § 1. Kulturministeriets Udviklingsfond har til formål at sikre en  

 aktiv udvikling af dansk kunst- og kulturliv ved at støtte og iværksætte  

 initiativer, der er nyskabende eller tværgående og iværksættes på  

 landsdækkende, regionalt eller lokalt niveau.
§ 2. Til fondens virksomhed yder staten et tilskud fastsat på de  

 årlige finanslove.
Fonden kan herudover modtage andre midler, f.eks. tips- og  

 lottomidler.
 § 3. Fonden kan yde tilskud efter ansøgning og selv iværksætte  

 initiativer.
Stk. 2. Tilskud fra fonden er normalt betinget af en  

 medfinansiering fra ikke-statslig side.
I særlige tilfælde kan fonden dog  

 forestå den samlede finansiering, hvis fondens bestyrelse skønner, at et  

 initiativ i særlig grad opfylder fondens formål.
 Stk. 3. Fonden kan ikke yde tilskud til bygge- og anlægsarbejder.
§ 4. Fonden ledes af en bestyrelse på 9 medlemmer, som udpeges af  

 kulturministeren.
Bestyrelsen sammensættes af personer med særlig indsigt i  

 det danske kulturliv.
Bestyrelsen foretager uddeling af fondens midler og kan  

 iværksætte initiativer inden for fondens formål og den i § 5 nævnte  

 handlingsplan.
 Stk. 2. 4 af bestyrelsens medlemmer skal vælges blandt kandidater  

 indstillet af relevante råd og nævn.
 Stk. 3. Kulturministeren udpeger formanden.
 Stk. 4. Bestyrelsens medlemmer beskikkes for 3 år og 6 måneder.  

 Beskikkelse kan ikke finde sted i to på hinanden følgende perioder.
Stk. 5. Afgår et medlem inden beskikkelsesperiodens udløb,  

 foretages nybeskikkelse for den resterende del af beskikkelsesperioden.
Den  

 pågældende kan ikke beskikkes i den efterfølgende bestyrelsesperiode, jf.  

 stk. 4.
§ 5. En ny bestyrelse træder sammen 6 måneder inden udløbet af den  

 afgående bestyrelses beskikkelsesperiode og udarbejder en handlingsplan for  

 den kommende treårsperiode eventuelt med angivelse af særlige indsatsområder.  

 I disse 6 måneder kan den ny bestyrelse ikke træffe afgørelser om fordeling  

 af tilskud.
Når handlingsplanen er udarbejdet, og den foregående bestyrelse  

 er fratrådt, træffes afgørelser om fordeling af tilskud af fondens midler  

 udelukkende af den ny bestyrelse.
 Stk. 2. Kulturministeren kan ved hver ny bestyrelsesperiodes start  

 udpege særlige satsningsområder for den kommende bestyrelsesperiode efter  

 samråd med den ny bestyrelse.
 § 6. Bestyrelsens afgørelser kan ikke indbringes for  

 kulturministeren eller anden administrativ myndighed.
 Stk. 2. Bestyrelsen aflægger årligt beretning til  

 kulturministeren.
 Stk. 3. Kulturministeren kan fastsætte nærmere regler for fondens  

 virksomhed.
 § 7. De institutioner m.v., der modtager tilskud i henhold til  

 denne lov, skal føre og aflægge regnskab herfor.
 Stk. 2. Kulturministeren fastsætter nærmere regler for  

 regnskabsaflæggelsen.
 § 8. Regnskabet revideres af den af tilskudsmodtageren valgte  

 revisor i henhold til reglerne om god offentlig revisionsskik, således som  

 dette begreb er fastlagt i § 3 i lov om revision af statens regnskab.
 Stk. 2. Kulturministeren fastsætter nærmere regler om  

 revisionskompetencen og revisionens udførelse.
 § 9. Bestyrelsen kan bestemme, at afgivne tilsagn om tilskud skal  

 bortfalde og udbetalte tilskud kræves tilbagebetalt helt eller delvist, hvis  

 ansøger har afgivet urigtige eller vildledende oplysninger, har fortiet  

 oplysninger eller ikke overholdt betingelser, som er fastsat i forbindelse  

 med tilsagnet om tilskud.
 § 10. Loven træder i kraft den 1. oktober 1998, § 4 dog allerede  

 den 1. juli 1998.
 Stk. 2. Den første bestyrelse udarbejder til brug for sin  

 beskikkelsesperiode en handlingsplan inden den 1. oktober 1998. § 5, stk. 2  

 finder tilsvarende anvendelse.
 § 11. Lov nr. 1102 af 22. december 1993 om Kulturfonden ophæves  

 med virkning fra den 1. juli 1998.
 Stk. 2. Behandlingen af ansøgninger, der ikke er færdigbehandlet  

 af Kulturfonden inden den 1. juli 1998, færdigbehandles af Kulturministeriets  

 Udviklingsfond efter reglerne i denne lov.
 § 12. Loven gælder ikke for Færøerne og Grønland.
Bemærkninger til lovforslaget Almindelige bemærkninger Folketinget vedtog i 1993 loven om Kulturfonden (lov nr. 1102 af 22.  

 december 1993) efter en forsøgsperiode på 4 år.
Resultaterne af  

 forsøgsperioden er beskrevet i bemærkningerne til ovennævnte lovforslag.  

 Fonden havde til opgave at støtte og opmuntre en levende og aktiv  

 kulturudvikling i alle dele af det danske samfund. Økonomisk havde den til  

 opgave at yde tilskud til aktiviteter, der skulle gennemføres i samarbejde  

 mellem den folkelige og den etablerede kultur, tværgående initiativer, der  

 skulle bringe forskellige kulturelle områder sammen, og utraditionelle  

 kulturelle aktiviteter herunder formidlingsvirksomhed i tilknytning til eller  

 samarbejde med kulturinstitutionerne.
Kulturfondens virksomhed 1994-97 Lov nr. 1102 af 22. december 1993 trådte i kraft den 1. januar 1994.
Der blev udpeget en bestyrelse for perioden 1994-1997, som bestod af  

 Carsten Tromborg (formand), Elsebeth Gerner Nielsen (som i oktober 1994 blev  

 afløst af Ebbe Lundgaard), Kjeld Hansen, Birte Juhl-Jensen, Ebbe Jensen,  

 Gitte Madsen og Hanne Rømer.
Bestyrelsen afholdte i sin funktionsperiode 34  

 møder, dvs. ca. 11 møder om året.
For perioden 1997-1999 blev der udpeget en bestyrelse bestående af Trevor  

 Davies (formand), Anita Bay Bundegaard, Hans Nissen Hansen, Peter Ludvigsen,  

 Mads Nørgaard, Kirsten Schmidt og Susanne Wilhelmsen.
Bestyrelsen har til og  

 med marts 1998 afholdt 16 bestyrelsesmøder.
 Den daglige administration har været henlagt til Kulturministeriets  

 Tilskudssekretariat og er blevet varetaget af 2,5 fuldtidsmedarbejdere.
Kulturfonden har gennem hele perioden lagt afgørende vægt på det  

 professionelle kunstneriske eller formidlende element i de projekter, man har  

 ydet tilskud til.
Grundlæggende har man derfor ikke ydet tilskud til rene  

 amatørprojekter uden professionel medvirken.
På den anden side har fonden  

 heller ikke ydet tilskud til rent professionelle projekter i det omfang, de  

 hørte hjemme under andre støtteordninger i Kulturministeriet rettet mod den  

 professionelt udøvende eller skabende kunst, f.eks.
Statens Musikråd,  

 Teaterrådet, Statens Kunstfond, Statens Museumsnævn m.fl.
Ved tilskud til  

 projekter er tilskuddet ofte målrettet direkte som honorar til de  

 professionelle medvirkende, men bestyrelsen har også valgt at give generelle  

 tilskud til projekter.
 Kulturfondens bestyrelse har ikke på eget initiativ iværksat projekter til  

 fremme af Kulturfondens formål, men udelukkende taget stilling til indkomne  

 ansøgninger.
Kulturfonden havde i perioden 1994-1996 en afslagsprocent på ca. 83. Ca.  

 1/3 af afslagene var begrundet i, at de faldt uden for Kulturfondens formål,  

 mens resten var begrundet i den kvalitative prioritering, som bestyrelsen  

 valgte at anlægge.
I fondens levetid er der anlagt en stadig strammere  

 prioritering i forhold til projekter, som lignede hinanden meget, f.eks.  

 lokalspil/egnsspil, udsmykning, korprojekter og kulturfestivaler.
Den nuværende bestyrelse En ny bestyrelse med Trevor Davies som formand tiltrådte den 1. januar  

 1997. Bestyrelsen valgte fra starten at indgå i en intensiv proces med  

 vurdering af ansøgninger, møder med samarbejdspartnere fra råd/nævn, møder  

 med kommuner og amter og interne forhandlinger med henblik på at udarbejde en  

 handlingsplan for bestyrelsens funktionsperiode.
Under det forberedende  

 arbejde uddelte man kun forholdsvis få tilskud.
Man ønskede at koncentrere  

 indsatsen om færre, men bedre projekter, at arbejde med særlige  

 indsatsområder samt at skabe bedre muligheder for rådgivning og vejledning af  

 projekter, netværksdannelse og øget samarbejde med relevante parter i  

 råd/nævn/kommuner/amter og organisationer.
I 1997 er der givet afslag på ca.  

 91% af ansøgningerne.
 Af lov om Kulturfonden fremgår det, at mindst 2/3 af den årlige bevilling  

 skal anvendes til initiativer, hvortil der fra ikke-statslig side ydes  

 medfinansiering på mindst 50% af udgifterne.
På baggrund af de godkendte regnskaber for de afsluttede projekter i  

 perioden fra 1. januar 1994 til slutningen af marts 1998 har Kulturfonden  

 kortlagt, hvordan økonomien i de støttede projekter er sammensat.
Heraf  

 fremgår det, at Kulturfonden i gennemsnit har dækket 26% af projekternes  

 udgifter.
Andre statslige støtteordninger har ydet ca. 8%, dvs. i alt 34% fra  

 statslig side.
Kommuner og amter har tilsammen ydet 11%, nordiske og  

 EU-støtteordninger i alt ca. 2% og privatfinansiering/egenindtægter i alt ca.  

 45%. Projekterne har i gennemsnit haft et underskud på ca. 7%. I denne  

 opgørelse indgår 443 projekter (dvs. 72% af samtlige tilsagn for perioden  

 1994-1997), der er endeligt afsluttede pr. ultimo marts 1998. Der er samlede  

 projektudgifter på ca. 288 mio. kr., hvoraf Kulturfonden har dækket 74 mio.  

 kr.
Vurdering Kulturfonden har spillet en vigtig rolle for synliggørelsen af det lokale  

 kulturliv, og den har etableret en frugtbar forbindelse mellem den brede,  

 folkelige kultur og den professionelle, etablerede kultur.
Men fondens  

 virksomhed er i stigende grad karakteriseret ved at mangle kulturpolitisk  

 retning og perspektiv.
Fonden yder tilskud til mange og meget  

 forskelligartede projekter uden nogen større kulturpolitisk gennemslagskraft  

 og vision, og en nyorientering synes påkrævet.
Den nuværende bestyrelse for  

 Kulturfonden deler denne vurdering.
Med i billedet hører det også, at Kulturministeriets Produktionspulje, som  

 fungerede på forsøgsbasis i 1994 og 1995, har afdækket et stort behov for  

 tilskud til grænseoverskridende professionelle kunstneriske produktioner på  

 områder, der falder uden for de eksisterende støtteordninger til den  

 professionelle skabende og udøvende kunst.
Det grænseoverskridende går i  

 denne sammenhæng ikke kun på teknik, materiale eller genre, men defineres i  

 lige så høj grad i forhold til den kunstneriske ide og det kunstneriske  

 indhold.
 Med henblik på at koncentrere den kulturpolitiske indsats på færre, men  

 banebrydende projekter af høj kvalitet, på at kunne yde tilskud til  

 projekter, der falder uden for de eksisterende støtteordninger, og på at  

 kunne påtage sig en opsøgende og igangsættende virksomhed, foreslås  

 Kulturministeriets Udviklingsfond oprettet til afløsning af Kulturfonden.  

 Udviklingsfonden skal være kendetegnet ved dynamik, fleksibilitet,  

 gennemslagskraft og visionær tænkning.
Lovforslagets økonomiske, administrative, personalemæssige,  

 miljømæssige og EU-retlige konsekvenser Udgifterne til den administrative drift af Kulturfonden er afholdt inden  

 for Tilskudssekretariatets driftsbevilling på de årlige finanslove.
Fremover  

 vil udgifterne til den administrative drift af Kulturministeriets  

 Udviklingsfond ligeledes blive afholdt inden for Tilskudssekretariatets  

 driftsbevilling.
Kulturministeriets Udviklingsfond vil i modsætning til Kulturfonden have  

 en opsøgende og iværksættende rolle, hvilket medfører en øget og ændret  

 arbejdsbyrde for bestyrelse og sekretariat.
Sekretariatet for Kulturfonden  

 vil fremover være sekretariat for Udviklingsfonden, men vil blive suppleret  

 med 1 årsværk, der skal anvendes til ansættelse af en konsulent, der styrker  

 sekretariatets forudsætninger for professionel bistand til bestyrelsen i dens  

 opsøgende og iværksættende funktioner.
De driftsudgifter, som hidtil har været afsat til Kulturfondens  

 administration inden for Tilskudssekretariatets driftsbevilling, vil fremover  

 blive anvendt til drift af Kulturministeriets Udviklingsfond.
Da bestyrelsen  

 for Udviklingsfonden vil bestå af 9 medlemmer i stedet for Kulturfondens 7  

 medlemmer, og bestyrelsens arbejdstid bliver forøget, vil der være  

 merudgifter til bestyrelsens honorar, rejser og repræsentation.
Desuden vil  

 overlapningsperioderne mellem afgående og tiltrædende bestyrelser også  

 medføre forøgede udgifter.
Kulturfondens driftsudgifter i 1997 Bestyrelseshonorar 0,6 mio. kr.
 Rejser/repræsentation 0,2 mio. kr.
 Lønninger, sekretariat 0,9 mio. kr.
 Sekretariatets øvrige driftsudgifter afholdes inden for det beløb,  

 Tilskudssekretariatet afsætter til formålet.
 Der forventes afsat indtil 4 årsværk til sekretariatsmæssig betjening af  

 Kulturministeriets Udviklingsfond.
 De økonomiske konsekvenser af lovforslaget fremgår af følgende oversigt:
 Heraf udgør merudgiften til drift af Kulturministeriets Udviklingsfond i  

 1998 og de kommende tre år 1,2 mio. kr., 0,8 mio. kr., 0,8 mio. kr. og 1,2  

 mio. kr. i forhold til udgifterne ved en uændret drift af Kulturfonden.
 De administrative merudgifter vil blive afholdt af bevillingen, som på FFL  

 1998 afholdes under § 21.11.20 Kulturministeriets Tilskudssekretariat.  

 Tilskudsbevillingen er optaget på en særlig hovedkonto på FFL.  

 Kulturministeriets Udviklingsfond kan tillige modtage tilskud fra tips- og  

 lottomidlerne.
Lovforslaget pålægger ikke amter eller kommuner administrative eller  

 økonomiske konsekvenser.
Lovforslaget har ikke negative økonomiske  

 konsekvenser for erhvervslivet og kan heller ikke antages at have  

 miljømæssige konsekvenser.
 Lovforslaget indeholder ikke EU-retlige aspekter.
 Det vurderes således ikke, at lovforslaget indeholder statsstøtte, der  

 skal notificeres til Europa-Kommisionen efter EF-traktatens artikel 93, stk.  

 3.
For at kunne betegne en foranstaltning som støtte, der er uforenelig med  

 fællesmarkedet, jf.
EF-traktatens artikel 92, stk. 1, skal fire kriterier  

 nemlig være opfyldt.
Foranstaltningen skal være til fordel for den  

 begunstigede virksomhed; den skal ydes ved hjælp af statsmidler; den skal  

 være målrettet, dvs. begunstige visse virksomheder eller produktioner; og den  

 skal påvirke samhandelen mellem medlemsstaterne.
Disse fire betingelser er  

 kummulative, så hvis en af dem mangler, finder artikel 92 ikke anvendelse.
 Det vurderes ikke, at en støtte, der ydes efter lovforslaget, vil kunne  

 påvirke samhandelen mellem medlemslandene, hvorfor der ikke vil være tale om  

 statsstøtte i den i EF-traktaten forudsatte betydning.
Bemærkninger til lovforslagets enkelte bestemmelser Til § 1 Kulturministeriets Udviklingsfond er en tilskudsordning under  

 Kulturministeriet.
Ordningen administreres af den til formålet udpegede  

 bestyrelse.
Fonden er således ikke en fond i juridisk forstand.
Med henblik på at opnå den størst mulige fleksibilitet og dynamik i  

 fondens virksomhed skal bestyrelsen have den størst mulige frihed til at  

 fastlægge hvilke områder, der skal prioriteres, og på hvilken måde tilskud  

 skal uddeles.
Kun herigennem sikres det, at den til enhver tid siddende  

 bestyrelse kan leve op til ønsket om at skabe en fond, der til stadighed kan  

 forholde sig til den kulturelle udvikling og selv spille en aktiv rolle heri.  

 Det er derfor hensigten, at fonden først og fremmest skal være bundet af de  

 tre-årige handlingsplaner, hver ny bestyrelse vedtager, og ikke af bestemte  

 definitioner, tilskudskriterier og -områder fastlagt i loven.
Fonden kan yde tilskud til alle initiativer, uanset om de iværksættes af  

 amatører eller professionelle.
Vurderingen skal først og fremmest baseres på  

 spørgsmålet om kulturel og kunstnerisk kvalitet, på det banebrydende og på  

 det eksemplariske i forhold til de enkelte kunstarter og kulturelle områder.  

 Vurderingen skal også tage de regionale forskelligheder på kulturområdet i  

 betragtning.
 Fonden kan yde tilskud til både produktion, formidling og andre  

 initiativformer, der falder inden for fondens formål.
 Tilskud kan ydes i form af underskudsgarantier eller kontante tilskud til  

 projektomkostninger efter bestyrelsens skøn.
Fonden vil ikke kunne yde tilskud til initiativer, der falder ind under  

 andre af statens kulturstøtteordninger f.eks.
Statens Kunstfond, Statens  

 Musikråd, Teaterrådet, Designfonden og Det Danske Filminstitut.
Der skal dog  

 i særlige tilfælde være mulighed for samfinansiering af projekter.
Det skal  

 tilstræbes, at der etableres et løbende samarbejde med øvrige råd og nævn på  

 området.
 Der kan ydes tilskud til såvel enkeltpersoner som institutioner eller  

 organisationer.
Internationaliseringen af kulturlivet skal også afspejles i fondens  

 virksomhed.
Der skal derfor kunne gives tilskud til projekter af  

 international karakter, hvis de i øvrigt falder inden for fondens formål, og  

 under forudsætning af, at initiativet er forankret i Danmark.
Til § 2 Bestyrelsen fordeler de på finansloven afsatte tilskudsbeløb; men fonden  

 kan også forvalte midler fra anden side, f.eks. tips- og lottomidler.
Tilskud gives normalt til projekter, der ikke strækker sig over mere end 1  

 år; men i særlige tilfælde kan der ydes tilskud til flerårige projekter.
Det  

 samlede tilsagn om flerårigt tilskud skal reserveres af det beløb, der er til  

 rådighed det år, hvor tilskuddet bevilges.
En afgående bestyrelse skal i  

 denne forbindelse tage hensyn til en kommende bestyrelses handlefrihed.
Der stilles den fornødne sekretariatsbistand til rådighed for fondens  

 administration.
Sekretariatet henlægges til Kulturministeriets  

 Tilskudssekretariat.
Til § 3 Muligheden for selv at iværksætte initiativer er en central og vigtig  

 nyskabelse i forhold til Kulturfondens virksomhed.
Som udgangspunkt skal tilskud fra fonden være betinget af tilskud fra  

 ikke-statslig side.
Med ikke-statslige tilskud tænkes f.eks. på midler fra  

 private fonde, erhvervsvirksomheder, kommuner, amtskommuner, Nordisk  

 Kulturfond, andre tilskud fra internationale organisationer etc.
Fonden skal  

 sikre, at den samlede finansiering er tilvejebragt, førend tilskuddet  

 udbetales.
Med henblik på selv at kunne iværksætte initiativer, og for at fonden skal  

 kunne spille en aktiv rolle i udviklingen og dermed yde tilskud til  

 initiativer, der er banebrydende, er det vigtigt, at fonden får mulighed for  

 selv at kunne finansiere udvalgte projekter i deres helhed.
Det skal dog være  

 undtagelsen og skal kun kunne lade sig gøre i tilfælde, hvor bestyrelsen  

 vurderer, at et initiativ i særlig grad opfylder fondens formål og den  

 vedtagne handlingsplan.
 Det skal i øvrigt tilstræbes, at der skabes en smidig ansøgningsprocedure,  

 og at fonden i videst mulig omfang indgår i en løbende dialog med  

 initiativtagere og andre tilskudsgivere.
Det falder uden for fondens opgave at yde tilskud til etablering af de  

 fysiske rammer.
Der skal i den forbindelse henvises til mulighederne i  

 Lokale- og anlægsfonden.
Til § 4 Kulturfonden ledes af en bestyrelse på 9 medlemmer, som beskikkes af  

 kulturministeren.
Med henblik på at sikre størst mulig bredde og indsigt skal  

 4 af bestyrelsens medlemmer vælges blandt kandidater indstillet af relevante  

 råd og nævn.
Når bestyrelsen udvides til 9 medlemmer i forhold til Kulturfondens  

 bestyrelse, der har 7, er det begrundet i ønsket om at give bestyrelsen en  

 bedre mulighed for at gå aktivt ind i en kvalificering af de indkomne  

 ansøgninger samt i ønsket om at give bestyrelsen bedre mulighed for at  

 igangsætte selvstændige projekter.
Det forudsættes, at medlemmerne hver især  

 har en betragtelig indsigt i forskellige sider af kulturlivet i Danmark, og  

 at de tilsammen dækker et bredt område.
Medlemmerne bør udpeges, således at  

 deres kvalifikationer kan afvejes i en samlet helhed.
Bestyrelsen bør  

 endvidere være sammensat, så den repræsenterer en vis spredning med hensyn  

 til personlig baggrund.
Til § 5 Bestyrelsen træffer afgørelse om fordelingen af den årlige bevilling.
Det  

 forventes, at ansøgningerne kan behandles løbende.
Et centralt element i den nye fond er bestyrelsens forpligtelse til at  

 udarbejde en handlingsplan, inden den påbegynder arbejdet med at behandle  

 ansøgninger og iværksætte initiativer.
Handlingsplanen skal danne grundlag  

 for bestyrelsens 3-årige virksomhed og kan evt. indeholde en prioritering af  

 særlige satsningsområder, som bestyrelsen finder særlig vigtig at støtte og  

 påvirke i perioden.
Handlingsplanen bliver således sammen med lovens  

 formålsbestemmelse det vigtigste grundlag for fondens virksomhed, og den skal  

 sikre, at indsatsen er båret af en analyse af den aktuelle udvikling og en  

 kulturpolitisk vision om udviklingen de efterfølgende år.
At hver ny  

 bestyrelse skal udarbejde en handlingsplan sikrer fondens dynamik, og at den  

 til enhver tid kan tage de aktuelle udfordringer op.
 Udpegningen af satsningsområder skal foregå i en åben dialog mellem  

 kulturministeren og bestyrelsen som led i udarbejdelsen af handlingsplanen.  

 Men bestyrelsen kan som supplement hertil udvælge yderligere  

 satsningsområder.
Handlingsplanen skal udarbejdes i bestyrelsesperiodens første halve år,  

 samtidig med at den afgående bestyrelse afslutter sit arbejde.
Denne  

 overlapning skaber mulighed for at sikre en vis kontinuitet, og for at  

 erfaringer fra den ene bestyrelse formidles videre til den næste.
Fondens bestyrelse får overdraget en stor frihedsgrad i sit arbejde.
Det  

 er derfor væsentligt, at der ikke gives mulighed for umiddelbart genvalg, men  

 at det sikres, at forskellige holdninger får lejlighed til at slå igennem i  

 forbindelse med beskikkelse af nye bestyrelser.
Samme praksis findes i råd og  

 nævn på andre kunstneriske områder.
 En ny bestyrelse kan først disponere over fondens bevillinger, når den  

 gamle bestyrelse er fratrådt.
Til § 6 Bestyrelsens beslutninger om fordeling af tilskud er endelige og kan ikke  

 indbringes for kulturministeren eller andre administrative myndigheder.
Dette  

 svarer til praksis på andre af Kulturministeriets områder, hvor forskellige  

 kunstneriske afgørelser er endeligt henlagt til forskellige råd og nævn.
Bestyrelsen skal aflægge årligt regnskab og beretning for sin virksomhed.  

 Regnskab og beretning skal bl.a. indeholde oplysninger om antallet af  

 ansøgninger og bevillingernes fordeling på hovedformål og en analyse af, i  

 hvilket omfang handlingsplanen realiseres.
Udgiften til udarbejdelse af  

 beretning og til evaluering afholdes af tilskudsbevillingen.
 Kulturministeren bemyndiges til at fastsætte nærmere bestemmelser om  

 fondens virksomhed, som f.eks. afstemningsregler, afgivelse af beretning og  

 evalueringer.
Til § 7 Bestemmelsen har til formål at sikre, at der aflægges fyldestgørende  

 regnskab.
Til § 8 Bestemmelsen har til formål at sikre, at revisionen følger god offentlig  

 revisionsskik.
Til § 9 Bestemmelsen har til formål at sikre, at de afgivne tilsagn om tilskud  

 alene anvendes til de ansøgte formål.
Til § 10 Loven træder i kraft den 1. oktober 1998, dog træder § 4 i kraft den 1.  

 juli 1998, således at der kan udpeges en bestyrelse den 1. juli 1998, som  

 benytter de første 3 måneder til udarbejdelse af en handlingsplan.
Funktionsperioden for den første bestyrelse vil således forløbe lidt  

 atypisk i forhold til de efterfølgende, idet den kun får 3 måneder til  

 rådighed til udarbejdelse af en handlingsplan.
Til gengæld strækker  

 bevillingsperioden sig over 3 år og 3 måneder.
 Den korte periode for den første bestyrelse til udarbejdelse af  

 handlingsplan er begrundet i ønsket om at skabe den mindst mulige pause i  

 forhold til Kulturfondens virksomhed.
 De efterfølgende bestyrelser skal tiltræde den 1. juli i det pågældende  

 kalenderår og påbegynde uddelingen af midler den 1. januar det efterfølgende  

 kalenderår.
Til § 11 Kulturfonden nedlægges den 1. juli 1998. Kulturfondens bestyrelse  

 fortsætter sin virksomhed med behandling af indkomne ansøgninger frem til  

 denne dato.
Kulturfondens virksomhed i første halvår af 1998 finansieres ved  

 1997-bevillingen.
Kulturministeriets Udviklingsfond kan råde over  

 1998-bevillingen fra den 1. oktober 1998 (jf. bemærkningerne til § 5).
Til § 12 Loven gælder ikke for Færøerne og Grønland.
Skriftlig fremsættelse (2. april 1998) Kulturministeren (Elsebeth Gerner Nielsen):
 Jeg skal hermed fremsætte:
 Forslag til lov om Kulturministeriets Udviklingsfond.
(Lovforslag nr.
L 49).
Lovforslaget er med mindre ændringer en genfremsættelse.
Der oprettes en  

 ny fond til at støtte banebrydende eller tværgående initiativer inden for  

 kunst- og kulturlivet i Danmark.
Fonden skal være dynamisk, fleksibel,  

 slagkraftig og visionær.
 Hver ny bestyrelse skal udarbejde en handlingsplan for den kommende  

 3-årige periode - gerne med angivelse af særlige satsningsområder.  

 Handlingsplanen skal indeholde en analyse af den aktuelle udvikling og en  

 angivelse af planens kulturpolitiske perspektiv.
Fonden skal have mulighed for selv at iværksætte initiativer og i særlige  

 tilfælde selv at finansiere initiativernes gennemførelse.
Indsatsen skal tage  

 udgangspunkt i handlingsplanen.
Det indebærer, at indsatsen kan koncentreres  

 på større, banebrydende projekter af høj kvalitet.
Loven indeholder ikke bestemte definitioner eller angivelse af bestemte  

 støtteområder eller -kriterier.
Bestyrelsen er alene bundet af lovens formål,  

 den vedtagne handlingsplan og spørgsmålet om kulturel eller kunstnerisk  

 kvalitet.
Udviklingsfonden erstatter Kulturfonden.
Kulturfonden har spillet en  

 vigtig rolle for udviklingen af det lokale kulturliv, og den har etableret en  

 frugtbar forbindelse mellem den brede, folkelige kultur og den professionelle  

 etablerede kultur.
Men fondens virksomhed har de senere år været præget af  

 stor spredning og mangel på kulturpolitisk retning og perspektiv.
Det er  

 derfor nødvendigt at koncentrere indsatsen på færre projekter af høj kvalitet  

 - og gerne projekter, der kan vise nye veje, nye udtryksmuligheder i dansk  

 kulturpolitik.
Derfor skal der også skabes mulighed for at støtte projekter,  

 der går på tværs af kendte genrer og støtteordninger.
Bestyrelsen i udviklingsfonden består af 9 personer.
Det må forventes, at  

 arbejdsbyrden øges, fordi bestyrelsen skal spille en mere aktiv rolle både  

 med hensyn til iværksættelse af selvstændige initiativer og med hensyn til at  

 indgå i en dialog med - og opkvalificering af - indkomne ansøgninger.
 Bestyrelsen skal først og fremmest udpeges ud fra faglige hensyn.
Hver bestyrelse udpeges for 3 1/2 år og skal bruge det første 1/2 år til  

 udarbejdelse af handlingsplanen.
Sideløbende hermed uddeler den afgående  

 bestyrelse sine sidste midler.
 Det foreslås, at loven træder i kraft den 1. oktober 1998. Bestyrelsen  

 skal dog påbegynde sit arbejde med udarbejdelse af en handlingsplan allerede  

 den 1. juli 1998, således at den kan påbegynde uddelingen af midler den 1.  

 oktober 1998 i overensstemmelse med denne handlingsplan.
 Ændringerne i forhold til det oprindelige lovforslag omfatter kun de  

 ændringsforslag et flertal i det daværende Kulturudvalg var enige om og  

 bestemmelserne om ikrafttræden.
 Idet jeg i øvrigt henviser til lovforslaget og bemærkningerne hertil, skal  

 jeg anbefale lovforslaget til hurtig og velvillig behandling.
Bilag 1 Statistik over Kulturfondens virksomhed.
 Tabel 1. Beløb til fordeling i Kulturfonden 1994-1997:
 En oversigt over antal afslag, tilsagn og bevilgede beløb fordelt på amter  

 fremgår af Kulturfondens årlige beretninger.
 Tabel 3. Den relative fordeling af Kulturfondens tilsagn fordelt på  

 formål1):
1) Fordelingen er ikke entydig, da der er stor overlapning indenfor de tre  

 områder.
Den enkelte ansøgning er placeret i den gruppe, hvor dens hovedvægt  

 skønnes at ligge.
Beskrivelse af de bevilligede projekter er optrykt i  

 Kulturfondens årsberetninger.
