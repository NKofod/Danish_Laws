Fremsat den 3. december 1998 af  

 erhvervsministeren (Pia Gjellerup) Forslag til Lov om ændring af lov om betalingskort  

 m.v.
(Opkrævning af gebyr for  

 betalingstransaktioner i den ikke-fysiske handel, regler om  

 Konkurrencestyrelsens mulighed for at gribe ind overfor urimelige priser og  

 avancer, revisionsklausul, hvorefter § 20 i efteråret 2001 skal  

 tages op til revision.) § 1 I lov om betalingskort m.v., jf. lovbekendtgørelse nr. 811 af 12.  

 september 1994, som ændret ved lov nr. 399 af 26. juni 1998, foretages  

 følgende ændringer:
 1. I § 1, stk. 2, indsættes efter »18,«:  

 »20,«.
 2. I § 10, stk. 1, indsættes efter »heraf«:  

 »jf. dog § 11«.
 3. § 11 affattes således:
 »§ 11. Konkurrencestyrelsen fører tilsyn med  

 overholdelsen af §§ 20 og 20 a, stk. 1.
 Stk. 2. Konkurrencestyrelsen kan kræve alle oplysninger,  

 herunder regnskaber, regnskabsmateriale, udskrift af bøger, andre  

 forretningspapirer og elektronisk lagrede data, som skønnes  

 nødvendige for dens virksomhed eller til afgørelse af, om et  

 forhold er omfattet af §§ 20 og 20 a, stk. 1.
 Stk. 3. Lov om offentlighed i forvaltningen gælder ikke for  

 sager efter stk. 1 eller for Konkurrencestyrelsens rapport til  

 erhvervsministeren, jf. stk. 6. Dog finder § 4, stk. 2, i lov om offentlighed  

 i forvaltningen tilsvarende anvendelse på sager efter stk. 1.
 Stk. 4. Konkurrencestyrelsens afgørelser efter stk. 1 samt  

 rapporten til erhvervsministeren efter stk. 6 kan offentliggøres, jf.  

 dog stk. 5.
Stk. 5. Ved offentliggørelse efter stk. 4 kan oplysninger om  

 tekniske forhold, herunder forskning, produktionsmåder, produkter samt  

 drifts- og forretningshemmeligheder ikke offentliggøres, for så  

 vidt det er af væsentlig økonomisk betydning for den person  

 eller den virksomhed, oplysningen angår.
Endvidere kan oplysninger om  

 enkelte kunders forhold i virksomheder, der er under tilsyn af  

 Finanstilsynet, ikke offentliggøres.
Stk. 6. Konkurrencestyrelsen udarbejder én gang årligt  

 en rapport til erhvervsministeren om de vilkår og priser, som  

 fastsættes af kortudstedere over for betalingsmodtagere og  

 kortindehavere på det danske marked.« 4. § 20 affattes således:
»§ 20. Kortudsteders omkostninger ved drift af  

 betalingssystemet kan ikke pålægges betalingsmodtager, hvis  

 afviklingen af en betalingstransaktion 1)	forudsætter fysisk tilstedeværelse af kortindehaver og  

 betalingsmodtager, og 2)	sker ved fysisk brug af et betalingskort, der ikke er forudbetalt,  

 samtidig med at kortindehaver anvender underskrift, hemmelig personlig kode  

 eller tilsvarende sikker identifikation.
 Stk. 2. Opkræver kortudsteder gebyr fra kortindehaveren  

 for kortindehaverens brug af betalingskort, skal gebyret fastsættes  

 uafhængigt af betalingsmodtagerens forhold.
Stk. 3. Betalingsmodtager kan opkræve gebyr for  

 betalingstransaktionen hos kortindehaver, når kortindehaveren betaler  

 med et betalingskort.
Gebyrets størrelse må ikke overstige  

 betalingsmodtagers gebyr for betalingstransaktionen til kortudsteder.
Stk. 4. Opkræver betalingsmodtager gebyr hos  

 kortindehaver for brug af betalingskort, skal betalingsmodtager forud for  

 aftalens indgåelse på tydelig måde oplyse kortindehaver om,  

 hvilke gebyrer der opkræves.« 5. Efter § 20 indsættes i kapitel 4:
»§ 20 a.
Ved fastsættelse af gebyr m.v. i forbindelse  

 med gennemførelse af betalingstransaktioner må der ikke anvendes  

 urimelige priser og avancer.
Ved urimelige priser og avancer forstås  

 priser og avancer, der er højere, end hvad der ville være  

 tilfældet under virksom konkurrence.
Stk. 2. Konkurrencestyrelsen kan udstede de fornødne  

 påbud, herunder påbud om 1)	at angivne priser og avancer ikke må overskrides, eller 2)	at der ved beregningen af priser og avancer skal anvendes bestemte  

 kalkulationsregler.« 6. § 23 affattes således:
»Lov om behandling af personoplysninger finder  

 anvendelse med de ændringer, der følger af denne lovs § 24  

 og § 25, samt de regler, der er udstedt i medfør af  

 § 26.« 7. § 21, stk. 6 og 7, affattes således:
 »Stk. 6. Kortudsteder er i forhold til kortindehaver ansvarlig  

 for tab som følge af andres uberettigede brug af betalingskort,  

 medmindre andet følger af stk. 1-3. Uanset stk. 1-3 er  

 kortudsteder tillige ansvarlig, hvis betalingsmodtager vidste eller burde  

 vide, at der forelå en uberettiget brug af betalingskortet.
Stk. 7. Betalingsmodtager er i forhold til kortudsteder  

 ansvarlig for tab som følge af uberettiget brug af betalingskort, hvis  

 betalingsmodtager vidste eller burde vide, at der forelå en uberettiget  

 brug af et betalingskort, eller hvis betalingsmodtager som følge af  

 den indløsningsaftale, der er indgået med kortudsteder, skal  

 bære tabet.« 8. § 26 e, stk. 6 og 7, affattes  

 således:
 »Stk. 6. Systemudbyder er i forhold til brugeren  

 ansvarlig for tab som følge af andres uberettigede brug af systemet,  

 medmindre andet følger af stk. 1-3. Uanset stk. 1-3 er  

 systemudbyder tillige ansvarlig, hvis betalingsmodtager vidste eller burde  

 vide, at der forelå en uberettiget brug af systemet.
Stk. 7. Betalingsmodtager er i forhold til systemudbyder  

 ansvarlig for tab som følge af uberettiget brug af systemet,  

 såfremt betalingsmodtager vidste eller burde vide, at der forelå  

 en uberettiget brug af systemet, eller hvis betalingsmodtager som  

 følge af den indløsningsaftale, der er indgået med  

 systemudbyder, skal bære tabet.« 9. I § 27 indsættes som stk. 2 - 4:
»Stk. 2. Konkurrencestyrelsens afgørelser efter  

 § 20 a kan indbringes for Konkurrenceankenævnet.
Konkurrencelovens  

 § 20 finder tilsvarende anvendelse.
Stk. 3. Klager efter stk. 2 kan indbringes af 1)	den, afgørelsen retter sig til, eller 2)	den, som i øvrigt har individuel, væsentlig interesse i  

 sagen.
Stk. 4. Klager over afgørelser efter stk. 2 kan af  

 Konkurrencestyrelsen eller Konkurrenceankenævnet tillægges  

 opsættende virkning.« 10. Efter § 30 indsættes i kapitel 8:
»§ 30 a.
Medmindre højere straf er forskyldt efter  

 anden lovgivning, straffes med bøde den, der forsætligt eller  

 groft uagtsomt 1)	overtræder § 20 eller § 20 a, stk. 1, 2)	undlader at efterkomme påbud udstedt efter § 20 a,  

 stk. 2, 3)	undlader at efterkomme krav efter § 11, stk. 2, 4)	i forhold, der er omfattet af § 11, stk. 1, afgiver urigtige eller  

 vildledende oplysninger til Konkurrencestyrelsen eller  

 Konkurrenceankenævnet eller fortier forhold af betydning for den  

 pågældende sag.
 Stk. 2. Der kan pålægges selskaber mv. (juridiske  

 personer) strafansvar efter reglerne i straffelovens 5. kapitel.
Stk. 3. Forældelsesfrist for strafansvar efter  

 stk. 1 og stk. 2 er 5 år.« 11. I § 33, stk.1, indsættes efter »§ 20,  

 stk. 2«: »og 3,«.
I § 33, stk. 2, indsættes efter  

 »§ 20, stk. 1«: »-3,« og efter »§ 21,«: »stk. 1-6,« og  

 efter »§ 26 e,«: »stk. 1-6«.
 12. I § 37 indsættes som stk. 2:
»Stk. 2. Forslag til revision af lovens § 20  

 fremsættes for Folketinget senest den 1. november 2001.« § 2 Loven træder i kraft dagen efter bekendtgørelse i  

 Lovtidende.
Stk. 2. Erhvervsministeren fastsætter tidspunktet for  

 ikrafttrædelsen af § 23.« § 3 Loven gælder ikke for Færøerne og Grønland, men  

 kan ved kongelig anordning sættes i kraft for disse landsdele med de  

 afvigelser, som de særlige færøske og grønlandske  

 forhold tilsiger.
Bemærkninger til lovforslaget Almindelige bemærkninger Lovforslagets indhold Ved lov nr. 399 af 26. juni 1998 skete der en  

 ændring af betalingskortlovens § 37, således at revision af  

 loven blev udskudt i 2 år til folketingsåret 1999-2000.  

 Baggrunden herfor var, at regeringen har nedsat et udvalg om den finansielle  

 sektor efter år 2000, som blandt andet skal gennemgå  

 betalingskortloven.
Det foreliggende lovforslag, der vedrører  

 ændring af betalingsforholdene for betalingskortsystemer, har til  

 formål at sikre, at elektronisk handel ikke hindres unødigt.
Det  

 skønnes, at ændringen ikke kan afvente det generelle  

 revisionsarbejde i forbindelse med loven.
Der vil dog fortsat ske en generel  

 revision af betalingskortloven i folketingsåret 1999/2000.
 Efter den gældende bestemmelse i § 20,  

 stk. 1, må omkostningerne ved driften af et betalingskortsystem  

 ikke pålægges de tilsluttede betalingsmodtagere (forretninger),  

 men derimod kun kortindehaveren (forbrugeren) eller kortudstederen selv.
 Kortudsteders manglende mulighed for at  

 pålægge betalingsmodtagere driftsomkostninger kan betyde, at  

 kortudstederne ikke finder forretningsmæssigt grundlag for udvikling og  

 drift af betalingssystemer.
 § 20, stk. 1, indebærer derfor, at der er  

 risiko for, at nye betalingssystemer   i forbindelse med elektroniske  

 betalingssystemer og lignende - til de nye handelsformer ikke vil blive  

 udviklet og stillet til rådighed for danske virksomheder og forbrugere  

 i samme omfang som for virksomheder og forbrugere i udlandet.
 Der er således risiko for, at de fordele, der er  

 forbundet med informationsteknologien   herunder elektronisk handel   ikke  

 vil komme det danske samfund til gode i samme omfang som i udlandet.
Konkurrencemulighederne for andre kortsystemer end  

 Dankortsystemet er ganske begrænsede, idet § 20, stk. 1, har  

 været medvirkende årsag til, at Dankortsystemet har fået en  

 dominerende stilling på det danske marked.
Andre kortsystemers  

 manglende mulighed for at finansiere omkostningerne ved betalingssystemet, fx  

 via bankvirksomhed, har afholdt disse fra at etablere sig på markedet  

 for indløsning af betalingskort.
På denne baggrund  

 foreslås det, at den nuværende bestemmelse i § 20,  

 stk. 1, ændres for så vidt angår  

 betalingstransaktioner i ikke-fysisk handel, fx handel på  

 Internettet.
 Der indføres med ændringen en sondring i  

 anvendelsen af § 20. Den hidtidige § 20, stk. 1, finder  

 fortsat anvendelse ved betalingstransaktioner, som forudsætter fysisk  

 tilstedeværelse af såvel kortholder som betalingsmodtager, hvor  

 der anvendes et fysisk kort, der ikke er forudbetalt, og sikker  

 identifikation (PIN-kode, underskrift e.l.). Ved alle andre  

 betalingstransaktioner end de førnævnte bliver det med  

 lovforslaget muligt for kortudsteder at kræve, at betalingsmodtager  

 betaler for at være tilknyttet et betalingskortsystem, da disse ikke  

 vil være omfattet af § 20, stk. 1. Ligeledes vil  

 betalingsmodtager kunne opkræve gebyrer fra kortholder.
 For at sikre, at kortholderne(forbrugerne) ved, hvilke  

 gebyrer der skal betales, indeholder lovforslaget særlige  

 gennemsigtighedsregler, der indebærer, at betalingsmodtager tydeligt  

 skal oplyse om eventuelle gebyrer.
 Ved overgangen fra et særligt reguleret marked, hvor  

 der ikke kan opkræves gebyrer, til et frit og konkurrencepræget  

 marked kan der være behov for særlige regler, der supplerer den  

 generelle konkurrencelov.
 Behovet for en sådan særregulering skal ses  

 på baggrund af, at prisindgreb over for enkeltvirksomheder med hjemmel  

 i konkurrenceloven for det første forudsætter, at virksomheden  

 har en dominerende stilling, og dernæst er betinget af, at indtjeningen  

 hos dominerende virksomheder skal være udtryk for et misbrug af den  

 dominerende stilling og betydeligt over normalt niveau i lang tid.
 Konkurrenceloven er udformet med henblik på at  

 modvirke, at der under almindelige markedsvilkår kan opstå  

 urimelig prisdannelse og vedvarende overnormal indtjening som følge af  

 konkurrencebegrænsende aftaler eller misbrug af dominerende  

 stilling.
Derimod er konkurrenceloven ikke udformet med henblik  

 på situationer, hvor en monopolstilling er opnået i kraft af en  

 lovbestemt regulering, hvor det typiske er, at der i forbindelse med  

 reguleringen findes særlige bestemmelser, der sikrer mod misbrug af  

 monopolstillingen.
Det er derfor også sædvanligt, at der ved  

 liberalisering på sådanne specielle områder etableres en  

 særregulering, der skal hindre urimelig prisdannelse i en  

 overgangssituation fra et reguleret marked til et almindeligt  

 konkurrencemarked med fri prisdannelse.
I forbindelse med en ændring af den nuværende  

 § 20 må det forudses, at Dankortsystemet vil blive udsat for  

 forøget konkurrence fra andre kortsystemer, herunder internationale  

 kortsystemer.
Såfremt en særregulering alene skulle omfatte  

 dominerende virksomheder, ville Dankortsystemet i denne situation være  

 ulige stillet i konkurrencen med andre kortsystemer.
Lovforslaget indeholder derfor en ny bestemmelse,  

 § 20 a, som giver en udvidet mulighed for at gribe ind over for alle  

 aktører, der efter en ændring af den gældende § 20  

 måtte opkræve urimelige vederlag, gebyrer mv. i forbindelse med  

 kortbetalinger, der ikke er omfattet af lovforslagets § 20, stk. 1.  

 Bestemmelsen anses for nødvendig, i hvert fald indtil der er skabt  

 fuld og reel konkurrence på betalingskortmarkedet, jf. nedenfor Det foreslås, at tilsyn og indgrebsmuligheder  

 placeres hos Konkurrencestyrelsen.
 Lovforslaget indeholder en revisionsklausul, som  

 fastsætter, at § 20 skal revideres senest den 1. november 2001.  

 Det er i bemærkningerne til revisionsklausulen præciseret, at der  

 kan ske en ophævelse af § 20 under forudsætning af, at der  

 på revisionstidspunktet er fuld sikkerhed for reel konkurrence på  

 markedet for betalingskort.
 Forudsætningerne for reel konkurrence anses i  

 hovedsagen for at være til stede, hvis der sker en opløsning af  

 PBS  faktiske aftalemæssige og tekniske monopol, som i dag eksisterer  

 som følge af PBS nuværende eneret til indløsning af  

 Dankortbetalinger og PBS  terminalspecifikationer, der udelukker opkobling af  

 Dankortterminaler til andre operatører end PBS.
En konkurrencesituation vil forudsætte en  

 decentralisering af Dankort-indløsninger, således at en flerhed  

 af fx pengeinstitutter tilbyder betalingsmodtager indløsning af bl.a.  

 Dankort.
Endvidere vil en konkurrencesituation forudsætte, at  

 betalingsmodtagers terminal kan kobles op på andre  

 indløsere/operatører end pengeinstitutter eller PBS, og at  

 sådanne terminaler kan anvendes til gennemførelse af  

 transaktioner med andre betalingskort, fx detailhandelskort og  

 kreditkort.
 Under forudsætning af, at der er etableret en reel  

 konkurrencesituation, vil der formentlig ikke længere være behov  

 for en speciel markedsregulering i form af betalingskortlovens § 20.  

 Prisfastsættelsen på betalingskortmarkedet kan dog stadig  

 være reguleret i en periode, således at § 20 a også  

 kan fortsætte efter en eventuel ophævelse af § 20.
Endvidere indeholder lovforslaget regler, som gør  

 det muligt for betalingsmodtager og kortudsteder at aftale, hvem af disse  

 parter, der skal bære tabet ved misbrug af et betalingssystem.
En  

 sådan adgang til at aftale, hvem der indbyrdes skal bære tabet,  

 er nødvendig, hvis man vil forbedre mulighederne for, at  

 kortudstederne/systemudbyderne udvikler forskellige sikkerhedssystemer, som  

 betalingsmodtagerne kan vælge imellem.
Administrative og statsøkonomiske konsekvenser Lovforslaget skønnes ikke at have  

 kommunaløkonomiske konsekvenser.
Forbrugerombudsmanden vil fortsat føre tilsyn med  

 overholdelse af bestemmelserne i betalingskortloven.
Herudover foreslås  

 det, at Konkurrencestyrelsen skal føre tilsyn med de særlige  

 bestemmelser, der forudsætter en konkurrenceretlig vurdering.
Det  

 forudsættes, at Konkurrencestyrelsen vil kunne varetage de  

 pågældende opgaver med et uændret ressourceforbrug.
Administrative og økonomiske konsekvenser for erhvervslivet Lovforslaget har været forelagt de relevante typer  

 af virksomheder i Testpanelet indenfor handel og service.
Lovforslaget vil  

 være administrativt neutralt for 76 pct. af virksomhederne, idet de  

 vurderer, at deres administration ikke vil blive berørt af  

 lovforslagets ændringer.
1,7 pct. af virksomhederne vurderer, at lovforslaget  

 medfører løbende administrative lettelser.
Lettelserne skyldes  

 primært, at lovforslaget nu gør det muligt at udbyde varer  

 på Internettet.
Ingen af virksomhederne har dog været i stand til  

 at angive den tidsmæssige besparelse.
I alt har 12 pct. af virksomhederne vurderet, at de vil  

 få administrative byrder på engangsbasis til at sætte sig  

 ind i reglerne og rådgive om dem, udformning af interne regler,  

 betalingsrutiner og bogføring vedr. gebyrer samt ændringer i  

 edb-system, salgsmateriale, Internet-sider og samhandelsbetingelser.
Ca.  

 halvdelen af virksomhederne skal bruge under 1 time, mens de resterende skal  

 bruge fra 2 til 50 timer på engangsbasis.
 11 pct. af virksomhederne får behov for ekstern  

 rådgivning på engangsbasis fra revisor, advokat og edb-konsulent.  

 Den eksterne rådgivning vil for de fleste beløbe sig til 2.000  

 10.000 kr., mens enkelte skal bruge mere.
15 pct. af virksomhederne vil få løbende  

 administrative byrder, hvilket typisk er registrering, fakturering, kontrol  

 og bogføring af gebyrer, løbende kunderådgivning,  

 oplysninger til Konkurrencestyrelsen, ændring af salgsmateriale samt  

 løbende edb-vedligeholdelse.
Ca. halvdelen af virksomhederne skal  

 bruge under 1 time pr. måned, mens tidsforbruget for de resterende  

 svinger fra 2 16 timer pr. måned.
 4 pct. af virksomhederne vil desuden få behov for  

 løbende ekstern rådgivning fra revisor og edb-konsulent.  

 Omfanget heraf svinger dog meget.
 På grund af for få direkte berørte  

 virksomheder er det ikke muligt at opregne resultaterne af Testpanelets  

 besvarelser, så man får et resultat for de berørte  

 brancher som helhed.
Det forventes, at anvendelsen af Internettet, herunder  

 handel over Internettet, vil være voksende i de kommende år.
Det  

 vurderes derfor, at der er et stort erhvervsøkonomisk potentiale i  

 nettet.
Dette gælder for handel mellem virksomheder, og desuden  

 spås handel mellem forbrugere og virksomheder at antage et betydeligt  

 omfang om få år, specielt inden for produkter, der ikke  

 kræver besigtigelse som fx bøger, CD ere og edb-programmer.
Men  

 også inden for dagligvarehandlen antages nettet på sigt at kunne  

 medføre nye handelsmønstre i konkurrence med traditionel  

 butikshandel - fx ved at man kan bestille varer over Internettet og få  

 dem bragt eller hente dem fra et centralt lager.
En udvidelse af adgangen til at betale over Internettet  

 må vurderes at øge anvendelsen af Internettet i Danmark til  

 køb og salg af varer og tjenester.
Dette vil særligt komme  

 danske virksomheder til gode, da det forbedrer virksomhedernes muligheder for  

 at være med til at udvikle markedet for handel over Internettet og for  

 at indhøste erfaringer med elektronisk handel i Danmark.
Forslaget vil  

 på den måde kunne medvirke til at forbedre virksomhedernes evne  

 til at konkurrere på nettet på længere sigt.
Handel på Internettet kan desuden medføre  

 samfundsøkonomiske gevinster i og med, at det mindsker omkostningerne  

 ved at handle for forbrugerne (transaktionsomkostningerne) og dermed  

 fører til lavere priser.
Det kan også medføre en  

 større konkurrence og dermed en mere effektiv udnyttelse af  

 ressourcerne i økonomien.
 Lovforslaget skønnes ikke at have administrative  

 konsekvenser for borgerne.
Miljømæssige konsekvenser Lovforslaget skønnes ikke at have  

 miljømæssige konsekvenser.
Forholdet til EU-retten Lovforslaget skønnes ikke at omhandle forhold, som  

 berører forholdet til EU-retten.
Høring Lovudkastet har været i høring hos:  

 Advokatrådet, Arbejderbevægelsens Erhvervsråd, CO-Industri,  

 Danmarks Nationalbank, Dansk Annoncørforening, Dansk Dataforening,  

 Dansk Detail Kreditråd, Dansk Handel & Service, Dansk Industri,  

 Dansk Markedsføringsforbund, Dansk Postordreforening, Danske  

 Andelsselskaber, Det Danske Handelskammer, De samvirkende  

 Købmænd, Det Kriminalpræventive Råd, FDB, Forening  

 for Dansk Internethandel, Finansforbundet, Finanssektorens  

 Arbejdsgiverforening, Finansministeriet, Finansrådet,  

 Forbrugerombudsmanden, Forbrugerrådet, Forskningsministeriet,  

 HK-Handel, Hotel-, Restaurations- og Turisterhvervets Arbejdsgiverforening,  

 Håndværksrådet, IT-Brancheforeningen, Justitsministeriet,  

 Konkurrencerådet, Landsorganisationen i Danmark, Liberale Erhvervs  

 Råd, Oliebranchens Fællesrepræsentation, PBS, Rådet  

 for Dansk Forsikring og Pension, Sammenslutningen Danske Andelskasser og  

 Økonomiministeriet.
Skema over konsekvenser Vurdering af konsekvenser af lovforslag Positive konsekvenser/mindreudgifter (hvis ja, angiv omfang) Negative konsekvenser/merudgifter (hvis ja, angiv omfang) Økonomiske konsekvenser for stat, kommuner og   

 amtskommuner Ingen Ingen Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Forslaget vurderes at øge anvendelsen af Internettet i  

 Danmark til køb og salg af varer og tjenester.
Ingen Administrative konsekvenser for erhvervslivet På grund af for få direkte berørte  

 virksomheder er det ikke muligt at opregne resultaterne af Testpanelets  

 besvarelser, så man får et resultat for de berørte  

 brancher som helhed.
Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget skønnes ikke at omhandle forhold, som  

 berører forholdet til EU-retten Bemærkninger til lovforslagets  

 enkelte bestemmelser Til § 1 Til nr. 1 Forslaget indebærer, at betalingssystemer uden kort  

 men med kode ikke vil være omfattet af betalingskortlovens § 20.  

 Der vil hermed kunne opkræves gebyr for driften af disse  

 betalingssystemer.
Forslaget er en konsekvens af forslag nr. 4.
 Til nr. 2 og 3.
 Bestemmelserne indebærer, at Forbrugerombudsmanden  

 fortsat fører tilsyn med overholdelse af bestemmelserne i  

 betalingskortloven, dog med undtagelse af §§ 20 og 20 a, stk. 1. Af § 11  

 fremgår det, at Konkurrencestyrelsen fører tilsyn med  

 overholdelsen af §§ 20 og 20 a, stk. 1, herunder fastsættelse af  

 gebyr.
 Baggrunden for at lade Konkurrencestyrelsen føre  

 tilsyn med denne bestemmelse er, at tilsynet i vidt omfang svarer til det  

 tilsyn, som Konkurrencestyrelsen som sekretariat for Konkurrencerådet i  

 forvejen fører med virksomheder, der besidder en dominerende stilling.  

 Det findes derfor hensigtsmæssigt, at Konkurrencestyrelsens ekspertise  

 på dette område udnyttes.
 Da der er behov for hurtig indgriben på dette nye  

 marked, og der er behov for hurtigt at få dannet en praksis på  

 området, foreslås det, at Konkurrencestyrelsen varetager tilsynet  

 med overholdelsen af §§ 20 og 20 a, stk. 1.
 Praksis på området vil indgå i den  

 årlige rapport, som Konkurrencestyrelsen skal afgive til  

 erhvervsministeren.
Til brug for Konkurrencestyrelsens tilsyn efter denne lov  

 er der i § 11, stk. 2, indsat en hjemmel til, at Konkurrencestyrelsen  

 kan indhente alle nødvendige oplysninger.
Bestemmelsen er inspireret  

 af konkurrencelovens § 17, idet det bemærkes, at det er  

 Konkurrencestyrelsen selv, der skønner hvilke oplysninger, der er  

 nødvendige for styrelsens tilsyn efter § 11. Heraf følger  

 også, at Konkurrencestyrelsens krav om oplysninger ikke kan indbringes  

 for Konkurrenceankenævnet.
Den endelige afgørelse af tvister  

 vedrørende nødvendigheden af oplysninger vil henhøre  

 under domstolene.
 Bestemmelsen i stk. 3 første punktum  

 undtager sager efter stk.1 samt Konkurrencestyrelsens rapport til  

 erhvervsministeren efter stk. 6 fra lov om offentlighed i forvaltningen.  

 Bestemmelsen svarer til den gældende bestemmelse om offentlighed i  

 konkurrencelovens § 13, stk. 1.
Som anført ovenfor, vil tilsynet efter denne lov i  

 vidt omfang svare til konkurrencelovens regulering af virksomheder med en  

 dominerende stilling efter konkurrenceloven.
Det er derfor fundet  

 hensigtsmæssigt og konsekvent at regulere  

 offentlighedsspørgsmålet på samme måde, som det er  

 sket i konkurrenceloven.
Ved at gøre dette sikres det, at virksomheder ikke  

 behandles forskelligt i sager, der i vidt omfang må forventes at  

 indeholde de samme typer information.
Praksis efter konkurrenceloven vil  

 derfor være vejledende for fortolkningen af stk. 3.
En væsentlig årsag til, at der ikke er  

 almindelig offentlighed i konkurrencesager er, at der indgår  

 oplysninger, som isoleret set ikke ville kunne undtages fra offentlighed  

 efter lov om offentlighed i forvaltningen.
Samlet vil udleveringen af disse  

 oplysninger imidlertidig kunne give et meget klart og detaljeret billede af  

 konkurrenceforholdene på det pågældende marked i Danmark.  

 Der tænkes fx på oplysninger om virksomheders markedsandele og  

 prispolitik.
Udenlandske virksomheder vil således kunne få  

 stillet en markedsundersøgelse til rådighed i forbindelse med  

 strategiske overvejelser om indtrængen på det danske marked.  

 Danske virksomheder har ikke en tilsvarende mulighed for at få  

 oplysninger om udenlandske virksomheder og markeder.
Udenlandske virksomheder  

 ville dermed opnå en uberettiget konkurrencemæssig fordel  

 på bekostning af danske virksomheder.
 Efter stk. 3, andet punktum, kan den person eller  

 virksomhed, som ikke er part i den pågældende sag, men hvis  

 forhold er omtalt i et dokument, forlange at blive gjort bekendt med de  

 oplysninger, der direkte vedrører vedkommende.
 Efter konkurrenceloven er det allerede praksis, at  

 virksomheder har adgang til oplysninger, der omhandler dem selv uden at de  

 nødvendigvis er part i den pågældende sag, men det er  

 fundet hensigtsmæssigt, at princippet udtrykkeligt fremgår af  

 stk. 3.
 Efter stk. 4 kan der ske offentliggørelse af  

 Konkurrencestyrelsens afgørelser efter stk. 1 samt  

 Konkurrencestyrelsens rapport efter stk. 6.
Ved offentliggørelse foreskriver stk. 5, at  

 de i bestemmelsen opregnede oplysninger ikke må offentliggøres,  

 for så vidt det er af væsentlig økonomisk betydning for  

 den person eller virksomhed, oplysningen angår. § 11, stk. 5, svarer  

 til bestemmelsen i konkurrencelovens § 13, stk. 4. Udgangspunktet er, at  

 offentliggørelsen skal give offentligheden den fornødne indsigt  

 i de afgørelser, som træffes, således at praksis kan blive  

 kendt.
Fra dette udgangspunkt gøres der imidlertid undtagelse for  

 oplysninger af teknisk karakter samt drifts- og forretningshemmeligheder, der  

 er af væsentlig økonomisk betydning for de berørte.
 Konkurrencerådets praksis efter konkurrenceloven vil  

 være vejledende for fortolkningen af § 11, stk. 5.
 Parternes rettigheder er reguleret efter forvaltningsloven  

 og berøres derfor ikke af forslaget.
 Efter stk. 6 pålægges  

 Konkurrencestyrelsen én gang årligt at udarbejde en rapport til  

 erhvervsministeren om de vilkår og priser, som fastsættes  

 på det danske marked for betalingskorttransaktioner.
Forslaget er begrundet i, at erhvervsministeren én  

 gang årligt bør modtage en rapport om de konkurrenceretlige  

 konsekvenser af den foreslåede ændring af § 20. Der bør i  

 rapporten være en beskrivelse af det seneste års udvikling  

 på markedet for betalingskortsystemer, herunder eventuel tilkomst af  

 nye aktører på det danske marked.
Rapporten bør endvidere  

 indeholde en beskrivelse af, om det har været nødvendigt i det  

 forløbne år at anvende hjemmelen til indgreb i den  

 foreslåede § 20 a, stk. 2, og hvad disse indgreb i givet fald har  

 bestået i.
 Rapporten bør også indeholde en vurdering af,  

 om indgrebsmulighederne på baggrund af de behandlede sager anses for  

 tilstrækkelige, og i givet fald overveje alternativer.
 Rapporten bør evalueres af det panel, som vurderer  

 konkurrenceforudsætningerne på betalingskortmarkedet jf.  

 bemærkningerne til nr. 12. Panelet bør vurdere situationen  

 på betalingskortmarkedet, effekten af de foretagne indgreb og stille  

 forslag til eventuelle ændringer eller forbedringer.
 Rapporten bør afgives første gang 1. april  

 2000 og anden gang den 1. april 2001.
 Til nr. 4.
 Efter den gældende bestemmelse i § 20,  

 stk. 1, må omkostningerne ved driften af et betalingssystem ikke  

 pålægges de tilsluttede betalingsmodtagere (forretninger), men  

 derimod kun kortindehaveren (forbrugeren) eller kortudstederen selv.
 § 20, stk. 1, indebærer derfor, at der er  

 risiko for, at nye betalingssystemer   og navnlig elektroniske  

 betalingssystemer til de nye handelsformer   ikke vil blive udviklet og  

 stillet til rådighed for danske virksomheder og forbrugere i samme  

 omfang som for virksomheder og forbrugere i udlandet.
Dette skyldes, at udbyderne af disse systemer ikke vil  

 kunne få driften finansieret via betalingsmodtagerne, og at der er  

 risiko for, at forbrugerne ikke er villige til at betale for disse systemer,  

 idet forbrugerne indtil dato i høj grad har kunnet bruge fx Dankortet  

 uden at skulle betale direkte herfor.
Forbrugerne har derfor så at sige  

 den opfattelse, at det er og bør være gratis at anvende et  

 betalingssystem.
Uden en videreudvikling af den danske  

 betalingsinfrastruktur vil såvel forretningerne som IT-virksomhederne  

 og forbrugerne ikke kunne deltage i elektronisk handel m.v. på lige fod  

 med udenlandske konkurrenter og forbrugere.
Der er derfor risiko for, at de  

 fordele, der er forbundet med informationsteknologien   herunder elektronisk  

 handel   ikke vil komme det danske samfund til gode i samme omfang som i  

 udlandet.
På denne baggrund er det fundet  

 hensigtsmæssigt, at den nuværende bestemmelse i § 20,  

 stk. 1, ændres, samt at der i denne situation bliver mulighed for  

 indgreb, hvis der opkræves urimeligt høje gebyrer fra  

 betalingsmodtagerne og kortindehaverne.
Der henvises til bemærkningerne  

 til forslagets nr. 5.
 Den foreslåede ændring af § 20,  

 stk. 1, indebærer, at der i alle andre tilfælde end ved  

 fysisk handel bliver mulighed for at kræve, at betalingsmodtagerne  

 betaler for at være tilknyttet og benytte et betalingskortsystem,  

 forudsat at vederlag m.v. ikke er i strid med bestemmelsen i § 20 a.
Stk. 1 ændres således, at de situationer,  

 hvor en betalingsmodtager ikke kan pålægges omkostninger  

 for driften af betalingssystemet, positivt står opregnet i  

 bestemmelsen.
Der er to betingelser, som begge skal være opfyldt,  

 før kortudsteder ikke kan opkræve gebyr fra  

 betalingsmodtager.
For det første skal det være  

 nødvendigt for afviklingen af betalingstransaktionen, at såvel  

 kortindehaver som betalingsmodtager er fysisk til stede.
For det andet skal  

 afviklingen af betalingstransaktionen ske ved fysisk brug af et  

 betalingskort, der ikke er forudbetalt, og der skal samtidig anvendes  

 underskrift, PIN-kode eller anden tilsvarende sikker identifikation.
Det  

 hidtidige sikkerhedsniveau ved fx Dankortet er kombinationen af  

 billedlegitimation og underskrift eller PIN-kode.
 Begrebet »tilsvarende sikker identifikation« antages at  

 omfatte andre former for identifikationsmåder for kortindehaveren som  

 eksempelvis individuelle biologiske koder (fx fingeraftryk, genkendelse af  

 iris).
 De beskrevne betingelser kan synes ganske komplicerede,  

 men de angiver præcist, hvorledes den helt traditionelle  

 betalingsmåde i en forretning finder sted, når der betales med et  

 traditionelt betalingskort.
 Formålet med den foreslåede § 20,  

 stk. 1, er netop at sikre, at der kan opkræves gebyr fra  

 betalingsmodtager i alle de situationer, hvor et traditionelt betalingskort  

 ikke kan siges at blive anvendt på helt traditionel måde i en  

 forretning.
Som eksempler på situationer, hvor der kan  

 opkræves gebyr, kan nævnes betaling i forbindelse med et  

 fjernsalg - herunder betaling ved køb på Internettet - samt  

 betaling med et forudbetalt betalingskort.
Også i de situationer, hvor  

 et betalingskort anvendes i en selvbetjeningssituation - fx ved brug af en  

 telefonboks eller ved betaling på en ubemandet tankstation - vil der  

 kunne opkræves gebyr.
Der er endelig situationer, hvor der kan betales på  

 flere måder for den samme ydelse.
Fx ved betaling med kort på  

 benzinstationer, hvor der enten kan betales ved standeren eller inden for ved  

 kassen.
Et andet eksempel er betaling for parkering i lufthavnen, hvor der i  

 dag enten kan ske betaling ved en automat i parkeringshuset eller ved en  

 betjent skranke i afgangs-/ankomsthallen.
 I disse tilfælde vil det som hovedregel forholde sig  

 således, at de betjente funktioner er omfattet af § 20,  

 stk. 1, mens de ubetjente falder udenfor.
Et afgørende moment er, om selve  

 betalingstransaktionens gennemførelse kræver betalingsmodtagers  

 tilstedeværelse og aktive medvirken.
Således antages en  

 betalingstransaktion ikke at være omfattet af § 20, stk. 1,  

 hvis betalingsmodtager tilfældigt er tilstede.
Den foreslåede § 20 indebærer, at  

 kortudsteder for ikke-fysisk handel kan opkræve vederlag for  

 gennemførelse af en betalingstransaktion.
Vederlaget kan således  

 have form af fx en promille/cent-sats af transaktionsbeløbet eller af  

 en fast pris uanset transaktionens størrelse eller af en kombination  

 af de to elementer.
 Vederlaget må dog ikke være urimeligt, jf.  

 bemærkningerne til forslagets nr. 5.
 Det vil også være muligt at variere  

 vederlaget, fx afhængigt af betalingsmodtagers valg af  

 sikkerhedsniveau.
Efter betalingskortlovens § 34 kan erhvervsministeren  

 bestemme, at blandt andet § 20 ikke finder anvendelse på  

 betalingssystemer, som må anses for internationale.
Med hjemmel i denne  

 bestemmelse har de internationale kortudstedere i dag tilladelse til at  

 opkræve gebyr fra danske betalingsmodtagere, når  

 valutaudlændinge bruger et betalingskort her i landet.
Bestemmelsen og  

 de givne dispensationer fortsætter uændret for alle  

 betalingstransaktioner, der er omfattet af § 20, stk. 1, og dermed  

 gennemføres i den fysiske handel.
 På det område, som fortsat er omfattet af  

 § 20, stk. 1, opretholdes en praksis, som indebærer, at  

 kortudstederne kan opkræve betaling for visse accessoriske ydelser fra  

 betalingsmodtagerne, når der anvendes et internationalt kort udstedt af  

 en dansk kortudsteder.
 Bestemmelsen i stk. 2 svarer  

 indholdsmæssigt til den nugældende bestemmelse i § 20,  

 stk. 2. Bestemmelsen foreslås opretholdt, da det ikke skal  

 være muligt for kortudsteder at diskriminere betalingsmodtagerne gennem  

 kortindehaver afhængigt fx af forretningernes størrelse.  

 Kortudsteder skal ikke via gebyrfastsættelse have mulighed for at  

 påvirke kortindehavers valg af forretning.
Bestemmelsen i stk. 3 har til formål at  

 sikre, at betalingsmodtager kan opkræve gebyr hos kortindehaver,  

 når kortindehaveren betaler med et betalingskort.
Dette gælder  

 uanset, hvad der er aftalt mellem betalingsmodtageren og kortudstederen, jf.  

 forslagets nr. 11 om en ændring af betalingskortlovens § 33,  

 stk. 1.
En række indløsningsaftaler mellem  

 internationale kortudstedere og betalingsmodtager indeholder i dag en  

 klausul, som forbyder, at betalingsmodtageren overvælter det gebyr, som  

 betales til kortudsteder, på den kunde, som betaler med  

 betalingskortet.
En sådan klausul, der ofte betegnes  

 "No-Discrimination-Rule« eller blot NDR, anvendes af en række  

 internationale kortudstedere.
NDR-klausulerne er med til at begrænse konkurrence  

 mellem kortudstederne, idet kortudsteder ved at bestemme, at kortudsteders  

 gebyr til forretningerne ikke må overvæltes på  

 kortindehaveren, usynliggør gebyret over for kortindehaveren.  

 Kortudstederen får derved lettere ved at opkræve høje  

 gebyrer hos betalingsmodtager.
Anvendelsen af NDR-klausuler begrænser  

 desuden konkurrencen mellem forretningerne (betalingsmodtagerne).
 Den foreslåede bestemmelse indebærer med andre  

 ord, at de nævnte klausuler i tilslutningsaftalerne ikke længere  

 vil kunne gøres gældende over for betalingsmodtageren.
For at sikre at betalingsmodtagerne ikke opkræver  

 for høje gebyrer hos kortindehaveren, foreslås det endvidere, at  

 det gebyr, som betalingsmodtageren kan opkræve hos kortindehaveren,  

 ikke må overstige betalingsmodtagerens gebyr pr. betalingstransaktion  

 til kortudstederen.
Betalingsmodtageren kan således ikke  

 overvælte andre omkostninger på kortindehaveren, fx en andel af  

 en årlig tilslutningsafgift til kortudstederen.
 For at sikre at forbrugerne ved, hvorvidt og - i  

 bekræftende fald - hvad de skal betale i gebyr, når de bruger et  

 betalingskort, foreslås det i stk. 4, at betalingsmodtager  

 forud for aftalens indgåelse på tydelig måde skal oplyse  

 om, hvilke gebyrer der opkræves, hvis kortindehaveren betaler med et  

 betalingskort.
 Til nr. 5.
 Som anført i de almindelige bemærkninger kan  

 der i de særlige situationer, hvor der sker en overgang fra  

 specialregulering til almindelige markedsvilkår, være behov for  

 at kunne gennemføre en priskontrol, der går videre, end det den  

 generelle konkurrencelovgivning umiddelbart giver mulighed for.
 Det gælder også på betalingskortlovens  

 område, hvor den hidtil gældende bestemmelse i § 20,  

 stk. 1, har været medvirkende til, at Dankortsystemet har  

 fået en dominerende stilling.
 I forbindelse med ændringen af § 20,  

 stk. 1, er det fundet hensigtsmæssigt at indføre regler,  

 der sikrer, at der ikke kan opkræves urimelige gebyrer m.v. på  

 betalingskortmarkedet.
Ifølge konkurrencelovens § 11 er misbrug af  

 dominerende stilling forbudt.
Misbrug omfatter bl.a. "direkte eller  

 indirekte påtvingelse af urimelige købs- eller salgspriser eller  

 af andre urimelige forretningsbetingelser« (§ 11, stk. 2, nr. 1).  

 Ved misbrug af dominerende stilling kan Konkurrencerådet i henhold til  

 konkurrencelovens § 16, stk. 1, nr. 2, udstede påbud til  

 virksomheden om, at angivne priser eller avancer ikke må overskrides,  

 eller at der ved beregningen af priser og avancer skal anvendes bestemte  

 kalkulationsregler.
 Af bemærkningerne til konkurrencelovens § 11  

 fremgår, at ved vurderingen af om urimelige priser foreligger, skal det  

 afgøres, om prisen eller avancen klart overstiger, hvad der  

 såvel med hensyn til størrelse som varighed vil kunne  

 opnås på et marked med virksom konkurrence.
 Af bemærkningerne fremgår endvidere, at  

 bestemmelsen skal administreres i overensstemmelse med EU-myndighedernes  

 håndhævelse af Traktatens artikel 86.
 Der foreligger imidlertid ikke noget eksempel på  

 direkte prisindgreb med henvisning til artikel 86. Inden for dansk  

 konkurrenceretlig praksis har der ikke gennem de seneste knap 10 år  

 været eksempler på direkte prisindgreb over for  

 enkeltvirksomheder.
 I en overgangssituation fra et reguleret marked til et  

 frit konkurrencepræget marked er der således en mulighed for, at  

 en virksomhed, som har opnået en dominerende markedsposition som  

 følge af et reguleret marked, i en periode kan fastsætte  

 gebyrer, der anses for samfundsmæssigt uacceptable, uden at der er  

 grundlag for prisindgreb med henvisning til konkurrencelovens bestemmelser om  

 misbrug af dominerende stilling.
Efter den foreslåede særregulering i § 20  

 a kan Konkurrencestyrelsen gribe ind over for alle aktører, der ved  

 fastsættelsen af vederlag mv. anvender urimelige priser og avancer.
I  

 forhold til den generelle konkurrencelov er der hermed skabt en videre adgang  

 til at foretage indgreb, idet indgreb ikke er betinget af misbrug af en  

 dominerende stilling.
Det betyder for det første, at indgrebsmuligheden  

 eksisterer i forhold til alle aktører, uanset deres aktuelle styrke  

 på markedet.
Endvidere indebærer det, at et indgreb ikke  

 forudsætter et lige så højt pris- eller avanceniveau, som  

 et indgreb efter den generelle konkurrencelov.
Endelig betyder det, at et  

 indgreb ikke forudsætter, at et for højt pris- eller  

 avanceniveau skal have været konstateret i en længere periode,  

 men kan foretages umiddelbart, når det konstateres, at en aktør  

 anvender urimelige priser og avancer.
Ved urimelige priser og avancer forstås priser og  

 avancer, der er højere, end det ville være tilfældet under  

 virksom konkurrence.
Afgørelsen heraf må ske gennem en  

 hypotetisk præget bedømmelse af forholdene, som de ville  

 være i et konkurrencepræget marked.
Der kan derfor ikke  

 kræves et egentligt bevis for, hvad prisen eller avancen ville  

 være, men der kræves en væsentlig  

 sandsynliggørelse.
 Den foreslåede § 20 a gør det muligt for  

 Konkurrencestyrelsen at foretage indgreb over for aktører, der  

 fastsætter priser, som ligger over prisen i andre lande med en effektiv  

 betalingsformidling, eller priser, der ikke står i et rimeligt forhold  

 til omkostningerne, eller priser, der medfører en overnormal  

 indtjening, det vil sige en forrentning af investeringerne i det  

 pågældende forretningsområde, der overstiger forrentningen  

 for virksomheder i virksom konkurrence.
Bestemmelsen i § 20 a, stk. 1, er udformet  

 generelt, således at den omfatter prisfastsættelsen hos enhver  

 virksomhed, der fastsætter gebyrer og vederlag i forbindelse med  

 kortbetalinger.
Der er herved taget højde for, at  

 betalingskortsystemer kan organiseres på mange måder.
I nogle  

 systemer udføres flere funktioner i samme selskab.
I andre systemer er  

 funktionerne mere eller mindre adskilte.
Således kan fx kortudstedelse,  

 betalingsindløsning, betalingsclearing og infrastrukturydelser i  

 forbindelse med betalingsformidling foregå i forskellige virksomheder.  

 Bestemmelsen omfatter alle virksomheders prisfastsættelse i forbindelse  

 med kortbetalinger, herunder kortudstederes fastsættelse af gebyrer  

 m.v. til kortindehavere, vederlag og gebyrer fastsat af  

 betalingsindløsningsvirksomheder over for betalingsmodtagere, vederlag  

 og gebyrer fastsat over for betalingsindløsere af virksomheder for  

 infrastrukturydelser, og clearing og gebyrer fastsat af betalingsmodtagere  

 over for kortindehavere.
 Påbud efter § 20 a, stk. 2, nr. 1 og 2,  

 kan ske i form af priser eller avancer, der ikke må overskrides, eller  

 ved fastsættelsen af bestemte kalkulationsregler ved beregningen af  

 priser og avancer.
Ved § 20 a, stk. 2, er der tilsigtet den  

 størst mulige fleksibilitet i forbindelse med påbud  

 vedrørende priser og avancer.
Bestemmelsen giver således  

 mulighed for, at der kan fastsættes kalkulationsregler, som  

 medfører, at de enkelte virksomheder på betalingskortmarkedet  

 får tilskyndelse til at forbedre effektiviteten.
 Til nr. 6.
Den foreslåede ændring er en konsekvens af  

 lovforslag nr.
L 44, om lov om behandling af personoplysninger, som  

 justitsministeren fremsatte den 8. oktober 1998.
 Til nr. 7 og 8.
 De ændrede forslag er en konsekvens af forslaget i  

 nr. 11, der indebærer, at man fremover frit kan aftale mellem  

 kortudsteder og betalingsmodtager, hvem der skal bære tabet i de  

 tilfælde, hvor der sker misbrug af et kort eller et betalingssystem  

 uden kort men med kode.
De foreslåede konsekvensrettelser bringer samtidig  

 overensstemmelse mellem formuleringerne i § 21, stk. 6 og 7, og 26  

 e, stk. 6 og 7. Den foreslåede bestemmelse har til formål at  

 sikre, at kortindehaver altid vil kunne rette krav, der følger af  

 misbrug af systemet, mod kortudstederen, når kortindehaveren ikke selv  

 skal bære tabet.
Kortindehaveren kan således holde sig  

 umiddelbart til kortudstederen og er ikke henvist til at søge et  

 mistet beløb inddrevet hos misbrugeren eller betalingsmodtageren.  

 Kortudstederen og betalingsmodtageren vil indbyrdes kunne aftale en  

 ansvarsfordeling mellem sig.
Det følger af betalingskortlovens § 12 a, at  

 der kan gribes ind over for bl.a. urimelige kontraktsvilkår, som en  

 kortudsteder måtte anvende overfor en betalingsmodtager.
Den  

 foreslåede ændring indebærer således ikke, at  

 kortudsteder får fuldstændig fri mulighed for at kræve, at  

 betalingsmodtager skal bære de tab, som opstår i  

 betalingssystemet.
Vilkåret må vurderes i lyset af den samlede  

 aftale, og herunder om aftalen ensidigt tilgodeser den ene af parterne.
 Til nr. 9.
 Det er fundet hensigtsmæssigt, at  

 Konkurrencestyrelsens afgørelser på dette specielle område  

 er undergivet rekurs til Konkurrenceankenævnet efter de almindelige  

 regler, der gælder for klage over Konkurrencerådets  

 afgørelser.
 Konkurrencestyrelsens afgørelser kan således  

 påklages til Konkurrenceankenævnet af den, afgørelsen  

 retter sig til, eller den som i øvrigt har en individuel,  

 væsentlig interesse i sagen.
 Som udgangspunkt har klage ikke opsættende virkning,  

 men kan meddeles opsættende virkning af enten Konkurrencestyrelsen  

 eller af Konkurrenceankenævnet.
Klage skal indgives senest 4 uger efter, at  

 afgørelsen er meddelt den pågældende.
Når  

 særlige grunde taler derfor, kan ankenævnet se bort fra  

 overskridelse af klagefristen, jf. konkurrencelovens § 20.
 Konkurrenceankenævnets afgørelse skal  

 indbringes for domstolene senest 8 uger efter, at afgørelsen er  

 meddelt den pågældende, jf. konkurrencelovens § 20.
Til nr.10 For at sikre en effektiv håndhævelse er der  

 indsat en ny § 30 a om straf.
 Stk. 1, nr. 1 indeholder en bestemmelse om straf for  

 overtrædelse af § 20 og § 20 a, stk. 1.
 Stk. 1, nr. 2, indeholder en bestemmelse om straf for  

 at tilsidesætte Konkurrencestyrelsens påbud i henhold til  

 § 20 a, stk. 2.
 Stk. 1, nr. 3, omhandler undladelse af at efterkomme  

 Konkurrencestyrelsens krav om oplysninger efter § 11, stk. 2.
Stk. 1, nr. 4, omhandler afgivelse af urigtige eller  

 vildledende oplysninger til Konkurrencestyrelsen i forbindelse med dens  

 tilsyn efter § 11, stk. 1, eller til Konkurrenceankenævnet i  

 forbindelse med klager over Konkurrencestyrelsens afgørelser efter §  

 20 og § 20 a.
Endvidere omhandler bestemmelsen straf for at fortie forhold af  

 betydning for den pågældende sag.
 § 30 a svarer til konkurrencelovens § 23,  

 således straffes der for forsætlig eller groft uagtsom  

 overtrædelse af de i § 30 a, stk. 1, nr. 1-4, nævnte  

 forhold.
 Ifølge stk. 2 kan der pålægges  

 selskaber mv. (juridiske personer) strafansvar efter reglerne i straffelovens  

 5. kapitel.
 Forældelsesfristen for strafansvar efter stk. 1  

 og stk. 2 er i stk. 3 fastsat til 5 år, svarende til  

 forældelsesfristen i konkurrenceloven.
 På samme måde som ved sager efter  

 konkurrenceloven vil det være Konkurrencestyrelsen, som skal indgive  

 politianmeldelse ved overtrædelser af § 30 a.
 Konkurrencestyrelsen bør på forhånd  

 orientere Forbrugerombudsmanden om eventuel indgivelse af  

 politianmeldelse.
 Til nr. 11.
Med ændringen af § 33 fastslås det, at de  

 foreslåede bestemmelser i § 20, stk. 1-3, ikke kan fraviges  

 til skade for betalingsmodtageren.
Endvidere fastslås det, at  

 § 20, stk. 2 og 3, ikke kan fraviges til skade for  

 kortindehaveren.
 Den foreslåede ændring i stk. 2  

 indebærer desuden, at det fremover bliver muligt for kortudsteder og  

 betalingsmodtager at aftale, hvorledes tab i et betalingssystem skal  

 bæres mellem de to parter.
Bestemmelsen indebærer fx, at man ved introduktionen  

 af nye betalingssystemer kan vælge forskellige sikkerhedsniveauer, og  

 at man kan aftale forskellige hæftelsesregler alt afhængigt af  

 hvilket sikkerhedsniveau, der anvendes.
Da der er tale om en aftale mellem to  

 erhvervsdrivende parter, er det rimeligt, at disse parter selv kan  

 vælge forskellige sikkerhedssystemer, og at betalingsmodtagerens valg  

 af et mindre sikkert system også kommer til at betyde, at  

 betalingsmodtageren må påtage sig en større risiko for  

 tab.
Det bemærkes, at såvel valg af  

 sikkerhedsniveau som hæftelsesreglerne mellem kortudsteder og  

 betalingsmodtager er omfattet af betalingskortlovens § 12 a.
Det vil  

 derfor være muligt at gribe ind, hvis der introduceres  

 betalingstransaktionsformer, som af tilsynsmyndigheden anses for usikre eller  

 utrygge.
Ligeledes vil det være muligt at gribe ind over for  

 kortudsteder, hvis kortudsteder forsøger at anvende urimelige  

 hæftelsesregler over for betalingsmodtageren.
 Til nr. 12.
Loven indeholder allerede i dag en revisionsklausul.  

 Formålet med det nye stk. 2 er at sikre, at § 20,  

 stk. 1, ophæves med virkning fra 1. januar 2002, såfremt der  

 inden den 1. november 2001 er skabt fulde forudsætninger for reel  

 konkurrence på markedet for betalingskort.
I givet fald foreligger der  

 en ny situation, der adskiller sig fra den nuværende situation, hvor  

 PBS som et resultat af § 20 har monopol på indløsning af  

 Dankort.
Når forudsætningen for konkurrence er tilstede, er der  

 ikke længere behov for denne markedsregulering.
 De fulde forudsætninger for konkurrence i  

 forbindelse med ophævelsen af § 20 anses for at være:
 Der skal være en flerhed af udstedere af  

 betalingskort, herunder skal flere udstedere uafhængigt af hinanden  

 udstede debetkort.
 Der skal være en flerhed af udbydere, der kan  

 indgå aftaler om indløsning, herunder en flerhed af  

 pengeinstitutter, der tilbyder betalingsmodtagere indløsning af  

 betalingskort, herunder Dankortet.
 Der må ikke være tekniske krav fra  

 Dankort-indløsere, der hindrer, at betalingsmodtagers Dankort-terminal  

 kan anvendes i forbindelse med gennemførelse af transaktioner med  

 andre betalingskort, som opfylder internationale standarder, fx  

 detailhandelskort og kreditkort.
 Der må ikke være tekniske krav fra  

 Dankort-indløsere, der hindrer, at betalingsmodtagers Dankort-terminal  

 kan kobles op på andre indløsere/operatører end  

 pengeinstitutter eller PBS.
 Når Dankortet nævnes i forudsætningerne,  

 er det konceptet og ikke kun navnet, der henvises til.
Disse forudsætninger anses for at være  

 nødvendige for fuld og reel konkurrence på  

 betalingskortmarkedet.
Der bør dog også nedsættes et panel  

 - bestående af væsentlige interessenter - som inden for de  

 næste par år vurderer, om de ovennævnte  

 forudsætninger er tilstrækkelige for fuld og reel konkurrence  

 på betalingskortmarkedet.
Panelets drøftelser kan bl.a. baseres  

 på udenlandske erfaringer, herunder om funktionen af konkurrencen.  

 Dette panel evaluerer endvidere Konkurrencestyrelsens årlige rapport  

 til erhvervsministeren, jf. bemærkningerne til nr. 3.
 For så vidt angår eventuelle  

 aftalemæssige hindringer for konkurrence, vil disse være omfattet  

 af den generelle konkurrencelovs forbud mod misbrug af dominerende stilling  

 eller forbudet mod konkurrencebegrænsende aftaler.
 Da der kan forudses konkurrencemæssige problemer  

 umiddelbart efter en ophævelse af § 20 på grund af en  

 skæv markedsstruktur, kan der dog ske en forlængelse af de  

 særlige konkurrenceretlige indgrebsmuligheder, som er indeholdt i dette  

 lovforslag.
Til § 2 Loven foreslås at træde i kraft dagen efter  

 bekendtgørelse i Lovtidende.
Ikrafttrædelsesbestemmelsen skal ses i lyset af, at  

 § 20 i sin nuværende form er med til at hæmme udviklingen af  

 internethandelen, da den ikke giver incitament for kortudsteder og  

 kortindløser til at udvikle løsninger til brug herfor.
Det  

 manglende incitament skyldes, at § 20 forhindrer, at betalingsmodtager  

 finansierer drift og udvikling af betalingssystemer.
Dette anses for at  

 være en uholdbar løsning, da det er meget væsentligt at  

 få udviklet Internethandelen i Danmark, så vi kan være med  

 i den internationale udvikling på dette område.
Da handel på Internettet er inde i en hastig  

 udvikling er det af stor betydning, at den erhvervsøkonomiske  

 udvikling i Danmark på dette område er på højde med  

 udviklingen i udlandet.
Muligheden for at anvende betalingskort på  

 Internettet anses for at være en vigtig rammebetingelse i denne  

 udvikling, og det anses derfor for hensigtsmæssigt, at lovforslaget  

 træder i kraft snarest.
Bemyndigelsen for ministeren til at fastsætte  

 tidspunktet for ikrafttrædelsen af § 23 er en konsekvens af, at  

 det ikke vides, hvornår lovforslag nr.
L 44, om lov om behandling af  

 personoplysninger, som er fremsat af justitsministeren den 8. oktober 1998,  

 træder i kraft.
Til § 3 Loven gælder ikke for Færøerne og  

 Grønland, men kan ved kongelig anordning sættes i kraft for  

 disse landsdele med de afvigelser, som de særlige færøske  

 og grønlandske forhold tilsiger.
BILAG Lovforslaget sammenholdt med gældende lov Gældende formulering Lovforslaget § 1 I lov om betalingskort m.v., jf. lovbekendtgørelse  

 nr. 811 af 12. september 1994, som senest ændret ved lov nr. 399 af 26.  

 juni 1998, foretages følgende ændringer:
 § 1.
 1.
 Stk. 2.
 § 10.
 2.
Stk. 2 Stk. 3.
 Stk. 4.
(Ny bestemmelse) 3.
 »§ 11.
 Stk. 2.
Stk. 3 Stk. 4 Stk. 5 Stk. 6 4.
 § 20.
»§ 20. Kortudsteders omkostninger ved drift af  

 betalingssystemet kan ikke pålægges betalingsmodtager, hvis  

 afviklingen af en betalingstransaktion 1)	forudsætter fysisk tilstedeværelse af  

 kortindehaver og betalingsmodtager, og 2)	sker ved fysisk brug af et betalingskort, der ikke er  

 forudbetalt, samtidig med at kortindehaver anvender underskrift, hemmelig  

 personlig kode eller tilsvarende sikker identifikation.
 Stk. 2.
 Stk. 2.
 Stk. 3.
 Stk. 4.
(Ny bestemmelse) 5.
»§ 20 a.
Ved fastsættelse af gebyr m.v. i  

 forbindelse med gennemførelse af betalingstransaktioner må der  

 ikke anvendes urimelige priser og avancer.
Ved urimelige priser og avancer  

 forstås priser og avancer, der er højere, end hvad der ville  

 være tilfældet under virksom konkurrence.
 Stk. 2.
1)	at angivne priser og avancer ikke må overskrides,  

 eller 2)	at der ved beregningen af priser og avancer skal  

 anvendes bestemte kalkulationsregler.« § 23.
 6.
»Lov om behandling af personoplysninger finder anvendelse  

 med de ændringer, der følger af denne lovs § 24 og  

 § 25, samt de regler, der er udstedt i medfør af  

 § 26.« § 21.
 Stk. 2. Kortindehaver hæfter uden  

 beløbsbegrænsning for tab, der opstår som følge af  

 andres uberettigede brug af betalingskortet og den dertil hørende  

 personlige, hemmelige kode, såfremt kortudsteder godtgør, at  

 kortindehaver har oplyst koden til den, der har foretaget den uberettigede  

 brug.
 .
 Stk. 3.
1)	at kortindehaver har overladt kortet til den, der har  

 foretaget den uberettigede brug, 2)	at kortindehaver eller nogen, som kortindehaver har  

 overladt kortet til ved groft uforsvarlig adfærd har muliggjort den  

 uberettigede brug, eller 3)	at kortindehaver eller nogen, som kortindehaver har  

 overladt kortet til, har undladt at underrette kortudsteder snarest muligt  

 efter at have fået kendskab til, at kortet er bortkommet.
 Stk. 4.
 Stk. 5.
 7.
 Stk. 6.
 »Stk. 6.
 Stk. 7.
 Stk. 7.
 Stk. 8.
 § 26 e.
 Stk. 2.
 Stk. 3.
1)	at brugeren eller nogen, som brugeren har oplyst sin  

 personlige og hemmelige kode til, ved groft uforsvarlig adfærd har  

 muliggjort den uberettigede brug, eller 2)	at brugeren eller nogen, som brugeren har oplyst sin  

 personlige og hemmeligt kode til, har undladt at underrette systemudbyder  

 snarest muligt efter at have fået kendskab til, at koden er kommet til  

 den uberettigedes kendskab, eller 3)	at brugeren har oplyst sin personlige og hemmelige kode  

 til den, der har foretaget den uberettigede brug, uden at forholdet er  

 omfattet af stk. 2.
 Stk. 4.
 Stk. 5.
 8.
 Stk. 6.
 »Stk. 6.
 Stk. 7.
 Stk. 7.
 Stk. 8.
 § 27.
 9.
»Stk. 2. Konkurrencestyrelsens afgørelser efter  

 § 20 a kan indbringes for Konkurrenceankenævnet.
Konkurrencelovens  

 § 20 finder tilsvarende anvendelse.
 Stk. 3.
1)	den, afgørelsen retter sig til, eller 2)	den, som i øvrigt har individuel,  

 væsentlig interesse i sagen.
 Stk. 4.
(Ny bestemmelse) 10.
»§ 30 a.
Medmindre højere straf er  

 forskyldt efter anden lovgivning, straffes med bøde den, der  

 forsætligt eller groft uagtsomt 1)	overtræder § 20 eller § 20 a,  

 stk. 1, 2)	undlader at efterkomme påbud udstedt efter  

 § 20 a, stk. 2, 3)	undlader at efterkomme krav efter § 11,  

 stk. 2, 4)	i forhold, der er omfattet af § 11, stk. 1, afgiver  

 urigtige eller vildledende oplysninger til Konkurrencestyrelsen eller  

 Konkurrenceankenævnet eller fortier forhold af betydning for den  

 pågældende sag.
 Stk. 2.
 Stk. 3.
 § 33.
 11.
 Stk. 2.
 12.
 § 37.
 »Stk. 2.
