 HANS MAJESTÆT KONGEN AF DANMARK OG ISLAND OG HANS EXCELLENCE PRÆSIDENTEN  

 FOR REPUBLIKEN TYRKIET har, besjælede i lige Grad af Ønsket om at styrkke og  

 udvide de økonomiske Forbindelser mellem de to Lande, besluttet, i  

 Overensstemmelse med Venskabstraktaten af 26. Januar 1925 mellem Danmark og  

 Tyrkiet (* 1), at afslutte en Bosættelses-, Handels- og Skibsfartstraktat og  

 har som deres Befuldmægtigede udnævnte:
 HANS MAJESTÆT KONGEN AF DANMARK OG ISLAND:
Hr.
Otto Carl Mohr, Hans overordentlige Gesandt og befuldmægtigede  

 Minister i Tyrkiet, og HANS EXCELLENCE PRÆSIDENTEN FOR REPUBLIKEN TYRKIET:
Zekai Bey, fhv.
Minister og Ambassadør, Deputeret for Diyaribekir, Mustafa  

 Seref Bey, Deputeret for Burdur, og Menemenli Numan Bey, Understatssekretær i Udenrigsministeriet, hvilke,  

 efter at have meddelt hinanden deres respektive Fuldmagter, som befandtes i  

 god og behørig Form, er blevet enige om følgende Artikler:
 Artikel 1.
 Hver af de høje kontraherende Parters Statsborgere skal, paa de  

 Betingelser, som indeholdes i de gældende Love, Bestemmelser og Anordninger  

 vedrørende Fremmedes Adgang, Rejser, Ophold og Bosættelse, have Ret til at  

 bosætte og opholde sig paa den anden Parts Omraade, frit at bevæge sig samt  

 frit at forlade Omraadet, dog med Forbehold af de politimæssige Forskrifter  

 desangaaende.
 Der er imidlertid Enighed om, at disse Bestemmelser paa ingen Maade  

 indskrænker nogen af de høje kontraherende Parters Ret til i bestemt Tilfælde  

 enten i Kraft af retslig Kendelse, af Hensyn til Statens indre eller ydre  

 Sikkerhed eller den offentlige Orden, og særlig af Grunde vedrørende  

 offentlig Forsorg, eller sundheds- eller sædelighedspolitimæssige Grunde at  

 nægte den anden Parts Statsborgere Retten til at opholde sig i Landet og af  

 nævnte Grunde udvise disse Statsborgere, samt til at udstede Bestemmelser  

 angaaende Udstedelse af Pas, Visa eller Opholdstilladelser.
 Enhver af de høje kontraherende Parter forbeholder sig fuld Handlefrihed  

 med Hensyn til Indvandringen.
 Artikel 2.
 Hver af de høje kontraherende Parters Statsborgere skal, paa samme  

 Betingelser som den mest begunstigede Nations Statsborgere og under  

 Iagttagelse af Landets Love og Bestemmelser, have Ret til paa den anden Parts  

 Omraade at erhverve, besidde og afhænde Løsøre og fast Ejendom af enhver Art,  

 med de Undtagelser, som er fastsatte ved de respektive Lovgivninger.
 De skal på samme Betingelser frit kunne raade derover ved Salg, Gave,  

 Overdragelse, Ægteskabskontrakt, Testamente, Arv ab intestato eller paa  

 enhver anden Maade.
 De skal i intet af de ovennævnte Tilfælde underkastes andre eller højere  

 Byrder, Afgifter eller Skatter, af hvad Art nævnes kan, end dem, som er eller  

 maatte blive fastsat for Landets egne Statsborgere.
 Artikel 3.
 Hver af de høje kontraherende Parters Statsborgere skal, paa samme  

 Betingelser som den mest begunstigede Nations Statsborgere og under  

 Iagttagelse af Landets Love og Bestemmelser, have Ret til paa den anden Parts  

 Omraade at udøve enhver Art af Industri og Handel samt enhver Slags Haandværk  

 og Erhverv, hvis Udøvelse ikke ifølge Landets Lovgivning er eller maatte  

 blive forbeholdt dets egne Statsborgere.
 Artikel 4.
 De høje kontraherende Parters Statsborgere skal paa den anden Parts  

 Omraade, hverken med Hensyn til deres Person eller deres Ejendom, Rettigheder  

 eller Interesser, heri indbefattet deres Handel, Industri, Haandværk og  

 Erhverv, være underkastet andre eller højere Skatter, Afgifter eller Byrder  

 af hvilken som helst Art end dem, der paalægges Landets egne Borgere.
 De to Parters Statsborgere skal nyde Mestbegunstigelsesbehandling for saa  

 vidt angaar enhver Art Afgifter og Byrder, der skal svares som Følge af  

 Ophold eller Bosættelse.
 De skal, under Forbehold af de i Landet gældende Lovbestemmelser, være  

 berettigede til frit at udføre Udbyttet af Salget af deres Ejendom eller  

 selve deres Ejendom, uden at de herved, i deres Egenskab af Udlændinge, skal  

 være underkastet højere Skatter, Gebyrer eller Afgifter end dem, Landets egne  

 Statsborgere vilde have at betale.
 Artikel 5.
 Hver af de høje kontraherende Parters Statsborgere skal paa den anden  

 Parts Omraade være fritaget for al Militærtjeneste i Hæren, Flaaden,  

 Luftværnet, Nationalgarden eller Militsen, samt for enhver Forpligtelse eller  

 Byrde, der træder i Stedet for Militærtjenesten.
 De skal kun være underkastet andre militære Ydelser eller Rekvisitioner i  

 det omfang og paa de Betingelser, der er fastsat for Landets egne  

 Statsborgere.
 Hver af de høje kontraherende Parters Statsborgere skal paa den anden  

 Parts Omraade ligeledes være fritaget for ethvert retsligt eller  

 administrativt Hverv, dog med de ved de respektive Love fastsatte særlige  

 Undtagelser.
 Artikel 6.
Ejendele tilhørende en af de høje kontraherende Parters Statsborgere kan  

 paa den anden Parts Omraade kun eksproprieres af Hensyn til ved Lov  

 fastslaaede almennyttige Interesser.
De skal gensidig have Ret til saadan  

 Erstatning, som er fastsat for Landets egne Statsborgere ved de i de  

 respektive Lande gældende Love.
 Ingen Ekspropriation skal kunne finde Sted uden forudgaaende  

 Offentliggørelse og ikke, før Erstatningen er betalt eller behørigt  

 deponeret.
 Artikel 7.
 Hver af de høje kontraherende Parters Statsborgere skal paa den andens  

 Omraade nyde samme Behandling som Landets egne Statsborgere i alt hvad angaar  

 legal og retslig Beskyttelse af deres person og Ejendom.
 De skal følgelig have fri og let Adgang til Domstolene, og de skal have  

 Ret til at optræde som Part paa samme Vilkaar som Landets egne Statsborgere.  

 Paa Betingelse af Gensidighed skal de paa den anden Parts Omraade nyde gratis  

 Retshjælp og Fritagelse for cautio judicatum solvi paa samme Vilkaar som  

 Landets egne Statsborgere.
 Artikel 8.
 Aktieselskaber og andre Handelsskaber, herunder Industri-, Finans-,  

 Forsikrings- og Transportselskaber, som har deres Sæde paa den ene af de høje  

 kontraherende Parters Omraade, og som behørigt bestaar efter dennes Love,  

 skal anerkendes som lovligt bestaaende af den anden Part, saafremt de ikke  

 deer forfølger et ulovligt Formaal.
 Nævnte Selskaber skal, under Iagttagelse af de Love og Bestemmelser, som  

 er eller maatte blive sat i Kraft i det andet Land, og efter at have opnaaet  

 behørig Tilladelse, saafremt dets Lovgivning maatte bestemme, at en saadan  

 skal indhentes, have Ret til at nedsætte sig paa dette Lands Omraade og der  

 grundlægge Filialer eller Agenturer, samt til deer at give Møde for Retten  

 som Sagsøger eller Sagsøgt.
Den Virksomhed, der udøves af nævnte, i Medfør af den ene af de høje  

 kontraherende Parters Lovgivning, oprettede Selskaber, skal, for saa vidt som  

 den udøves paa den andens Omraade, være underkastet dennes Love og  

 Bestemmelser.
De skal med Hensyn til deres Virksomhed ikke behandles mindre  

 gunstigt end Selskaber tilhørende den mest begunstigede Nation.
I alt hvad angaar den legale og retslige Beskyttelse af deres Ejendom skal  

 saadanne Selskaber i det andet Land nyde samme Behandling som Landets egne  

 Selskaber.
Tillige finder Bestemmelserne i Art. 6 analogisk Anvendelse paa de  

 i nærværende Artikel omhandlede Selskaber.
Den ene af de høje kontraherende Parters Selskaber samt deres Filialer  

 eller Agenturer skal, i Henseende til Afgifter, Gebyrer og Skatter, ikke paa  

 det andet Lands Omraade være underkastet nogen større fiskal Byrde end den,  

 den mest begunstigede Nations Selskaber er underkastet.
Det er en Aftale, at  

 de skal være forpligtede til at erlægge de Gebyrer, der er fastsat for  

 Udstedelse af Dokumenter vedrørende fremmede Selskabers Anerkendelse og  

 Indregistrering, samt til at deponere de ved Lovgivningen fastsatte  

 Sikkerhedsbeløb.
De skal kun være underkastet andre Ydelser eller militære  

 Rekvisitioner i samme Omfang og under samme Betingelser som foreskrevet for  

 Landets egne Selskaber.
 Hvad angaar de af Kapital, Indtægt eller Udbytte beregnede Skatter vil  

 hver af de høje kontraherende Parter, efter Arten af de forskellige Skatter,  

 kun beskatte den anden Parts Selskaber af den Del af Forretningskapitalen,  

 som de har investeret paa vedkommende Parts Omraade, den Ejendom de deer  

 besidder, det der indvundne Udbytte eller de Forretninger, de udfører deer.
Saadanne Selskaber skal, under Iagttagelse af Landets Love, kunne erhverve  

 Løsøre af enhver Art paa samme Betingelser som den mest begunstigede Nations  

 Selskaber.
Det samme skal, i Overensstemmelse med Art. 2, være Tilfældet for  

 saa vidt angaar Erhvervelse af saadan fast Ejendom, som er nødvendig for  

 Selskabets Virksomhed, idet det dog herved er en Forudsætning, at  

 Erhvervelsen ikke udgør selve Formaalet med Selskabet.
 Artikel 9.
 Naturprodukter eller Fabrikater, som stammer fra Danmark, skal ved deres  

 Indførsel til Tyrkiet i Henseende til Toldafgifter, Tillægsafgifter og  

 Forhøjelseskoefficienter eller enhver anden Afgift eller Byrde, ikke kunne  

 underkastes en mindre gunstig Behandling end den, som er eller i Fremtiden  

 maatte blive tilstaaet lignende Produkter fra det mest begunstigede Land.
 Paa samme Maade skal Naturprodukter eller Fabrikater, som stammer fra  

 Tyrkiet, ved deres Indførsel til Danmark i Henseende til Toldafgifter,  

 Tillægsafgifter og Forhøjelseskoefficienter eller enhver anden Afgift eller  

 Byrde, ikke kunne underkastes en mindre gunstig Behandling end den, som er  

 eller i Fremtiden maatte blive tilstaaet lignende Produkter fra det mest  

 begunstigede Land.
 Artiekl 10.
 Ved Udførslen til Danmark skal der ikke i Tyrkiet, og ved Udførslen til  

 Tyrkiet ikke i Danmark, opkræves andre Afgifter, ej heller højere  

 Udførselsafgifter eller Afgifter af anden Art end saadanne, der er eller  

 maatte blive opkrævet ved Udførslen af lignende Produkter til det i denne  

 Henseende mest begunstigede Land.
 Tilsikringen af Ligestilling med Tredieland skal endvidere omfatte den  

 Maade, hvorpaa Ind- og Udførselstolden opkræves, Varernes Henlæggelse i  

 Toldoplag, Toldgebyrer og Toldformaliteter samt Toldbehandling og  

 Toldekspedition af de indførte, udførte eller transiterende Varer.
 Artikel 11.
 Det ene af de kontraherende Landes Naturprodukter eller Fabrikater, som  

 indføres til det andet Lands Omraade efter at have transiteret et eller flere  

 andre Landes Omraade, skal ikke ved Indførslen være underkastet andre eller  

 højere Toldafgifter eller Gebyrer end hvis de var blevet indført direkte fra  

 Oprindelseslandet.
 Denne Bestemmelse finder Anvendelse saavel paa Varer i direkte Transit som  

 paa Varer, der transiteres efter Omskibning, Ompakning eller Oplægning.
 Artikel 12.
 Naturprodukter eller Fabrikater, som stammer fra det ene af de høje  

 kontraherende Lande og indføres til det andet Land, skal der, med Hensyn til  

 indre Afgifter af hvad Art nævnes kan, nyde samme Behandling som den, der  

 tilstaas lignende Produkter fra Tredieland.
 Artikel 13.
 Til Konstatering af de indførte Varers Oprindelsesland skal enhver af de  

 høje kontraherende Parter kunne forlange, at Importøren fremlægger et  

 Oprindelsescertifkat som fastslaar, at Varerne er det paagældende Lands  

 Naturprodukter eller Fabrikater, eller at de, ifølge Indførselslandets  

 Lovgivning, maa betragtes som saadanne, idet de i Udførselslandet er  

 undergaaet en Omdannelse eller en Behandling, som skyldes økonomiske Hensyn.
Oprindelsescertifikaterne udstedes enten af Handels- eller  

 Landbrugsministeriet, Toldmyndighederne, de dertil kompetente Handels- eller  

 Industrikamre eller af enhver anden Myndighed eller Organisation, som  

 Bestemmelseslandet maatte have anerkendt.
Bestemmelseslandets Regering skal  

 have Ret til at forlange, at Oprindelsescertifikater skal være legaliserede  

 af dets diplomatiske eller konsulære Repræsentant.
 Postpakker er fritagne for Oprindelsescertifikater, naar  

 Bestemmelseslandet, i henhold til sin Lovgivning, anerkender, at det ikke  

 drejer sig om Forsendelser af kommerciel Natur.
 I alt hvad vedrør Oprindelsescertifikater tilstaar de høje kontraherende  

 Parter gensidig hinanden de Begunstigelser, der er tilstaaet den mest  

 begunstigede Nation.
 Artikel 14.
Ingen af de to høje kontraherende Parter vil opretholde eller indføre  

 noget Forbud eller nogen Restriktion med Hensyn til Indførslen eller  

 Udførslen af en hvilken som helst Vare, som stammer fra den anden Parts  

 Omraade, eller som er bestemt dertil, saafremt nævnte Forbud eller  

 Restriktion ikke under samme Omstændighed finder Anvendelse paa lignende  

 Varer, som saadanne maatte findes, hidrørende fra eller bestemt til et  

 hvilket som helst andet Land.
Som stridende mod Bestemmelserne i denne  

 Artikel skal dog ikke anses de Forbud eller Restriktioner, som er eller  

 maatte blive indført af Hensyn til den offentlige Sikkerhed, Statens  

 Sikkerhed eller den offentlige Sundhed, som forebyggede Foranstaltninger mod  

 Husdyrsygdomme eller mod, at Nytteplanter udsættes for Sygdom, Degeneration  

 eller Udryddelse, eller som bliver bragt til Anvendelse overfor Varer, som er  

 Genstand for et Statsmonopol.
 Det er en Aftale, at de høje kontraherende Parter skal have Ret til at  

 bringe Forbud eller Restriktioner i Anvendelse overfor Varer, som er  

 begunstigede ved Præmier, Subventioner eller paa enhver anden Maade, det være  

 sig aabent eller hemmeligt.
 Artikel 15.
 Den ene af de høje kontraherende Parters Handlende, Fabrikanter og andre  

 Næringsdrivende eller Handelsrejsende skal paa den anden Parts Omraade nyde  

 samme Behandling som Handlende, Fabrikanter og andre Næringsdrivende eller  

 Handelsrejsende fra den mest begunstigede Nation i alt hvad vedrører deres  

 Virksomhed, og særlig med Hensyn til Toldlettelser, der tilstaas for  

 Vareprøverne.
 Den ene af de høje kontraherende Parters Statsborgere, som begiver sig ud  

 til Udstillinger, Messer eller Markeder, der ikke er forbeholdt Landets egne  

 Statsborgere, for deer at udøve deres Handel, skal ikke på den anden Parts  

 Omraade behandles paa en mindre gunstig Maade end den mest begunstigede  

 Nations Statsborgere.
 Da ovennævnte Bestemmelser ikke finder Anvendelse paa omvandrende  

 Næringsdrivende, som søger Ordre hos Personer, der hverken udøver Handel  

 eller Industri, og ej heller paa Kolportage, forbeholder enhver af de høje  

 Parter sig i denne Henseende fuld Frihed med Hensyn til sin Lovgivning.
 Artikel 16.
De høje kontraherende Parter tilstaar gensidig hinanden fri Transit og  

 tilsikrer i denne Henseende hinanden Behandling som den mest begunstigede  

 Nation.
De forpligter sig til ikke for Transiten at opkræve nogen  

 Transitafgift med Undtagelse af Statistikafgifter samt Tilsynsafgifter og  

 Pakhusleje.
 I Almindelighed vil de høje kontraherende Parter med Hensyn til Transiten  

 forholde sig i Overensstemmelse med Bestemmelserne i den Statut, der udgør en  

 integrerende Bestanddel af Konventionen om Transitens Frihed, undertegnet i  

 Barcelona den 14. April 1921, eller i enhver anden Overenskomst af samme Art,  

 ved hvilken Transiten maatte blive ordnet i Fremtiden, og som begge de høje  

 kontraherende Parter maatte have tiltraadt.
 Artikel 17.
 Med Hensyn til Befordring af Personer, Rejsegods og Varer paa Jernbaner  

 tilsikrer de høje kontraherende Parter gensidig hinanden  

 Mestbegunstigelsesbehandling i Henseende til Ekspedition, Befordringstakster  

 og offentlige Gebyrer og Afgifter, der staar i Forbindelse med Befordringen.
 Artikel 18.
 Enhver af de høje kontraherende Parters Statsborgere og Selskaber skal,  

 paa Betingelse af, at de iagttager de ved Lov foreskrevne Bestemmelser paa  

 den anden Parts Omraade, nyde de samme Rettigheder som dennes Statsborgere  

 eller Selskaber med Hensyn til Patenter og Varemærker.
 Artikel 19.
Det staar enhver af de høje kontraherende Parter frit for at udnævne  

 Generalkonsuler, Konsuler og Vicekonsuler i de Byer og Havne paa den anden  

 Parts Omraade, hvor de respektive Regeringer giver tilsvarende Repræsentanter  

 fra en hvilken som helst anden Nation Ret til at tage Ophold.
Saadanne  

 Generalkonsuler, Konsuler og Vicekonsuler skal imidlertid ikke træde i  

 Funktion, førend de i Overensstemmelse med de almindelig anvendte Former, har  

 opnaaet Samtykke dertil af den Regering, til hvilken de er sendt.
 Paa Betingelse af Gensidighed skal den ene af de høje kontraherende  

 Parters Konsularembedsmænd paa den anden Parts Omraade nyde de samme  

 Rettigheder, Privivilegier og Fritagelser som dem, der er eller bliver  

 tilstaaet tilsvarende Konsularembedsmænd fra et hvilket som helst andet  

 fremmed Land.
 Artikel 20.
Den ene af de høje kontraherende Parters Konsularembedsmænd, som har deres Ophold paa den anden Parts Omraade, skal i det ved Lovgivningen  

 tilladte Omfang modtage Bistand af sidstnævnte Parts lokale Myndigheder til  

 Paagribning af Sømænd, der ikke er denne Parts Statsborgere, og som rømmer  

 fra førstnævnte høje kontraherende Parts Skibe.
 Artikel 21.
 Hver af de høje kontraherende Parter forpligter sig, paa Betingelse af  

 Gensidighed, til i sine Søhavne at sikre den anden Parts Skibe en lige saa  

 gunstig Behandling som sine egne Skibe med Hensyn til fri Adgang til Havnen,  

 dens Benyttelse og den fulde Nydelse af de Goder, som den, med Hensyn til  

 Skibsfart og Handel, frembyder for Skibene, deres Ladninger og deres  

 Passagerer, endvidere med Hensyn til Lastning og Losning samt med Hensyn til  

 Skatter og Afgifter af en hvilken som helst Art, der opkræves af og til  

 Fordel for Staten, offentlige Myndigheder, Koncessionshavere eller  

 Institutioner af enhver Slags.
 Artikel 22.
 Skibe og Fartøjer, der fører den ene af de høje kontraherende Parters  

 Flag, og som anløber en af den anden Parts Havne enten for deer at indtage  

 eller komplettere deres for Udlandet bestemte Ladninger, eller for deer at  

 losse hele deres fra Udlandet medbragte Ladning eller en Del af denne, skal,  

 under Iagttagelse af de respektive Landes Love og Bestemmelser, kunne beholde  

 den Del af deres Ladning ombord, som maatte være bestemt til en anden Havn i  

 samme Land eller til en fremmed Havn, samt genudføre den uden at betale andre  

 Afgifter end saadanne, som Landets egne Skibe erlægger eller i Fremtiden vil  

 have at erlægge i lignende Tilfælde.
 Artikel 23.
I Tilfælde af, at et af den ene høje kontraherende Parts Skibe lider  

 Skibbrud, strander, lider Havari eller maa søge Nødhavn paa den andens  

 Kyster, skal det i enhver Retning, saavel med Hensyn til selve Skibet som  

 dets Ladning og Besætning, nyde samme Behandling som den, de høje  

 kontraherende Parters Lovgivning tilstaar Landets egne Skibe under  

 tilsvarende Omstændigheder.
Der skal ydes Skibsførere, Besætning og  

 Passagerer Hjælp og Bistand i samme Omfang som saadan ydes Landets egne  

 Statsborgere, saavel for saa vidt angaar deres Person som med Hensyn til  

 Skibet og dets Ladning.
Redningsforanstaltningerne skal finde Sted i  

 Overensstemmelse med Landets Love.
Alt hvad der maatte være reddet af Skibet  

 og Ladningen eller, saafremt de paagældende Ting maatte være blevet solgt,  

 Salgsudbyttet, skal tilbageleveres Ejerne eller de paa deres Vegne  

 berettigede, og der skal ikke betales højere Bjergningsomkostninger end dem,  

 Landets egne Statsborgere vilde være underkastet i lignende Tilfælde.
 De høje kontraherende Parter er endvidere enige om, at de bjergede Varer  

 ikke skal være underkastet nogen Told, medmindre de maatte blive bestemt til  

 Forbrug i Landet.
 Artikel 24.
Skibes Nationalitet skal konstateres i Overensstemmelse med Lovene i den  

 Stat, hvori det paagældende Skib er hjemmehørende, ved Hjælp af de  

 Certifikater og Patenter, der befinder sig ombord, og som er udstedt af det  

 paagældende Lands kompetente Myndigheder.
Indtil Afsluttelsen af en særlig  

 Overenskomst om gensidig Anerkendelse af Maalebreve skal de høje  

 kontraherende Parters Skibe ikke i den andens Havne underkastes nogen ny  

 Maaling, og Størrelsen af de Skibsafgifter og Gebyrer, der vil være at  

 erlægge, skal beregnes paa Grundlag af de Maalecertifikater, der er udstedt  

 af de kompetente Myndigheder i det Land, hvis Flag Skibene fører.
 Artikel 25.
 De i denne Traktat indeholdte Bestemmelser angaaende gensidig Indrømmelse  

 af Nationalbehandling i Henseende til Skibsfart skal ikke omfatte de nedenfor  

 nævnte Omraader, idet disse skal være underkastet de Love og Bestemmelser,  

 som er eller maatte blive sat i Kraft paa hver af de høje kontraherende  

 Parters Territorium:
1. Kystfarten; 2. Udøvelsen af Fiskeri paa de høje kontraherende  

 Parters Søterritorier; 3. Begunstigelser eller Fordele, som er eller maatte  

 blive ydet til Ophjælpning af Landets egen Handelsflaade, eller som er eller  

 maatte blive tilstaaet Skibe, der tilhører Staten og udnyttes af denne selv  

 eller i Forbindelse med andre; 4. Privilegier, der tilstaas Sejlsporten; 5. Betjeningen af Skibe i Havn, paa Rhed eller paa  

 Kysterne samt Lodsning, Bugsering, Bjergning og maritim Bistand, i det Omfang  

 saadan Virksomhed finder Sted indenfor grænserne af Søterritoriet, eller  

 Marmarahavet.
 Artikel 26.
 Bestemmelserne om Behandling paa lige Fod med en Trediestat skal ikke  

 finde Anvendelse:
1. paa Begunstigelser, som er eller senere maatte  

 blive tilstaaede af en af de høje kontraherende Parter i Græsentrafiken med  

 tilgrænsende Lande indenfor en Zone af indtil 15 km paa begge Sider af  

 Grænsen; 2. paa særlige Fordele, som maatte følge af en  

 allerede foreliggende eller senere afsluttet Toldunion med et eller flere  

 Lande; 3. paa Begunstigelser, som Danmark har givet eller i  

 Fremtiden maatte give Norge eller Sverige eller begge disse Lande, saa længe  

 disse Begunstigelser ikke gives til andre Stater end de allerede nævnte; 4. paa sadanne særlige Fordele og Begunstigelser, der  

 allerede er eller i Fremtiden maatte blive indførte i toldmæssig Henseende i  

 Forholdet mellem Tyrkiet og de Lande, som i 1923 udskiltes fra det ottomanske  

 Rige, saa længe nævnte Fordele og Begunstigelser ikke gives nogen anden Stat.
 Artikel 27.
 Tvistigheder, der maatte opstaa mellem de to høje kontraherende Parter  

 angaaende Fortolkningen af nærværende Traktat, og som ikke har kunnet  

 bilægges ad diplomatisk Vej, skal efter fælles Overenskomst gennem en særlig  

 Voldgiftsaftale gøres til Genstand for Voldgift.
 Artikel 28.
 Nærværende Traktat med Slutprotokol skal ratificeres og  

 Ratifikationsinstrumenterne skal udveksles i København, saa snart det lader  

 sig gøre.
Den skal træde i Kraft tredive Dage efter Ratifikationsinstrumenternes Udveksling og den foreløbige Aftale skal  

 straks tabe sin Kraft og Gyldighed.
 Nærværende Traktat skal være gyldig i to Aar fra dens Ikrafttræden at  

 regne.
 Saafremt den ikke er opsagt af den ene af de høje kontraherende Parter  

 mindst seks Maaneder før Udløbet af nævnte Tidsrum, skal nærværende Traktats  

 Gyldighed stiltiende forlænges, og Traktaten skal forblive i kraft endnu seks  

 Maaneder efter Dagen for dens Opsigelse.
 Til Bekræftelse heraf har de respektive Befuldmægtigede underskrevet  

 nærværende Traktat og forsynet den med deres Segl.
Udfærdiget i to Eksemplarer i Ankara,  

 den 31. Maj Nitten Hundrede og Tredive.
 Slutprotokol.
Ved Undertegnelsen af nærværende Traktat, som er afsluttet  

 Dags Dato, er de undertegnede Befuldmægtigede blevet enige  

 om følgende:
 I Betragtning af det mellem Danmark og Island i Overensstemmelse med  

 Indholdet af Forbundsloven af 30. November 1918 bestaaende Forhold er det en  

 Selvfølge, at der fra tyrkisk Side ikke paa Grundlag af Bestemmelserne i den  

 ovenfor nævnte Traktat skal kunne gøres Krav paa de særlige Begunstigelser,  

 som Danmark har givet eller i Fremtiden maatte give Island.
 Med Undtagelse af det i Artiklerne 9, 10 og 11 indeholdte skal nærværende  

 Traktats Bestemmelser ikke finde Anvendelse paa Grønland, hvor Handelen og  

 Skibsfarten er forbeholdt den danske Stat.
 ad Artiklerne 2 og 3  : Det er en udtrykkelig Aftale, at  

 Behandlingen som mestbegunstiget Nation ikke kan paaberaabes for at forlange  

 de Begunstigelser, som tilstaas enkelte Privatpersoner i Overensstemmelse med  

 gældende Love.
 ad Artikel 3:  Det er en udtrykkelig Aftale, at Behandlingen som  

 mestbegunstiget Nation ikke kan paaberaabes for at forlange de Fordele, som  

 følger af allerede erhvervede Rettigheder, der er anerkendt ved den  

 foreløbige Artikel i Loven af 23. Februar 1330 (1914) angaaende Fremmedes  

 Rettigheder og Forpligtelser i Tyrkiet.
 Ad Artikel 8:  Ved Bestemmelserne i denne Artikel er det ikke de  

 høje kontraherende Parters Mening at undtage fremmede Selskaber, der udøver  

 deres væsentligste Virksomhed i Tyrkiet, fra Bestemmelserne i Art. 15 i den  

 tyrkiske Lov af 30. November 1330 (1914).
 ad Artikel 9:  Tyrkiske Rosiner (»Sultanines«) skal ikke  

 i Danmark være underkastet en mindre gunstig Behandling i Henseende til Told-  

 eller andre Afgifter, Tillægsafgifter og Forhøjelseskoefficienter, eller i  

 det hele en mindre gunstig Behandling end den, som er eller i Fremtiden  

 maatte blive tilstaaet Korender (fra Grækenland).
 ad Artikel 21:  Det er en Aftale, at Bestemmelserne i Art. 21 ikke  

 skal anses for krænkede i Tilfælde af, at Tyrkiet indrømmer en Nedsættelse i  

 Fyrafgifterne til Fordel for Skibe, der fører Landets eget Flag, og som  

 regelmæssigt befordrer tyrkisk Post mellem tyrkiske Havne.
 ad Artikel 27:  Det er en Aftale, at Forhold, som vedrører  

 Suveræniteten eller Statens udelukkende Kompetence i Overensstemmelse med  

 internationale Retssædevaner ikke skal kunne gøres til Genstand for Voldgift.
Udfærdiget i to Eksemplarer i Ankara,  

 den 31. Maj Nitten Hundrede og Tredive.
 Rigsdagens Samtykke meddelte 4. Februar 1931 (jfr.  

 Rigsdagstidende:
Landstinget, Sp. 217, 311 og Folketinget, Sp.  

 4078, 4188, 4313, Ratificeret af Tyrkiet 1. Februar, af Denmark 10. Februar 1931.  

 Ratifikationerne udvekslede i København den 2. Juni s.
A.
Bekendtgjort af Udenrigsministeriet ved Bkg.
Nr. 173 af 10. Juni 1931  

 (Lovtid.
A, pag. 1336). I Kraft fra 2. Juli 1931.
Registreret af Folkeforbundets Sekretariat 2. Juli 1931 under Nr. 2744 i  

 Sekretariatets officielle Traktatregister (Soc. des Nat., Recueil des  

 Traites, vol.
CXIX, 165).
