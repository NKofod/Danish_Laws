Betænkning afgivet af Beskæftigelsesudvalget den 27. oktober 2014 Betænkning over Forslag til folketingsbeslutning om halvering af genoptjeningsperioden for arbejdsløshedsdagpenge [af Christian Juhl (EL) m.fl.]:
1. Udvalgsarbejdet Beslutningsforslaget blev fremsat den 8. oktober 2014 og blev herefter henvist til  behandling i Beskæftigelsesudvalget.
Møder Udvalget har behandlet beslutningsforslaget i 1 møde.
Samråd Udvalget har stillet 1 samrådsspørgsmål til beskæftigelsesministeren til mundtlig besvarelse, som denne har besvaret i åbent samråd den 27. oktober 2014. Udvalget har stillet 1 skriftligt spørgsmål til beskæftigelsesministeren, hvori udvalget anmoder om ministerens talepapir til samrådet.
Talepapiret vil blive oversendt inden 1. (eneste) behandling af beslutningsforslaget.
2. Indstillinger og politiske bemærkninger Et flertal i udvalget (V, S, RV, LA og KF) indstiller beslutningsforslaget til forkastelse.
 Et mindretal i udvalget (DF, SF og EL) indstiller beslutningsforslaget til vedtagelse uændret.
Dansk Folkepartis medlemmer af udvalget er af den opfattelse, at en halvering af genoptjeningskravet fra 52 til 26 uger vil have en gavnlig virkning for dagpengemodtagerne.
Set i lyset af krisen og udviklingen på arbejdsmarkedet erkender Dansk Folkeparti, at indfasningen af dagpengereformen fra 2010 gik for hurtigt.
Dansk Folkeparti er derfor indstillet på, at genoptjeningskravet vender tilbage til 26 uger, indtil dagpengekommissionen kommer med sit udspil og der findes en løsning på et nyt dagpengesystem.
 Enhedslistens medlemmer af udvalget mener, at beslutningsforslaget vil medføre en vigtig midlertidig forbedring af de arbejdsløses forhold, frem til at dagpengekommissionen kommer med sit forslag.
Da dagpengeperioden i 2010 blev forkortet til 2 år og arbejdskravet for genoptjening blev fordoblet, forudsatte den daværende regering, at 2.000-4.000 personer ville blive ramt af ændringerne.
I bemærkningerne til lovforslaget forudsatte regeringen, at 2.200 personer ville blive ramt.
Dette tal er i august 2014 opgjort til 47.300 personer.
Heraf har kun 3 pct. eller 1.101 personer været i stand til at genoptjene dagpengeretten.
Når forudsætningerne i den grad har vist sig forkerte, er der al mulig grund til, at Folketinget ændrer lovgivningen.
Beslutningsforslaget vil gøre det væsentlig lettere for en stor gruppe arbejdsløse at genoptjene retten til dagpenge.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Ane Halsboe-Jørgensen (S) Bjarne Laustsen (S) Jens Joel (S) Jan Johansen (S) Jacob Lund (S) Lennart Damsbo-Andersen (S) Pernille Rosenkrantz-Theil (S) fmd.
Nadeem Farooq (RV) Andreas Steenberg (RV) Eigil Andersen (SF) Özlem Sara Cekic (SF) Trine Mach (SF) Finn Sørensen (EL) Christian Juhl (EL) Jørgen Arbo-Bæhr (EL) Hans Andersen (V) Louise Schack Elholm (V) Claus Hjort Frederiksen (V) Jakob Engel-Schmidt (V) Peter Juel Jensen (V) Peter Christensen (V) Jens Ejner Christensen (V) Fatma Øktem (V) Bent Bøgsted (DF) nfmd.
Jens Henrik Thulesen Dahl (DF) René Christensen (DF) Pia Adelsteen (DF) Joachim B.
Olsen (LA) Mai Mercado (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende B 3 Bilagsnr.
