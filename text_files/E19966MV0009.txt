I.1 Leverancer I.2 Erhvervelser I.3 Indførsel Generelt §§ 34-36 Kapitlet fastsætter afgiftsfritagelser for leverancer, erhvervelser og  

 indførsler af varer og ydelser, der er afgiftspligtige her i landet, men som  

 er fritaget for afgift efter §§ 34-36.
 Da leverancen, erhvervelsen eller indførslen er fritaget for moms, selvom  

 varen eller ydelsen er momspligtig, har de registreringspligtige personer  

 fradrag for den købsmoms, der vedrører de momspligtige transaktioner, se J.
Det betyder, at leverancer m.v. sker til "0-momssats", og at der  

 er fradrag for indgående moms.
De pågældende transaktioner bliver hermed helt  

 fritaget for momsbelastning, i modsætning til de momsfrie varer og ydelser,  

 se D.11.
 Et eksempel:
I.1 Leverancer Momsfritagelserne kan inddeles i følgende grupper:
- leverancer til andre EU-lande, jf. § 34, stk. 1, nr. 1-4 og nr. 10, se  

 I.1.1 - leverancer til steder uden for EU, jf. § 34, stk. 1, nr. 5,6 og 12, se  

 I.1.2 - udstyr og ydelser til visse fly og skibe i udenrigsfart, jf. § 34, stk.  

 1, nr. 7, se I.1.3 - salg og udlejning af visse fly og skibe, jf. § 34, stk. 1, nr. 8, se  

 I.1.4 - reparation, vedligeholdelse og installationer på visse fly og skibe, jf.  

 § 34, stk. 1, nr. 9, se I.1.5 - levering af guld til Danmarks Nationalbank, jf. § 34, stk. 1, nr. 11, se  

 I.1.6 - formidlingsydelser, jf. § 34, stk. 1, nr. 13, se I.1.7   

 - aviser, jf. § 34, stk. 1, nr. 14, se I.1.8 - varer til oplægning i Københavns Frihavn eller på frilager, jf. § 34,  

 stk. 1, nr. 15, se I.1.9 - proviant m.v. til skibe og fly i overensstemmelse med toldlovens regler,  

 jf. § 34, stk. 1, nr. 16, se I.1.10 - afgiftsoplag for råvarer, jf. § 34, stk. 2, se I.1.11 - kontingentafgiftsoplag, jf. § 34, stk. 3, se I.1.12 - leverancer fra told- og afgiftsfri butikker i toldlufthavne, fly og  

 skibe, jf. § 34, stk. 4, se I.1.13 - varer og ydelser i forbindelse med NATO, jf. § 34, stk. 5, se I.1.14 I.1.1 Leverancer til andre EU-lande Se B.2, der definerer EU-momsområdet.
Reglerne om moms ved samhandel mellem EU-landene er fastsat i Rådets  

 direktiv nr. 91/680/EØF af 16. december 1991. Disse regler har karakter af  

 overgangsregler og blev fastlagt i forbindelse med etableringen af Det indre  

 Marked.
De trådte i kraft fra 1. januar 1993 og gælder til 31. december 1996.
 Ordningen udløber imidlertid ikke automatisk, men ophører først, når EU  

 har vedtaget en ny ordning.
 Det indre Marked er i art. 8A i Unionstraktaten defineret som et område  

 uden indre grænser med fri bevægelighed for varer, personer, tjenesteydelser  

 og kapital.
 Det indre Marked er således et marked uden fysiske, tekniske eller  

 afgiftsmæssige handelshindringer.
 Ordningen omfatter kun køb og salg af varer samt formidlingsydelser og  

 transportydelser med tilhørende ydelser, f.eks. lastning og losning mellem  

 EU-landene.
I.1.1.1 Varer § 34, stk. 1, nr. 1 Der er afgiftsfritagelse for varer men ikke ydelser, der sendes til et  

 andet EU-land, når varen forsendes eller transporteres fra Danmark for  

 sælgerens eller erhververens regning.
Det er yderligere en betingelse, at erhververen er registreret for moms i  

 et andet EU-land.
Erhververen behøver derimod ikke at være registreret i det  

 land, hvortil varen sendes eller transporteres.
 Det betyder til gengæld, at der skal beregnes moms af salg til private og  

 ikke-momsregistrerede virksomheder i EU.
 Afgiftsfritagelsen omfatter ikke varer, der er omfattet af kapitel 17, som  

 omhandler brugte varer, kunstgenstande, samlerobjekter og antikviteter, se  

 R.3.
 Vedrørende varer afsendt til lønforarbejdning i andre EU-lande og som ikke  

 kommer retur, se N.4.2.4. Definition af lønforarbejdning, se D.3.3.
 Faktureringspligt ved udførsel, se N.2.2.
I.1.1.2 Nye transportmidler § 34, stk. 1, nr. 2 Der er afgiftsfritagelse for levering af nye transportmidler, der  

 forsendes eller transporteres til en erhverver i et andet EU-land, når sælger  

 eller erhververen betaler forsendelsen.
 Det er ikke afgørende for afgiftsfritagelsen, om erhververen er  

 momsregistreret i et andet EU-land.
 Bestemmelsen er en følge af, at der altid skal betales moms i  

 erhvervelseslandet af nye transportmidler.
 Definitionen af nye transportmidler, se D.9.1.
 Der gælder særlige faktureringsbestemmelser for salg fra registrerede  

 virksomheder til ikke-registrerede virksomheder og privatpersoner i andre  

 EU-lande og for salg fra ikke-registreringspligtige virksomheder og private,  

 der leverer nye transportmidler til et andet EU-land, se N.3.
 For brugte transportmidler gælder de almindelige regler.
I.1.1.3 EU-harmoniserede punktafgifter § 34, stk. 1, nr. 3 Denne regel omfatter kun mineralolier, alkohol, alkoholholdige drikkevarer  

 og tobaksvarer, jf.
Rådets direktiv 91/680 om EU-harmonisering af  

 punktafgiftspligtige varer.
Varerne må endvidere ikke være omfattet af  

 kapitel 17, der omhandler brugte varer, kunstgenstande, samlerobjekter og  

 antikviteter, se R.3.
Varerne skal forsendes eller transporteres til et andet EU-land for  

 sælgerens eller erhververens regning, og der skal svares punktafgift i  

 modtagerlandet.
Varerne skal endvidere forsendes efter de EU-regler, der  

 gælder for forsendelse og kontrol af punktafgiftspligtige varer, jf.
Rådets  

 direktiv 92/12.
 Harmoniserede punktafgiftspligtige varer, der forsendes eller  

 transporteres på anden måde, skal momsberigtiges ved leverancen.
Andre varer, der er punktafgiftspligtige i Danmark eller i andre EU-lande,  

 er ikke omfattet af afgiftsfritagelsen efter denne bestemmelse men kan f.eks.  

 være fritaget efter § 34, stk. 1, nr. 1 (momslovens øvrige regler).
I.1.1.4 Overførsler § 34, stk. 1, nr. 4 Ved overførsel af varer forstås de situationer, hvor en virksomhed  

 overfører varer til virksomhedens eget brug i et andet EU-land.
Det kan  

 f.eks. være overførsel af varer til eget lager i et andet EU-land.
Sådanne  

 overførsler sidestilles med varesalg, jf. § 10, og der skal derfor udstedes  

 faktura.
 Værdien af de overførte varer er virksomhedens almindelige pris ved salg  

 af de pågældende varer, eller, i mangel af en sådan pris, en kalkuleret  

 salgspris.
 Denne pris skal indeholde samtlige de omkostninger og den avance, der i  

 almindelighed indgår i den momspligtige værdi for varer af den pågældende  

 art.
Der er ligegyldigt, om varerne leveres til en anden momspligtig person  

 eller overføres til virksomheden selv i et andet EU-land.
Der skal beregnes  

 moms i erhvervelseslandet i begge tilfælde.
 Varer, der er omfattet af kapitel 17 om brugte varer, kunstgenstande,  

 samlerobjekter, antikviteter m.v. er ikke omfattet af bestemmelsen, se R.3.
Undtagelser Overførsler af varer omfatter ikke:
 - varer, der kun midlertidigt overføres til eget brug i et andet EU-land.
- overførsel af nødvendigt udstyr til fly og skibe i udenrigsfart, samt  

 salg og udlejning af fly og skibe på minimum 5 registertons brutto.
Det kan  

 f.eks. være overførsel af reservedele til fly inden for samme selskab, jf. §  

 34, stk. 1, nr. 7 og 8, se I.1.3 og I.1.4 - midlertidig overførsel og anvendelse af en vare med henblik på, at der i  

 det andet EU-land skal foretages en tjenesteydelse på varen, f.eks.  

 reparationsarbejde, installerings- og monteringsarbejde.
 - midlertidig overførsel og anvendelse af en vare i et andet EU-land, hvor  

 indførsel af varen fra et sted uden for EU ville være omfattet af reglerne om  

 midlertidig afgiftsfri indførsel af varer, f.eks. varer, der bliver udstillet  

 i et andet EU-land eller varer, der højst bliver anvendt i 24 måneder i et  

 andet EU-land.
I.1.1.5 Diplomatiske udsendinge mv. § 34, stk. 1, nr. 10 Varer og transportydelser kan leveres momsfrit til diplomatiske og  

 konsulære repræsentationer og dertil knyttet personale med diplomatiske  

 rettigheder i andre EU-lande.
Der er ligeledes momsfritagelse for varer og  

 transportydelser til personale med diplomatiske rettigheder ved  

 internationale organisationer i andre EU-lande (§ 34, stk. 1, nr. 10, litra  

 a).
Det er kun transportydelser, der er fritaget efter denne bestemmelse.
Alle  

 andre ydelser skal momses her i landet.
 Det er en forudsætning, at varerne transporteres til det pågældende  

 EU-land, og at modtageren er berettiget til afgiftsfritagelse i værtslandet.
 Virksomheden skal være i besiddelse af en fritagelsesformular samt en  

 fortegnelse over de køb, der søges fritagelse for, før der må sælges  

 momsfrit.
Det er diplomaten, der skal udlevere formularen og fortegnelsen til  

 virksomheden.
Formularen skal være attesteret af en myndighed i diplomatens  

 værtsland og indeholde oplysninger om, at der foreligger diplomatisk status,  

 og at varen kan momsfritages.
Den sidste betingelse skyldes, at værtslandet  

 kan have fastsat begrænsninger på arten af varer, der kan fritages for moms.
 Varer og ydelser kan endvidere sælges momsfrit til internationale  

 organisationer i andre EU-lande, hvis de er berettiget til afgiftsfritagelse  

 i værtslandet, og varerne transporteres til det pågældende land (§ 34 stk. 1,  

 nr. 10, litra b).
 Der er altså her tale om momsfritagelse for alle ydelser.
Der er ikke momsfritagelse for varer og ydelser til personalet i de  

 pågældende organisationer, men kun til selve organisationen.
Hvis personalet  

 har diplomatstatus, kan der opnås momsfritagelse efter litra a.
 Virksomheden skal være i besiddelse af en fritagelsesformular for at kunne  

 sælge momsfrit, jf. omtale under litra a.
Som internationale organisationer anses f.eks.
EU-kommissionen, andre  

 EU-in- stitutioner og Den Europæiske Rumorganisation (ESA), OECD, FN med  

 dertil knyttede organisationer som IMF og Verdensbanken.
 I.1.2 Leverancer til steder uden for EU Se B.2, der definerer  

 EU-momsområdet.
 Levering af varer til virksomheder, der har bevilling efter Toldlovens §  

 58, til fritagelse for told og afgifter (provianteringsvirksomheder og  

 kiosker (tax-free shops) i toldlufthavne) sidestilles med udførsel af varer  

 til steder uden for EU.
I.1.2.1 Varer Det er hensigten, at alle varer, der udføres fra EU-momsområdet, kan  

 holdes uden for den momspligtige omsætning.
Såvel sælger- som købervirksomhed, der ikke er registreret her i landet,  

 kan udføre varer uden moms.
I begge tilfælde er det en betingelse, at sælger  

 kan godtgøre, at varen er udført ved afstemplet udførselsdokument fra  

 EU-udførselsstedet.
Underleverandør Der skal derimod beregnes moms af varer, som en underleverandør fakturerer  

 til en anden dansk virksomhed, når varen transporteres til et sted uden for  

 EU ved sælgers eller købers foranstaltning.
 Bøger, blade mv.
 Der skal ikke beregnes moms af virksomheder (f.eks. bogforlag), der  

 forsender bøger, blade m.v. til steder uden for EU i tryksagsforsendelser  

 eller almindelige brevforsendelser.
Gaveforsendelser Der skal ikke beregnes moms af gaveforsendelser, der udføres til steder  

 uden for EU ved virksomhedens foranstaltning, selv om varerne afsættes til  

 herboende personer.
Lystfartøjer Virksomheder, der sælger lystfartøjer, som afgår til steder uden for EU på  

 egen køl, kan holde leverancen uden for den momspligtige omsætning under  

 følgende betingelser:
 - Køber skal overfor sælger kunne dokumentere at have bopæl uden for EU.  

 Det kan gøres ved forevisning af pas, identitetskort eller tilsvarende  

 legitimation.
- Sælger skal på fakturaen angive køberens navn og adresse uden for EU.  

 Fakturaen skal indeholde sædvanlige oplysninger om bl.a. udstedelsesdato,  

 fartøjets art og pris.
Fakturaen skal endvidere indeholde størrelsen af den  

 moms, som virksomheden hæfter for, såfremt den foreskrevne dokumentation ikke  

 fremlægges.
- Ved salg af lystfartøjer til personer med bopæl i Norge, skal  

 virksomheden senest 6 måneder efter leveringen kunne dokumentere, at  

 lystfartøjet er anmeldt til toldmyndigheden i Norge.
Det kan f.eks. være  

 påtegning på salgsfakturaen om anmeldelse, kopi af toldkvittering eller  

 erklæring om, at købet er toldmyndigheden bekendt.
Hvis dokumentation ikke  

 kan fremlægges, skal virksomheden medregne det beregnede momsbeløb til  

 salgsmomsen for den periode, hvor dokumentationsfristen udløber.
- Ved salg af lystfartøjer til personer, der ikke har nærmere tilknytning  

 til andre EU-lande eller de nordiske lande, er et afstemplet enhedsdokument  

 dokumentation for udførsel.
Ved ikke nærmere tilknytning ses der på bopæl,  

 opholds eller arbejdstilladelse m.v.
Enhedsdokumentet afstemples ved den  

 told- og skatteregion, hvori virksomheden er beliggende.
Der skal samtidig  

 med angivelsen til udførsel fremlægges dokumentation for købers  

 bopælsforhold.
Motorkøretøjer Der skal ikke beregnes moms ved leverancer af motorkøretøjer (incl.  

 leveringsomkostninger m.v.) bestemt til registrering på grænsenummerplader,  

 når køberen har tilladelse fra Centralregisteret for Motorkøretøjer til  

 direkte udtransport på grænsenummerplader.
Det samme gælder motorkøretøjer,  

 som er solgt til levering i udlandet og for hvilke Centralregistret for  

 motorkøretøjer har givet tilladelse til direkte udtransport på  

 grænsenummerplader.
Midlertidig brug af maskiner og drifts- midler til eksport En virksomhed kan undlade at beregne moms ved salg af maskiner og  

 driftsmidler til en kunde uden for EU, selv om disse midlertidigt skal bruges  

 til produktion af varer til den pågældende kunde her i landet.
Der skal kunne  

 fremlægges fornøden dokumentation for maskinernes midlertidige anvendelse her  

 i landet samt salgsfaktura og dokumentation for indgåede aftaler, f.eks.  

 kontrakt om levering af varer, ordrebekræftelse, bankafregning m.v.
 Det er en betingelse, at maskinerne og driftsmidlerne efter produktionens  

 afslutning udføres til den pågældende køber uden for EU eller bliver  

 destrueret.
Statslig bistand til udviklingslandene For varer, der afsættes til Udenrigsministeriet (afdeling for  

 internationalt udviklingsarbejde - DANIDA) til brug for Danmarks  

 bistandsvirksomhed i udviklingslandene, kan momsberegning undlades, hvis de  

 udføres direkte af leverandøren og i dennes navn.
Det samme gælder for varer, som DANIDA udfører, såfremt DANIDA afgiver  

 erklæring til leverandøren om udførslen.
Denne gives på  

 leverandørvirksomhedens udstedte faktura og skal indeholde oplysning om  

 enhedsdokumentets dato og nr.
 Der skal heller ikke beregnes moms af varer, der afsættes til Landbrugs-  

 ministeriet som led i de af UN/FAO World Food Program gennemførte projekter,  

 hvis varerne udføres direkte fra leverandørvirksomheden og i dennes navn.
Udførsel via IAPSO IAPSO er et fælles indkøbskontor (Inter-Agency Procurement Services  

 Office), som Forenede Nationers Udviklingsprogram har oprettet i Danmark.
 Der er givet tilladelse til, at danske leverandører, der leverer varer til  

 IAPSO, kan undlade at beregne moms, når varerne er bestemt til udførsel til  

 projekter i udlandet.
 Det er en betingelse, at IAPSO sender de danske leverandører dokumentation  

 for, at varerne er ekspederet til et nærmere angivet projekt i udlandet.  

 Dokumentationen kan f.eks. være kopifaktura eller kopifragtbrev med attest  

 for udførsel.
Udførsel via ambassader tilhørende lande uden for EU Varer, der ifølge skriftlig aftale med en udenlandsk ordregiver leveres  

 til den pågældende stats officielle repræsentation her i landet, kan leveres  

 uden moms, når udførslen sker ved repræsentationens foranstaltning, og  

 virksomheden kan forelægge behørig udførselsdokumentation.
Udførsel via Udenrigsministeriet Kontormaskiner, papir og andre kontorartikler samt boliginventar, der  

 afsættes til Udenrigsministeriet bestemt til udførsel ved ministeriets  

 foranstaltning til brug for danske repræsentationer i lande uden for EU, kan  

 ligeledes leveres uden moms.
Det er en forudsætning, at der kan fremlægges  

 behørig udførselsdokumentation.
 Der gælder tilsvarende regler for udstillings- og dekorationsmaterialer,  

 der er afsat til Udenrigsministeriet og bestemt til udførsel ved ministeriets  

 foranstaltning i forbindelse med salgsfremstød for danske varer i udlandet.
Varer, der udføres af privatpersoner Varer, der leveres her i landet til herboende privatpersoner eller  

 herværende ikke registrerede virksomheder, som forestår varernes udførsel til  

 steder uden for EU, kan ikke ske momsfrit.
I.1.2.1.1 Udførsel som rejsegods § 34, stk. 1, nr. 5 Varer, som registrerede virksomheder sælger til privatpersoner bosat uden  

 for EU, kan fritages for moms efter bestemmelserne i momsbekendtgørelsen , §§  

 33-36 , om momsfrit salg til rejsende med bopæl uden for EU.
 Der skelnes mellem, om køber har bopæl i Norge eller andre lande uden for  

 EU.
 Særreglen for Norge skyldes en nordisk overenskomst om beskatning af  

 rejsegods i rejsetrafikken mellem Norge og Danmark.
Personer med bopæl i Norge For at få momsfritagelse skal den enkelte vare overstige 1200 kr. inkl.  

 moms, og varen transporteres til steder uden for EU inden udgangen af den  

 tredje måned efter leveringsmåneden . En gruppe ting, der normalt udgør en  

 helhed, anses for én vare.
 Det er en betingelse, at fakturaen angiver varerne til udførsel til Norge.  

 Fakturaen skal være forsynet med udstedelsesdato, sælger og købers navn og  

 adresse samt varernes antal, art og værdi (salgspris inkl. moms samt  

 momsbeløbet).
 Køber skal overfor virksomheden kunne dokumentere sin bopæl i Norge ved  

 forevisning af pas, identitetskort eller tilsvarende legitimation.
Virksomheden skal medregne momsen til salgsmomsen for den periode, hvor  

 salget har fundet sted.
Momsen kan så fradrages i salgsmomsen i den periode,  

 hvor virksomheden kan fremlægge faktura, der i Norge er påtegnet, at varerne  

 er afgiftsberigtiget ved indførslen.
Personer med bopæl i andre lande uden for EU For at få momsfritagelse skal varerne (det må gerne være forskellige  

 varer) være købt i samme forretning (f.eks. et stormagasin) og have en samlet  

 værdi over 300 kr. inkl. moms.
Det er yderligere en betingelse, at varen  

 transporteres til steder uden for EU inden udgangen af den tredje måned efter  

 leveringsmåneden.
Det er en betingelse, at varerne på en faktura eller i et enhedsdokument  

 er angivet til udførsel.
Fakturaen eller enhedsdokumentet skal indeholde  

 oplysning om varernes antal, art og værdi (salgspris inkl. moms samt  

 momsbeløbet).
 Fakturaen skal endvidere være forsynet med en udstedelsesdato og indeholde  

 oplysninger om sælgers og købers navn og bopæl.
Køber skal over for virksomheden kunne dokumentere sin bopæl uden for EU  

 ved forevisning af pas, identitetskort eller tilsvarende legitimation Virksomheden skal medregne momsen til salgsmomsen for den periode, hvor  

 salget har fundet sted.
Momsen kan så fradrages i salgsmomsen i den periode,  

 hvor virksomheden kan fremlægge faktura eller enhedsdokument, der angiver, at  

 varerne er toldbehandlet ved købers udrejse fra EU.
Der gælder de almindelige  

 regler for opbevaring af fakturaer m.v. se N.2.6.
Særlige turistordninger for personer bosat uden for EU Told- og Skattestyrelsen har tilladt en særlig turistordning for Europe  

 Tax-Free Shopping Denmark A/S, København og de forretninger, der er  

 tilsluttet selskabet.
De tilsluttede forretninger udfylder ved salg til turister en særlig  

 faktura/ cheque med selskabets logo og navn.
Denne faktura/cheque svarer til  

 den almindelige faktura og behandles efter samme regler også for så vidt  

 angår toldbehandling ved udrejse af EU.
 Efter toldbehandlingen, hvor fakturaen/chequen er attesteret for  

 udførslen, opbevares den hos Europe Tax-Free Shopping Service AB, Trelleborg,  

 Sverige.
 Det er en betingelse at:
 - Bilagsmaterialet for en længere periode skal kunne fremlægges.
 - Europe Tax-Free Shopping Denmark A/S skal informere sælgeren om, at  

 denne er ansvarlig for tilvejebringelse af dokumenterne, idet  

 opbevaringspligten fortsat påhviler sælger.
 - Sælgeren skriftligt erklærer sig indforstået med ordningen.
Fakturaer/cheques skal opbevares i mindst 5 år.
Salgsvirksomhedens  

 umiddelbare dokumentation for momsfrit salg består i stedet for fakturaer af  

 kontoudtog fra Europe Tax-Free Shopping Denmark A/S.
 Kontoudtoget skal indeholde følgende oplysninger:
- dato for kontoudtogets udfærdigelse - den tilsluttede virksomheds navn og adresse - faktura/cheque nr. og dato - faktura/chequebeløbets størrelse inkl. moms - momsbeløbets størrelse - kontoudtogets nr. i forhold til andre udskrevne kontoudtog til  

 virksomheden Europe Tax-Free Shopping Denmark A/S skal tillige sørge for, at der på  

 kontoudtoget kun medtages turistsalg, der opfylder betingelserne for  

 momsfritagelse, se I.1.2.1.1 om dokumentation for bopæl uden for EU.
 Selskabet varetager mod et gebyr udbetalingen af momsrefusion til  

 turisten.
 Told- og Skattestyrelsen har ligeledes tilladt en turistsalgsordning f or  

 Tax-Free International/Eurocard Denmark.
Ved salg til turister udleverer den pågældende forretning en formular, der  

 i forretningen udfyldes med dato, kundens navn og bopæl, vareart, pris inkl.  

 moms og momsbeløbet.
Forretningen og turisten beholder en kopi af formularen.  

 Originalformularen attesteres af toldvæsenet ved udrejse fra sidste EU-land  

 og indsendes til Tax-Free International.
Kunden betaler ved købet varens  

 fulde pris inkl. moms.
Momsbeløbet fratrukket ekspeditionsgebyr udbetales til kunden, når  

 Tax-Free International har modtaget den attesterede originalformular.  

 Forretningen debiteres herefter beløbet og får tilsendt en  

 Betalings-Serviceoversigt, der for det enkelte salg indeholder oplysninger om  

 købsdato, formularnummer, pris og momsbeløb.
Den attesterede originalformular  

 opbevares af Tax-Free International i 5 år.
Betalings-Serviceoversigten  

 sammenholdt med den attesterede originalformular kan godkendes som  

 udførselsdokumentation.
Godtgørelsesordning i Københavns Lufthavn I Københavns Lufthavn er der etableret en ordning, hvorefter en række  

 forretninger har truffet aftale med en bank i lufthavnen om, at turister med  

 bopæl uden for Norge og EU kan få godtgjort den danske moms inden udrejsen.  

 Udbetalingen sker på grundlag af det af told- og skatteregionen afstemplede  

 eksemplar af den særlige faktura, som banken senere returnerer til  

 salgsvirksomheden.
 Ved salg til diplomater m.fl., der efter andre regler er fritaget for at  

 betale moms i det land, hvor de bor, anses det for tilstrækkelig  

 dokumentation, at fakturaen er forsynet med påtegning fra det endelige  

 indførselslands toldmyndighed eller anden kompetent myndighed om, at varerne  

 er indført.
I.1.2.2 Arbejdsydelser § 34, stk. 1, nr. 6 Der skal ikke beregnes moms af arbejdsydelser på varer, der efter  

 behandling bliver transporteret til et sted uden for EU af virksomheden eller  

 af en aftager etableret i udlandet.
Det er hensigten at holde  

 reparationsarbejder på løsøregenstande fri for moms.
 Hvis det er tjenesteyderen, der står for transporten, behøver køberen ikke  

 at være etableret i udlandet.
 Det er ligegyldigt om arbejdsydelsen foretages for sælgers eller købers  

 regning.
For varer, der skal udføres fra EU-området, gælder de samme regler.
Dvs.  

 at man kan holde reparation og istandsættelse af en vare uden for den  

 momspligtige omsætning, selv om varen altid har befundet sig i EU-området,  

 når blot varen efter behandling udføres til steder uden for EU.
Lystfartøjer Reparationsarbejde, ombygning m.v. på lystfartøjer fra lande uden for EU  

 og erhvervsfartøjer hjemhørende uden for EU på under 5 BRT kan holdes uden  

 for den momspligtige omsætning, når reparationsarbejdet m.v. sker for  

 udenlandsk regning, og fartøjet efter endt reparation udføres til et sted  

 uden for EU.
 Værfter og reparatører, der foretager reparationsarbejde m.v. på de  

 ovennævnte fartøjer, skal før indførslen søge den lokale told- og  

 skatteregion om en bevilling til midlertidig told- og momsfrihed for  

 lystfartøjer.
I.1.2.3 Transportydelser § 34, stk. 1, nr. 12 Der skal ikke beregnes moms af ydelser, der er knyttet direkte til  

 udførsel af varer til steder uden for EU eller til indførsel af varer, der er  

 under forskellige toldordninger, se I.3.
Baggrunden for bestemmelsen er, at ydelsen anses som en integreret del af  

 varen, der eksporteres til steder uden for EU.
For varer, der indføres fra  

 steder uden for EU, vil ydelserne indgå i fortoldningsbeløbet og herved blive  

 pålagt afgift.
Blandt ydelser, der er omfattet af ordningen, er f.eks. transportydelser i  

 EU for varer, der skal eksporteres til tredjelande.
Det er selve transportens  

 karakter, der er afgørende for momsfritagelsen.
Det betyder, at transporten  

 er fritaget i alle situationer, også f.eks. ved viderefakturering i Danmark.
 Transportvirksomheder er derfor ikke berettiget til at inddrage  

 transporterne under ordningen for delregistrering, se M 1.4.1.
 Losning og lastning af skibe i udenrigsfart kan holdes uden for den  

 momspligtige omsætning, når ydelserne præsteres for skibets regning.
 Der skal ikke beregnes moms af vareafgifter vedrørende skibe i  

 udenrigsfart og udenlandske fiskerfartøjer.
 Der skal heller ikke beregnes moms af ydelser, der præsteres her i landet  

 af luftfragtagenter i forbindelse med oprettelse af luftfragtaftaler til  

 lande uden for EU.
 Luftfragtaftaler indgås enten med luftfartsselskabet eller med dets agent.  

 I sidstnævnte tilfælde sker det på den måde, at kundevirksomheden kontakter  

 luftfragtagenten, der udfylder et fragtbrev for luftfartsselskabet og  

 henvender sig til det pågældende selskab, der sørger for transporten.  

 Luftfartsselskabet udbetaler et provisionsbeløb for fragtaftalen.
 Provision vedrørende luftfragtaftaler inden for EU skal behandles efter  

 reglerne om transportydelser inden for EU, se E.3.6.2.
Skibsmægleres formidling af transport vedrørende danske og udenlandske  

 skibe kan holdes uden for den momspligtige omsætning, når ydelserne præsteres  

 for skibets regning eller for et firma, der er hjemmehørende i udlandet.
Det  

 er endvidere en betingelse, at ydelserne vedrører udførsel eller indførsel af  

 varer til eller fra steder uden for EU.
I.1.3 Udstyr og ydelser til visse fly og skibe i udenrigsfart § 34, stk.  

 1, nr. 7 Der skal ikke betales moms af nødvendigt udstyr, der leveres til brug i  

 luftfartøjer og skibe i udenrigsfart (bortset fra sportsfly og lystfartøjer),  

 samt ydelser, der præsteres for sådanne luftfartøjer og skibe.
Ved afgørelsen  

 af om der er tale om udenrigsfart, har sondringen inden for/uden for EU ikke  

 betydning.
Der skelnes kun mellem trafik internt i Danmark og mellem Danmark  

 og udlandet.
Bestemmelsen omfatter både udstyr til installation og løst udstyr.
Det  

 afgørende for momsfriheden er, at udstyret er nødvendigt for luftfartøjets  

 eller skibets drift, herunder udførelsen af de opgaver, som fartøjet løser.
 Momsfritagelsen omfatter også ydelser, der præsteres for sådanne fly og  

 skibe.
 Momsfritagelsen er dog betinget af, at ydelserne udføres for at dække et  

 umiddelbart behov i forbindelse med skibet/flyet og dets ladning, og at de  

 præsteres for skibets regning.
 Bestemmelsen omfatter også nødvendigt udstyr, der leveres til brug om bord  

 i restaurationer m.v. i de nævnte fartøjer.
Leverancer af nødvendigt udstyr og proviant, der indkøbes af et rederi til  

 et nærmere angivet skib, der sejler i udenrigsfart, kan holdes uden for  

 leverandørens momspligtige omsætning, forudsat at der ved rederiets senere  

 levering udfærdiges udførselsangivelse i leverandørens navn.
Leverandøren  

 skal opbevare den forskriftsmæssige udførselsdokumentation.
 Der skal derimod betales moms ved levering af nødvendigt udstyr samt  

 ydelserne til sportsfly og lystfartøjer, selv om fartøjet afgår til udlandet.
 Grundstødning mv.
 Registrerede virksomheder, der i forbindelse med grundstødning af eller  

 forureningsskader til søs fra skibe i udenrigsfart, leverer nødvendigt udstyr  

 samt ydelser til sådanne skibe, skal ikke beregne moms af sådanne leverancer.
 Momsfritagelsen er betinget af, at leverancen sker for skibets regning  

 eller for et rederi, der er hjemmehørende i udlandet.
Advokatydelser Advokatydelser, der præsteres for et rederi vedrørende et dansk  

 indregistreret skib i udenrigsfart, skal beregne moms.
Dette gælder, når  

 skibet f.eks. involveres i en bjærgningssag (som bjærget eller som bjærgende  

 skib), i kollisionstilfælde eller i sag om ladningsskader, hvori spørgsmålet  

 om placering af ansvar for det økonomiske tab ved skaden opstår.
Ladningskontrol Ydelser, der præsteres her i landet i forbindelse med ladningskontrol i  

 skibe i udenrigsfart, kan ske uden moms.
Danske og udenlandske rederier har organiseret sig i og bidrager til  

 såkaldte "Conferences", der fastsætter de internationale  

 fragtrater.
Formålet med kontrollen er at sikre, at de fastsatte rater  

 overholdes, og at de er i overensstemmelse med ladningens art.
Kontrollen finder sted dels i forbindelse med varernes lastning og  

 losning, dels i rederierne på grundlag af forsendelsesdokumenter m.v.
En del  

 af ladningskontrollen vedrører skibets sikkerhed i forbindelse med stuvning  

 af lasten, overholdelse af visse sikkerhedsbestemmelser samt eventuel tilstedeværelse  

 af våben og andre ulovlige varer.
Lufthavnsvirksomhed Startafgifter, supplerende startafgifter, hangarafgifter, opholds- og  

 standpladsafgifter, afgift for beflyvning uden for normal åbningstid samt  

 betaling for "handling" og andre assistanceopgaver, der præsteres  

 for luftfartøjer (bortset fra sportsfly) i udenrigsfart, kan holdes uden for  

 den momspligtige omsætning.
 Der skal dog betales moms af lejeindtægter vedrørende udlejning af  

 hangarplads i henhold til overenskomst eller lejekontrakt med f.eks.  

 flyselskaber.
Udenlandske fiskerfartøjer Der skal ikke beregnes moms ved levering af is til udenlandske  

 fiskerfartøjer samt brændstof, skibsudrustning og skibsudstyr, som her i  

 landet registrerede fiskere kan opnå momsfrihed for gennem fradragsretten for  

 købsmoms.
I.1.4 Salg og udlejning af visse skibe og fly § 34, stk. 1, nr. 8 Der skal ikke beregnes moms ved salg og udlejning af luftfartøjer og skibe  

 på 5 BRT og derover bortset fra sportsfly og lystfartøjer.
Kommissionen har den opfattelse, at der også vil kunne gives momsfrihed  

 ved udlejning af en del af et skib.
Dette betyder, at såvel helcharter  

 (bareboat charter), hvor hele skibet befragtes/lejes, som delcharter  

 (space/slot charter), hvor en del af skibet befragtes/lejes, er momsfrit.
 Momsfriheden gælder, hvad enten der er tale om tidscharter, hvor man lejer  

 skibet for et bestemt tidsrum, eller rejsecharter, hvor skibet kun befragtes  

 for en bestemt rejse.
Ved chartring skal i denne forbindelse forstås en aftale om udlejning af  

 et skib eller en del af et skib samt om befragtning af skibet med andet gods  

 end stykgods.
I forbindelse med indgåelse af en aftale om  

 udlejning/befragtning bliver der udfærdiget en kontrakt (et certeparti),  

 hvori de nærmere betingelser for chartringen er fastlagt.
Kontrakten må ikke indeholde aftale om momspligtige ydelser, der præsteres  

 af skibets eller flyets besætning, ud over de rent driftsmæssige og  

 navigationsmæssige opgaver.
Eksempler på sådanne momspligtige ydelser kan  

 være bjærgning, bugsering og undervisningsydelser.
 Hvis betingelserne ikke er opfyldt, skal der betales moms af det fulde  

 vederlag.
Der skal i alle tilfælde betales moms af momspligtige ydelser, der  

 præsteres i forbindelse med udlejningen.
Det kan f.eks. være leje af specielt  

 udstyr til brug om bord, betaling for olieforbrug eller teknisk assistance.
Sportsfly Som sportsfly anses:
 - Luftfartøjer, der bl.a. er konstrueret til kunstflyvning.
 - Ultralette fly, der ikke hører under klasse B i Statens Luftfartsvæsens  

 BL 9-6 af 1. august 1985.
 - Svæveplaner.
 - Motorsvæveplaner, i hvilke motor og/eller propel kan trækkes helt op i  

 flyet.
 - Varmluftballoner, der udelukkende skal benyttes til sportsbrug, herunder  

 lejlighedsvis ved opvisning i forbindelse med sommerfester,  

 sportsarrangementer m.v.
Lystfartøjer Begrebet lystfartøjer er ikke nærmere defineret i relation til  

 bestemmelserne i momsloven.
 Afgrænsningen må i hvert tilfælde bero på en konkret afgørelse af, om  

 fartøjet fremstår som et lystfartøj eller ej.
Der kan lægges vægt på fartøjets klassificering efter reglerne om  

 skibsregistrering.
Registrering af et fartøjs typebetegnelse (sejlskib med  

 hjælpemotor, motorskib, lastskib med ret til at medtage indtil 12  

 passagerer), sker primært på grundlag af de af Statens Skibstilsyn  

 udarbejdede målingsrapporter, og der vil herunder blive taget stilling til,  

 om fartøjet opfylder de fastsatte sikkerhedsmæssige krav m.v.
Der vil også kunne lægges vægt på fartøjets konstruktion, indretning og  

 anvendelse.
I tvivlstilfælde vil anvendelsen vægte mere end de andre  

 parametre.
Flyveskoler Flyveskoler, der uddanner privatpiloter (A-certifikat), kan ikke foretage  

 en opdeling af honoraret, således at den del af beløbet, der vedrører  

 "leje" af fly, kan holdes uden for den momspligtige omsætning.
 Grunden er, at anvendelse til undervisning ikke er leje af fly, da eleven  

 ikke reelt har brugsret over flyet.
I.1.5 Reparationsydelser m.v. på visse skibe og fly § 34 stk. 1, nr. 9 Der skal ikke beregnes moms af reparations-, vedligeholdelses- og  

 installationsarbejder på de i § 34, stk. 1, nr. 8, omhandlede luftfartøjer og  

 skibe samt på deres faste udstyr.
De materialer, der bruges i forbindelse  

 hermed, er ligeledes momsfrie.
 Det betyder, at leverancer i forbindelse af nybygning af skibe ikke er  

 omfattet af denne bestemmelse.
 Momsfritagelsen omfatter fartøjer i såvel udenrigsfart som indenrigsfart.
 Til- og afrigning af strøm og telefonforbindelse samt levering af el til  

 ombordværende besætningsmedlemmer på skibe under reparation er ligeledes  

 momsfri.
Registrerede virksomheders (skibsværfter, flyværksteder m.v.) levering af  

 materialer, der sker i forbindelse med de nævnte arbejder på skibe og fly og  

 disses faste udstyr, er også omfattet af momsfritagelsen.
Det er uden  

 betydning, om faktureringen af arbejdet incl. materialer sker til et  

 skibsværft eller direkte til skibet/skibsejeren.
Underleverandører af varer og momspligtige ydelser til virksomheder, der  

 udfører de nævnte arbejder, skal betale moms efter de almindelige regler.
Det  

 betyder, at salget skal medregnes til underleverandørens momspligtige  

 leverancer.
Lovens udtryk "og disses faste udstyr", er ikke nærmere  

 defineret, men må i et vist omfang vurderes ud fra, om udstyret er fast  

 installeret, eller om udstyret er nødvendigt af hensyn til fartøjets  

 indretning og konstruktion (f.eks. redningsbåde og andet sikkerhedsmateriel,  

 radioudstyr, radar og andet navigationsudstyr, motor m.v.) Udlejning (leasing) af faste installationer i skibe på 5 BRT og derover  

 kan holdes uden for de momspligtige leverancer.
 Der skal beregnes moms ved klargøringen af fly i indenrigsfart, da ind- og  

 udvendig rengøring af fly, tømning af toiletter og afisning af fly ikke kan  

 sidestilles med vedligeholdelse.
I.1.6 Levering af guld til Danmarks Nationalbank § 34, stk. 1, nr. 11 Guld, der leveres til Danmarks Nationalbank, er fritaget for moms.
 Afgiftsfritagelsen gælder ikke ved leverancer af guld til andre banker og  

 finansielle institutioner.
I 1.7 Formidlingsydelser § 34, stk. 1, nr. 13 Efter denne bestemmelse fritages formidlingsydelser for moms, når den vare  

 eller ydelse, der formidles, er fritaget for moms.
Inden for EU Når formidlingen omhandler transaktioner inden for EU, skal formidleren  

 handle i andres navn og for andres regning, og det må kun dreje sig om  

 formidling af varer og ydelser, der er nævnt i § 34, stk. 1, nr. 5-12.
Uden for EU Når formidlingen omhandler transaktioer uden for EU, skal formidleren  

 handle i andres navn og for andres regning.
Her gælder momsfritagelsen for  

 formidling af alle varer og ydelser.
 Hvis formidleren handler i eget navn, er der ikke momsfritagelse efter  

 denne bestemmelse, men der kan evt. være momsfritagelse efter andre  

 bestemmelser.
I.1.8 Aviser § 34, stk. 1, nr. 14 Der skal ikke betales moms ved levering af aviser, der normalt udkommer  

 med mindst et nummer månedligt.
Momsfritagelsen omfatter tillige  

 udbringningsgebyr for aviser.
 Spørgsmål om, hvornår en publikation anses som en avis i momsmæssig  

 forstand, træffes af Momsnævnet.
 Anmodningen om momsfritagelse for aviser indsendes til told- og  

 skatteregionerne, som med en indstilling videresender anmodningen til  

 Momsnævnet.
 Momsnævnet har meddelt, at der ved afgørelsen af, om en publikation i  

 momsmæssig henseende kan anses for en avis, lægges vægt på, at følgende  

 forudsætninger er opfyldt:
- Om publikationen primært læses på grund af sit indhold af aktuelt  

 nyhedsstof.
For publikationer, som på grund af udgivelseshyppigheden ikke kan  

 bringe dagsaktuelt nyhedsstof, er det en betingelse, at indholdet kommenterer  

 eller uddyber emner, der har været aktuelle siden sidste udgivelse.
 - Om den henvender sig til en videre (almen) kreds af læsere.
 - Om den behandler et bredt emneområde.
 Der kan ud over dette, i forbindelse med en helhedsvurdering af  

 publikationen, tages hensyn til:
 - Om den må anses for at fremtræde som avislignende i teknisk og  

 typografisk henseende (papirkvalitet, tryk, layout m.v.).
 - Om den sælges i løssalg eller kun til abonnenter (foreningsmedlemmer).
 - Oplagets størrelse.
 - Om redaktionen er godkendt til at uddanne journalister.
 Elektronisk nyhedsformidling m.m. (dataaviser) kan ikke afsættes momsfrit  

 som en avis, da den anses for en edb/dataydelse, der er momspligtig.
 En lydavis anses for momsfri, når det indlæste stof er fra lokale dag- og  

 ugeaviser, da der er tale om en gengivelse af stof fra momsfrie aviser.  

 Lydavisen sendes til læsehandicappede portofrit som blindeforsendelse gennem  

 postvæsenet.
Distriktsblade, der normalt udkommer med mindst ét nummer  

 månedligt, og som indeholder mindst 15% redaktionelt stof, der hovedsageligt  

 er aktuelt nyhedsstof, kan afsættes momsfrit som aviser.
Betingelsen om, at  

 mindst 15% af indholdet skal være redaktionelt stof, kan anses som opfyldt,  

 såfremt det pågældende blad hvert kvartal i snit indeholder 15% redaktionelt  

 stof.
Hvert nummer af bladet skal dog indeholde redaktionelt stof.
Bladkiosker m.v., hvis afsætning opgøres på grundlag af daglige  

 kasseopgørelser, hvori indgår momsfrit avissalg, skal ved reguleringen for  

 dette salg opgøre værdien på grundlag af de faktisk modtagne styksalgs- og  

 abonnementspriser.
Foretages reguleringen på grundlag af periodiske  

 afregninger fra Bladkompagniet m.fl. over leverede aviser, vil værdien af  

 returnerede aviser kunne beregnes på grundlag af den i afregningen anførte  

 nettopris med tillæg af gennemsnitsavancen på hovedstadsbladene og de større  

 provinsdagblade.
 Foreningsblade, der ikke er omfattet af denne bestemmelse, kan være  

 momsfrie efter § 13, stk. 1, nr. 4, se D.11.4.
I.1.9 Varer til oplægning i Københavns Fri havn eller på frilager § 34,  

 stk. 1, nr. 15 Fritagelsen omfatter varer til oplæggelse i Københavns Frihavn eller  

 levering af varer, der er oplagt i Københavns Frihavn.
Fritagelsen opfatter  

 endvidere også levering af ydelser, der foretages på de oplagte varer.
Hvis varerne er oplagt eller oplægges på frilager, og varerne er bestemt  

 til udførsel til steder uden for EU, er leveringen af varerne momsfri.
Det  

 samme gælder for ydelser, der er direkte knyttet til de oplagte varer.
Det er kun varer, der skal oplægges, der er omfattet af bestemmelsen.
Det  

 betyder, at varer, der leveres med henblik på endeligt forbrug, ikke kan  

 fritages for moms.
Det gælder f.eks. kantinesalg.
Registrerede virksomheder, der leverer EU-varer afgiftsfrit til oplæggelse  

 skal anfører på fakturaen, at varerne er bestemt til afgiftsfri oplæggelse i  

 Københavns Frihavn, hvis der ikke udfyldes en udførselsangivelse.
Hvis en  

 faktura ikke foreligger, kan et andet handelsdokument bruges.
Regnskaberne skal opfylde kravene i toldbehandlingsbekendtgørelsen.
Der  

 skal ud over varens EU-status angives den fraførende virksomheds momsnummer.
 Registrerede virksomheder, der foranlediger, at EU-varer fraføres lagret,  

 skal ved fraførslen anføre momsbeløbet efter § 11 a, på kontoen for udgående  

 moms, jf. § 48, stk. 3. Ved direkte transport fra Frihavnen til andre  

 EU-lande eller til steder uden for EU finder lovens samt toldlovens  

 bestemmelser om EU-leverancer samt om leverancer til steder uden for EU  

 anvendelse.
I.1.10 Proviant m.v. til skibe og fly i overensstemmelse med toldlovens  

 regler § 34, stk. 1, nr. 16 Efter denne bestemmelse er der momsfrihed for proviant, der leveres til  

 skibe eller luftfartøjer, til brug om bord eller til salg til passagerer i  

 overensstemmelse med toldlovens regler.
 De toldmæssige regler findes i bekendtgørelse om toldbehandling nr. 675 af  

 12. juli 1996 i kapitel 6.
De momsmæssige bestemmelser følger nøje de toldmæssige bestemmelser for  

 proviantering med told- og afgiftsfrie varer.
Hvis der ikke er told- og  

 afgiftsfritagelse, skal der svares moms.
 Salg fra afgiftsfri butikker er ikke momsfri efter denne bestemmelse, men  

 efter § 34, stk 4, se I.1.13.
I.1.11 Afgiftsoplag for råvarer § 34, stk. 2 Efter ansøgning kan de statslige told- og skattemyndigheder give  

 tilladelse til afgiftsoplag for nedennævnte råvarer på betingelse af, at  

 varerne omsættes på internationale varebørser eller lignende former for  

 international kædehandel.
 Der skal desuden foreligge et særligt økonomisk behov for at oprette  

 lagret.
Tilladelse mv. til oprettelse af oplag Oplagsindehavere skal registreres efter momsloven evt. ved en herboende  

 repræsentant.
Told Skat kan nægte eller tilbagekalde en tilladelse, hvis  

 indehaveren eller de i virksomheden beskæftigede personer har overtrådt eller  

 overtræder reglerne for, eller tilsidesat/tilsidesætter vilkårene for  

 tilladelsen.
Hvis indehaveren mister rådighed over sit bo eller standser sine  

 betalinger, kan Told Skat ligeledes nægte eller tilbageholde en tilladelse.
 Hvis en tilladelse bortfalder eller tilbagekaldes, skal varer, som  

 opbevares på afgiftsoplaget, straks afgiftsberigtiges, overføres til udlandet  

 eller til et andet afgiftsoplag.
Varerne skal opbevares på de i tilladelsen angivne steder eller  

 lokaliteter.
Told Skat fastsætter om varerne skal være fysisk adskilte fra  

 andre varer, eller om der skal foreligge et regnskab, hvorved der kan ske en  

 identifikation af varerne.
Told Skat kan endvidere fastsætter nærmere  

 bestemmelser om lagerregnskabet samt om de benyttede lokaliteter.
 Regnskabsføring mv.
Oplagsindehaveren skal i regnskabet notere tilførte og fraførte varer.
Ved  

 fraførsel noteres desuden i regnskabet den fraførende virksomheds momsnummer.
Registrerede virksomheder, der afgiftsfrit leverer EU-varer til oplæggelse  

 på et afgiftsoplag her i landet, skal anføre på faktura, at varerne er  

 bestemt til afgiftsfri oplæggelse.
Hvis en faktura ikke foreligger, kan et  

 andet handelsdokument burges.
Registrerede virksomheder, der foranlediger, at varer fraføres et  

 afgiftsoplag skal ved fraførslen anføre momsbeløbet efter § 11 a, på kontoen  

 for udgående moms.
Ved direkte transport fra oplaget til andre EU-lande eller  

 til steder uden for EU finder lovens bestemmelser om EU-leverancer samt om  

 leverancer til steder uden for EU, anvendelse.
 Varerne kan under opbevaringen kun underkastes de sædvanlige behandlinger,  

 som kan finde sted under en toldoplagsprocedure.
 Detailsalg af varer fra oplag kan kun finde sted i særlige tilfælde i  

 overensstemmelse med reglerne for toldoplagsprocedurer.
Hæftelse Oplagsindehaveren hæfter for afgiften af varer, der ikke forefindes ved  

 Told Skat's eftersyn, hvis varerne ikke er fraført efter reglerne for oplag  

 eller hvis det ikke skønnes godtgjort, at varerne er forgået under  

 opbevaringen af grunde, som kan henføres til varens egen beskaffenhed, eller  

 som følge af et hændeligt uheld eller force majeure.
 Varernes værdi ved ovennævnte hæftelse fastsættes efter § 32, stk. 4. Hvis  

 tidspunktet for fraførslen ikke kendes, er det tidspunkt gældende, hvor  

 lagermanglen konstateres.
I.1.12 Kontingentafgiftsoplag § 34, stk. 3 Efter ansøgning kan de statslige told- og skattemyndigheder give  

 tilladelse til kontingentafgiftsoplag for varer, der ved indførslen til EU  

 har været undergivet mængdemæssige begrænsninger.
Der skal foreligge et  

 særligt økonomisk behov for at oprette lagret.
Begrundelsen for at indføre ordningen er, at varerne ofte indføres meget  

 tidligt på året, da kontingentet ellers risikerer at være opbrugt.
Betaling  

 af importmomsen udgjorde for danske virksomheder en likviditetsmæssig  

 belastning i forhold til andre EU-lande, hvor man allerede havde indført  

 ordningen.
 Reglerne for tilladelse, regnskabsføring og hæftelse følger reglerne for  

 afgiftsoplag, se I.1.11.
I.1.13 Leverancer fra told- og afgiftsfri butikker § 34, stk.4 Der er afgiftsfritagelse for levering fra told- og afgiftsfri butikker i  

 særlige godkendte lufthavne (toldlufthavne), fly og skibe.
Disse regler  

 gælder frem til 30. juni 1999, hvorefter det ikke længere er muligt at købe  

 told- og afgiftsfrit på rejser inden for EU.
Det er en betingelse for afgiftsfritagelsen, at passageren kan vise  

 gyldigt rejsehjemmel til fly eller skib, der afgår til en lufthavn/havn i et  

 andet EU-land.
Det er endvidere en betingelse, at personerne medbringer de  

 told- og afgiftspligtige varer i deres personlige bagage.
 Det er kun varer, der er fritaget efter toldlovens regler, der er omfattet  

 af bestemmelsen, se I.1.10.
I.1.14 Varer og ydelser til NATO-forsvaret § 34, stk. 5 Told Skat skal meddele momsfritagelse i overensstemmelse med traktatlige  

 forpligtelser for materiel og ydelser til brug for NATO.
 Det betyder, at der i hvert tilfælde skal gives særlig tilladelse  

 (bevilling) til momsfritagelse for leverancerne.
Bestemmelsen er uden undtagelser.
Der er således kun mulighed for  

 momsfritagelse, når det direkte er nævnt i loven.
I.2 Erhvervelser Begrebet erhvervelse er defineret i lovens § 11, stk. 2. Herved forstås  

 retten til som ejer at råde over en vare, der af sælgeren eller af  

 erhververen eller for disses regning forsendes eller transporteres til  

 erhververen fra et andet EU-land, se D.9.
Det er kun varer, der er omfattet af erhvervelse.
Ydelser kan ikke  

 erhverves.
§ 35, stk. 1, nr. 1 Der skal ikke betales moms ved erhvervelser af varer fra andre EU-lande,  

 når tilsvarende leverancer her i landet af sådanne varer foretaget af  

 registrerede virksomheder er fritaget her i landet.
Trekantshandler § 35, stk. 1, nr. 2 Der skal ikke svares moms ved trekantshandler, hvis den registrerede  

 varemodtager her i landet i stedet betaler afgiften.
 Ved trekantshandler forstås at en udenlandsk virksomhed registreret i et  

 andet EU-land sælger varer fra et tredie EU-land her i landet til en  

 registreret varemodtager.
 Som udgangspunkt vil den udenlandske sælger være registreringspligtig her  

 i landet.
Et eksempel: En tysk registreret mellemhandler køber en vare i Holland for  

 at videresælge den til en registreret virksomhed her i landet, og hvor varen  

 sendes direkte fra Holland til Danmark.
Den tyske virksomhed udøver  

 momspligtig virksomhed her i landet, da varerne erhverves og afsættes her, og  

 den tyske virksomhed er derfor som udgangspunkt momspligtig.
 Mellemhandleren kan undlade at lade sig registrere her i landet, hvis  

 modtageren er en registreret virksomhed, der påtager sig at betale moms i  

 stedet for mellemhandleren.
 Hvis mellemhandleren er hjemmehørende i et land uden for EU, og varerne  

 leveres direkte fra producent til en køber i et EU-land, skal mellemhandleren  

 lade sig registrere enten i salgslandet eller i forbrugslandet.
 Angående registrering for mellemhandlere, se L.1.2.1.
Der findes særlige regler til listesystemet for mellemhandlere, se  

 N.4.2.3. § 35, stk. 2 Virksomheder er fritaget for at betale moms af erhvervelser i samme  

 omfang, som de vil kunne få momsen tilbage efter § 45, se K.1.
I.3 Indførsel Bestemmelsen fastslår, hvornår der kan gives momsfritagelse ved import.
 Ved import forstås indførsel af varer, der kommer til Danmark fra lande  

 uden for EU.
I.3.1 § 36, stk. 1 Der skal ikke betales importmoms for varer, der opnår toldfrihed ved  

 indførslen.
Det drejer sig om:
- midlertidig indførsel, se I.3.1.1 - proviant, se I.3.1.2 - returvarer, se I.3.1.3 - varer, hvor der ikke opstår toldskyld, se I.3.1.4 I.3.1.1 Midlertidig indførsel Der er momsfrihed for varer, der opnår fuldstændig toldfritagelse, når de  

 indføres fra lande uden for EU og er bestemt til genudførsel i uforandret  

 stand.
 Det skal bemærkes, at i toldmæssig forstand skelner man mellem fuldstændig  

 toldfritagelse og delvis toldfritagelse.
 Toldmæssigt skelner man yderligere mellem transportmidler og andre varer.
I.3.1.1.1 Transportmidler Transportmidler, paller og containere kan indføres midlertidigt med  

 momsfritagelse, under forudsætning af, at transportmidlet ikke ejes eller  

 benyttes af personer, der bor her i landet.
 Reservedele og tilbehør, der indføres sammen med eller adskilt fra  

 transportmidlet er ligeledes momsfri, hvis de udelukkende anvendes til  

 småreparationer eller normal vedligeholdelse af transportmidlerne.
 En uddybning af reglerne og lovgrundlaget findes i Toldvejledningen, A.17.
I.3.1.1.2 Andre varer Andre varer, der kan indføres momsfrit, jf. § 2, i momsbekendtgørelsen,  

 er:
- Fagligt udstyr - Varer til forevisning eller anvendelse på udstillinger, messer, kon-  

 gresser eller lignende arrangementer - Undervisningsmateriale og videnskabeligt udstyr - Medicinsk-kirurgisk udstyr og laboratorieudstyr - Udstyr til bekæmpelse af følgerne af katastrofer - Emballage - Modeller m.v., måleinstrumenter m.v., varer til forsøg eller afprøvning,  

 vareprøver, specialværktøj og -instrumenter - Erstatningsproduktionsmidler - Varer til auktion og afprøvning, kunstværker til udstilling samt  

 udvalgssendinger - Film, magnetbånd og lydoptagelser mv.
- Personlige effekter - Turistpropagandamateriale - Levende dyr og materiel - Velfærdsmateriel for søfolk - Materiel til opbygning, reparation og vedligeholdelse af infrastrukturer  

 i grænseområder - Varer, der indføres under særlige forhold, der er uden økonomisk  

 betydning - Varer, der indføres lejlighedsvis og forbliver inden for EU i højst 3  

 måneder En uddybning af reglerne og lovgrundlaget findes i Toldvejledningen, A.16.
Indførslen er tidsbegrænset afhængig af den godkendte anvendelse af  

 varerne, og varerne kan højst forblive under fritagelsesordningen i 24  

 måneder.
På en række områder er der dog fastsat kortere frist for genudførsel  

 af varerne, se Toldvejledningen, A.16.3.5.
I.3.1.1.2.1 Sikkerhedsstillelse Der skal normalt stilles sikkerhed for moms efter de samme regler som for  

 told og punktafgifter.
 Sikkerhedsstillelsen foretages som regel ved indbetaling/debitering af det  

 told- og afgiftsbeløb, der skal betales for varerne på indførselstidspunktet.
 Sikkerhedsstillelsen kan endvidere foretages i form af bankgaranti eller  

 lignende på betingelse af, at det samlede told- og afgiftsbeløb overstiger  

 10.000 kr.
 Der skal ikke stilles sikkerhed, når indførslen foretages af:
 - en momsregistreret virksomhed med fuld fradragsret for indgående moms,  

 jf. § 37, se J.1.
 - en udenlandsk virksomhed, der kan dokumentere, at den er berettiget til  

 tilbagebetaling af momsen efter § 45, se K.1.1.
- offentlige institutioner eller statsadministrationer De nærmere regler for sikkerhedsstillelse findes i Toldvejledningen,  

 A.16.3.4.
I.3.1.2 Proviant Proviant og andre fornødenheder, der medbringes af skibe eller fly, er  

 fritaget for moms.
Det er en betingelse, at varerne er bestemt til forbrug om  

 bord under skibets eller flyets rejse til og fra EU og under dets ophold her.
 De nærmere regler og betingelser findes i Toldvejledningen, D.1.1.2.6.
I.3.1.3 Returvarer Der gives momsfritagelse for returvarer, under forudsætning af, at der  

 ikke gives momsgodtgørelse ved udførslen.
 Er varerne udført efter § 34, stk. 1, nr. 5, 1. punktum, anses dette ikke  

 for momsgodtgørelse i denne forbindelse.
 Returvarebestemmelserne kan anvendes på alle varer, der efter at være  

 blevet udført midlertidigt eller endeligt fra Danmark, genindføres med  

 henblik på overgang til fri omsætning.
 De nærmere regler og betingelser findes i Toldvejledningen, A.20.
I.3.1.4 Varer, hvor der ikke opstår toldskyld Der er momsfrihed for varer, hvor der ikke opstår toldskyld ved  

 indførslen.
Efter toldlovens § 35, opstår der ikke toldskyld for varer, der  

 inden frigivelsen tillades afstået til fordel for statskassen.
Disse varer  

 sælges på offentlig auktion, og nettoprovenuet tilfalder statskassen.
 Der opstår heller ikke toldskyld for varer, der er ukurante eller  

 urealisable og som destrueres under toldkontrol.
I.3.2 Momsfrihed ved endelig indførsel § 36, stk. 1, nr. 2 og 3 Der gives momsfrihed ved indførsel af næsten alle varer, der er omfattet  

 af EU's regler om afgiftsfrihed ved indførsel, se momsbekendtgørelsens § 2,  

 dog ikke for varer, der er omfattet af afsnit VI og XII, art. 63a og 63b samt  

 art. 109, litra q, i Rådets forordning (EØF) nr. 918/83 af 28. marts 1983 med  

 senere ændringer.
 Formålet med ordningen er, at der i en række tilfælde kan gives  

 momsfrihed, når det skønnes, at der ikke er et rimeligt forhold mellem  

 provenuet ved toldbehandlingen og den administrative indsats, som vil være  

 forbundet hermed.
 Friheden kan opnås under hensyn til f.eks. varens oprindelse eller  

 anvendelse, afsenderens eller modtagerens status eller andre forhold, der  

 ikke har noget med varens art at gøre.
 Der gives momsfritagelse for følgende former for endelig indførsel under  

 iagttagelse af forudsætningerne for toldfritagelse:
Erhvervsmæssige forsendelser af ringe værdi - Erhvervsmæssige forsendelser af ringe værdi, se Toldvejledningen D.4.1.
For at opnå momsfrihed må varens værdi højst være 80 kr.
Der gives ikke  

 momsfrihed for tobaksvarer, alkoholholdige drikkevarer, parfume og  

 toiletvand.
Privatpersoners indførsel af personlige ejendele - Privatpersoners indførsel af personlige ejendele, se Toldvejledningen  

 D.4.2.
 - Flyttegods, se Toldvejledningen D.4.2.1.
Ved indførsel af motorkøretøjer som flyttegods gives der kun  

 momsfritagelse, når køretøjet udelukkende anvendes privat.
Hvis køretøjet  

 udlånes, pantsættes, udlejes eller overdrages til anden ejer inden 1 år efter  

 indførslen, skal der betales moms af køretøjet, se momsbekendtgørelsens § 3.
 Momsfritagelsen omfatter også værktøj, udstyr og instrumenter, der er  

 nødvendige for udøvelsen af den pågældendes erhverv.
 - Varer, der indføres i forbindelse med indgåelse af ægteskab, se  

 Toldvejledningen D.4.2.2.
 - Personlige ejendele erhvervet ved arv, se Toldvejledningen D.4.2.3.
 - Løsøre eller bohave bestemt til møblering af sekundærbolig, se  

 Toldvejledningen D.4.2.4.
 - Elevers og studerendes personlige udstyr, skolemateriale, løsøre og  

 bohave, se Toldvejledningen D.4.2.5.
Anden indførsel af personlig karakter - Forsendelser fra en privatperson til en anden, se Toldvejledningen  

 D.4.3.1.
Forsendelsens samlede værdi må ikke overstige 360 kr.
Hvis forsendelsen  

 indeholder varer til en værdi over 360 kr. er forsendelsen i sin helhed  

 udelukket fra momsfritagelse.
 Der gives ikke momsfritagelse for tobaksvarer, alkoholholdige drikkevarer,  

 parfume og toiletvand, se momsbekendtgørelsens § 10.
 - Hædersbevisninger i form af ordener og belønninger, se Toldvejledningen  

 D.4.3.2.
 - Gaver, der modtages i forbindelse med mellemfolkeligt samarbejde, se  

 Toldvejledningen D.4.3.3.
 - Varer beregnet til brug for statsoverhoveder, se Toldvejledningen  

 D.4.3.4.
Indførsel af materialer og varer beregnet til aktiviteter af almen  

 interesse - Uddannelsesmæssigt, videnskabeligt eller kulturelt materiale, se  

 Toldvejledningen D.4.4.1.
 For undervisningsmateriale af uddannelsesmæssig, videnskabelig eller  

 kulturel karakter, er der kun momsfritagelse, når materialet er fremstillet  

 af FN eller en af denne organisations særorganisationer, se  

 momsbekendtgørelsens § 5, stk. 1.
 - Samlerobjekter og kunstværker af undervisningsmæssig, videnskabelig  

 eller kulturel karakter, når goderne indføres af godkendte institutioner, og  

 goderne er erhvervet vederlagsfrit eller fra en ikke momspligtig sælger, se  

 momsbekendtgørelsens § 5, stk. 2.
 - Forsøgsdyr samt biologiske og kemiske stoffer beregnet til forskning, se  

 Toldvejledningen D.4.4.5.
 Det er en betingelse for momsfriheden, at det er en godkendt institution,  

 der indfører dyrene, og at de erhverves vederlagsfrit, se  

 momsbekendtgørelsens § 6.
 - Terapeutiske stoffer fra mennesker og reagensmidler til bestemmelse af  

 blod- og vævstyper, se Toldvejledningen D.4.4.6.
 - Referencestoffer til kvalitetskontrol med lægemidler, se  

 Toldvejledningen D.4.4.7.
 - Farmaceutiske produkter til brug ved internationale sportsarrangementer,  

 se Toldvejledningen D.4.4.8.
 - Vareforsendelser til velgørende og filantropiske organisationer, se  

 Toldvejledningen D.4.4.9.
 Momsfritagelsen er yderligere betinget af, at varerne er erhvervet gratis,  

 se momsbekendtgørelsens § 7.
 Genstande beregnet for blinde, se Toldvejledningen D.4.4.10.   

 Der kan gives momsfritagelse for andre varer end dem, der er nævnt i EØF nr.  

 918/83, bilag III og IV, se momsbekendtgørelsens § 8.
 - Genstande beregnet for andre handicappede end blinde, se  

 Toldvejledningen D.4.4.11.
Momsfritagelsen er endvidere betinget af, at varerne er modtaget som gave,  

 og at indførslen foretages af institutioner, som hovedsageligt uddanner eller  

 bistår handicappede.
Det er ikke en betingelse for at indrømme momsfrihed, at  

 tilsvarende varer ikke fremstilles i EU, se momsbekendtgørelsens § 8.
 - Varer beregnet for katastroferamte, se Toldvejledningen D.4.4.12.
Indførsel i forbindelse med udøvelse af handelsmæssig aktivitet - Investeringsgoder og andet udstyr, som indføres ved overflytning af  

 aktiviteter fra ikke EU-lande, se Toldvejedningen D.4.5.1.
 Det er en betingelse for momsfritagelsen, at varerne tilhører en  

 registreringspligtig virksomhed.
 Momsfriheden omfatter ikke varer, for hvilke fradragsretten for købsmoms  

 er udelukket efter § 42, stk. 1 og 2, se J.3.1, J.3.2 og momsbekendtgørelsens  

 § 4.
 - Vareprøver af ringe værdi, se Toldvejledningen D.4.5.2.
 - Tryksager og genstande af reklamemæssig art, se Toldvejledningen  

 D.4.5.3.
 For så vidt angår reklametryksager er det momsmæssigt ikke en betingelse,  

 at den person, der refereres til, er etableret uden for EU.
 Personen må dog ikke være etableret i Danmark.
Det er en betingelse, at tryksagerne ikke sendes i samlede forsendelser  

 fra en og samme afsender til en og samme modtager.
Dette gælder dog ikke for  

 tryksager, der er indført med henblik på gratis uddeling.
Hver forsendelse må kun indeholde et enkelt dokument eller et enkelt  

 eksemplar af hvert dokument.
Hvis forsendelsen indeholder flere dokumenter,  

 kan der dog gives momsfrihed, hvis forsendelsens samlede bruttovægt ikke  

 overstiger 1 kg., eller hvis tryksagerne er indført med henblik på gratis  

 uddeling, se momsbekendtgørelsens § 9, stk. 1-4.
 - Officielle publikationer, når disse udsendes som led i udførselslandets  

 samt de der etablerede internationale organisationer, offentlige  

 institutioner og offentligretlige organers udøvelse af offentlig myndighed,  

 se momsbekendtgørelsens § 9, stk. 5.
 - Produkter, der anvendes eller forbruges under en udstilling eller et  

 lignende arrangement, se Toldvejledningen D.4.5.4.
 - Varer, der indføres med henblik på undersøgelse, analyse eller  

 afprøvning, se Toldvejledningen D.4.5.5.
Indførsel af varer, der er nødvendige til brug ved transport - Tilbehør til fastgørelse og beskyttelse af varer under transport, se  

 Toldvejledningen D.4.6.1.
 - Strøelse og foder bestemt til dyr under transport, se Toldvejledningen  

 D.4.6.2.
 - Brændstof og smøremidler i motorkøretøjer og specialcontainere, se  

 Toldvejledningen D.4.6.3.
Indførsel af dokumenter - Forsendelser til organer, der varetager beskyttelse af ophavsret og  

 industriel eller kommerciel ejendomsret, se Toldvejledningen D.4.7.1.
 - Oplysningsmateriale til turistformål, se Toldvejledningen D.4.7.2.
 - Forskellige dokumenter og genstande, se Toldvejledningen D.4.7.3.
Der gives ikke momsfritagelse for stempelmærker og lignende.
Det bemærkes,  

 at mærkerne er fritaget for moms efter § 13, stk. 14, se D.11.14.
Indførsel i forbindelse med begravelse - Materialer til opførelse, vedligeholdelse eller udsmykning af  

 mindesmærker eller soldaterkirkegårde, se Toldvejledningen D.4.8.1.
 - Ligkister, askeurner og udsmykningsgenstande til grave, se  

 Toldvejledningen D.4.8.2.
I.3.2.1 Overgangsbestemmelser I Rådets direktiv 92/111/EØF af 14. december 1992 er fastsat  

 overgangsregler i forbindelse med gennemførelsen af det indre marked, se  

 momsbekendtgørelsens § 11, om transportmidler fra andre EU-lande og § 12, om  

 varer og transportmidler fra Finland, Sverige eller Østrig.
Transportmidler Transportmidler fra andre EU-lande, der inden 1. januar 1993 er henført  

 under ordningen for midlertidig indførsel, kan forblive under ordningen i den  

 fastsatte periode, se momsbekendtgørelsens § 11.
 Der skal beregnes moms af transportmidler, der ophører med at være under  

 ordningen for midlertidig indførsel.
 Der skal ikke betales moms, når:
- transportmidlet inden indførslen til Danmark er erhvervet i  

 overensstemmelse med de almindelige momsregler i et EU-land, og der ikke er  

 ydet momsgodtgørelse ved udførslen, eller - transportmidlet udføres til lande uden for EU, eller - transportmidlet er taget i brug inden 1. januar 1985, eller - det skyldige momsbeløb af transportmidlet udgør 1.000 kr eller derunder.
 Transportmidler fra Finland, Sverige eller Østrig, der er ankommet til  

 Danmark inden 1. januar 1995 under ordningen for midlertidig indførsel, kan  

 blive under ordningen i den periode og under de betingelser, der var gældende  

 ved indførslen.
 Der skal ikke betales moms for transportmidler, der ophører med at være  

 under ordningen for midlertidig indførsel, når:
- transportmidlet inden indførslen her til landet er erhvervet i  

 overensstemmelse med de almindelige regler for merværdiafgift  

 (omsætningsafgift) i Finland, Sverige eller Østrig, eller - transportmidlet er taget i brug inden den 1. januar 1987, eller - det skyldige afgiftsbeløb af transportmidlet er 1.000 kr eller derunder.
Andre varer end transportmidler Varer, der blev indført til Danmark fra Finland, Sverige eller Østrig  

 inden 1. januar 1995 og blev henført under en ordning for midlertidig  

 opbevaring, aktiv forædling, eller midlertidig indførsel med fuldstændig  

 told- og afgiftsfritagelse eller blev oplagt på toldoplag, på frilager eller  

 i Københavns Frihavn, kan forblive under ordningen i den fastsatte periode.
 Varer, der efter den 1. januar 1995 fraføres ovennævnte ordninger, skal  

 momses.
 Der skal ikke svares moms af varer, når:
- varerne udføres til et sted uden for EU, eller - varerne ophører med at være under ordningen for midlertidig indførsel og  

 transporteres tilbage til det land, de blev udført fra, og til den person,  

 der udførte dem.
I.3.3 Ligestilling med indenlandsk salg § 36, stk. 1, nr. 4 Efter denne bestemmelse ligestilles varer, der indføres, med varer, der er  

 momsfrie ved omsætning i Danmark.
Der er altså momsfrihed for varer, der kan  

 omsættes momsfrit i Danmark i henhold til § 13, og § 34.
I.3.4 Indførsel af varer bestemt til et andet EU-land § 36, stk. 1, nr. 5 Efter denne bestemmelse indrømmes der momsfrihed i tilfælde, hvor en vare  

 indføres til Danmark fra lande uden for EU og sendes videre til det endelige  

 bestemmelsessted i et andet EU-land.
Importøren skal være momsregistreret her  

 i landet og følge momsreglerne for salg af varer til andre EU-lande.
 Bestemmelsen giver mulighed for på visse betingelser at fortolde varer på  

 EU's ydre grænse uden at skulle betale importmoms i tilfælde, hvor varerne er  

 bestemt til et andet EU-land.
Bestemmelsen kan f.eks. anvendes af speditører, der medvirker ved salg af  

 varer fra lande uden for EU til andre EU-lande.
Enten skal salgsvirksomheden  

 i landet uden for EU eller købsvirksomheden i et andet EU-land lade sig  

 registrere i Danmark, evt. ved speditøren som herboende repræsentant.
I.3.5 Ydelser § 36, stk. 2 Ydelser i forbindelse med indførsel af varer fra steder uden for EU er  

 fritaget for afgift, når ydelsens værdi indgår i momsgrundlaget efter § 32,  

 stk. 1. Derved undgår man dobbeltbeskatning af transportydelser.
I.3.6 Varer til diplomater mv. § 36, stk. 3 Danmark har tiltrådt en række internationale konventioner og  

 overenskomster, hvorefter der kan gives told- og afgiftsfritagelse for varer,  

 der indføres til diplomatiske og konsulære repræsentationer, internationale  

 organisationer samt det dertil knyttede personale.
 Reglerne findes i toldlovens § 4. En oversigt over de internationale  

 konventioner og overenskomster er i Toldvejledningen D.5.
 Told- og afgiftsfriheden er begrænset til repræsentationer og  

 organisationer samt personer, der over for Udenrigsministeriet er anmeldt som  

 berettiget hertil, og som er optaget i Udenrigsministeriets diplomatkalender  

 eller lister, der udarbejdes af Udenrigsministeriet.
 For varer til NATO-personel under tjeneste her i landet er det en  

 betingelse, at de pågældende personer over for Forsvarsministeriet er anmeldt  

 som berettiget til momsfritagelse og er optaget på en personliste, der  

 udfærdiges af Forsvarskommandoen.
 Told- og afgiftsfriheden kan gives ved indførsel af varer fra ikke  

 EU-lande, Københavns Frihavn eller ved levering fra  

 provianteringsvirksomheder her i landet.
 Diplomatiske repræsentationer og internationale organisationer samt  

 tilknyttede personer med diplomatisk status kan på visse betingelser få  

 godtgjort moms, der er betalt her i landet, se K.1.2.
Der skal betales moms af køretøjer, der er indført momsfrit, hvis de  

 overgår til anden eller andres anvendelse inden for en given periode efter  

 registrering her i landet.
Det samme gælder, hvis ansættelsesforholdet ændres  

 for ejeren.
 For diplomater m.v. er perioden 2 år, for WHO's personale mv. er det 3 år  

 og for andre internationale organisationer og NATO-personel er perioden  

 ubegrænset.
I.3.7 Momsfrihed ved traktatlige forpligtelser vedr. forsvar § 36, stk. 4 Der er momsfrihed for varer, der er betalt af midler stillet til rådighed  

 af De Forenede Stater til brug for det fælles forsvar.
Det samme gælder for  

 materiel, der oplægges midlertidigt i depoter her i landet af udenlandske  

 NATO-lande, når det er aftalt med den danske regering.
Endelig er materiel og  

 udstyr til gennemførelse af arbejdet under NATO's fællesfinansierede  

 infrastrukturprogram momsfrit ved indførslen.
 Varer til personalet følger reglerne for varer til diplomater m.v., se  

 I.3.6.
