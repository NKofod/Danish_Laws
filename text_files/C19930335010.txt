I.
Orientering Denne At-cirkulæreskrivelse udsendes som erstatning for  

 At-cirkulæreskrivelse nr. 13/1989.
 Baggrunden er den, at Arbejdsmarkedsstyrelsen nu tilbyder kurser i kørsel  

 med gaffeltruck under ordningen for indtægtsdækket virksomhed.
Den gennemsnitlige ventetid til disse kurser er ca. 2 måneder.
Enkelte  

 steder er der ingen ventetid.
II.Instruktion 1. Arbejdstilsynets hidtidige praksis for meddelelse  

 af dispensation, som den fremgår af skemaet »Dispensationsansøgning -  

 Gaffeltruckkørsel«, er uændret.
 Efter hidtidig praksis skal kredsene normalt give afslag på  

 dispensationsansøgninger:
 - når det i skemaet opgivne antal gaffeltruckførere må give en begrundet  

 formodning om, at disse truckførere kan løse de midlertidige kørselsopgaver.
 - når ansøgeren ikke har tidligere erfaring i kørsel med gaffeltruck.
 Erfaring kan fx være opnået ved at køre med gaffelstabler/gaffeltruck i  

 udlandet eller ved at have kørt med gaffelstabler/gaffeltruck med en  

 løftehøjde på højst 1 m.
 - når der ikke foreligger en positiv udtalelse fra  

 sikkerhedsorganisationen eller anden arbejdstagerrepræsentant.
 Dispensationer skal tidsbegrænses, indtil medarbejderen kan komme på  

 certifikatgivende kursus (herunder ordinært kursus eller kursus under  

 ordningen for indtægtsdækket virksomhed), dog højst for en periode på 6  

 måneder fra dispensationens dato.
 2. Dispensation til elever på erhvervsuddannelser, der  

 i praktikperioden skal arbejde med gaffelstabler/gaffeltruck, kan meddeles  

 under følgende forudsætninger:
 - eleven skal være fyldt 16 år.
 - kørsel med gaffelstabler/gaffeltruck skal foregå under opsyn af en  

 voksen person, der er i besiddelse af et gaffeltruckførercertifikat.
 3. Skemaet, som er revideret i forhold til tidligere,  

 kan efter behov udsendes til bl.a. de specialarbejderskoler, hvor der  

 undervises i kørsel med gaffeltruck, og til virksomheder, hvor der  

 erfaringsmæssigt er brug for dispensationer.
 Kredsens afgørelse kan meddeles i nederste rubrik på skemaet.
 Kredsen skal i afgørelsen gøre opmærksom på, at en dispensation ikke  

 forlænges ud over de 6 måneder.
 Endvidere skal kredsen gøre opmærksom på muligheden for at tilmelde den  

 ansatte til et kursus under ordningen for indtægtsdækket virksomhed.
 Ved afslag skal der gives begrundelse og klagevejledning.
III.
Ikrafttræden Straks.
