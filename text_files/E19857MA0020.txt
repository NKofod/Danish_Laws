 Der var rejst spørgsmål om periodisering af indgående afgift af advokat-  

 og revisorydelser præsteret under en virksomheds betalingsstandsning og  

 efterfølgende konkursbehandling.
 Ministeriet for skatter og afgifter meddelte, at der principielt bør ske  

 en opdeling af vederlaget for de omhandlede ydelser svarende til det arbejde,  

 som den pågældende advokat/revisor har udført henholdsvis før og efter  

 konkursens indtræden (konkursdekretets afsigelse (nu  

 "fristdagen")).
Afgiften af vederlaget for det arbejde, der er udført før  

 betalingsstandsningen, respektive i betalingsstandsningsperioden, medregnes  

 herefter til virksomhedens indgående afgift, medens afgiften af det arbejde,  

 der er udført efter konkursens indtræden, medregnes til boets indgående  

 afgift.
Modregning over for virksomheden, henholdsvis boet, kan ske efter de  

 gældende regler.
 Se også Dep.774 samt Østre Landsrets dom af 10. februar 1984.
