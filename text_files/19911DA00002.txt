Nr BTB 2 Betænkning over Forslag til folketingsbeslutning om omlægning af visse  

 miljøafgifter   

 Nr B 2 1991-92, 1. samling Afgivet af Miljø- og Planlægningsudvalget Afgivet: 19920429 Udvalget har behandlet beslutningsforslaget i nogle møder og har herunder stillet et spørgsmål til miljøministeren, som denne har besvaret skriftligt.
 Endvidere har udvalget modtaget en skriftlig henvendelse fra Danske  

 Læskedrik Fabrikanter og Bryggeriforeningen.
Miljøministeren har over for udvalget oplyst, at afgiften på  

 engangsemballage til mælkeprodukter blev indført bl.a. ud fra et ønske om at  

 tilskynde til udvikling og anvendelse af et returflaskesystem til mælk.
Der  

 er imidlertid ikke udsigt til, at der inden for en overskuelig fremtid  

 udvikles et alternativ til de nuværende engangsemballager.
 For engangsemballage til juice- og saftprodukter er der derimod mulighed  

 for at anvende mere ressourcevenlige emballager, og væksten i forbruget af  

 drikkevareemballager har siden afgiftsforhøjelsen i 1988 været koncentreret  

 om genbrugsemballager.
 Et flertal (udvalget med undtagelse af Fremskridtspartiets medlem af  

 udvalget) finder, at provenutabet i forbindelse med fjernelse af afgiften på  

 engangsemballage til mælkeprodukter dækkes ved forhøjelse af miljøafgifter.  

 Det bør dog ske i en større sammenhæng i efteråret 1992. Derfor opfordrer  

 flertallet regeringen til at fremlægge en samlet plan for øget anvendelse af  

 miljøafgifter i begyndelsen af folketingsåret 1992-93. Medmindre andet  

 besluttes i forbindelse med den samlede plan er flertallet indstillet på, at  

 affaldsafgifter bør forhøjes til dækning af provenutabet.
 Der er af et flertal stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (udvalget med undtagelse af  

 Fremskridtspartiets medlem) forslaget til vedtagelse med det stillede  

 ændringsforslag.
 Et mindretal (Fremskridtspartiets medlem af udvalget) indstiller  

 lovforslaget til forkastelse .
 Mindretallet har sympati for at ophæve afgiften på engangsemballage på  

 mælke-, saft- og juicekartoner, i alt en besparelse for forbrugerne på ca. 80  

 mio. kr., men mindretallet ønsker, at det beløb, statskassen hermed mister,  

 findes som besparelse andre steder på de offentlige konti.
Ændringsforslag Af et flertal (S, SF og RV), tiltrådt af et mindretal (V,  

 KF, CD og KRF):
 Til teksten 1) Beslutningsforslagets tekst affattes således:
 »Folketinget pålægger regeringen i næste folketingsår at fremsætte  

 lovforslag, der indebærer følgende:
 1) Afgiften på engangsemballage til mælkeprodukter afskaffes.
