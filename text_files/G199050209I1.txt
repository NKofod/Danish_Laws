Formålet med registeret er registrering, databehandling og arkivering af oplysninger til brug ved afdelingens administration og sagsbehandling samt planlægning, drift, vedligeholdelse og ressourcestyring inden for sit administrative ansvars- og kompetenceområde.
Personkreds: Registeret må kun indeholde oplysninger om personer, der er eller har været ansat inden for Københavns Amt, personer, for hvem der varetages sagsbehandling i forbindelse med deres henvendelse til eller kontakt med de administrative områder inden for Københavns Amts sygehusvæsen.
Endvidere må registeret indeholde oplysninger om sagsbehandlere uden for Københavns amt - dog kun såfremt de konkret deltager i eller ekspederer dele af afdelingens sagsbehandling - samt praktiserende læger, der modtager praksisreservelæger.
 Ikrafttrædelsesdato: 10/01/1990.
