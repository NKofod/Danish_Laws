 Dokumenter om kontrakaution stempelfri, selvom de ikke er stillet for  

 et konkret kautionsforhold.
Et selskab havde den 11. april 1989 udstedt 6 skadesløsbreve med pant i  

 fast ejendom til et pengeinstitut.
Skadesløsbrevene gav efter deres indhold  

 pengeinstituttet panteret til sikkerhed for skadesløs betaling af, hvad  

 debitor til enhver tid måtte være skyldig til pengeinstituttet i henhold til  

 pengeinstituttets til erhver tid påtagne garantiforpligtelser rekvireret af  

 debitor.
 Efter hidtidig praksis ville skadesløsbrevene ikke kunne passere  

 stempelfrit i medfør af § 62, stk. 1, nr. 1, idet stempelfrihed i medfør af  

 denne bestemmelse hidtil har været betinget af, at der ved det pågældende  

 dokument kun blev stillet sikkerhed for et konkret kautionsforhold.
Told- og skattestyrelsen har besluttet at ændre praksis, således at  

 stempelfrihed i henhold til § 62, stk. 1, nr. 1, for fremtiden kun vil  

 forudsætte, at det af det pågældende kontrakautionsdokument utvetydigt  

 fremgår, at der udelukkende er tale om sikkerhedsstillelse for en anden parts  

 tab ved kautionsforpligtelse.
De omhandlede skadesløsbreve kunne således  

 passere stempelfrit.
