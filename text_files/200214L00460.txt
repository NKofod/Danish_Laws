Betænkning afgivet af Retsudvalget den 8. maj 2003 Betænkning over Forslag til lov om  

 ændring af lov om international fuldbyrdelse af forældremyndighedsafgørelser  

 m.v. (internationale børnebortførelser), pasloven og ægteskabsloven (Retshjælpsordning i børnebortførelsessager m.v.) [af justitsministeren (Lene Espersen)] 1. Ændringsforslag Der er af justitsministeren stillet 3 ændringsforslag.
2. Udvalgsarbejdet Lovforslaget blev fremsat den 27. marts 2003 og var til 1.  

 behandling den 8. april 2003. Lovforslaget blev efter 1. behandling henvist  

 til  

 behandling i Retsudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i  

 høring, og justitsministeren sendte den 14. marts 2003 dette udkast til  

 udvalget, jf. alm. del  bilag 847. Den 3. april 2003 sendte  

 justitsministeren  

 de indkomne høringssvar samt et notat herom til udvalget.
Spørgsmål Udvalget har stillet 5 spørgsmål til justitsministeren til  

 skriftlig besvarelse, som denne har besvaret.
3. Indstillinger Udvalget  

  

 indstiller  

 lovforslaget til  

  

 vedtagelse  

  

 med de  

 stillede ændringsforslag.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
En oversigt over Folketingets sammensætning er optrykt i  

 betænkningen 4. Ændringsforslag med bemærkninger Ændringsforslag Af  

 	  

    

  

 justitsministeren  

  

 , tiltrådt af  

  

 udvalget  

  

 :
Til titlen 1)  

  

 Efter ordet »pasloven« indsættes: »,  

 udlændingeloven«.
[Ændringsforslag om ændring af titlen] Til § 2 2)  

  

 I det under  

  

 nr. 1  

  

 foreslåede  

  

 § 2 a, stk.  

 1,  

  

 indsættes efter »selvstændigt pas« ordene: »eller selvstændig særlig  

 rejselegitimation«.
[Sidestilling af et barns særlige rejselegitimation med pas i  

 forbindelse med sletning af barn i pas] Ny paragraf 3)  

  

 Efter § 2 indsættes som ny paragraf:
»  

 § 01 I udlændingeloven, jf. lovbekendtgørelse nr. 608 af 17. juli  

 2002, som ændret senest ved lov nr. 292 af 30. april 2003, foretages følgende  

 ændring:
 1.  


  

 § 39, stk. 5,  

  

 affattes således:
»  

 Stk. 5  

  

 . Ministeren for flygtninge, indvandrere og  

 integration fastsætter regler om udstedelse af særlig rejselegitimation til  

 udlændinge, der ikke kan skaffe sig pas, eller som af andre grunde har behov  

 for et sådant dokument.
Et barn under 15 år med selvstændigt pas eller  

 selvstændig særlig rejselegitimation kan af den eller dem, der har  

 forældremyndigheden, efter samme regler, som gælder om pas til danske  

 statsborgere,  

 kræves slettet i andre personers særlige rejselegitimation.
Særlig  

 rejselegitimation til udlændinge kan inddrages efter samme regler, som gælder  

 om pas til danske statsborgere, eller når grundlaget for udstedelsen er  

 bortfaldet.  

 «« [Indsættelse af bestemmelse om sletning af barn i særlig  

 rejselegitimation til udlændinge] Bemærkninger Til nr. 1 Det foreslås, at titlen ændres således, at den omfatter den  

 foreslåede ændring af udlændingeloven, jf. nr. 3.
Til nr. 2 Det fremgår af den ved lovforslagets § 2, nr. 1, foreslåede  

 bestemmelse i paslovens § 2 a, at et barn under 15 år med selvstændigt pas  

 kan  

 kræves slettet i andre personers pas af den eller dem, som har  

 forældremyndigheden over barnet.
Afgørelse om sletning træffes af politiet,  

 som  

 midlertidigt kan inddrage et pas med henblik på sletning af et barn, der er  

 indskrevet heri.
Efter den gældende bestemmelse i udlændingelovens § 39, stk. 5,  

 1. pkt., fastsætter integrationsministeren regler om udstedelse af særlig  

 rejselegitimation til udlændinge, der ikke kan skaffe sig pas, eller som af  

 andre grunde har behov for et sådant dokument.
Reglerne om udstedelse af  

 rejselegitimation til udlændinge (konventions- og fremmedpas) er fastsat i  

 udlændingebekendtgørelsens §§ 6 og 7.
Selvstændig særlig rejselegitimation til et udenlandsk barn  

 under 15 år bør på samme måde som et selvstændigt pas kunne danne grundlag  

 for,  

 at et barn kan slettes af et dansk pas.
Det foreslås derfor, at den  

 foreslåede  

 bestemmelse i paslovens § 2 a ændres således, at særlig rejselegitimation til  

 et barn under 15 år også kan danne grundlag for, at barnet slettes af den  

 voksnes pas.
Til nr. 3 Efter den gældende bestemmelse i udlændingelovens § 39, stk. 5,  

 2. pkt., kan rejselegitimation (konventionspas og fremmedpas) inddrages efter  

 samme regler, som gælder om pas til danske statsborgere, eller når grundlaget  

 for udstedelse er bortfaldet.
 Da det i sager om børnebortførelser ofte forekommer, at den af  

 forældrene, der bortfører barnet til udlandet, er udenlandsk statsborger, bør  

 det sikres, at den foreslåede adgang til at få et barn slettet af andres pas  

 også skal kunne finde anvendelse på rejselegitimation, som er udstedt til  

 herboende udlændinge.
 Det foreslås på den baggrund i den foreslåede bestemmelse i §  

 39, stk. 5, 2. pkt., at et barn under 15 år med selvstændigt pas eller  

 selvstændig særlig rejselegitimation af den eller dem, der har  

 forældremyndigheden, efter samme regler, som gælder om pas til danske  

 statsborgere, kan kræves slettet i andre personers særlige rejselegitimation.
 De foreslåede bestemmelser i § 39, stk. 5, 1. og 3. pkt., svarer  

 til de gældende bestemmelser i § 39, stk. 5, 1. og 2. pkt.
 Det bemærkes herved, at adgangen i den foreslåede bestemmelse i  

 § 39, stk. 5, 3. pkt., til at inddrage særlig rejselegitimation til  

 udlændinge efter  

 samme regler, som gælder om pas til danske statsborgere, også vil omfatte  

 midlertidig inddragelse med henblik på sletning af et barn under 15 år med  

 selvstændigt pas eller selvstændig særlig rejselegitimation i andre personers  

 særlige rejselegitimation.
Inge Dahl‑Sørensen (V)  

    

 Birthe Rønn Hornbech (V)  

  

  nfmd.  

  

    

 Karsten Nonbo (V)  

    

 Freddy Dam (V)  

    

 Per Dalgaard (DF)  

    

 Peter Skaarup (DF)  

    

 Helge Adam Møller (KF)  

    

 Lars Barfoed (KF)  

    

 Jann Sjursen (KRF)  

    

 Frode Sørensen (S)  

    

 Lissa Mathiasen (S)  

    

 Morten Bødskov (S)  

    

 Per Kaalund (S)  

    

 Sandy Brinck (S)  

    

 Anne Baastrup (SF)  

  

  fmd.  

  

    

 Elisabeth Arnold (RV)  

    

 Line Barfod (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 56 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 1 * Heraf  

 1 medlem valgt på Færøerne Bilag 1 Oversigt over bilag vedrørende L 198 Bilagsnr.
