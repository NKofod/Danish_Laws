Anordning om Kongl.
Resolution af 7. Jan. 1862  

 ang.
Det til Civillisten overladte Statsinventarium. (Finansministeriet.) Efter at der til Opfyldelse af Bestemmelsen i  

 Kundgjørelsen angaaende Civillisten af 30. Mai 1849 er affattet  

 fuldstændige Fortegnelser over det paa de forskjellige Slotte  

 værende Statsinventarium, fastsættes som følger: a t den  

 Del af de i de nævnte Fortegnelser opførte Møbler og  

 Inventarier, der benyttes i de til allerhøieste Residents bestemte  

 Slotte, fra bemeldte Tidspunkt af anses som overleverede til Civillisten til  

 fremtidig Vedligeholdelse; a t Resten af Inventariet opbevares som et  

 garde-meuble, der staar til Civillistens Raadighed, og, efterhaanden som  

 nogen Del heraf henflyttes til Brug i Residentsslottene, ligeledes betragtes  

 som overleveret Civillisten til Vedligeholdelse; a t samtlige Møbler  

 og Inventarier ville være at forsyne med Mærke som Statseiendom;  

 a t Overtilsynet med samme overdrages til en permanent Kommission, bestaaende  

 af tvende ulønnede Medlemmer, begge udnævnte af Hans Majest.,  

 det ene paa Finansministeriets allerunderdanigste Indstilling for Statens  

 Vedkommende, og det anden allerhøist umiddelbart for Civillistens,  

 under hvilken Kommission af Ministeriet ansættes en af Staten  

 lønnet Inventarieinspektør, der tillige udfører en  

 Sekretærs Forretninger ved Kommissionen; a t det gjøres enhver  

 Forvalter eller Regnskabsfører til Pligt, under sin Ansvarlighed at  

 meddele fornævnte Kommission skriftlig Underretning om, naar  

 Møbler eller andre Inventariesager skulle flyttes fra et Slot eller  

 Palæ til et andet, til hvilken Flytning skal erhverves Kommissionens  

 Samtykke; a t det paaligger Kommissionen, saa ofte det anses  

 fornødent, navnlig hver Gang der er aflagt Regnskab af vedkommende  

 Forvalter eller Officiant, at undersøge, om Møblerne og  

 Inventarierne ere til Stede og findes i de Lokaler, hvor de efter  

 Regnskaberne skulle være; a t der, naar enkelte Gjenstande af  

 Statsinventariet ødelægges eller forringes saaledes, at de ikke  

 kunne benyttes efter Bestemmelsen, uopholdelig vil være at  

 besørge paa Civillistens Bekostning det fornødne Remplacement  

 for det ødelagte eller forringede Inventar, ganske af samme  

 Størrelse, Materiale og Beskaffenhed som dette, hvorimod et sligt  

 Remplacement bortfalder for den Del af Inventariet, som maatte  

 ødelægges, forringes eller bortkomme ved Ildsvaade, Tyveri eller  

 lignende, Civillisten utilregneligt, Tilfælde; a t samtlige Forvaltere  

 og Regnskabsførere forpligtes til, under deres Ansvarlighed, uden  

 Ophold skriftligt at gjøre Anmeldelse saavel for Hofmarskallatet som  

 for Kommissionen, saasnart denne eller hin Gjenstand trænger til  

 Reparation eller er opslidt eller i den Grad forringet, at den ikke  

 længere kan afbenyttes efter Bestemmelsen; a t Kommissionen, efter  

 nærmere Aftale med Hofmarskallatet, foranstalter Reparationer  

 iværksatte eller nye Inventariegjenstande anskaffede i de ubrugeliges  

 Sted; a t det paaligger Kommissionen aarligen at afgive Beretning til  

 Finansministeriet om, hvilke Reparationer og Ny-Anskaffelser der ere  

 foretagne og hvilken Bekostning derpaa er anvendt; a t der til Bestridelse af  

 Udgifterne, i Overensstemmelse med foranførte ved Statsinventariets  

 Reparation og Vedligeholdelse, aarligen henlægges en Sum af 8,000 Rdlr.  

 af Civillisten, foruden dels et Rentebeløb af 1,539 Rdlr. 65 Sk., der  

 aarligen tilflyder Civillisten af Statskassen i Anledning af endel i Aaret  

 1848 til Finansministeriets Raadighed tilstillet Sølvtøi, dels  

 hvad der under almindelige Omstændigheder indkommer ved Salget af  

 ubrugbare Statsinventarier; a t det Fond, der dannes af, hvad der hvert Aar  

 maatte blive tilovers af bemeldte 8,000 Rdlr. og det anførte  

 Rentebeløb og Provenu, ikkun anvendes, forsaavidt Statsinventariets  

 Vedligeholdelse i noget enkelt Aar maatte forbedre en større Udgift  

 end de nævnte Beløb, eller andre med Vedligeholdelsen  

 nødvendig forbundne extraordinære Udgifter maatte forefalde; a t  

 det i hvert enkelt Tilfælde vil bero paa Hans Majest.s  

 allerhøieste Resolution, hvorvidt noget Aar et yderligere Bidrag vil  

 kunne udredes af Civillisten til Inventariets Vedligeholdelse, men at nogen  

 Forpligtelse i denne Henseende ikke paahviler Civillisten eller eventualiter  

 Hans Majest.s Bo; a t det gjøres vedkommende Slots- og  

 Palæforvaltere eller Officianter til Pligt, aarligen eller saa ofte som  

 det af Finansministeriet nærmere bestemmes, at aflægge  

 fuldstændigt og detailleret Regnskab for de dem betroede  

 Statsinventarier, og i ethvert Fald aarligen at gjøre  

 tilstrækkelig Rede for den i Aarets Løb forefaldne Af- og  

 Tilgang i Inventarierne; samt a t Regnskaberne blive at vedlægge  

 behørige Af- og Tilgangsordrer  - hvilke Kommissionen bemyndiges til  

 at meddele - og betimeligen at indsende til Kommissionen, for med de  

 Bemærkninger, hvortil den maatte finde Anledning, at tilstilles  

 Finansministeriet til Revision og Decision i Ministeriets  

 Revisionsdepartement.
