Afgiftsvejledning Januar 1985 Gas- og dieselolie samt fuelolie Indhold Forord Afgiftspligtigt vareområde Afgiftens størrelse Registrering Pligtig registrering Frivillig registrering Krav til fremstillings- og opbevaringsanlæg Registreringsanmeldelse Ændringer i og ophør af virksomheden Tilførsel Import Indkøb her i landet Opgørelse af den afgiftspligtige mængde Udleveringsmetoden Forbrugsmetoden Afgiftsfri udlevering Til andre registrerede virksomheder Udførsel Til brug om bord i skibe i udenrigsfart Til diplomater Til kraftværker Virksomhedens eget olieforbrug Brand, lækage o lign Returvarer Godtgørelse af afgift Ikke-registrerede virksomheder Momsregistrerede virksomheder Kollektiv trafik Regnskab Fakturaer mv Depoter Opbevaring Afregning af afgift Afgiftsangivelse Indbetaling af afgift Hæftelse for afgift Kontrolregler Toldvæsenets kontrolrettigheder Virksomhedens pligter Efterbetalinger og skønsmæssige ansættelser Straffebestemmelser Momsnævnet Bilag 1. Lov om afgift af visse olieprodukter Forord Vejledningen er til brug for virksomheder, der er registreret hos  

 toldvæsenet, fordi de fremstiller gas- og dieselolie, fuelolie samt  

 fyringstjære, eller fordi de afsætter, oplagrer eller forbruger sådan olie  

 eller fyringstjære og har opbevaringsanlæg hertil på mindst 1 000 m3.
De afgiftspligtige varer er i vejledningen under eet betegnet olie.
Denne  

 betegnelse omfatter således også fyringstjære.
 Denne vejledning erstatter vejledningen fra januar 1982. Vejledningen er  

 ajourført med den seneste lovændring, der blev gennemført med virkning fra 1  

 juli 1984. Lovændringen betød bl a, at fyringstjære blev inddraget under  

 afgiftspligten.
 Endvidere er vejledningen ajourført med de gældende regler for  

 afgiftsfritagelse for genbrugsolie samt de ændrede dokumentationsregler for  

 afgiftsfri udlevering af olie til brug om bord i skibe i udenrigsfart.
 Endelig er der foretaget enkelte redaktionelle ændringer.
Vejledningen indeholder de vigtigste regler for virksomheden.
Hvis De  

 behøver yderligere oplysninger, er De velkommen til at henvende Dem til  

 toldvæsenet - dvs det distriktstoldkammer, som virksomheden hører under.  

 Distriktstoldkamrets adresse og telefonnummer står bag på vejledningen.
Afgiftspligtigt vareområde Følgende varer er omfattet af afgiftspligten:
1. Gas- og dieselolie 2. Fuelolie 3. Fyringstjære Fyringstjære fremkommer bl a ved destillation af rå stenkuls- og  

 brunkulstjære.
 Sammenblanding af gas- og dieselolie og mindre mængder petroleum (ca 10  

 pct) i de registrerede virksomheders tankanlæg forinden udlevering til  

 kunderne medfører, at den samlede mængde olie og petroleum er omfattet af  

 afgiftspligten.
 Følgende varer er ikke omfattet af afgiftspligten:
 Genbrugsolie, der fremstilles på basis af spildolieprodukter (fyringsolie,  

 smøreolie, skæreolie, slopolie o lign), og som alene har gennemgået en  

 fældnings-, filtrerings- eller centrifugeringsproces.
 Smøreolie.
Jordoliekoks, der er fremstillet på basis af et restprodukt ved  

 raffinering af råolie.
Produktet, der forhandles og anvendes som et  

 koksprodukt, er afgiftspligtigt efter lov om afgift af stenkul, brunkul og  

 koks mv.
Afgiftens størrelse Afgiftener:
Vareart Afgift - gas- og dieselolie 36 øre pr liter - fuelolie 41 øre pr kg - fyringstjære 37 øre pr kg Fra 3 oktober 1977 til 30 juni 1979 udgjorde afgiften 7 øre pr liter for  

 gas- og dieselolie og 8 øre pr kg for fuelolie.
Fra 1 juli 1979 til 30  

 september 1980 udgjorde afgiften henholdsvis 30 øre pr liter og 34 øre pr kg.
 Fyringstjære blev omfattet af afgiftspligten pr 1 juli 1984.
 For gas- og dieselolie er den afgiftspligtige mængde varens rumfang ved  

 dagtemperatur.
Registrering Pligtig registrering Virksomheder, der fremstiller afgiftspligtig olie (raffinaderier), skal  

 anmelde sig til registrering hos toldvæsenet.
 Fremstillings- og opbevaringsanlæg skal godkendes af toldvæsenet, inden  

 registreringen kan foretages.
Frivillig registrering Virksomheder, der afsætter, oplagrer eller forbruger afgiftspligtig olie,  

 kan anmelde sig til registrering hos toldvæsenet.
Det er en forudsætning for  

 registrering, at virksomheden råder over opbevaringsanlæg for afgiftspligtig  

 olie, der tilsammen har en kapacitet på mindst 1 000 m3.
Til lagerkapaciteten medregnes udover importlagre o lign fx  

 olieselskabernes lokale depoter.
Derimod kan salgsanlæg for detailsalg af  

 motorbrændstoffer ikke indgå i lagerkapaciteten.
 Det er en betingelse for registrering, at toldvæsenet kan godkende  

 virksomhedens opbevaringsanlæg mv.
Krav til fremstillings- og opbevaringsanlæg Registrering kan kun finde sted, hvis virksomhedens fremstillings- og  

 opbevaringsanlæg kan godkendes af toldvæsenet.
 Toldvæsenet skal have let og risikofri adgang til at foretage pejlinger mv  

 af tanke, der ønskes anvendt til opbevaring af afgiftspligtig olie.
Godkendelsen af tankene er endvidere betinget af, at der for hver enkelt  

 tank er en pejletabel, eller at der på anden for toldvæsenet  

 tilfredsstillende måde er mulighed for at opgøre indholdet af den enkelte  

 tank.
Fra toldvæsenets side kræves ikke egentlig opmåling af tankene i  

 forbindelse med godkendelsen.
Pejletabellen skal findes på det enkelte anlæg  

 eller depot mv.
 Fra toldvæsenets side stilles der normalt ikke særlige krav til anlæggenes  

 beliggenhed, omgivelser mv.
 Godkendelse af anlæggene kan tilbagekaldes, hvis anlæggene anvendes eller  

 ændres på en sådan måde, at toldvæsenets kontrol ikke kan udføres på rimelig  

 og betryggende måde.
 Hvis virksomheden vil foretage ændringer af godkendte anlæg, skal  

 ændringerne forinden anmeldes for og godkendes af toldvæsenet.
 Toldvæsenet skal have adgang til plantegning over virksomhedens  

 installationer mv samt tegninger over virksomhedens produktionsanlæg,  

 rørledninger mv.
 Der må ikke i den enkelte tank ske samtidig oplagring af beskattet og  

 ubeskattet olie.
Registreringsanmeldelse Ved anmeldelse af en virksomhed til registrering bruges en særlig blanket  

 (P 80), som udleveres af toldvæsenet.
Virksomheder, der har opbevaringsanlæg (depoter), som ligger i flere  

 tolddistrikter, skal sende registreringsanmeldelse til toldvæsenet i det  

 distrikt, hvor hovedvirksomheden ligger.
I et bilag til anmeldelsen må der  

 for hvert depot gives oplysning om, hvor depotet ligger samt om  

 lagerkapacitet mv.
I bilaget må der endvidere gives oplysning om, hvorledes  

 de særlige krav til regnskabsførelse mv opfyldes, se afsnittet Regnskab.
 Som bevis for modtagelse af registreringsanmeldelsen udsteder toldvæsenet  

 en meddelelse.
Ændringer i og ophør af virksomheden Enhver ændring i virksomhedens forhold skal straks anmeldes skriftligt til  

 toldvæsenet.
 Dette gælder fx følgende ændringer:
- virksomheden holder op med at fremstille eller forhandle afgiftspligtig  

 olie - virksomheden sælges - ejerforholdene ændres - ledelsen ændres - navn og adresse ændres - udvidelser af og indskrænkninger i tankkapaciteten - væsentlige ændringer af virksomhedens handelsmæssige struktur.
 Hvis en virksomhed hører op, skal der betales afgift af beholdningen af  

 ubeskattet olie.
Tilførsel En registreret virksomhed har ret til at importere olie uden at betale  

 afgiften i forbindelse med importen samt til at modtage ubeskattet olie fra  

 andre registrerede virksomheder.
 Desuden har en registreret virksomhed ret til at modtage olie i ubeskattet  

 stand fra virksomheder, der ikke er registreret efter olieafgiftsloven, men  

 som har bevilling fra toldvæsenet til at foretage sådanne leverancer mod  

 godtgørelse af afgiften.
Import Når en registreret virksomhed indfører olie fra udlandet, skal det angives  

 i fortoldningsbegæringen, at olien er afgiftspligtig.
Endvidere markeres det  

 ved afkrydsning, at olien tilføres en registreret punktafgiftsvirksomhed.
 Den afgiftspligtige mængde angives i rubrikken Særlige begæringer og  

 oplysninger.
Når en virksomhed ikke er registreret, skal afgiften betales i forbindelse  

 med indførslen.
Afgiften afregnes efter reglerne i toldlovens kapitel 8.
Indkøb her i landet En registreret virksomhed, der ønsker at købe ubeskattet olie her i  

 landet, skal kunne dokumentere registreringsforholdet over for leverandøren  

 for at få olien tilført ubeskattet.
Opgørelse af den afgiftspligtige mængde Virksomheden skal opgøre den afgiftspligtige mængde, dvs den mængde, som  

 virksomheden skal betale afgift af, for hver afgiftsperiode (kalendermåned).
 Opgørelsen af den afgiftspligtige mængde kan ske efter en af to metoder,  

 nemlig udleveringsmetoden eiler forbrugsmetoden.
 Registrerede virksomheder, der sælger afgiftspligtig olie, skal opgøre den  

 afgiftspligtige mængde for en måned som den mængde afgiftspligtig olie, der  

 er udleveret fra virksomhedens godkendte anlæg (Udleveringsmetoden).
 Registrerede virksomheder, som ikke eller kun i uvæsentligt omfang sælger  

 afgiftspligtig olie, skal opgøre den afgiftspligtige mængde for en måned som  

 den mængde afgiftspligtig olie, der er tilført virksomhedens godkendte anlæg,  

 med tillæg af den formindskelse eller fradrag af den forøgelse, der i  

 månedens løb er sket i lagerbeholdningerne i disse anlæg (Forbrugsmetoden).
Udleveringsmetoden Opgørelsen af den afgiftspligtige mængde foretages på grundlag af  

 udleveringen fra virksomhedens godkendte anlæg.
Det gælder olie, der er  

 fremstillet af virksomheden, og ubeskattet olie, som er tilført virksomheden  

 fra udlandet, fra andre registrerede virksomheder samt fra ikke-registrerede  

 virksomheder, som har bevilling fra toldvæsenet til at foretage sådanne  

 leverancer mod godtgørelse af olieafgiften.
I den afgiftspligtige mængde  

 fradrages olie, der er udleveret ubeskattet efter bestemmelserne i afsnittet  

 Afgiftsfri udlevering.
 Ved opgørelsen medregnes enhver udlevering i månedens løb af  

 afgiftspligtig olie, herunder udlevering til egne salgsanlæg for detailsalg  

 af motorbrændstoffer.
Det gælder, uanset om udleveringen sker for virksomhedens egen regning  

 eller for anden regning, og uanset om olien er endelig solgt eller leveret i  

 konsignation eller på anden måde.
Olie, der udleveres uden betaling, skal  

 også medregnes.
Til den udleverede mængde afgiftspligtig olie skal også medregnes olie,  

 der er taget i anvendelse til de i momslovens § 16, stk 3, nævnte formål, fx  

 indehaverens privatforbrug og opvarmning af funktionærboliger.
Der skal  

 endvidere medregnes olie, der anvendes til formål, som ikke vedrører  

 omsætningen af varer og afgiftspligtige ydelser efter momsloven.
Derimod skal virksomhedens eget forbrug af afgiftspligtig olie ikke  

 medregnes i det omfang, virksomheden har fradragsret for indgående moms af  

 den forbrugte olie.
Det betyder fx, at der ved opgørelsen af den  

 afgiftspligtige mængde ikke skal medregnes olie, der af virksomheden bruges  

 til:
- opvarmning af lokaler - drift af egne tankbiler.
 Ved opgørelsen skal heller ikke medregnes den mængde olie, der er gået  

 tabt ved brand, lækage o lign i den registrerede virksomhed eller under  

 transport til eller fra virksomheden.
 Den afgiftspligtige mængde er herefter:
Udleveret mængde olie - Afgiftsfri udlevering efter bestemmelserne herom.
 Opgørelsen af den afgiftspligtige mængde skal fremgå af det regnskab, som  

 virksomheden skal føre over afgiftspligtig olie, se afsnittet Regnskab.
Forbrugsmetoden Opgørelsen af den afgiftspligtige mængde foretages på grundlag af  

 tilgangen til virksomhedens godkendte anlæg af ubeskattet olie med regulering  

 for lagerforskydning i månedensløb.
Ved opgørelsen medregnes enhver tilgang af olie, som ubeskattet er tilført  

 virksomheden fra udlandet, fra andre registrerede virksomheder og fra  

 ikke-registrerede virksomheder, der har bevilling fra toldvæsenet til at  

 foretage sådanne leverancer mod godtgørelse af olieafgiften.
Olien medregnes,  

 selv om faktura eller fortoldningsbegæring (debetnota - advisblanket) endnu  

 ikke er modtaget.
 Desuden opgøres mængden af olie, der er udleveret ubeskattet efter  

 bestemmelserne i afsnittet Afgiftsfri udlevering.
 Den afgiftspligtige mængde er herefter:
Opmålt beholdning af olie ved månedens begyndelse + Importeretolie + Indkøb her i landet af ubeskattet olie - Afgiftsfri udlevering efter bestemmelserne herom, - Opmålt beholdning af olie ved månedens slutning.
 Opgørelsen af den afgiftspligtige mængde skal fremgå af det regnskab, som  

 virksomheden skal føre over afgiftspligtig olie, se afsnittet Regnskab.
Afgiftsfri udlevering Registrerede virksomheder kan udlevere afgiftspligtig olie ubeskattet i  

 følgende omfang:
Til andre registrerede virksomheder Afgiftspligtig olie kan overføres ubeskattet til en anden registreret  

 virksomhed.
Leverandøren må sikre sig, at modtageren er registreret efter  

 olieafgiftsloven.
Hvis leverandøren ikke kan få dokumenteret  

 registreringsforholdet, kan toldvæsenet give oplysning herom.
 Leverandøren skal skrive en faktura, som bl a skal oplyse, at olien er  

 leveret ubeskattet, se afsnittet Regnskab.
Udførsel Afgiftspligtig olie kan udføres ubeskattet til udlandet, Færøerne og  

 Grønland samt Københavns Frihavn, herunder også til forbrug i frihavnen, når  

 der kan fremlægges dokumentation for udførslen.
 Som dokumentation for udførslen skal virksomheden kunne fremlægge:
- fakturakopi over den udførte olie og - skriftlig ordre, korrespondance med køberen, bankafregning eller  

 tilsvarende samt - udførselsangivelsens eksportørblanket I attesteret af den  

 udførselskontrollerende myndighed.
Til brug om bord i skibe i udenrigsfart Afgiftspligtig olie kan leveres ubeskattet til brug om bord i skibe i  

 udenrigsfart, herunder udenlandske fiskerfartøjer.
Det gælder dog ikke for  

 danske og udenlandske lystfartøjer eller for danske fiskerfartøjer.
 Følgende dokumentationsregler skal være opfyldt, for at olien kan leveres  

 ubeskattet:
- Uden periodisk afgivelse af udførselsangivelse Leveringen skal kunne dokumenteres ved fremlæggelse af  

 udførselsangivelsens eksportørblanket I, der skal være attesteret af  

 toldvæsenet.
- Med periodisk afgivelse af udførselsangivelse Registrerede virksomheder kan efter ansøgning opnå toldvæsenets tilladelse  

 til at afgive en periodisk (månedlig) udførselsangivelse, der omhandler flere  

 bunkringer.
Virksomheder, der har opnået en sådan tilladelse, skal - foruden  

 den periodiske udførselsangivelse - for den enkelte bunkring kunne fremlægge  

 en erklæring fra skibets fører, styrmand eller maskinchef om, at olien er  

 modtaget om bord.
Erklæringen skal mindst indeholde oplysning om - leverandørens navn og adresse - skibets navn og hjemsted - leveringssted og dato skibets udenlandske bestemmelsessted - varens art og mængde - skibets kvittering (skibsfører m fl) Erklæringen kan eventuelt afgives på en kopi af den udstedte faktura eller  

 følgeseddel.
 Hvis indladningen af olien ikke sker, mens skibet ligger ved kaj, men  

 under skibets forbisejling eller henliggen på reden, kan erklæringen om  

 modtagelse om bord gives af skibets mægler.
 Der skal endvidere kunne fremlægges dokumentation for salget i form af  

 ordre, afregning el lign.
 Hvis olien leveres til rederier for direkte at blive leveret til bestemte  

 skibe i udenrigsfart, skal leverandøren fremlægge erklæring fra rederiet om,  

 at leverancen er bestemt til udførsel med et nærmere angivet skib.  

 Erklæringen skal afgives af en dertil bemyndiget repræsentant for rederiet.
Til diplomater Afgiftspligtig olie kan leveres ubeskattet til diplomatiske  

 repræsentationer, internationale institutioner mv og til de personer, der er  

 knyttet hertil.
Disse grupper er nærmere præciseret i toldlovens § 22.
I forbindelse med leveringen skal leverandøren have tilladelse af  

 toldvæsenet.
Den fås ved at indgive en af repræsentationen mv udfærdiget  

 Tolddeklaration for Diplomater (F 2035) til toldvæsenet, som påtegner  

 blanketten og sender et eksemplar til leverandøren.
 Afgift af dieselolie, der købes af diplomater m fl ved detailsalgstanke,  

 godtgøres efter samme regler, som gælder for godtgørelse af afgift af benzin.
Til kraftværker Afgiftspligtig olie kan leveres ubeskattet til brug ved fremstilling af  

 elektricitet i kraftværker, der afsætter elektricitet, og som har bevilling  

 fra toldvæsenet til at modtage ubeskattet olie.
Leverandøren skal sikre sig, at værket har denne bevilling.
Hvis  

 leverandøren ikke kan få dokumenteret bevillingsforholdet ved, at bevillingen  

 fremlægges, kan toldvæsenet give oplysning herom.
 Leverandøren skal skrive en faktura, som bl a skal oplyse bevillingens  

 nummer og dato, og at olien er leveret ubeskattet, se afsnittet Regnskab.
Virksomhedens eget olieforbrug Registrerede virksomheder, som opgør den afgiftspligtige mængde efter  

 forbrugsmetoden, kan i den månedlige opgørelse af den afgiftspligtige mængde  

 olie fradrage virksomhedens olieforbrug i samme omfang som virksomheden har  

 fradragsret for indgående moms af den forbrugte olie.
 Det betyder fx, at der kan foretages fradrag for den mængde olie, der af  

 virksomheden bruges til:
- opvarmning af lokaler - drift af motorkøretøjer, trucks, maskiner - fremstilling af varer.
 Derimod kan der fx ikke ske fradrag af den mængde olie, der af  

 virksomheden bruges til:
- fremstilling af varme, som leveres fra virksomheden - opvarmning af funktionærboliger - indehaverens og personalets privatforbrug - formål, der ikke vedrører omsætningen af varer og afgiftspligtige  

 ydelser efter momsloven.
 Virksomhedens forbrug af olie, der kan fradrages ved opgørelsen af den  

 afgiftspligtige mængde, skal fremgå af det foreskrevne regnskab over  

 afgiftspligtig olie.
 Fradraget foretages på den månedlige afgiftsangivelse (P 82) i rubrikken  

 »afgiftsfri udlevering«.
Brand, lækage o lign Registrerede virksomheder, som opgør den afgiftspligtige mængde efter  

 forbrugsmetoden, kan søge om afgiftsfritagelse hos toldvæsenet, hvis  

 afgiftspligtig olie er gået tabt ved brand, lækage o lign i den registrerede  

 virksomhed eller under transport til eller fra virksomheden.
 Det er en betingelse, at virksomheden over for toldvæsenet kan  

 dokumentere, at olien er gået tabt eller er ødelagt, fx ved at fremlægge  

 opgørelse mv, der viser størrelsen af den tabte eller ødelagte mængde.
 Der kan således ikke gives afgiftsfritagelse for olie, der er gået tabt  

 eller er ødelagt i en virksomhed, som ikke er registreret efter loven, fx i  

 et salgsanlæg for detailsalg af motorbrændstoffer.
Returvarer Registrerede virksomheder kan få afgiftsfritagelse (afgiftsgodtgørelse)  

 for beskattet olie, der returneres, når virksomheden godtgør køberen oliens  

 fulde pris, indbefattet afgiften.
 Det er en betingelse for afgiftsfritagelsen, at virksomheden kan fremlægge  

 kreditnotaer eller lignende, der indeholder tilsvarende oplysninger, som er  

 foreskrevet for fakturaer.
Godtgørelse af afgift Ikke-registrerede virksomheder Virksomheder, der ikke er registreret hos toldvæsenet efter  

 olieafgiftsloven, kan få bevilling til godtgørelse af den betalte afgift af  

 olie, der udføres til udlandet, leveres til skibe i udenrigsfart,  

 diplomatiske repræsentationer mv, kraftværker samt til virksomheder, der er  

 registreret efter olieafgiftsloven.
 Når registrerede virksomheder køber ubeskattet olie af virksomheder, der  

 ikke er registreret efter olieafgiftsloven, skal leverandøren skrive en  

 faktura, hvoraf det bl a skal fremgå, at olien leveres ubeskattet.
 De registrerede virksomheder skal medregne sådanne leverancer i regnskabet  

 over tilgang af ubeskattet olie, se afsnittet Tilførsel.
Momsregistrerede virksomheder Virksomheder, der er momsregistreret, kan få godtgjort afgiften af den  

 olie, som virksomheden har forbrugt, fx til opvarmning af lokaler,  

 virksomheden selv anvender, til drift af motorkøretøjer og til fremstilling  

 af varer.
Godtgørelse kan ydes i samme omfang, som virksomheden har  

 fradragsret for indgående moms af olien.
 Der kan dog ikke ydes godtgørelse af afgiften af olie, som anvendes til  

 fremstilling af varme, der leveres fra virksomheden.
 Momsregistrerede virksomheder, der modtager varme fra fjernvarmeværker  

 eller andre momsregistrerede varmeproducenter samt momsregistrerede  

 virksomheder, der modtager varme via ejendomsudlejere, som er momsregistreret  

 for varmelevering, har dog adgang til godtgørelse af den indirekte  

 afgiftsbelastning på varmen.
 Den momsregistrerede virksomheds varmeforbrug kan opgøres ved hjælp af  

 gennemstrømningsmålere og fordampningsmålere eller på grundlag af lokalernes  

 rumfang, etageareal eller andre faste fordelingstal.
 Olieafgiftsbeløb, der ønskes godtgjort, opgøres for perioder, som svarer  

 til virksomhedernes momsafregningsperioder (halvårlig, kvartalsvis, månedsvis  

 eller ugevis).
 Virksomheder med et særligt stort energiforbrug, kan dog få afgifterne af  

 olie, gas og el godtgjort månedsvis.
 De nærmere regler om godtgørelse af afgiften af olie til momsregistrerede  

 virksomheder er omhandlet i en særlig vejledning, som kan fås ved henvendelse  

 til toldvæsenet.
Kollektiv trafik Der kan ydes godtgørelse af afgiften af olie, der bruges som brændstof i  

 den kollektive trafik, dvs til drift af - jernbaner - færger - rutebiler, der anvendes til rutekørsel med tilladelse efter lov om  

 buskørsel Hyrevogne er ikke omfattet af godtgørelsesordningen.
 Busser, der anvendes til turist- og bestillingskørsel, er omfattet af de  

 almindelige godtgørelsesregler for momsregistrerede virksomheder.
 Godtgørelsesordningen er tilrettelagt efter samme princip, som gælder for  

 olieafgiftsgodtgørelse i øvrigt til momsregistrerede virksomheder.
 De nærmere regler om godtgørelse af afgiften af olie, der bruges som  

 brændstof i den kollektive trafik mv, er omhandlet i en særlig vejledning,  

 som kan fås ved henvendelse til toldvæsenet.
Regnskab Registrerede virksomheder skal føre et regnskab, der kan danne grundlag  

 for opgørelsen af den afgiftspligtige mængde og den afgiftsfri udleverede  

 mængde, særskilt for gas- og dieselolie, fuelolie samt fyringstjære.
Fremstillingsvirksomheder (raffinaderier) skal føre regnskab over  

 tilgangen af varer, som anvendes til fremstilling af olie, samt over  

 udlevering og forbrug i virksomheden af den fremstillede olie.
Herudover skal  

 fremstillingsvirksomhederne føre regnskab over tilgangen af afgiftspligtig  

 olie samt over udlevering og forbrug af afgiftspligtig olie, som ikke er  

 fremstillet af virksomheden.
 Andre registrerede virksomheder skal føre regnskab over tilgang og  

 udlevering samt forbrug i virksomheden af afgiftspligtig olie.
Regnskabet over afgiftspligtig olie skal føres i virksomhedens almindelige  

 forretningsregnskab og på en sådan måde, at afgiftsskylden til toldvæsenet  

 kan gøres op ved udløbet af hver afgiftsperiode.
Endvidere skal udleveringen  

 til hver enkelt modtager af ubeskattet olie fremgå af regnskabet, således at  

 virksomheden efter anmodning fra toldvæsenet kan give oplysning herom.
Fakturaer mv Virksomhederne skal ved udlevering af afgiftspligtig olie skrive en  

 faktura i mindst 2 eksemplarer, hvoraf det ene sendes til modtageren.  

 Fakturaerne skal være nummereret fortløbende.
Fakturaer over olie, som beskattes ved udleveringen, skal oplyse - udskrivningsdato - leverandørens navn og adresse - udleveringsstedet - modtagerens navn og adresse - leveringsstedet - art og mængde af den afgiftspligtige olie - afgiftens størrelse, evt i form af anførsel af afgiftssatserne.
Fakturaer over ubeskattet overførsel til en anden registreret virksomhed  

 og til afgiftsfri formål skal oplyse - udskrivningsdato - leverandørens navn og adresse - udleveringsstedet - modtagerens navn og adresse - leveringsstedet - art og mængde af den afgiftspligtige olie.
 På fakturaen skal tydeligt skrives: »Afgiftspligtig olie excl  

 afgift« eller anden tilsvarende oplysning.
 Ved levering af ubeskattet olie til virksomheder, der har bevilling fra  

 toldvæsenet til afgiftsfritagelse, skal fakturaen endvidere indeholde  

 oplysning om den pågældende bevillings nr og dato.
 Hvis der sker returnering af olie, som er beskattet, skal der udstedes en  

 kreditnota med tilsvarende oplysninger, som er krævet for fakturaer.
Depoter Der stilles særlige krav til regnskabsførelse for registrerede  

 virksomheder, der har opbevaringsanlæg (depoter), som ligger i flere  

 tolddistrikter.
Regnskabet over afgiftspligtig olie skal føres i hovedvirksomheden.
Det  

 skal fremgå af regnskabet, hvilket depot de enkelte posteringer vedrører.  

 Fakturaudskrivningen kan foretages enten af hovedvirksomheden eller af det  

 enkelte depot.
Depotet skal periodisk - og i det mindste ved månedens slutning -  

 underrette hovedvirksomheden om til- og afgangen, herunder om forbruget af  

 afgiftspligtig olie.
Hvis depotet selv udskriver fakturaer, skal kopier af  

 fakturaerne sendes til hovedvirksomheden.
I virksomheder, der anvender  

 edb-anlæg, kan underretning til hovedvirksomheden om indholdet af hver enkelt  

 faktura ske på anden måde end ved indsendelse af kopifakturaer.
 For virksomheder, der anvender forbrugsmetoden ved opgørelsen af den  

 afgiftspligtige mængde, skal regnskabet indeholde oplysning om de opmålte  

 beholdninger ved månedens slutning på hvert depot.
Opbevaring Regnskabet med tilhørende bilag skal opbevares i mindst 5 år efter  

 regnskabsårets udløb.
Afregning af afgift Afgiftsangivelse Den registrerede virksomhed skal gøre den afgiftspligtige mængde op i  

 liter for gas- og dieselolie og i kg for fuelolie og fyringstjære for hver  

 afgiftsperiode, dvs kalendermåneden.
Efter udløbet af hver måned og senest den 15. i den efterfølgende måned  

 skal virksomheden angive den afgiftspligtige mængde i liter respektive i kg  

 af den olie, som der skal betales afgift af.
Virksomheden skal endvidere  

 angive den mængde olie, der er leveret ubeskattet.
Angivelsen skal afgives på en særlig blanket (P 82), som toldvæsenet  

 sender til virksomheden.
Angivelsen skal underskrives af virksomhedens  

 ansvarlige ledelse.
 Selv om der ingen afgiftspligtig olie er at beskatte, skal angivelsen  

 alligevel afgives.
 Hvis en virksomhed ikke afgiver angivelsen inden den nævnte frist, kan  

 toldvæsenet inddrage registreringen, indtil angivelsen er afgivet.
Indbetaling af afgift Afgiften skal indbetales inden udgangen af den måned, der følger efter  

 afgiftsperioden.
Til brug ved indbetalingen sender toldvæsenet et girokort på  

 afgiftsbeløbet.
Hvis afgiften ikke betales over postgirokontoen, men direkte  

 til toldvæsenet, skal virksomheden vedlægge eller medbringe girokortet.
 Hvis afgiften ikke er betalt i rette tid, skal virksomheden betale 1,3% i  

 månedlig rente for hver påbegyndt måned fra sidste rettidige indbetalingsdag,  

 dog mindst 10 kr.
 Hvis afgiften ikke er betalt senest den 14. dag efter betalingsfristens  

 udløb, kan toldvæsenet inddrage virksomhedens registrering, indtil afgiften  

 er betalt.
 Hvis en virksomhed ikke betaler afgiften i rette tid, kan toldvæsenet  

 pålægge den at afgive afgiftsangivelsen for en kortere periode end en måned.  

 Toldvæsenet kan også pålægge sådanne virksomheder en kortere betalingsfrist  

 end den normale og kan kræve, at virksomheden stiller sikkerhed for  

 betalingen af afgiften.
 Hvis en virksomhed er blevet pålagt en kortere angivelsesfrist eller  

 betalingsfrist end den normale, kan toldvæsenet inddrage virksomhedens  

 registrering straks efter betalingsfristens udløb.
Hæftelse for afgift For betaling af afgift hæfter den, der som ejer, forpagter eller lignende  

 driver virksomheden for egen regning.
Kontrolregler Toldvæsenets kontrolrettigheder Toldvæsenet har ret til at foretage eftersyn i lokaler, der bruges af  

 registrerede virksomheder (dvs fabrikations-, lager-, kontor- og  

 butikslokaler o lign). Toldvæsenet kan kræve at efterse virksomhedens  

 varebeholdning, forretningsbøger og andet regnskabsmateriale samt  

 korrespondance mv.
Toldvæsenet har også ret til at foretage eftersyn af varebeholdninger og  

 regnskaber mv hos ikke-registrerede erhvervsdrivende.
Toldvæsenet kan  

 forlange at få oplysninger fra disse erhvervsdrivende om deres indkøb af  

 afgiftspligtig olie til virksomheden.
 Eftersyn i virksomheden sker normalt i virksomhedens sædvanlige  

 forretningstid, men toldvæsenet kan også kræve at få adgang til virksomheden  

 uden for denne tid.
Virksomhedens pligter Virksomhedens indehaver og de personer, der er ansat i virksomheden, skal  

 yde toldvæsenet fornøden vejledning og hjælp ved eftersynene, fx ved pejling  

 af tanke og udtagelse af prøver, samt ved gennemgang af forretningsbøger,  

 regnskabsmateriale og korrespondance mv.
Virksomheden skal, når toldvæsenet ønsker det, udlevere eller indsende  

 sine forretningsbøger, regnskabsbilag og andet regnskabsmateriale samt  

 korrespondance til toldvæsenet.
Denne bestemmelse gælder også i de tilfælde,  

 hvor materialet er hos tredjemand (fx revisor eller regnskabskonsulent).
 Virksomheden skal efter anmodning fra toldvæsenet give oplysning om  

 leverancer af olie til afgiftsfri formål.
Efterbetalinger og skønsmæssige ansættelser Hvis det konstateres, at en virksomhed har angivet den afgiftspligtige  

 mængde urigtigt og derved betalt for lidt i afgift, skal virksomheden betale  

 det skyldige beløbe senest 14 dage efter, at toldvæsenet har fremsat kravet.
Hvis det skyldige afgiftsbeløb ikke kan gøres op på grundlag af  

 virksomhedens regnskaber, kan toldvæsenet skønsmæssigt ansætte  

 afgiftstilsvaret.
Virksomheden kan anke ansættelsen til momsnævnet.
 Hvis afgiften ikke betales i rette tid, skal virksomheden betale 1,3 pct i  

 månedlig rente for hver påbegyndt måned fra den 1. i den måned, i hvilken  

 beløbet skal betales af virksomheden, dog mindst 10 kr.
Straffebestemmelser Forsætlige eller groft uagtsomme overtrædelser af afgiftsloven eller de  

 forskrifter, som er udstedt i henhold til loven, kan straffes med bøde.
 I tilfælde af forsætlig afgiftsunddragelse kan straffen stige til hæfte  

 eller fængsel indtil 2 år.
 For overtrædelser, der begås af aktieselskaber, anpartsselskaber,  

 andelsselskaber eller lignende, kan der pålægges selskabet som sådant  

 bødeansvar.
Momsnævnet Det nævn, der er nedsat efter momsloven, har den endelige administrative  

 afgørelse af:
- spørgsmål om varers afgiftspligt - klager over toldvæsenets skønsmæssige ansættelser.
Nævnet består af 6 medlemmer: 2 repræsenterer Ministeriet for Skatter og  

 Afgifter og 4 udpeges inden for erhvervslivet.
Ministeren for skatter og  

 afgifter udpeger formanden for nævnet.
 Man kan henvende sig til nævnet enten direkte eller gennem toldvæsenet.
 Hvis en virksomhed ønsker at indbringe en skønsmæssig ansættelse for  

 nævnet, skal den anmode toldvæsenet om det senest 4 uger efter, at  

 virksomheden har fået skriftlig meddelelse om ansættelsen.
 Virksomheden kan fremstille sin sag mundtligt for nævnet.
