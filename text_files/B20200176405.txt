Bekendtgørelse om ændring af bekendtgørelse om beredskab ved forurening af havet fra olie- og gasanlæg, rørledninger og andre platforme1) § 1 I bekendtgørelse nr. 909 af 10. juli 2015 om beredskab ved forurening af havet fra olie- og gasanlæg, rørledninger og andre platforme foretages følgende ændringer:
 1. Indledningen affattes således:
»I medfør af § 34 a, stk. 3, § 34 b, stk. 2, § 39, stk. 1, § 48, stk. 1, og § 61, stk. 1, i lov om beskyttelse af havmiljøet, jf. lovbekendtgørelse nr. 1165 af 25. november 2019, og § 45 b, stk. 3, i offshoresikkerhedsloven, jf. lovbekendtgørelse nr. 125 af 6. februar 2018, og efter forhandling med beskæftigelsesministeren fastsættes:« 2. I § 1 indsættes som nr. 10:
»10) Effektiviteten af beredskabet ved oliespild: Effektiviteten af beredskabssystemer for spild, når der reageres på et oliespild på grundlag af en analyse af frekvensen, varigheden og tidsbestemmelsen af miljøforhold, som kan forhindre en indsats.
Vurderingen af beredskabseffektivitet ved oliespild udtrykkes som en procentdel af den tid, hvor sådanne forhold ikke er til stede, og omfatter en beskrivelse af driftsbegrænsningerne på de berørte anlæg som et resultat af denne vurdering.« § 2 Bekendtgørelsen træder i kraft den 1. januar 2021.
Miljøministeriet, den 27. november 2020 Lea Wermelin / Henrik Hedeman Olsen 1) Bekendtgørelsen gennemfører dele af Europa-Parlamentets og Rådets direktiv 2013/30/EU af 12. juni 2013 om sikkerheden i forbindelse med offshore olie- og gasaktiviteter og om ændring af direktiv 2004/35/EF, EU-Tidende 2013, nr.
L 178, side 66.
