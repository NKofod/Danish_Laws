Bekendtgørelse om garantibidrag og tarif i 2008 i Arbejdsmarkedets Tillægspension I medfør af § 8 c, stk. 2 og 3 og § 9a, stk. 1 i lov om Arbejdsmarkedet Tillægspension jf. lovbekendtgørelse nr. 848 af 21. juli 2006, som senest ændret ved lov nr. 109 af 26. februar 2008, fastsættes efter indstilling fra bestyrelsen for Arbejdsmarkedets Tillægspension:
Garantibidrag § 1. Efter fradrag af et beløb til finansiering af dødsfaldsydelser, jf. lov om Arbejdsmarkedets Tillægspension § 16, opdeles bidraget i et garantibidrag og et bonusbidrag, jf. lov om Arbejdsmarkedets Tillægspension § 8 c, stk. 3. I 2008 udgør garantibidraget 80 pct.
 Stk. 2. I 2008 fratrækkes der kr. 280,- til finansiering af dødsfaldsydelser, jf. stk. 1.
Tarif § 2. Fastsættelse af tariffen for bidrag vedrørende 2008 sker i henhold til bekendtgørelse om fastsættelse af maksimalt garantibidrag og tarif i Arbejdsmarkedets Tillægspension.
Stk. 2. Ved fastsættelse af tariffen for 2008 anvendes en markedsværdibaseret optjeningsrente.
Den markedsværdibaserede optjeningsrente fastlægges som en markedsrentekurve pr. 30. september 2007. Markedsrentekurven er bestemt som en nulkuponrentestruktur, der er estimeret på baggrund af danske swaprenter med løbetiderne 1, 2, 3, 4, 5, 6, 7, 8, 9, 10, 15, 20, 25 og 30 år.
Estimationsmetoden anmeldes til Finanstilsynet.
 Stk. 3. Den aktuarmæssige formel for fastsættelse af tariffen for 2008 fremgår af Arbejdsmarkedets Tillægspensions pensions- og hensættelsesgrundlag, som er tilgængeligt på Arbejdsmarkedets Tillægspensions internethjemmeside.
 Stk. 4. For hver 100 kr. i garantibidrag vedrørende 2008 optjener medlemmerne ved opnået pensionsalder, jf. § 3 i lov nr. 109 af 26. februar 2008 følgende årlige livsvarige pension:
Tarif for indbetalte bidrag for medlemmer fyldt 65 år § 3. For medlemmer, hvor der sker indbetaling i 2008 efter alder 65, vil der for hver 100 kr. i garantibidrag erhverves følgende årlige livsvarige pensionsret:
Tarif ved udskydelse af udbetaling af pension § 4. Medlemmer, der udskyder udbetalingen af pensionen til udover opnået pensionsalder, jf. § 3 i lov nr. 109 af 26. februar 2008, får forhøjet den årlige pension.
Udskydelse kan ikke ske til udover det fyldte 70. år.
For hver måned udbetalingen af pensionen udskydes i 2008, forhøjes den årlige pension til følgende beløb for hver 100 kr. i årlig pension:
Ikrafttræden § 5. Bekendtgørelsen træder i kraft den 5. marts 2008 og har virkning for bidrag, der vedrører 2008.
