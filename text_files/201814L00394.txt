Betænkning afgivet af Transport-, Bygnings- og Boligudvalget den 6. december 2018 Betænkning over Forslag til lov om ændring af lov om en Cityring og lov om Metroselskabet I/S og Udviklingsselskabet By & Havn I/S (Udvikling af området ved Ny Ellebjerg Station) [af transport-, bygnings- og boligministeren (Ole Birk Olesen)]:
1. Ændringsforslag Enhedslistens medlemmer af udvalget har stillet 1 ændringsforslag til lovforslaget.
2. Indstillinger Et flertal i udvalget (S, DF, V, LA, RV og KF) indstiller lovforslaget til vedtagelse uændret.
Et mindretal  i udvalget (EL) indstiller lovforslaget til forkastelse ved 3. behandling.
Mindretallet til stemme for det stillede ændringsforslag.
Et andet mindretal i udvalget (SF) indstiller lovforslaget til vedtagelse.
Mindretallet vil ved 2. behandling af lovforslaget redegøre for sin stilling til det stillede ændringsforslag.
 Et tredje mindretal i udvalget (ALT) indstiller lovforslaget til vedtagelse med det stillede ændringsforslag.
 Inuit Ataqatigiit, Nunatta Qitornai, Tjóðveldi og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
3. Politiske bemærkninger Enhedslisten Enhedslistens medlemmer af udvalget noterer sig, at det statslige bidrag til udvikling af området ved Ny Ellebjerg Station finansieres ved at overdrage byggeretterne i området til Metroselskabet I/S.
Dermed fortsætter man med at finansiere metrobyggeriet med salg af byggegrunde  en form for jord- og ejendomsspekulation, som Enhedslisten er imod og har været imod, lige siden den første metrostrækning blev etableret.
 Enhedslisten finder ikke, at Metroselskabet I/S er det mest velegnede til at forestå byudvikling i København og har under lovbehandlingen peget på Udviklingsselskabet By & Havn I/S og allerhelst Københavns Kommune.
Enhedslisten har fremsat et ændringsforslag om at fastholde klageretten for beboerne i området i henhold til lov om planlægning, byggeloven, miljøbeskyttelsesloven og lov om miljøvurdering af planer og programmer og af konkrete projekter.
Enhedslisten kan ikke acceptere, at klageretten indskrænkes i planlægnings- og byggemodningsprocessen og henviser til bemærkningerne til ændringsforslaget.
Socialistisk Folkeparti Socialistisk Folkepartis medlemmer af udvalget bemærker, at Enhedslistens ændringsforslag berører samme problemstilling om afskæring af klageretten, som Københavns Kommune nævner i sit høringssvar til udkastet til lovforslaget.
SF opfordrer derfor ministeren til at finde en konstruktiv løsning.
4. Ændringsforslag med bemærkninger Ændringsforslag Til § 1 Af et mindretal (EL), tiltrådt af et mindretal (ALT):
 1) Nr. 2 udgår.
[Regulering og afskæring af klageadgang udgår] Bemærkninger Til nr. 1 Ændringsforslaget medfører, at klageadgangen efter lov om planlægning, byggeloven, miljøbeskyttelsesloven og lov om miljøvurdering af planer og programmer og af konkrete projekter (vvm) ikke afskæres i forhold til de dele af udviklingsprojektet ved Ny Ellebjerg Station, som vedrører planlægning og byggemodning af udviklingsområdet.
Afgørelser efter førnævnte love vil således som udgangspunkt kunne påklages, og eventuelle klager vil i nogle tilfælde kunne have eller tillægges opsættende virkning.
Det er vigtigt, at borgerne har nem og billig adgang til en domstolslignende prøvelse af eventuelle gener eller følger af et stort byggeprojekt.
Enhedslisten mener, at afskæring af klageadgang i forbindelse med de miljømæssige gener, der kan opstå i store byggeprojekter, såsom støv og støj m.v., er i strid med eller på kanten af Århuskonventionen.
 Enhedslisten har ved tidligere lejligheder gjort gældende, at det er vigtigt for borgernes retssikkerhed, at processen i forbindelse med infrastrukturprojekter opleves som ordentlig og demokratisk, så borgerne ikke føler sig tromlet af hensyn til fremdriften i et anlægsprojekt.
Byggeriet af metrocityringen kaster fortsat sine skygger over lovforslag som det foreliggende.
Ved byggeriet af metrocityringen forsømte man en ordentlig dialog med forskellige borgergrupper og undlod i vid udstrækning at tage hensyn til deres synspunkter og forslag.
Et stort projekt som etablering af Ny Ellebjerg metrostation og tilhørende byudvikling har potentiale til at afstedkomme mange klager over støj og støv m.v.
Det er derfor vigtigt, at disse klager ikke blot imødegås med, at »vi har retten på vores side«, som foreslået i lovforslaget, men at klageadgangen følger lovene nævnt i første afsnit af bemærkningerne.
5. Udvalgsarbejdet Lovforslaget blev fremsat den 3. oktober 2018 og var til 1. behandling den 23. oktober 2018. Lovforslaget blev efter 1. behandling henvist til behandling i Transport-, Bygnings- og Boligudvalget.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har behandlet lovforslaget i 2 møder.
Høringssvar Et udkast til lovforslaget har inden fremsættelsen været sendt i høring, og transport-, bygnings- og boligministeren sendte den 28. juni 2018 dette udkast til udvalget, jf.
TRU alm. del  bilag 348 (folketingsåret 2017-18). Den 3. oktober 2018 sendte transport-, bygnings- og boligministeren høringssvarene og et høringsnotat til udvalget.
Bilag Under udvalgsarbejdet er der omdelt 4 bilag på lovforslaget.
Spørgsmål Udvalget har under udvalgsarbejdet stillet 4 spørgsmål til transport-, bygnings- og boligministeren til skriftlig besvarelse, som ministeren har besvaret.
Kim Christiansen (DF) nfmd.
Merete Dea Larsen (DF) Claus Kvist Hansen (DF) Mette Hjermind Dencker (DF) Jan Erik Messmann (DF) Henrik Brodersen (DF) Kristian Pihl Lorentzen (V) Hans Andersen (V) Hans Christian Schmidt (V) Jane Heitmann (V) Louise Schack Elholm (V) Carsten Kissmeyer (V) Leif Mikkelsen (LA) Villum Christensen (LA) Brigitte Klintskov Jerkel (KF) Christian Rabjerg Madsen (S) Erik Christensen (S) Kaare Dybvad (S) Lennart Damsbo-Andersen (S) fmd.
Magnus Heunicke (S) Rasmus Prehn (S) Mette Reissmann (S) Daniel Toft Jakobsen (S) Henning Hyllested (EL) Eva Flyvholm (EL) Roger Courage Matthisen (ALT) Andreas Steenberg (RV) Karsten Hønge (SF) Kirsten Normann Andersen (SF) Inuit Ataqatigiit, Nunatta Qitornai, Tjóðveldi og Javnaðarflokkurin havde ikke medlemmer i udvalget.
