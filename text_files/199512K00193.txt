Nr LSF 193 Forslag til Lov om ændring af lov om private bidrag til politiske partier  

 og offentliggørelse af politiske partiers regnskaber Fremsat af Aage Frandsen (SF) Anne Baastrup (SF) Steen Gade (SF) Holger K.  

 Nielsen (SF) den 30. januar 1996 I lov nr. 404 af 13. juni 1990 om private bidrag til politiske partier og  

 offentliggørelse af politiske partiers regnskaber, som ændret ved lov nr. 394  

 af 14. juni 1995, foretages følgende ændring:
 1. § 2, stk. 1 og 2, ophæves, og i stedet  

 indsættes:
 »Medlemmer og medlemsorganisationer, der ønsker at blive fritaget for  

 at betale bidrag til politiske partier eller partipolitiske formål i øvrigt  

 over medlemskontingentet, skal afgive en skriftlig erklæring herom.  

 Medlemsorganisationer, der ønsker at blive fritaget for at betale bidrag,  

 skal træffe beslutning herom i et tilsvarende forum, hvori foreningen har  

 truffet beslutningen.
Stk. 2. Foreningen skal en gang hvert år tilsende medlemmerne og  

 medlemsorganisationerne en blanket, der indeholder teksten til en sådan  

 erklæring.
Denne forpligtelse kan opfyldes ved, at blanketten trykkes i et  

 medlemsblad eller lignende publikation.
Erklæringen skal have følgende tekst:  

 »Jeg/Medlemsorganisationen ønsker at være fritaget for at betale bidrag  

 til politiske partier eller partipolitiske formål i øvrigt over  

 medlemskontingentet.« En kopi af blanketten indsendes til  

 justitsministeren tillige med dokumentation for, at blanketten er tilsendt  

 foreningens medlemmer og medlemsorganisationer.
Stk. 3. Hvis et medlem af en medlemsorganisation i modsætning til  

 sin organisation ønsker at bidrage til en forening, skal det pågældende  

 medlem kunne bidrage til foreningen med henblik på bidrag til politiske  

 partier og partipolitiske formål ved at tilmelde sig efter samme kriterier,  

 som et medlem eller en medlemsorganisation bliver fritaget for at yde bidrag,  

 jf. stk. 1 og 2.' Stk. 3 og 4 bliver herefter stk. 4 og 5.
Bemærkninger til lovforslaget Ved lov nr. 404 af 13. juni 1990 om private bidrag til politiske partier  

 og offentliggørelse af politiske partiers regnskaber blev det muligt for et  

 medlem af en forening, der ønsker at yde bidrag til politiske partier eller  

 partipolitiske formål, at blive fritaget for at yde sådanne bidrag.
Men når der er tale om foreninger, der har medlemsorganisationer som  

 medlemmer, er dette ikke muligt.
Hvis f.eks.
LO beslutter at yde bidrag til  

 politiske partier eller partipolitiske formål, kan medlemsorganisationer som  

 SiD, HK, Teknisk Landsforbund, Socialpædagogernes Landsforbund osv. alligevel  

 ikke fritages for at yde bidrag.
Det samme gælder, hvis LO i en bestemt by  

 træffer en tilsvarende beslutning.
Så kan de lokale SiD-, HK-afdelinger osv.  

 ikke blive fritaget for at yde bidrag, fordi SiD, HK m.fl. er medlemmer af  

 LO.
Det samme gælder en lokal SiD-afdeling i forhold til en beslutning  

 truffet af SiD på forbundsplan.
På tilsvarende måde gælder det for Dansk  

 Familielandbrug i forhold til Landbrugsraadet, en lokal landboforening i  

 forhold til hovedorganisationen, en lokal arbejdsgiverforening i forhold til  

 DA osv.
Forslaget indebærer, at en medlemsorganisation skal kunne beslutte at  

 undlade at bidrage til politiske partier eller partipolitiske formål, selv om  

 den forening, hvor den pågældende organisation er medlem, har besluttet noget  

 andet.
Til gengæld skal enkeltmedlemmer af en sådan medlemsorganisation kunne  

 tilmelde sig bidragydelsen.
Ideelt set burde der efter forslagsstillernes opfattelse være en generel  

 tilmeldingsmulighed og ikke en mulighed for at blive fritaget.
Men  

 forslagsstillerne er med dette forslag ikke gået længere end til, at også  

 medlemsorganisationer kan blive fritaget, hvorefter det må være logisk, at  

 enkeltmedlemmer kan tilmelde sig.
 At den nuværende lov giver mulighed for, at medlemmer kan blive fritaget  

 for at yde bidrag, giver ikke mulighed for, at alle medlemmer kan blive  

 fritaget, fordi en række foreninger som LO, Landbrugsraadet m.fl. har  

 medlemsorganisationer som medlemmer, og fordi en række organisationer på  

 forbundsplan som HK, SID, DA m.fl., har lokalforeninger.
 Derfor er det stillede forslag et forsøg på at tilgodese den intention,  

 som ligger i den eksisterende lov, om, at intet medlem skal kunne tvinges til  

 at yde bidrag imod sin vilje.
 På samme måde som en forening på demokratisk vis kan beslutte at yde  

 bidrag til politiske partier og partipolitiske formål, skal en anden forening  

 (medlemsorganisation), der er medlem af den pågældende forening, også på  

 demokratisk vis kunne beslutte, at man ikke vil bidrage med beløb svarende  

 til medlemsorganisationens medlemstal.
