Formålet med registeret er at effektivisere informationsanvendelsen i Told*Skat, at forbedre service over for borgerne, at sikre hurtigere tilpasning af ændret og ny lovgivning, at sikre øget effektivitet og ensartethed i Told*Skats kontrol, at sikre øget træfsikkerhed og koordinering i forbindelse med kontrolopgaver, at danne grundlag for en effektiv opgaveløsning i Told*Skat, at etablere et fremtidssikret fundament for Told*Skats opkrævning, at sikre en effektiv restanceinddrivelse, at danne grundlag for det forebyggende restancearbejde samt at lette og effektivisere udsøgning og udskrivning af oplysninger om personale.
Personkreds: Registeret må kun indeholde oplysninger om personer, selskaber og andre juridiske enheder, der er eller har været registreret hos Told*Skat efter eksempelvis told- og/eller forbrugsafgiftslovningen, merværdiafgiftsloven, lov om bidrag til arbejdsmarkedsfonde, kildeskatteloven og selskabsskatteloven.
Herudover må registeret indeholde oplysninger om personer, som er eller har været ansat i Told*Skat eller som modtager eller har modtaget vedlag fra Told*Skat.
 Ikrafttrædelsesdato: 15/06/1997.
