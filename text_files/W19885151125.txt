 Bødefældtes advokat klager over tilsigelse til udståelse af  

 forvandlingsstraf for bøde, der var ikendt ham af Advokatnævnet.
 Justitsministeriet meddeler, at bøden er exigibel.
 En advokat var af Advokatnævnet ikendt visse bøder i medfør af  

 retsplejelovens § 147 c, stk. 1, for overtrædelse af retsplejeloven.
Der var fastsat forvandlingsstraf for disse bøder ved byretten.
Bødefældte  

 klagede over tilsigelse til udståelse af bødeforvandlingsstraffene under  

 henvisning til at der ikke var hjemmel til tvangsinddrivelse eller  

 hensættelse til udståelse af bødeforvandlingsstraffene.
 Justitsministeriet meddelte, at retsplejelovens § 147 d, stk. 1 - 2,  

 forudsætningsvis afgjorde spørgsmålet om bødernes exigibilitet (mangel på  

 dette ville gøre Advokatnævnets afgørelse illusoriske). Da bøderne således  

 var exigible, måtte de almindelige bødeinddrivelsesregler i straffelovens §§  

 52 og 53 også finde anvendelse på dette forhold.
