1. Økonomi- og budgetministeriet har ved cirkulære af  

 5. juli 1973, samt cirkulære APD. nr. 11/91 af 18. marts 1991, der vedlægges, fastsat regler om statstjenestemænds forhold i forbindelse med sygdom.
 2. I tilslutning til ovennævnte cirkulære bemærkes  

 følgende:
a.
Ifølge § 1, stk. 1, skal sygdomsforfald anmeldes til tjenestestedet  

 uden ugrundet ophold.
Det påhviler herefter vedkommende tjenestemand at sørge  

 for, at tjenestestedet inden arbejdstidens begyndelse på den første sygedag  

 eller snarest muligt derefter modtager meddelelse om sygdomsforfaldet.
b.
Efter § 1, stk. 2, påhviler det tjenestemanden at præstere  

 dokumentation for sygdomsforfald.
Som en forsøgsordning vil dokumentationen i  

 lighed med den på det private arbejdsmarked aftalte ordning som hovedregel  

 bestå i en af tjenestemanden underskrevet erklæring om at være uarbejdsdygtig  

 på grund af sygdom, og om sygdommen forventes at blive af kortere eller  

 længere varighed.
 Erklæringen kan afgives på blanket vare nr. 575.4311, form.nr. 1149.
Lægeattest - i form af den sædvanlige afkrydsningsformular - bør normalt  

 kun forlanges anvendt til dokumentation, der kræves efter § 1, stk. 2,  

 såfremt tjenestemandens forudgående sygemeldingers antal og/eller karakter  

 taler derfor.
For fraværelser under 4 dage kræves i så fald som hidtil en  

 skriftlig anmodning til lægen om udstedelse af lægeattest.
Ovennævnte attest  

 betales af tjenestestedet, jf. cirkulære APD. nr. 11/91, stk. 7.
c.
Ifølge § 1, stk. 3, er der adgang til at forlange en attest fra  

 tjenestemandens læge eller specialist om sygdommens forventede varighed.  

 Denne udtalelse kan forlanges efter 14 dages sygdom og betales af  

 tjenestestedet.
Der kan benyttes blanket vare nr. 575.4312, form.nr. 1150.
d.
I tilslutning til nyordningen omkring tjenestemænds sygdom har  

 tjenestemandsorganisationerne stillet forslag om, at en tjenestemands  

 anmodning om tjenestefrihed til pasning af sygt, mindreårigt, hjemmeværende  

 barn imødekommes, når hensynet til barnets forhold gør dette nødvendigt og  

 forholdene på tjenestestedet tillader det.
På denne baggrund etableres der en  

 forsøgsordning, således at der på barnets 1. sygedag i fornødent omfang kan  

 gives delvis eller hel tjenestefrihed uden lønafkortning.
De i § 4, stk. 1,  

 omhandlede sygedagslister suppleres med oplysninger om fravær på grund af  

 børns sygdom.
Det bemærkes, at en tjenestemands adgang til at benytte  

 forsøgsordningen kan inddrages ved misbrug.
e.
Ovennævnte bestemmelser vil være at bringe i anvendesle for  

 ikke-tjenestemandsansat civilt personel, der aflønnes med en  

 tjenestemandslignende løn, samt ikke-tjenestemandsansat månedslønnet militært  

 personel til frivillig tjeneste.
 3. Kundgørelse for Forsvaret B.9-1 af 1. juli 1989  

 ophæves.
 P.M.V.
 E.B.
