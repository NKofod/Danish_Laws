(Til politiet og statens bilinspektion) 1. Justitsministeriet har i en række sager fået  

 forelagt spørgsmål om klassifikation af nogle mindre motordrevne køretøjer,  

 der anvendes til godsbefordring (f. eks. »Farmers Truck« og  

 lignende). Karakteristisk for køretøjerne har været, at egenvægten har været  

 forholdsvis lav (normalt under 400 kg), og at maksimumshastigheden har været  

 mellem ca. 8 km i timen og ca. 30 km i timen.
 Justitsministeriet har hidtil normalt klassificeret de pågældende  

 køretøjer som motorkøretøjer, jfr. færdselslovens §§ 2, nr. 13, og 69, stk.  

 1.
 2. Efter færdselslovens § 69, stk. 2, sammenholdt med  

 § 72 bestemmer justitsministeriet herved, at et motordrevet køretøj skal  

 anses som motorredskab, jfr. færdselslovens § 2, nr. 14, såfremt følgende  

 krav er opfyldt:
3. For et køretøj, der efter pkt. 2 anses som  

 motorredskab, gælder de almindelige bestemmelser vedrørende motorredskab,  

 herunder bestemmelserne om indretning og udstyr og kørekort.
Uanset § 38,  

 stk. 2, i justitsministeriets bekendtgørelse nr. 154 af 20. april 1977 om  

 køretøjers indretning og udstyr m. v. må påhængsvogne efter et sådant køretøj  

 benyttes til almindelig godstransport, men derimod ikke til persontransport.  

 Det er dog en betingelse for kørsel med godsbefordrende påhængsvogne, at  

 køretøjets ansvarsforsikring dækker kørslen med disse.
Til køretøjet må højst  

 kobles to påhængsvogne eller en påhængsvogn og et påhængsredskab, jfr.  

 færdselslovens § 70, stk. 1, 2. pkt.
 4. Køretøj, der efter pkt. 2 anses som motorredskab,  

 betegnes mini-trucks.
Justitsministeriet, den 27. juni 1979 P.
M.
V.
E.
B.
