Klage  

 over manglende information om risici for blodpropper i forbindelse med  

 ændring  

 af langvarig kønshormonbehandling Nævnet fandt ikke grundlag for at kritisere speciallægen  

 for hans information af patienten.
Nævnet lagde vægt på, at der forelå  

 modstridende oplysninger fra patienten og speciallægen om, hvorvidt  

 speciallægen afviste, at der var risiko for blodpropper i forbindelse med  

 medicinering med Econ, og at der i et sådant tilfælde gælder et almindeligt  

 retsprincip om, at tvivlen skal komme den indklagede til gode.
På denne  

 baggrund fandt nævnet ikke grundlag for at fastslå, at speciallægen overfor  

 patienten havde afvist, at der var risiko for blodpropper i forbindelse med  

 medicinering med Econ.
Nævnet fandt imidlertid grundlag for at kritisere  

 speciallægen for ikke at have journalført sin information om risiko for  

 komplikationer og bivirkninger i forbindelse med ændring af den igangværende  

 kønshormonbehandling.
Nævnet lagde vægt på, at speciallægen i sin journal  

 ikke  

 havde noteret noget om information til patienten i relation til eventuelle  

 bivirkninger ved kønshormonbehandlingen, og at det fremgår af  

 Sundhedsstyrelsens cirkulære nr. 235 af 19. december 1996 om lægers pligt til  

 at føre ordnede optegnelser (journalføring) § 6, at journalen skal indeholde  

 hvilken information, der er givet patienten, samt hvad patienten har  

 tilkendegivet på baggrund af den givne information.
Nævnet lagde herunder vægt på, at det er almindelig  

 kendt, at hormonbehandling med østrogen/gestagen er forbundet med en øget  

 risiko for årebetændelse i vener med risiko for blodprop i lungerne (venøs  

 tromboemboli). Skønsmæssigt er risikoen øget med op til tre gange i forhold  

 til  

 ikke-behandlede kvinder.
Risikoen for blodpropper i arterierne til hjernen er  

 øget med op til to gange, mens risikoen for blodprop i hjertets arterie næppe  

 er øget væsentligt.
Risikoen for blodprop i tarmens arterier er ligeledes  

 næppe  

 væsentlig forøget.
 I betragtning af den førnævnte forøgede risiko for  

 blodpropper sammenholdt med, at patienten i mange år havde været i behandling  

 med kvindelige kønshormoner på grund af overgangsaldersymptomer  

 (hormon-substitutionsterapi) og først den 29. august 2000 påbegyndte et  

 behandlingsforløb ved speciallægen, var det således nævnets opfattelse, at  

 speciallægen i det konkrete tilfælde burde have journalført, hvilken  

 information han ved påbegyndelsen af behandlingen med Econ gav med hensyn til  

 risikoen for bivirkninger og komplikationer, uanset risikoen for  

 blodpropsygdom  

 med det nye præparat (Econ) ikke var væsentlig forskellig fra de risici i  

 forbundet med de præparater, som patienten tidligere havde været behandlet  

 med.
