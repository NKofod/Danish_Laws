 I henhold til § 4, stk. 4 og § 19 a i lov om gymnasieskoler og  

 studenterkursus, jfr. lovbekendtgørelse nr. 715 af 18. november 1987,  

 fastsættes følgende:
 § 1.  For elever, der midlertidigt på grund af sygdom  

 ikke kan følge skolens almindelige undervisning i længere tid, iværksættes  

 der undervisning efter reglerne i denne bekendtgørelse.
 § 2.  Ved fravær på grund af sygdom, der forventes at  

 vare i længere tid, skal skolen snarest og senest 2 uger (10 skoledage)  

 efter, at eleven sidst deltog i skolens undervisning rette henvendelse til  

 forældrene med henblik på iværksættelse af sygeundervisning, hvis forældrene  

 og eleven ønsker det, jfr. dog stk. 4.
Stk. 2.  Skolen sørger for, at den nødvendige  

 undervisning iværksættes.
Tiden for undervisningen og dennes omfang, jfr. §§  

 4 og 6, aftales med forældrene og eleven.
 Stk. 3.  Opholder eleven sig på et sygehus, et hospital  

 eller en anden institution, træffes der endvidere nærmere aftale om  

 undervisningens afvikling med vedkommende institution.
 Stk. 4.  Forventes det, at det samlede fravær ikke vil  

 overstige 3 uger (15 skoledage), iværksættes der ikke sygeundervisning.
 § 3.  Formålet med undervisningen er at sikre, at  

 eleven ved genoptagelse af almindelig skolegang efter sygdommens ophør kan  

 følge undervisningen i sin klasse.
Stk. 2.  Undervisningen skal koncentreres om fag og  

 emner, som eleven har vanskeligt ved at tilegne sig på egen hånd, og skal i  

 øvrigt være i overensstemmelse med den undervisning, der gives i elevens  

 klasse.
Såfremt undervisningen ikke kan varetages af elevens egne lærere,  

 skal den i nødvendigt omfang tilrettelægges efter aftale med disse.
 § 4.  Undervisningens omfang, der til enhver tid må  

 afpasses efter elevens helbredstilstand kan ikke overstige 5 ugentlige timer,  

 og kan ikke strække sig over mere end 8 uger (40 skoledage), jfr. dog § 6.
§ 5.  Sygeundervisning bør så vidt muligt varetages af  

 elevens egne lærere.
Når særlige forhold taler derfor, kan den dog varetages  

 af andre lærere, der er fortrolige med undervisning til studentereksamen i de  

 pågældende fag.
 § 6.  Direktoratet for Gymnasieskolerne og Højere  

 Forberedelseseksamen kan fastsætte nærmere regler om iværksættelse af  

 sygeundervisning og om dennes sædvanlige omfang.
 Stk. 2.  Når der foreligger særlige forhold, kan det  

 ugentlige timetal og tidsrummet, hvori der kan gives sygeundervisning, jfr. §  

 4, forhøjes henholdsvis forlænges.
 Stk. 3.  Til en elev, der ved hyppige kortvarige fravær  

 på grund af sygdom har forsømt eller forventes at være nødt til at forsømme  

 undervisningen i længere tid, kan der gives supplerende undervisning i  

 tilslutning til elevens deltagelse i den almindelige skolegang.
Stk. 4.  Afgørelse om undervisning efter stk. 2 og 3  

 træffes efter indstilling fra skolen af amtskommunen, henholdsvis kommunen  

 for så vidt angår de amtskommunale skoler og skolerne i Københavns og  

 Frederiksberg kommuner.
For private skoler træffes afgørelse af skolen.
 § 7.  Klage over afgørelser om sygeundervisning efter  

 § 6 kan indbringes for Direktoratet for Gymnasieskolerne og Højere  

 Forberedelseseksamen inden 4 uger fra den dag, afgørelsen er meddelt den  

 pågældende.
 Stk. 2.  Direktoratets afgørelser efter denne  

 bekendtgørelse kan ikke indbringes for højere administrativ myndighed.
 § 8.  Er eleven ikke undergivet forældremyndighed,  

 træffes aftalen om iværksættelse af sygeundervisning, jfr. § 2, st. 1 og 2,  

 med eleven.
 § 9.  Bekendtgørelsens regler finder tilsvarende  

 anvendelse for elever på studenterkursus, jfr. § 1, stk. 2, i lov om  

 gymnasieskoler og studenterkursus, lovbekendtgørelse nr. 715 af 18. november  

 1987.
 § 10.  Bekendtgørelsen træder i kraft den 1. december  

 1987.
 Stk. 2.  Bekendtgørelse nr. 562 af 6. november 1978 om  

 sygeundervisning for elever i gymnasieskoler m.v. og bekendtgørelse nr. 551  

 af 8. november 1984 om ændring af bekendtgørelse om sygeundervisning for  

 elever i gymnasieskoler m.v. ophæves.
Undervisningsministeriet, den 18.  

 november 1987 P.M.V.
HELGE THOMSEN /Hanne Koktvedgaard (* 1) Bekendtgørelsen er en ajourføring af reglerne i  

 Undervisningsministeriets bekendtgørelse nr. 562 af 6. november 1978 om  

 sygeundervisning for elever i gymnasieskoler m.v. og de ved bekendtgørelse  

 nr. 551 af 8. november 1984 gennemførte ændringer heraf.
Samtidig er reglerne  

 om klageadgang ændret, således at Direktoratet for Gymnasieskolerne og Højere  

 Forberedelseseksamen er øverste klageinstans, jfr. § 7.
