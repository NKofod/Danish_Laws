Bekendtgørelse om fredning og  

 vildtreservat i Tihøje og Vind I medfør af § 51, stk. 1, § 70, § 73, stk. 4, og § 89, stk. 3, i  

 lov om naturbeskyttelse, jf. lovbekendtgørelse nr. 835 af 1. november  

 1997 samt § 33, § 49, stk. 1 og 3, og § 54, stk. 3, i lov om jagt og  

 vildtforvaltning, jf. lovbekendtgørelse nr. 114 af 28. januar 1997,  

 fastsættes:
Formål § 1. Bekendtgørelsen har til formål  

 at beskytte Vind og Tihøje heder som levested for flora og fauna,  

 herunder især som yngleområde for hede- og hedemosefugle.
Afgrænsning § 2. Vind og Tihøje Vildtreservat i  

 Ringkøbing Amt omfatter hederne ved Vind og Tihøje, som angivet  

 på kortbilag:
 1)	Vind Hede: del af matr.nr. 1a, matr.nr. 1f og  

 1g Sandfær, Vind, matr.nr. 1o, 1q, 1s,  

 4a og 4b Kirkegård, del af 1a samt 2h,  

 4b og 6 Fuglsang, Vind, 1 b og 1c Bar, Vind, der mod  

 nordvest afgrænses af Råstedvej og mod syd af stien mellem  

 Sandfær og Fuglsang Bro.
 2)	Tihøje: matr.nr.1d, 1i og 3c Vognstrup  

 By, Vinding.
Reservatbestemmelser § 3. Det er forbudt at medtage hunde.
 Stk. 2. Opgravning af planter er forbudt.
 Stk. 3. Tobaksrygning  og brug af åben ild er  

 forbudt.
Færdsel § 4. Færdsel er forbudt fra 1. marts til 30.  

 juni.
Den øvrige del af året er færdsel kun tilladt til  

 fods.
 Stk. 2. Bestemmelsen i stk. 1 gælder ikke  

 for:
 1)	Færdsel på vejen fra Vind til Fuglsang Bro og  

 Råstedvej (Vind Hede).
 2)	Færdsel på vejen mellem Røddinglund og Agerfeld  

 (Tihøje).
 3)	Færdsel til fods og på cykel ad sporet fra  

 Røddinglundvej syd om punkt 111 og ad stien fra Røddinglundvej  

 til punkt 111 (Tihøje).
Dispensation og tilsyn § 5. Skov- og Naturstyrelsen kan, når  

 særlige forhold taler derfor, dispensere fra bestemmelserne i § 3 og §  

 4.
 Stk. 2. Skov- og Naturstyrelsens afgørelser efter  

 stk. 1 kan ikke indbringes for anden administrativ myndighed.
 § 6. Skov- og Naturstyrelsen fører tilsyn  

 med, at reservatbestemmelserne overholdes.
Straf og ikrafttræden § 7. Overtrædelse af bestemmelserne i § 3 og  

 § 4 eller af vilkår, der er fastsat i en dispensation i medfør  

 af § 5 straffes med bøde, med mindre strengere straf er forskyldt  

 efter anden lovgivning.
 § 8. Bekendtgørelsen træder i kraft  

 den 1. januar 2002.
Stk. 2. Samtidig hermed ophæves 1)	Bekendtgørelse nr. 402 af 19. august 1943 om fredning af  

 dyrelivet på arealer ved Tihøje i Vinding og Vildbjerg Sogne i  

 Ringkøbing Amt.
 2)	Bekendtgørelse nr. 14 af 16. januar 1945 om Fredning af  

 dyrelivet på arealer i Vind Sogn, Ringkøbing.
