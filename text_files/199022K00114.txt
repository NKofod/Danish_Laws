Nr LSF 114 Forslag til Lov om ændring af lov om social bistand og lov om social  

 pension (Delegation til selvejende institutioner, betaling for midlertidigt  

 ophold, udbetaling af pension m.v.) Fremsat af socialministeren (Else Winther Andersen) den 31. januar 1991 Vedtaget ved tredjebehandling den 30. maj 1991 Lov nr. 400 af 06/06/1991 § 1 I lov om social bistand, jf. lovbekendtgørelse nr. 817 af 6. december  

 1990, foretages følgende ændringer:
 1. I § 9 indsættes som stk. 2:
»Stk. 2. Kommunalbestyrelsen eller amtsrådet kan overlade sine  

 beføjelser efter denne lov til en selvejende institution, som har  

 driftsoverenskomst med kommunen eller amtskommunen, i det omfang beføjelserne  

 knytter sig til administrationen og driften af den virksomhed, der udøves i  

 henhold til overenskomsten.
Kommunalbestyrelsen eller amtsrådet fastsætter  

 omfanget af beføjelserne og kan give retningslinjer for udøvelsen af  

 disse.« 2. I § 85, stk. 1, udgår 2. pkt.
 3. I § 85 b ændres »1990« til: »1992«.
 4. Efter § 86 indsættes i kapitel 16:
»  § 86 a.
Kommunalbestyrelsen kan opkræve betaling for  

 midlertidigt døgnophold, der anvises af kommunalbestyrelsen.
Betalingen for  

 kost og øvrige ydelser fastsættes som for personer i eget hjem.
Der kan ikke  

 opkræves betaling for bolig, og betalingen skal fastsættes således, at  

 pågældende bevarer et beløb til dækning af husleje og andre udgifter i  

 forbindelse med opretholdelsen af den hidtidige bolig.« 5. Efter § 118 indsættes:
 » § 119. Amtsrådet kan i en forsøgsperiode beslutte, at  

 beboerne i en eller flere døgninstitutioner for voksne med vidtgående fysiske  

 eller psykiske handicap efter bistandslovens § 112, stk. 1, og i særlige  

 plejehjem efter bistandslovens § 112, stk. 2, bortset fra aflastningspladser  

 og særlige plejehjem, der er bestemt til periodevis indlæggelse til  

 rekreation eller behandling, skal betale for de ydelser, de modtager som led  

 i institutionsopholdet.
Stk. 2. Betalingen for bolig udgør 15 pct. af beboerens  

 indkomstgrundlag opgjort efter reglerne i § 54, stk. 3-9, mens betaling for  

 varme og el svarer til omkostningerne.
For øvrige ydelser fastsættes betaling  

 som for personer i eget hjem.
Betalingen kan modregnes i den sociale pension.  

 Dækning af de særlige behov for bistand, som er forudsat i § 112, stk. 1 og  

 2, er dog gratis for beboeren.
 Stk. 3. Den enkelte beboer skal efter betaling for de samlede  

 ydelser mindst have et beløb til rådighed, der svarer til beløbet til  

 personlige fornødenheder efter §§ 84 og 118, stk.1. Reglen i § 85, stk. 2,  

 finder tilsvarende anvendelse.
 Stk. 4. Hvis amtsrådet skønner, at en beboer ikke kan administrere  

 pensionen, sendes indstilling til kommunalbestyrelsen om anvendelse af  

 reglerne i § 36 i lov om social pension.
 Stk. 5. Forsøgsperioden ophører den 31. december 1993.
§ 120. Forslag til revision af reglerne i § 119 om ydelser og  

 betaling for beboere i døgninstitutioner for voksne med vidtgående fysiske  

 eller psykiske handicap og særlige plejehjem fremsættes for Folketinget inden  

 udgangen af 1993.« 6. I § 136, stk. 2, ændres »1989 og 1990« til:  

 »1991 og 1992« og »950 kr. månedlig og 1.000 kr.  

 månedlig« til: »380 kr. månedlig og 280 kr. månedlig.« 7. I § 136, stk. 3, ændres »48 mio. kr. for finansåret  

 1989 og 97 mio. kr. for finansåret 1990.« til: »68 mio. kr. for  

 finansåret 1991 og 84 mio. kr. for finansåret 1992.« 8. I § 136 indsættes som stk. 4 og 5:
»Stk. 4. Til betalingsordninger efter § 119 er afsat 11 mio. kr. i  

 1992 og 22 mio. kr. i 1993. Betalingsordning efter § 119 kan først  

 iværksættes efter tilslutning fra Socialministeriet.
Socialministeriets  

 tilslutning vil blive givet inden for de i 1. punktum fastsatte rammer for de  

 samlede statsudgifter.
Stk. 5. For en person med pension efter den sociale  

 pensionslovgivning, som er optaget i en institution efter bistandslovens §  

 112, stk. 1, der er omfattet af § 119, betaler amtskommunen til staten et  

 beløb, der udgør 5.410 kr. månedlig i 1992 og 5.510 kr. månedlig i 1993.  

 Beløbet betales fra det tidspunkt, hvor institutionen bliver omfattet af §  

 119. Bestemmelsen i stk. 1, 3. pkt., gælder tilsvarende for disse  

 institutioner.« § 2 I lov om social pension, jf. lovbekendtgørelse nr. 497 af 4. juli 1989,  

 som ændret senest ved § 6 i lov nr. 794 af 30. november 1990, foretages  

 følgende ændringer:
 1. I § 46 indsættes som stk. 7:
»Stk. 7. Ved optagelse på institution efter bistandslovens § 112,  

 stk. 2, udbetales bistands- eller plejetillæg alene indtil udgangen af den  

 måned, der følger efter optagelsesmåneden.
Udbetalingen ophører dog ikke ved  

 ophold i særlige plejehjem, der er bestemt til periodevis indlæggelse til  

 rekreation eller behandling.« 2. Efter § 46 indsættes:
» § 46 a.
Uanset bestemmelsen i § 46, stk. 1, bevares  

 pensionen for personer, for hvem der er truffet bestemmelse om optagelse på  

 en institution, der er omfattet af bestemmelsen i § 85 a i lov om social  

 bistand.
 Stk. 2. Uanset bestemmelsen i § 46, stk. 1, bevares pensionen,  

 bortset fra et eventuelt tilkendt bistands- eller plejetillæg, for personer,  

 for hvem der er truffet bestemmelse om optagelse på en institution, der er  

 omfattet af bestemmelsen i § 119 i lov om social bistand.
Stk. 3. Uanset bestemmelsen i § 46, stk. 4, bevares pensionen  

 bortset fra et eventuelt tilkendt bistands- eller plejetillæg for personer,  

 der har ophold på en institution, der er omfattet af bestemmelsen i § 119 i  

 lov om social bistand.« 3. I § 58 ændres »pensionist« til:  

 »person«.
§ 3 Stk. 1. Loven træder i kraft den 1. juli 1991.
 Stk. 2. § 1, nr. 6 og 7, har virkning fra den 1. januar 1991.
 Stk. 3. § 1, nr. 5 og 8, har virkning fra den 1. januar 1992.
 Stk. 4. § 2, nr. 1, har fra den 1. januar 1992 virkning for  

 bistands- eller plejetillæg til personer, der på dette tidspunkt har ophold  

 på de nævnte institutioner.
 Stk. 5. § 2, nr. 2, har virkning fra den 1. januar 1992.  

 Bestemmelsen har dog fra den 1. juli 1991 virkning for de personer, der på  

 dette tidspunkt er omfattet af pensionslovens § 46, stk. 1, og for hvem der  

 er truffet afgørelse om optagelse i plejehjem, der er omfattet af  

 bestemmelsen i § 85 a i lov om social bistand.
Oprindeligt fremsat forslag § 1 I lov om social bistand, jf. lovbekendtgørelse nr. 817 af 6. december  

 1990, foretages følgende ændringer:
 1. I § 9 indsættes som stk. 2:
» Stk. 2. Kommunalbestyrelsen eller amtsrådet kan overlade  

 sine beføjelser efter denne lov til en selvejende institution, som har  

 driftsoverenskomst med kommunen eller amtskommunen, i det omfang beføjelserne  

 knytter sig til administrationen og driften af den virksomhed, der udøves i  

 henhold til overenskomsten.
Kommunalbestyrelsen eller amtsrådet fastsætter  

 omfanget af beføjelserne og kan give retningslinjer for udøvelsen af  

 disse.«.
 2. I § 85, stk. 1, udgår 2. pkt.
 3. I § 85 b ændres »1990« til: »1992«.
 4. Efter § 86 indsættes i kap. 16:
» § 86 a.
Kommunalbestyrelsen kan opkræve betaling for  

 midlertidigt døgnophold, der anvises af kommunalbestyrelsen.
Betalingen for  

 kost og øvrige ydelser fastsættes som for personer i eget hjem.
Der kan ikke  

 opkræves betaling for bolig, og betalingen skal fastsættes således, at  

 pågældende bevarer et beløb til dækning af husleje og andre udgifter i  

 forbindelse med opretholdelsen af den hidtidige bolig.« 5. Efter § 118 indsættes:
 » § 119. Amtsrådet kan i en forsøgsperiode beslutte, at  

 beboerne i en eller flere døgninstitutioner for voksne med vidtgående fysiske  

 eller psykiske handicap efter bistandslovens § 112, stk. 1, og i særlige  

 plejehjem efter bistandslovens § 112, stk. 2, bortset fra aflastningspladser  

 og særlige plejehjem, der er bestemt til periodevis indlæggelse til  

 rekreation eller behandling, skal betale for de ydelser, de modtager som led  

 i institutionsopholdet.
Stk. 2. Betalingen for bolig udgør 15 pct. af beboerens  

 indkomstgrundlag, opgjort efter reglerne i § 54, stk. 3-9, mens betaling for  

 varme og el svarer til omkostningerne.
For øvrige ydelser fastsættes betaling  

 som for personer i eget hjem.
Betalingen kan modregnes i den sociale pension.  

 Dækning af de særlige behov for bistand, som er forudsat i § 112, stk. 1 og  

 2, er dog gratis for beboeren.
 Stk. 3. Den enkelte beboer skal efter betaling for de samlede  

 ydelser mindst have et beløb til rådighed, der svarer til beløbet til  

 personlige fornødenheder efter §§ 84 og 118, stk.1. Reglen i § 85, stk. 2,  

 finder tilsvarende anvendelse.
 Stk.4. Hvis amtsrådet skønner, at en beboer ikke kan administrere  

 pensionen, sendes indstilling til kommunalbestyrelsen om anvendelse af  

 reglerne i § 36 i lov om social pension.
 Stk. 5. Forsøgsperioden ophører den 31. december 1993.«.
 6. Efter § 119 indsættes:
 » § 120. Forslag til revision af reglerne i § 119 om ydelser  

 og betaling for beboere i døgninstitutioner for voksne med vidtgående fysiske  

 eller psykiske handicap og særlige plejehjem fremsættes for Folketinget inden  

 udgangen af 1993.«.
 7. I § 136, stk. 2, ændres »1989 og 1990« til:  

 »1991 og 1992« og »950 kr. månedlig og 1.000 kr.  

 månedlig« til: »450 kr. månedlig og 350 kr. månedlig.«.
 8. I § 136, stk. 3, ændres »48 mio. kr. for finansåret  

 1989 og 97 mio. kr. for finansåret 1990.« til: »81 mio. kr. for  

 finansåret 1991 og 105 mio. kr. for finansåret 1992.«.
 9. I § 136 indsættes som stk. 4 og 5:
»Stk. 4. Til betalingsordninger efter § 119 er afsat 8 mio.  

 kr. i 1992 og 15 mio. kr. i 1993. Betalingsordning efter § 119 kan først  

 iværksættes efter tilslutning fra Socialministeriet.
Socialministeriets  

 tilslutning vil blive givet inden for de i 1. punktum fastsatte rammer for de  

 samlede statsudgifter.
 Stk. 5. For en person med pension efter den sociale  

 pensionslovgivning, som er optaget i en institution efter bistandslovens §  

 112, stk. 1, der er omfattet af § 119, betaler amtskommunen til staten et  

 beløb, der udgør 4.650 kr. månedlig i 1992 og 4.750 kr. månedlig i 1993.  

 Beløbet betales fra det tidspunkt, hvor institutionen bliver omfattet af §  

 119. Bestemmelsen i stk. 1, 3. pkt., gælder tilsvarende for disse  

 institutioner.«.
§ 2 I lov om social pension, jf. lovbekendtgørelse nr. 497 af 4.juli 1989,  

 som ændret senest ved § 6 i lov nr. 794 af 30. november 1990, foretages  

 følgende ændringer:
 1. I § 46 indsættes som stk.7:
»Stk. 7. Ved optagelse på institution efter bistandslovens §  

 79 eller § 112, stk. 2, udbetales erhvervsudygtighedsbeløb, bistands- og  

 plejetillæg alene indtil udgangen af den måned, der følger efter  

 optagelsesmåneden.
Udbetalingen ophører dog ikke ved ophold i særlige  

 plejehjem, der er bestemt til periodevis indlæggelse til rekreation eller  

 behandling.«.
 2. Efter § 46 indsættes:
» § 46 a.
Uanset bestemmelsen i § 46, stk.1, bevares  

 pensionen, bortset fra et eventuelt tilkendt erhvervsudygtighedsbeløb og  

 bistands- og plejetillæg, for personer, for hvem der er truffet bestemmelse  

 om optagelse på en institution, der er omfattet af bestemmelsen i § 85 a og §  

 119 i lov om social bistand.
 Stk.2. Uanset bestemmelsen i § 46, stk.4, bevares pensionen,  

 bortset fra et eventuelt tilkendt erhvervsudygtighedsbeløb og bistands- og  

 plejetillæg for personer, der har ophold på en institution, der er omfattet  

 af bestemmelsen i § 119 i lov om social bistand.«.
 3. I § 58 ændres »pensionist« til:  

 »person«.
§ 3 Stk. 1. Loven træder i kraft den 1. april 1991.
 Stk. 2. § 1, nr. 7 og 8, har virkning fra den 1. januar 1991.
 Stk. 3. § 1, nr. 5 og 9, har virkning fra den 1. januar 1992.
 Stk. 4. § 2, nr. 1, har fra den 1. april 1991 virkning for  

 erhvervsudygtighedsbeløb og bistands- og plejetillæg til personer, der på  

 dette tidspunkt har ophold på de nævnte institutioner.
Stk. 5. § 46 a, stk. 1, i lov om social pension, som affattet ved  

 § 2, nr. 2, i denne lov har fra den 1. april 1991 virkning for de personer,  

 der på dette tidspunkt er omfattet af pensionslovens § 46, stk. 1, og for  

 hvem der er truffet afgørelse om optagelse i plejehjem, der er omfattet af  

 bestemmelsen i § 85 a i lov om social bistand.
Bestemmelsen har virkning fra  

 den 1. januar 1992 for de personer, hvor der er truffet afgørelse om  

 optagelse i en institution, der er omfattet af bestemmelsen i § 119 i lov om  

 social bistand. § 46 a, stk. 2, i lov om social pension, som affattet ved  

 denne lovs § 2, nr. 2, har virkning fra den 1. januar 1992.
Bemærkninger til lovforslaget Almindelige bemærkninger Dette lovforslag er med mindre ændringer en genfremsættelse af L 54,  

 fremsat den 31. oktober 1990 (Folketingets Forhandlinger 90/91 sp. 1267,  

 1653).
 I forhold til L 54 er der navnlig ændret i ikrafttrædelsesbestemmelserne.  

 Disse ændringer medfører en justering af de økonomiske konsekvenser.  

 Herudover er der mindre ændringer af redaktionel karakter.
L 54 var en opfølgning af lov nr. 391 af 10. juni 1987 om ændring af lov  

 om social bistand (Ændring af reglerne om praktisk bistand og om plejehjem og  

 beskyttede boliger). Lovforslaget (L 120) blev fremsat den 3. december 1986  

 (Folketingets Forhandlinger sp. 3445, A 2447, 4186, B 2141, 12603, 12885).  

 Loven blev vedtaget i Folketinget den 2. juni 1987 som lov nr. 391 af 10.  

 juni 1987 (sp.
C 869).
 Ifølge loven fremsættes forslag til revision af reglerne om ydelser og  

 betaling for plejehjem for Folketinget inden udgangen af 1990.
 Nærværende lovforslag indeholder i lighed med L 54 følgende:
 1. Forslag om at indføre en adgang for kommunalbestyrelsen og amtsrådet  

 til at delegere visse beføjelser til en selvejende institution.
 2. Forlængelse af ordningen med pensionsudbetaling til plejehjemsbeboere  

 som frivillig ordning i endnu 2 år.
 3. Indførelse af en adgang for kommunalbestyrelsen til at opkræve betaling  

 for midlertidigt døgnophold.
 4. Udvidelse af pensionsudbetalingsordningen til også at omfatte beboere  

 på § 112-institutioner.
 5. Ændring i reglerne i lov om social pension om udbetaling af  

 erhvervsudygtighedsbeløb og bistands/plejetillæg.
Delegation af kompetence til selvejende institutioner Som følge af bl. a. omstillingen på ældreområdet har der i kommunerne  

 vist sig behov for, at kommunalbestyrelsen kan overlade visse beføjelser til  

 at træffe afgørelser efter lov om social bistand til selvejende institutioner  

 på samme måde som til kommunale institutioner.
En sådan mulighed for  

 delegation af kompetencen foreligger allerede for de kommunale institutioner  

 og ønskes således udvidet til at omfatte de selvejende institutioner med  

 driftsoverenskomst.
Delegation af beslutningskompetence efter bistandsloven til en selvejende  

 institution kræver lovhjemmel.
Det foreslås at tilvejebringe denne hjemmel  

 for såvel kommunalbestyrelsen som amtsrådet.
 Med forslaget om en generel hjemmel i bistandsloven bliver det muligt for  

 alle kommuner og amtskommuner at overlade en række opgaver efter  

 bistandsloven med tilknytning til institutionsdriften til de enkelte  

 institutioner, uanset om de er kommunale eller selvejende, og uanset om  

 opgaven består i at træffe afgørelser.
 Herved opnås ensartede regler om delegation for de forskellige  

 institutioner efter bistandsloven, dog således at reglerne om delegation kan  

 afpasses de forskellige brugergruppers særlige behov.
 Bestemmelsen har alene til formål at tilvejebringe den ønskede hjemmel.  

 Det vil være op til den enkelte kommunalbestyrelse (amtsråd), om den ønsker  

 at udnytte hjemlen.
Den selvejende institution udøver beføjelserne på kommunalbestyrelsens  

 (amtsrådets) vegne og er ved udøvelsen af disse beføjelser forpligtet til at  

 følge kommunalbestyrelsens (amtsrådets) anvisninger.
Det følger endvidere af  

 de almindelige regler om delegation, at de afgørelser, der træffes i medfør  

 af delegationen, såvel efter som uden klage kan omgøres af  

 kommunalbestyrelsen (amtsrådet) i samme omfang, som hvis kommunalbestyrelsen  

 (amtsrådet) selv havde truffet afgørelsen.
 Det følger ligeledes af reglerne om delegation, at denne altid kan trækkes  

 tilbage.
Det følger endvidere af forvaltningsloven, at der kan pålægges personer  

 uden for den offentlige forvaltning tavshedspligt i forbindelse med  

 oplysninger, som myndigheden videregiver til den pågældende uden at være  

 forpligtet dertil.
Dette indebærer, at bestyrelsesmedlemmerne i en selvejende  

 institution kan pålægges tavshedspligt med hensyn til fortrolige oplysninger  

 i forbindelse med driften og administrationen af institutionen.
 Selvejende institutioner, der har almindelig overenskomst efter  

 bistandsloven med en kommune eller en amtskommune og således er undergivet  

 intensiv offentlig regulering, tilsyn og kontrol, er i øvrigt omfattet af  

 forvaltningsloven.
Pensionsudbetaling til plejehjemsbeboere Efter bistandslovens § 85 a kan den enkelte kommunalbestyrelse beslutte,  

 at beboerne i et eller flere af plejehjemmene i kommunen (efter  

 bistandslovens § 79) skal have udbetalt pension.
Beboerne betaler herefter  

 for de ydelser, de modtager.
Der er tale om en frivillig ordning med vide  

 rammer for ordningens udformning.
Som obligatorisk ydelse indgår alene  

 betaling for bolig samt el og varme.
Betalingen for bolig udgør 15 pct. af  

 beboerens indkomst (aktuelle skattepligtige indkomst). For el og varme  

 betales, hvad der svarer til omkostningerne.
For praktisk bistand og for  

 øvrige ydelser fastsættes betalingen som for personer i eget hjem.
 Det fremgår af § 85 b, at forslag til revision af reglerne om ydelser og  

 betaling for beboere i plejehjem skal fremsættes for Folketinget inden  

 udgangen af 1990.
Kommunalbestyrelsen skal efter § 85 a underrette Socialministeriet om  

 gennemførelse af pensionsudbetalingsordninger med henblik på, at  

 Socialministeriet følger erfaringerne med ordningen.
Indberetningspligten har  

 yderligere betydning i forbindelse med administrationen af det puljebeløb,  

 som den 15. december l988 blev vedtaget ved ændring af bistandslovens § 136  

 til kompensation til kommunerne for indtægtstab i 1989 og 1990. (Folketingets  

 Forhandlinger 1988/89 sp. 1716, sp. 3574, sp. 4057).
 Socialstyrelsen tilrettelagde i foråret 1989 en undersøgelse om  

 pensionsudbetalingsordningen som et led i opsamlingen af erfaringer med  

 henblik på revision af reglerne inden udgangen af l990. Undersøgelsen  

 omfatter alle de plejehjem, som i løbet af 1989 indførte ordningen, ialt 88  

 plejehjem i 41 kommuner.
Socialstyrelsens undersøgelse foreligger i Rapport om pensionsudbetaling i  

 plejehjem (maj 1990). Sammenfattende tyder erfaringerne fra undersøgelsen på,  

 at der er stor tilfredshed med ordningen hos beboere, personale og pårørende,  

 når den har været godt forberedt med inddragelse af alle parter i hele  

 forløbet.
Pensionsudbetaling sætter ofte gang i lysten til at eksperimentere  

 med nye plejeformer, arbejdsrutiner, aktiviteter og holdninger, således at  

 plejehjemmene får et nyt indhold.
Beboerne vælger selv at sørge for flere og  

 flere ydelser.
De ydelser, som oftest fravælges, er beklædning, frisør og  

 enkeltstående måltider.
Undersøgelsen viser, at det tager lang tid at  

 etablere en ordning, der fungerer tilfredsstillende for alle parter.
Som  

 konsekvens heraf er det vigtigt at give den nødvendige tid til indførelse af  

 ordningen, herunder diskussioner om indholdet i ordningen, beregning af de  

 økonomiske konsekvenser for den enkelte beboer og administrative ændringer i  

 social- og sundhedsforvaltningerne m.m.
Specielt har undersøgelsen vist, at  

 den nødvendige holdningsændring hos såvel beboere som personale kræver lang  

 forberedelsestid.
Som konsekvens af ovenstående lægges der i lovforslaget op til, at den  

 midlertidige frivillige ordning fortsætter i 1991 og 1992, hvorefter loven  

 tages op til revision inden udgangen af 1992 med henblik på udformning af den  

 permanente ordning.
Herved kan de yderligere erfaringer, som måtte blive  

 indhøstet under den forlængede frivillige ordning, indgå ved udformningen af  

 den permanente ordning.
Der udbetales fortsat et kompensationsbeløb pr. plejehjemsbeboer inden for  

 en nærmere angivet ramme til de kommuner, der er med i den frivillige ordning  

 i 2-årsperioden.
Beløbet foreslås nedsat, da kommunernes merudgifter ved  

 ordningen har vist sig at være mindre end oprindelig antaget.
Der henvises  

 herom til afsnittet om de økonomiske konsekvenser.
 Betaling for midlertidigt døgnophold.
Udbygningen af hjemme-og døgnplejeordninger har i væsentlig grad  

 forbedret mulighederne for, at gamle kan blive boende i eget hjem.
Dette  

 udelukker imidlertid ikke, at der kan opstå behov for lejlighedsvis  

 aflastning eller genoptræning.
Sådanne midlertidige ophold kan eksempelvis  

 tilbydes i plejehjem eller beskyttede boliger.
Endvidere kan kommunen, jf. §  

 17, stk. 4, i ældreboligloven, stille ældreboliger til rådighed som  

 midlertidig aflastningsbolig.
 De sædvanlige bestemmelser om betaling for ophold i plejehjem eller  

 beskyttede boliger skønnes ikke egnede vedrørende midlertidigt ophold.
Pensionsudbetaling til beboere på § 112-institutioner Under behandlingen af L 120 om indførelse af udbetaling af pension til  

 plejehjemsbeboere overvejedes det, om der var grundlag for tillige at indføre  

 ordningen på døgninstitutioner for personer med vidtgående fysiske eller  

 psykiske handicap efter bistandslovens § 112, stk. 1, og særlige plejehjem  

 efter bistandslovens § 112, stk. 2.
 Man vurderede imidlertid, at § 112 - institutionerne var så forskellige  

 fra de almindelige plejehjem, at deres inddragelse under ordningen bl.a.  

 burde afvente erfaringerne fra forsøgsperioden for de kommunale plejehjem.
 Erfaringerne fra forsøgsperioden er beskrevet i ovennævnte rapport af maj  

 1990, og som nævnt foreslås det at forlænge ordningen efter bistandslovens §  

 85 a som frivillig i yderligere to år.
I lyset af de positive erfaringer med udbetaling af pension til  

 plejehjemsbeboere foreslås det, at der skabes mulighed for udbetaling af  

 pension på døgninstitutioner for personer med vidtgående fysiske eller  

 psysiske handicap efter bistandslovens § 112, stk. 1, samt særlige plejehjem  

 efter bistandlovens § 112, stk. 2, således at der også på dette område kan  

 indsamles erfaringer med en sådan ordning.
Beboerne betaler i videst muligt  

 omfang for ydelserne i forbindelse med institutionsopholdet med mulighed for  

 at fravælge de enkelte ydelser, men dog således, at dækning af de særlige  

 behov for bistand, som er forudsat i § 112, stk. 1 og 2, er gratis og ikke  

 kan fravælges.
Det foreslås, at ordningen etableres for en to-årig periode, således at  

 ordningen medio 1992 kan omfatte ca. 500 beboere og medio 1993 yderligere ca.  

 500 beboere.
Der er afsat 8 mio. kr i 1992 og 15 mio. i 1993. Tilgangen til  

 ordningen vil standse, når rammebeløbet er opbrugt.
Ifølge de sociale ressourcetællinger var der i januar 1989: 6.656 personer  

 på § 112, stk. 1 - institutionerne, heraf 5.824 personer under 67 år og 832  

 på 67 år og derover.
Døgninstitutioner efter bistandslovens § 112, stk.1, kan  

 være a) specialhjem, boinstitutioner m.m., b) pensionater og kollegier m.m.  

 og c) aflastningshjem og aflastningspladser.
 På institutioner efter § 112, stk.2, var der i januar 1989 i alt 2.936  

 personer, heraf 1.273 under 67 år, og 1.663 på 67 år og derover.  

 Døgninstitutioner efter bistandslovens § 112, stk. 2, kan være a) særlige  

 plejehjem for yngre med fysisk handicap, b) særlige plejehjem for personer  

 med lidelser, der forudsætter en særlig indretning af plejehjemmet samt c)  

 særlige plejehjem for personer med lidelser, der gør periodevis indlæggelse  

 til rekreation eller behandling påkrævet.
Ordningen tilrettelægges ud fra erfaringerne med § 85 a.
Kun hele  

 institutioner vil kunne tilmeldes ordningen.
Hvis en beboer ikke er i stand  

 til eller ikke ønsker at administrere en valgordning, modtager og betaler  

 beboeren for det samlede udbud af ydelser.
Der foreslås indsat en henvisning  

 til reglen i § 36 i lov om social pension om administration af pensionen.  

 Efter beregningerne vil beboerne i gennemsnit blive bedre stillet økonomisk  

 efter den nye ordning med udbetaling af pension, idet beboerne vil få et  

 væsentligt større beløb til fri disposition, end de har i dag efter  

 bestemmelserne om udbetaling af beløb til personlige fornødenheder.
Som en  

 sikkerhedsforanstaltning er det dog fastsat, at beboeren - efter betaling af  

 de samlede ydelser - skal være sikret et beløb til fri rådighed, der mindst  

 svarer til beløbet til personlige fornødenheder efter §§ 84 og 118, stk. 1.
 Amtsrådet træffer beslutningen ved en vurdering af den enkelte  

 institutions beboersammensætning, i nært samarbejde med beboere, pårørende og  

 personale.
Det forudsættes, at så mange forskellige institutionstyper som muligt på  

 landsplan inddrages i ordningen.
Kompensationsbeløbet, jf. § 1, nr. 9, er  

 fastsat med henblik på at opnå økonomisk neutralitet mellem valg af  

 institutioner efter § 112, stk. 1, og § 112, stk. 2, jf. bemærkningerne om de  

 økonomiske konsekvenser.
 Personer, der opholder sig på en institution efter § 112, stk. 1, som led  

 i en aflastning, er ikke omfattet af nyordningen.
For særlige plejehjem bestemt til periodevis indlæggelse til rekreation  

 eller behandling er fastsat en betalingstakst pr. opholdsdag, jf. § 118, stk.  

 2. Ophold på disse plejehjem har ikke konsekvenser for adgangen til at få  

 udbetalt pension.
Disse særlige plejehjem er derfor heller ikke omfattet af  

 ordningen.
 Det bemærkes, at der i tilslutning til at gennemføre den foreslåede  

 forsøgsordning på en institution efter bistandslovens § 112, stk.1, i mange  

 tilfælde vil være behov for, at der rejses pensionssag for beboerne.
Der kan være gennemført pensionssager for enkelte beboere, men det  

 antages, at der for langt hovedparten af disse ikke tidligere har været rejst  

 sag om tilkendelse af pension.
Pensionssager skal gennemføres af de kommuner,  

 der i henhold til lov om social pension er forpligtiget til at rejse  

 pensionssag.
Ændringer i pensionsloven Det foreslås, at der som et skridt på vejen i retning af ligestilling  

 mellem pensionister uden for og i institution indføres en bestemmelse om, at  

 der kan udbetales pension, bortset fra bistands- og plejetillæg og  

 erhvervsudygtighedsbeløb, til beboere, der har ophold i døgninstitutioner  

 efter bistandslovens § 112. Samtidig ændres ordningen vedrørende udbetaling  

 af pension til pensionister med ophold i plejehjem, der er omfattet af  

 bistandslovens § 85 a, idet der herefter ikke udbetales bistands~ og  

 plejetillæg og erhvervsudygtighedsbeløb.
 Der ændres hermed ikke ved bestemmelserne om udbetaling af pension til  

 pensionister ved ophold på aflastningspladser på institutioner efter  

 bistandslovens § 112, stk. 1, eller på særlige plejehjem, der er bestemt til  

 periodevis indlæggelse til rekreation eller behandling efter bistandslovens §  

 112, stk. 2.
 Lovforslaget sigter ikke til en fuldstændig ligestilling af de økonomiske  

 forhold for beboere på § 112 institutioner med »privatboende«.
Efter gældende bestemmelser er der langt større forskelligheder med hensyn  

 til udbetaling af pension og betaling for ydelser for beboere i § 112  

 institutioner og »privatboende« end efter lovforslaget.
Som  

 udgangspunkt sker der således ikke udbetaling af pension til beboere i  

 institutioner efter § 112, stk. 1, og der udbetales af pensionen alene et  

 beløb til personlige fornødenheder til beboere på plejehjem efter § 112, stk.  

 2.
For beboerne er der også efter lovforslaget forskelle.
Det gælder  

 »indtægtssiden«, i form af den sociale pension de efter forslaget  

 vil være berettiget til.
Men det gælder også »udgiftssiden«, i form  

 af betaling for ydelser og garanti for beløb til personlige fornødenheder ved  

 betaling for modtagelse af samlede ydelser.
Som nævnt skal lovforslaget alene ses som et skridt i retning af  

 ligestilling.
Efter der er indhentet erfaringer med de nye regler, skal der  

 inden for to år fra de nye reglers ikrafttræden fremsættes forslag om  

 revision af bestemmelserne.
Bistands- og plejetillæg tildeles personer under 67 år efter en individuel  

 vurdering af deres bistands- og plejebehov, og erhvervsudygtighedsbeløb udgør  

 en bestanddel af den højeste førtidspension.
Disse ydelser udbetales i dag  

 ikke til personer, der har ophold på plejehjem efter bistandslovens § 79 og  

 institutioner efter bistandslovens § 112, bortset fra institutioner, der er  

 omfattet af § 85 a, og aflastningspladser og særlige plejehjem, der er  

 bestemt til periodevis indlæggelse til rekreation eller behandling.
 Generelt ydes der i plejehjem efter bistandslovens § 79 og  

 døgninstitutioner efter bistandslovens § 112 som et integreret led i  

 institutionstilbuddet en omfattende bistand og pleje.
Indførelse af nye betalingsformer kan med uændrede bestemmelser om  

 bistands- og plejetillæg føre til, at disse udbetales, uagtet at behovet for  

 bistand og pleje er dækket ind gennem institutionsopholdet m.v.
På denne måde  

 vil institutionsbeboere kunne få en urimelig positiv særstilling i forhold  

 til hjemmeboende, der typisk må betale for den medhjælp, der supplerer de  

 sædvanlige offentlige servicetilbud.
 Fortsat udbetaling af erhvervsudygtighedsbeløb ville på længere sigt  

 stille sig hindrende i vejen for en udvidelse af ordningen inden for de  

 afsatte økonomiske rammer.
 Til illustration af virkningerne følger nedenfor en oversigt over  

 pensionsstørrelserne (før skat) for en enlig pensionist, der ikke har  

 indtægter ved siden af den sociale pension:
(Satser pr. 1. januar 1991 pr. måned for en enlig pensionist:) Hertil kan evt. komme bistandstillæg, der udgør 1.727 kr. pr. måned, eller  

 plejetillæg, der udgør 3.447 kr. pr. måned.
Konsekvenser for enkelte beboere For at belyse forslagets konsekvenser, er der i efterfølgende oversigt  

 foretaget beregning af den disponible indtægt i nuværende ordning og i  

 forslagets ordning.
Beregningen er foretaget for en enlig pensionist på 67 år  

 og derover med en indtægt ud over pensionen på 48.390 kr. om året.
Eksemplet er valgt for at vise det maksimale beløb, en enlig pensionist  

 kan miste i disponibel indtægt, ved at indgå i forslagets ordning.
Der er dog  

 set bort fra pensionister, som modtager tjenestemandspension.
Det bemærkes,  

 at pensinister under 67 år (med invaliditetsbeløb) ikke går ned i disponibel  

 indtægt ved indførelse af forslagets regler.
Disponibel indtægt for en enlig pensionist på 67 år og derover med en  

 indtægt ud over pension/lommepenge på 48.390 kr.
Gennemsnitligt  

 1991-niveau.
Det fremgår af oversigten, at pensionisten i den nuværende ordning vil  

 have 27.564 kr. i disponibel indtægt, mens forslagets ordning medfører en  

 disponibel indtægt på 24.604 kr., hvis man anvender gennemsnitsprisen for  

 servicepakken, og 21.102 kr. hvis man anvender den dyreste pakkepris.
Det  

 svarer til en månedlig nedgang i indtægt på 247 kr. ved gennemsnitlig  

 pakkepris og 539 kr. om måneden med den dyreste pakkepris.
 For yderligere at illustrere hvordan forslaget indvirker på  

 enkeltpersoners disponible indtægt, er der i bilag A til lovforslaget  

 opstillet beregningseksempler for den disponible indkomst i henholdsvis den  

 nuværende ordning og forslagets ordning.
Administrative konsekvenser Der må påregnes et vist administrativt merarbejde for kommunerne i  

 forbindelse med indførelse af en pensionsudbetalingsordning i plejehjem.
Det må endvidere påregnes, at indførelse af en forsøgsordning med  

 udbetaling af pension på institutioner for voksne med vidtgående fysiske  

 eller psykiske handicap og særlige plejehjem vil medføre et vist  

 administrativt merarbejde for amtskommuner/institutioner og kommuner.
For  

 beboerne på institutioner efter § 112, stk. l, gælder, at der skal rejses  

 pensionssag, da størsteparten af disse ikke tidligere har modtaget pension.  

 Der henvises til bemærkningerne til § 2, nr. 3.
Økonomiske konsekvenser a.
Pensionsudbetaling på kommunale plejehjem (§ 85 a-ordningen) I forbindelse med, at beboerne i kommunale plejehjem får udbetalt social  

 pension, bortfalder det beløb, der efter bistandslovens § 136 af staten  

 bliver udbetalt til kommunerne (svarende til den sociale pensions  

 grundbeløb). Reglen i § 84 om egenbetaling (60 pct. reglen) finder heller  

 ikke anvendelse, når plejehjemmet overgår til pensionsudbetaling.
 For at kommunen ikke skulle have merudgifter som følge af ordningen, blev  

 der indført et kompensationsbeløb på 950 kr. pr. måned. pr. beboer, der var  

 omfattet af ordningen i 1989. Det tilsvarende beløb er på 1.000 kr. i 1990.
Af Rapport om pensionsudbetaling i plejehjem fremgår det, at kommunerne på  

 grund af kompensationsbeløbets størrelse har en betydelig fortjeneste ved  

 ordningen.
Med de foreslåede kompensationsbeløb på 450 kr. pr. person pr.  

 måned i 1991 og 350 kr. pr. person pr. måned i 1992 vil der stadig være (i  

 gennemsnit) en økonomisk gevinst for kommunerne ved at tilslutte sig  

 ordningen.
 Under forudsætning af, at tilslutningen til ordningen forløber som hidtil,  

 må det forventes, at 15.000 beboere er omfattet af ordningen medio 1991 og  

 25.000 medio 1992. Statens udgifter til kompensationsbeløb vil da blive 81  

 mio. kr. i 1991 og 105 mio. kr. i 1992.
Økonomien påvirkes af 2 forhold.
For det første forslaget om at forlænge §  

 85 a - ordningen.
For det andet forslaget om inddragelse af  

 erhvervsudygtighedsbeløb og bistands- og plejetillæg for beboerne i de  

 berørte plejehjem.
 De samlede økonomiske forskydninger (inden regulering af mellemværendet  

 mellem stat og (amts-)kommunerne gennem regulering af det generelle tilskud  

 til kommunerne) fremgår af tabel 1.
Tabel 1. Umiddelbar fordelingsvirkning af forslaget vedr. plejehjem Tabellen viser for 1991 bl.a., at beboerne i alt får forøget deres  

 disponible beløb med 45 mio. kr., at kommunerne får en gevinst på 24 mio.  

 kr., og at staten får en udgift på 83 mio. kr.
Disse beløb forudsætter, at  

 kommunerne udnytter ordningen i fuldt omfang, dvs. at det forudsættes, at  

 15.000 beboere er omfattet af ordningen i 1991.
 Disse forskydninger er bestemt af følgende forhold:
 Beboernes gevinst er bestemt af udbetaling af pension excl.  

 eventuelt erhvervsudygtighedsbeløb og bistands- og plejetillæg, bortfald af  

 betaling efter 60 pct.reglen (§ 84), betaling for de valgte ydelser og  

 betaling for skat.
 Kommunernes merindtægt er bestemt af beboernes betaling for  

 ydelser, beboernes skattebetaling og kompensationsbeløbet fra staten.
 Amternes merindtægt skyldes hovedsagelig beboernes betaling for  

 ydelser samt beboernes skattebetaling.
 Statens udgifter er næsten udelukkende kompensationsbeløbet til  

 kommunerne.
Imidlertid er det ikke formålet med lovforslaget at flytte beløb fra  

 staten til de (amts-)kommunale kasser.
Derfor reguleres bloktilskuddet i  

 forhold til amtskommunerne således, at de økonomisk er stillet som før  

 forslaget, dvs. at bloktilskuddet reduceres med 14 mio. kr. i 1991 og 22 mio.  

 kr. i 1992.
 Udgifternes fordeling fremgår herefter af tabel 2.
Tabel 2. Fordelingsvirkning af forslaget efter udligning over bloktilskud Når kommunerne fortsat optræder med en merindtægt (hvilket er en følge af  

 den størrelse, man foreslår for kompensationsbeløbet), så skyldes det, at  

 forsøgskommunerne ikke ubeskåret får skatteindtægterne fra de udbetalte  

 pensioner.
Skatteindtægter udlignes nemlig efter de almindelige regler herom.  

 For at holde forsøgskommunerne skadesløse er det derfor nødvendigt at  

 overkompensere kommunerne som helhed.
Dette problem forsvinder, hvis  

 ordningen senere måtte blive permanent og gældende for alle.
Desto flere  

 kommuner, der medvirker i ordningen, desto mindre betydning får  

 udligningssystemet, og desto mindre overkompensation er nødvendig.
Som følge af udskydelsen af lovforslaget kan i de første tre måneder af  

 1991 fortsat udbetales erhvervsudygtighedsbeløb og bistands-/plejetillæg til  

 de beboere på § 85 a-plejehjem, der efter de almindelige regler er  

 berettigede hertil.
De økonomiske konsekvenser heraf er ikke indregnet i de  

 foranstående beregninger af de økonomiske konsekvenser vedrørende § 85  

 a-ordningen.
 Bruttoudgiften for det offentlige ved fortsat at udbetale  

 erhvervsudygtighedsbeløb og bistands-/plejetillæg i 1. kvartal af 1991 er  

 beregnet til 3,5 mio. kr. (PL-niveau 1991). Efter modregning af skat og  

 betaling af ekstra husleje bliver nettoudgiften 1,2 mio. kr. (PL-niveau  

 1991).
b.
Pensionsudbetaling på institutioner for personer med vidtgående  

 fysiske eller psykiske handicap og særlige plejehjem ( § 119-ordningen) Som nævnt i de almindelige bemærkninger indebærer forslaget, at der  

 skabes mulighed for, at ordningen medio det første år kan omfatte 500  

 personer og medio det andet år yderligere 500 personer.
Som det fremgår af beregningerne, skønnes dette at medføre statslige  

 merudgifter på 8 mio. kr. det første år og 15 mio. kr. det andet år.
Efter  

 lovforslaget er der derfor afsat en økonomisk ramme til forsøget af denne  

 størrelse.
 Udgifterne fremkommer først og fremmest ved at beboernes disponible  

 indkomst forøges.
 En »gennemsnitsbeboer«, der er omfattet af ordningen, vil have  

 en (gennemsnitlig) disponibel indkomst på 31.867 kr. om året.
Dette vil være en stigning i beboernes disponible indkomst.
Beboernes  

 nuværende disponible indkomst er stort set kun beløbet til personlige  

 fornødenheder (lommepengebeløbet), som er på 9.676 kr. årligt (beregnet som  

 et vægtet gennemsnit). Lommepengebeløbet spænder fra 8.208 kr. årligt til  

 21.804 kr. årligt.
 Det bemærkes dog, at beboere på 67 år og derover vil få tilkendt  

 folkepension, hvorfor stigningen i den disponible indkomst vil være beskeden  

 for denne gruppe.
 Den disponible indkomsts komponenter er angivet i tabel 3, hvor der er  

 skønnet over beboernes gennemsnitlige disponible indkomst.
 Tabel 3. Den gennemsnitlige disponible indkomst for beboere, der er  

 omfattet af forsøgsordningen.
 Huslejen er i tabellen beregnet som 15 pct. af den del af indkomsten, som  

 er udover den sociale pension. (Husleje på 15 pct. af den sociale pension er  

 indregnet i pakkeprisen).
 For de enkelte beboere vil der være forskelle på de disponible indkomster.  

 Under forudsætning af, at den gennemsnitlige pakkepris bliver af tilsvarende  

 størrelsesorden som for § 85 a plejehjemmene, vil beboerne i gennemsnit få en  

 stigning i den disponible indkomst.
 For § 112 området er det ikke nødvendigt med en kompensationsordning i  

 lighed med den ordning, der er knyttet til § 85 a-ordningen for kommunernes  

 indtægtstab.
 Det skyldes, at beboerne på institutionerne efter § 112 i gennemsnit har  

 indtægter, der er mindre end indtægterne ved § 85 a plejehjem.  

 (Amts)kommunerne mister derfor ikke indtægt i samme omfang fra beboerne ved  

 overgang til udbetaling af pension.
 For beboere på § 112, stk. 2 institutioner modtager (amts)kommunerne et  

 beløb fra staten, der svarer til den sociale pensions grundbeløb (det  

 såkaldte § 136, stk. 1 beløb). På § 112, stk. 1 institutionerne modtager  

 (amts)kommunerne ikke et tilsvarende beløb.
 Lommepengebeløbet for § 112, stk. 1 institutioner finansieres som  

 institutionsudgift, mens lommepengebeløbet for § 112, stk. 2 institutioner er  

 finansieret af staten.
I tabel 4 og 5 er vist de umiddelbare fordelingsvirkninger, når  

 henholdsvis en § 112, stk. 1 og en § 112, stk. 2 beboer omfattes af  

 forsøgsordningen.
Der er tale om skønnede gennemsnit.
Tabel 4. Umiddelbar fordelingsvirkning af forslaget vedr. § 112, stk. 1. (91-niveau).
 Det ses af tabel 4, at kommune og amt umiddelbart vil have en  

 »gevinst« på ordningen på 56.470 kr. årligt pr. beboer, der  

 omfattes af forsøgsordningen.
Tabel 5. Umiddelbar fordelingsvirkning af forslaget vedr. § 112, stk. 2 (91-niveau).
 Af tabel 5 ses, at (amts)kommunerne vil have et umiddelbart  

 »tab« på 528 kr. årligt pr. beboer, der er omfattet af ordningen.
 Der er således en betydelig forskel i de økonomiske konsekvenser for  

 (amts)kommunerne for henholdsvis § 112, stk. 1-institutioner og § 112, stk.  

 2-institutioner.
 For at opveje ovennævnte forskelle mellem de to institutionstyper og for  

 at modvirke et evt. økonomisk incitament til primært at lade institutioner  

 efter § 112, stk. 1, være omfattet af ordningen, foreslås, at der indføres et  

 kompensationsbeløb for statslige merudgifter på 4.650 kr. månedlig i 1992 og  

 4.750 kr. månedlig i 1993 for personer, der er optaget i en institution efter  

 § 112, stk. 1, der omfattes af forsøgsordningen.
 Den begrænsede udgift for (amts)kommunerne for § 112, stk. 2~ beboere er  

 indregnet i kompensationsbeløbet, således at (amts)kommunerne ikke i  

 gennemsnit vil have et tab på ordningen.
 Under forudsætning af, at 500 personer er omfattet af ordningen medio det  

 første år og yderligere 500 medio det andet år, vil de økonomiske  

 konsekvenser blive som vist i tabel 6.
 Tabel 6. Fordelingsvirkning af forslaget vedr.
 forsøgsordning på § 112 området.
c. Økonomien vedrørende det samlede lovforslag De samlede økonomiske konsekvenser af lovforslaget for kommune, amt og  

 stat er vist i tabel 7, hvor der dog ikke er medregnet konsekvenserne af, at  

 der efter gældende bestemmelser fortsat kan udbetales erhvervsdygtighedsbeløb  

 og bistands- og plejetillæg i første kvartal 1991.
 Tabel 7. Lovforslagets samlede økonomiske virkninger for kommuner, amter  

 og stat.
Det offentliges udgifter ved fortsat at udbetale erhvervsudygtighedsbeløb  

 og bistands-/plejetillæg er på 3,5 mio. kr. brutto.
Nettomerudgiften er  

 beregnet til 1,2 mio. kr.
Denne ordning finansieres således ikke over de generelle bloktilskud.
Der  

 er i stedet etableret en finansieringsordning, der kun omfatter de berørte  

 kommuner.
Denne finansieringsordning er imidlertid baseret på gennemsnitstal.  

 Nogle kommuner kan have tab, mens andre kan få en gevinst ved at indgå i  

 ordningen.
Større afvigelser fra den normale finansiering (bloktilskud) vil  

 være uhensigtsmæssig, først og fremmest fordi en varig ordning (omfattende  

 alle) bør finansieres efter de normale ordninger.
 De økonomiske konsekvenser af forslaget er drøftet med de kommunale  

 parter.
Bemærkninger til lovforslagets enkelte bestemmelser Til § 1 Til nr. 1.
 Bestemmelsen angår de selvejende institutioner, som efter bistandsloven  

 kan drives ved overenskomst med kommuner eller amtskommuner.
De beføjelser efter bistandsloven, som kommunalbestyrelsen (amtsrådet) kan  

 overlade til en selvejende institution, vil kun angå opgaver, der har  

 tilknytning til institutionsdriften, og kun i forbindelse med de opgaver, der  

 er omfattet af driftsoverenskomsten.
Det vil f.eks. være betalingsspørgsmål i  

 det omfang, det i forvejen kan besluttes af kommunalbestyrelsen, og  

 beslutninger om optagelse eller tildeling af bistand, der ydes af den  

 pågældende institution, eksempelvis hjemmehjælp.
Kommunalbestyrelsen eller  

 amtsrådet kan som led i delegationen give retningslinjer for den selvejende  

 institutions udøvelse af beføjelserne på samme måde som for (amts)kommunale  

 institutioner.
Kommunalbestyrelsen (amtsrådet) fører i lighed med nu tilsyn med  

 institutionen, og alle afgørelser, som træffes af den selvejende institution  

 i medfør af delegationen, kan såvel efter som uden klage omgøres af  

 kommunalbestyrelsen (amtsrådet) i samme omfang, som hvis de var truffet af  

 kommunalbestyrelsen (amtsrådet) selv.
De afgørelser, der træffes af  

 institutionen eller kommunalbestyrelsen (amtsrådet), kan indbringes for  

 ankeinstanserne efter bistandslovens almindelige regler.
 Med forslaget får kommunalbestyrelsen eller amtsrådet mulighed for at lade  

 selvejende institutioner indgå på lige fod med de kommunale i  

 decentraliseringsprocessen.
Bestemmelsen finder kun anvendelse på de beføjelser, der tilkommer  

 kommunalbestyrelsen eller amtsrådet efter denne lov.
Heraf følger, at  

 afgørelser efter bistandslovens afsnit VIII ikke er omfattet af  

 delegationsadgangen.
Det samme gælder andre afgørelser efter loven, som er  

 henlagt til det særlige udvalg efter den sociale styrelseslovs § 3, og  

 afgørelser, hvor der i loven er et udtrykkeligt krav om, at beslutningen kun  

 kan træffes i et møde.
 Til nr. 2.
 Ændringen er en følge af forslaget om at indføre en adgang til at  

 fastsætte betaling for midlertidigt døgnophold, jf. bemærkningerne nedenfor  

 til § 1, nr. 4. Betalingsreglen i § 85, stk. 1, omfatter herefter alene  

vedvarende ophold i plejehjem.
 Til nr. 3.
 Det foreslås, at reglerne om ydelser og betaling for beboere i plejehjem  

 tages op til revision inden udgangen af 1992, bl.a. med henblik på, om  

 erfaringerne fra den forlængede ordning efter § 85 a medfører behov for  

 justeringer af reglerne i tilslutning til den planlagte permanentgørelse.
 Til nr. 4.
Det foreslås at indføre en adgang for kommunalbestyrelsen til at opkræve  

 betaling for midlertidigt døgnophold, der f. eks. tilbydes som led i  

 aflastning, genoptræning eller lignende.
Sådanne ophold kan tilbydes i bl.a.  

 plejehjem, beskyttede boliger eller ældreboliger.
Det foreslås, at betalingen  

 fastsættes således, at der ikke opkræves betaling for bolig.
For kost og  

 øvrige ydelser fastsættes betalingen som for personer i eget hjem.
Betalingen  

 fastsættes således, at pågældende bevarer et beløb til dækning af husleje og  

 andre udgifter i forbindelse med opretholdelsen af den hidtidige bolig.  

 Bestemmelsen er ikke til hinder for, at kommunalbestyrelsen fastsætter en  

 takst pr. dag, beregnet på grundlag af et gennemsnit for de enkelte ydelser.
 Til nr. 5 og 6.
 Fra den 1. januar 1992 kan amtsrådet i en 2-årig forsøgsperiode beslutte,  

 at der i en eller flere af de § 112, stk. 1 og 2 institutioner, der hører  

 under amtsrådet, skal betales for ydelser på institutionen i forbindelse med  

 pensionsudbetaling.
Beboere på en § 112-institution, hvor en sådan ordning er indført, skal  

 betale for bolig, varme og el.
Det forudsættes, at disse ydelser ikke er  

 valgfri, fordi de vedrører selve boligen.
 Den særlige pleje, behandling m.v., som er forudsat i § 112, stk. 1 og 2,  

 er også obligatorisk, men gratis for beboeren.
 Beboeren skal betale for de øvrige ydelser fra institutionen, men det  

 forudsættes, at den enkelte beboer får mulighed for at fravælge en eller  

 flere af institutionens øvrige ydelser (kost, vask, fodpleje, frisør,  

 beklædning, medicin og almindelig praktisk bistand).
Det forudsættes, at institutionen bistår den enkelte beboer med at træffe  

 beslutning om, hvilke ydelser denne ønsker at modtage.
Hvis enkelte beboere  

 ikke er i stand til eller ikke ønsker at administrere en valgordning,  

 modtager og betaler beboeren for det samlede udbud af ydelser.
 Der foreslås i lighed med bestemmelsen i § 85 a, stk. 4, indsat en  

 henvisning til reglen om administration af pensionen i § 36 i lov om social  

 pension.
Betalingen for boligen udgør 15 pct. af indkomsten, beregnet efter  

 reglerne om betaling for midlertidig hjemmehjælp i bistandslovens § 54, stk.  

 3-9. Det forudsættes, at betalingen ikke må overstige de faktiske  

 boligudgifter på institutionen.
Der betales særskilt for el og varme med et  

 beløb svarende til de faktiske udgifter.
For øvrige ydelser - bortset fra  

 obligatorisk pleje og behandling m.v., der forudsættes at være gratis -  

 fastsættes betalingen som for personer i eget hjem.
Betaling for kost  

 forudsættes at dække råvareudgiften.
 Det præciseres, at den enkelte beboer efter betaling for samtlige ydelser,  

 der hidtil er indgået som led i de budgetterede udgifter ved  

 institutionsopholdet, altid skal have mindst et beløb til rådighed, der  

 svarer til beløbet til personlige fornødenheder efter bistandslovens § 84,  

 for personer under 60 år på de særlige plejehjem for yngre med fysisk  

 handicap dog det højere beløb efter lovens § 118, stk. 1.
 Samtidig sikres gennem en henvisning til § 85, stk. 2, at  

 institutionsbeboerens hjemmeboende ægtefælle og børn i de ganske få tilfælde,  

 der formentlig kan være tale om, fortsat får mulighed for at få dækket en del  

 af deres forsørgelsesgrundlag af beboerens indtægter.
 Det foreslås, at betalingen som efter bestemmelsen i bistandslovens § 85  

 a, stk. 2, kan modregnes i den sociale pension, hvilket indebærer en  

 administrativ lettelse for såvel beboeren som for amtskommunen/institutionen.
Et amtsråd, der træffer beslutning om en betalingsordning for ydelser i  

 forbindelse med institutionsophold, skal have tilslutning fra  

 Socialministeriet, inden ordningen træder i kraft.
Tilslutningen skal sikre,  

 at de økonomiske rammer overholdes, jf. bemærkningerne til § 1, nr. 9.  

 Herudover bliver det muligt for Socialministeriet at følge den praktiske  

 gennemførelse af de nye betalingsordninger til brug ved overvejelserne om en  

 evt. generel omlægning af betalingsreglerne for disse institutionsophold.
 Det foreslås, at der på grundlag af erfaringerne med de  

 betalingsordninger, der indføres på institutionerne, fremsættes forslag til  

 revision af reglerne om ydelser og betaling for § 112 - institutionsbeboere  

 for Folketinget inden for to år fra de nye reglers ikrafttræden pr. 1. januar  

 1992, dvs. inden udgangen af 1993.
 Til nr. 7 og 8.
 Det foreslås, at det beløb, der udbetales til kommunerne i kompensation,  

 nedsættes til henholdsvis 450 kr. og 350 kr. i årene 1991 og 1992.  

 Nedsættelsen skyldes, at kommunernes udgifter ved ordningens indførelse har  

 vist sig at være mindre end oprindelig antaget.
I finansårene 1991 og 92 afsættes et puljebeløb på henholdsvis 81 mio. kr.  

 og 105 mio. kr.
Dette beløb skal dække statens udgifter til  

 kompensationsbeløb vedrørende de plejehjemsbeboere, der er omfattet af  

 bistandslovens § 85 a.
 Det foreslås, at ændringen af kompensationsbeløbene får virkning fra 1.  

 januar 1991, idet de hidtil gældende regler herom bortfaldt med udgangen af  

 1990.
 Til nr. 9.
 For at overholde rammerne for de samlede statslige udgifter til  

 betalingsordninger efter § 119 foreslås det, at Socialministeriet skal give  

 meddelelse om tilslutning til sådanne ordninger, inden de iværksættes.
 Idet der henvises til det under de økonomiske konsekvenser anførte,  

 foreslås indført en kompensationsordning for statslige merudgifter vedrørende  

 beboere på en institution efter bistandslovens § 112, stk. 1, der er omfattet  

 af bestemmelsen i § 119.
Til § 2 Til nr. 1.
 Det foreslås, at der indføres en bestemmelse om inddragelse af bistands-  

 og plejetillæg og erhvervsudygtighedsbeløb for samtlige personer i plejehjem  

 efter bistandslovens § 79 og døgninstitutioner efter bistandslovens § 112.  

 Der ændres hermed ikke ved bestemmelserne om udbetaling af pension til  

 pensionister ved ophold på aflastningspladser på institutioner efter  

 bistandslovens § 112, stk. 1, eller på særlige plejehjem, der er bestemt til  

 periodevis indlæggelse til rekreation eller behandling efter lovens § 112,  

 stk. 2.
Bestemmelsen foreslås at få virkning for de personer, der har ophold på de  

 berørte institutioner ved lovens ikrafttræden.
Det får specielt betydning for  

 de pensionister, der under ophold på et plejehjem med en ordning efter § 85  

 a, får udbetalt de nævnte ydelser.
Herudover har ydelserne betydning for  

 fastlæggelsen af den øvre grænse for betalingen for plejehjemsopholdet, jf.  

 bistandslovens § 84, stk. 1.
 Hvis en pensionist i helt enkeltstående tilfælde måtte vise sig at have et  

 behov, som ikke dækkes gennem institutionstilbuddet, hjemmehjælp eller  

 hjemmesygepleje, og har nødvendige udgifter til medhjælp, vil der kunne ydes  

 hjælp dertil efter bestemmelserne om personligt tillæg.
 Bestemmelsen omfatter ikke inddragelse af beløb for personer, der får  

 ophold på en institution efter § 112, stk. 1, da dette er reguleret i  

 pensionslovens § 46, stk. 4.
 Til nr. 2.
Det foreslås udtrykkeligt fastsat i loven, at der ikke i forbindelse med  

 visitation fra institution under sygehusvæsenet sker sædvanlig nedsættelse af  

 pensionen til beløbet til personlige fornødenheder m.v., jf. § 46, stk. 1, i  

 lov om social pension, hvis den pågældende person er visiteret til en af de  

 institutioner, der er omfattet af de særlige ordninger med udbetaling af  

 pension.
Hvis pensionisten ikke er visiteret til en bestemt institution, sker  

 der sædvanlig nedsættelse, jf. pensionslovens § 46, stk.1.
 Herudover foreslås, at der ikke sker inddragelse af pension under ophold  

 på en institution efter bistandslovens § 112, stk.1, hvis institutionen er  

 omfattet af den særlige ordning efter samme lovs § 119.
 Til nr. 3.
Med forslaget sigtes til, at det direkte af pensionsloven fremgår, at den  

 kommune, hvorfra en person er optaget i nogle nærmere angivne  

 institutionsformer, efter pensionsloven betragtes som bopælskommune.
Det vil  

 således være denne kommune, der skal gennemføre pensionssag for de personer,  

 der ikke har fået tilkendt en social pension, og som har ophold på en  

 institution, der er omfattet af ordningen med pensionsudbetaling.
Til § 3 Loven træder i kraft den 1. april 1991. Bestemmelserne i § 1, nr. 7 og 8,  

 har virkning fra 1. januar 1991. Herved sikres, at kompensationsbeløbene kan  

 ydes for en ubrudt periode.
Bestemmelserne i § 1, nr. 5. og nr. 9, har først  

 virkning fra den 1. januar 1992. Der henvises i øvrigt til bemærkningerne til  

 de enkelte bestemmelser.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om social bistand, jf. lovbekendtgørelse nr. 817 af 6. december  

 1990, foretages følgende ændringer:
 1. I § 9 indsættes som stk. 2:
»Stk. 2. Kommunalbestyrelsen eller amtsrådet kan overlade  

 sine beføjelser efter denne lov til en selvejende institution, som har  

 driftsoverenskomst med kommunen eller amtskommunen, i det omfang beføjelserne  

 knytter sig til administrationen og driften af den virksomhed, der udøves i  

 henhold til overenskomsten.
Kommunalbestyrelsen eller amtsrådet fastsætter  

 omfanget af beføjelserne og kan give retningslinjer for udøvelsen af  

 disse.«.
 § 9. Kommunalbestyrelsen yder bistand efter denne lov, medmindre  

 andet er bestemt for de enkelte hjælpeformer.
 2. I § 85, stk. 1, udgår 2. pkt.
§ 85. Betaling for ophold i plejehjem ydes med virkning fra  

 udgangen af den måned, der følger efter indlæggelsesmåneden.
Er der rimelig  

 udsigt til, at pågældende vil kunne udskrives inden for et tidsrum af omkring  

 3 måneder efter optagelsen, kan betalingen nedsættes, således at pågældende  

 yderligere beholder et beløb til dækning af udgifter til husleje og lignende.
 Stk. 2. Har den, der optages i et plejehjem, forsørgelsespligt  

 over for en ægtefælle, der ikke er optaget i et hjem, eller over for børn,  

 beregnes betalingen af indtægten ud over pensionen først, efter at der er  

 afsat et sådant beløb til opfyldelse af forsørgelsespligten, at ægtefællens  

 og børnenes levevilkår ikke forringes på grund af pågældendes optagelse i  

 plejehjemmet.
 Stk. 3. Ved opgørelsen af indtægten for en beboer i plejehjem  

 bortses der fra indtægter ved pågældendes personlige arbejde under ophold i  

 hjemmet, når disse ikke overstiger det dobbelte af beløbet til personlige  

 fornødenheder.
 Stk. 4. Ved beregningen af betalingen finder de regler, der er  

 fastsat i § 28, stk. 3, nr. 4, i lov om social pension, tilsvarende  

 anvendelse.
 3. I § 85 b ændres »1990« til: »1992«.
§ 85 b.
Forslag til revision af reglerne om ydelser og betaling  

 for beboere i plejehjhem fremsættes for Folketinget inden udgangen af 1990.
 4. Efter § 86 indsættes i kap. 16:
» § 86 a.
Kommunalbestyrelsen kan opkræve betaling for  

 midlertidigt døgnophold, der anvises af kommunalbestyrelsen.
Betalingen for  

 kost og øvrige ydelser fastsættes som for personer i eget hjem.
Der kan ikke  

 opkræves betaling for bolig, og betalingen skal fastsættes således, at  

 pågældende bevarer et beløb til dækning af husleje og andre udgifter i  

 forbindelse med opretholdelsen af den hidtidige bolig.«.
Institutioner for personer med vidtgående fysiske eller psykiske  

 handicap og særlige plejehejm § 112. Amtsrådet skal sørge for, at der er det nødvendige antal  

 pladser på institutioner for voksne, der på grund af et vidtgående fysisk  

 eller psykisk handicap har et særligt behov for pleje, behanlding m.v., som  

 ikke kan dækkes gennem optagelse på sygehus eller ophold på de øvrige i  

 kapitel 16 og 17 nævnte institutioner.
 Stk. 2. Amtsrådet skal endvidere sørge for, at der findes særlige  

 plejehjem for yngre og for personer med lidelser, der enten forudsæltter en  

 bestemt indretning af plejehjemmet eller gør periodevis indlæggelse til  

 rekreation eller behandling påkrævet.
 Stk. 3. Institutionerne kan oprettes og drives af en amtskommune,  

 en kommune eller som selvejende institution, med hvilken amtsrådet indgår  

 overenskomst.
 Stk. 4. Socialministeren kan fastsætte vejledende regler for  

 institutionernes ledelse og drift.
- - - § 117. Ophold på de i § 112, stk. 1, nævnte institutioner er  

 gratis for personer under 60 år, der ikke har lønindtægter af væsentligt  

 omfang.
For personer med højere lønindtægt fastsætter socialministeren  

 betalingsregler.
 Stk. 2. For personer over 60 år gælder efter udløbet af de frister  

 efter indlæggelsen, der er angivet i den sociale pensionslovgivning,  

 bestemmelserne i denne lovs § 84 om udbetaling af et beløb til personlige  

 fornødenheder og om indbetaling af egne indtægter.
 Stk. 3. Anden bistand fra de i § 112, stk. 1, nævnte institutioner  

 er gratis.
 Stk. 4. Socialministeren fastsætter regler vedrørende betaling for  

 udenlandske statsborgeres ophold på de i § 112, stk. 1, nævnte institutioner.
§ 118. Ved optagelse i de i § 112, stk. 2, nævnte særlige  

 plejehjem, der er bestemt til længerevarende ophold, finder betalingsreglerne  

 for almindelige plejehjem tilsvarende anvendelse.
For personer under 60 år på  

 særlige plejehjem for yngre, udgør beløbet til personlige fornødenheder dog  

 19.800 kr. årligt.
Beløbet pristalsreguleres efter de regler, der gælder for  

 regulering af pensionen.
 Stk. 2. For de særlige plejehjem, der er bestemt til periodevis  

 indlæggelse til rekreation eller behandling, fastsætter socialministeren en  

 betalingstakst pr. opholdsdag.
 5. Efter § 118 indsættes:
 » § 119. Amtsrådet kan i en forsøgsperiode beslutte, at  

 beboerne i en eller flere døgninstitutioner for voksne med vidtgående fysiske  

 eller psykiske handicap efter bistandslovens § 112, stk. 1, og i særlige  

 plejehjem efter bistandslovens § 112, stk. 2, bortset fra aflastningspladser  

 og særlige plejehjem, der er bestemt til periodevis indlæggelse til  

 rekreation eller behandling, skal betale for de ydelser, de modtager som led  

 i institutionsopholdet.
Stk. 2. Betalingen for bolig udgør 15 pct. af beboerens  

 indkomstgrundlag, opgjort efter reglerne i § 54, stk. 3-9, mens betaling for  

 varme og el svarer til omkostningerne.
For øvrige ydelser fastsættes betaling  

 som for personer i eget hjem.
Betalingen kan modregnes i den sociale pension.  

 Dækning af de særlige behov for bistand, som er forudsat i § 112, stk. 1 og  

 2, er dog gratis for beboeren.
 Stk. 3. Den enkelte beboer skal efter betaling for de samlede  

 ydelser mindst have et beløb til rådighed, der svarer til beløbet til  

 personlige fornødenheder efter §§ 84 og 118. Reglen i § 85, stk. 2, finder  

 tilsvarende anvendelse.
 Stk.4. Hvis amtsrådet skønner, at en beboer ikke kan administrere  

 pensionen, sendes indstilling til kommunalbestyrelsen om anvendelse af  

 reglerne i § 36 i lov om social pension.
 Stk. 5. Forsøgsperioden ophører den 31. december 1993.«.
 6. Efter § 119 indsættes:
 » § 120. Forslag til revision af reglerne i § 119 om ydelser  

 og betaling for beboere i døgninstitutioner for voksne med vidtgående fysiske  

 eller psykiske handicap og særlige plejehjem fremsættes for Folketinget inden  

 udgangen af 1993.
 §§ 119 og 120. (Ophævet ved lov nr. 258 af 8. juni 1978).
 7. I § 136, stk. 2, ændres »1989 og 1990« til:  

 »1991 og 1992« og »950 kr. månedlig og 1.000 kr.  

 månedlig« til: »450 kr. månedlig og 350 kr. månedlig.«.
 8. I § 136, stk. 3, ændres »48 mio. kr. for finansåret  

 1989 og 97 mio. kr. for finansåret 1990.« til: »81 mio. kr. for  

 finansåret 1991 og 105 mio. kr. for finansåret 1992.«.
 9. I § 136 indsættes som stk. 4 og 5:
»Stk. 4. Til betalingsordninger efter § 119 er afsat 8 mio.  

 kr. i 1992 og 15 mio. kr. i 1993. Betalingsordning efter § 119 kan først  

 iværksættes efter tilslutning fra Socialministeriet.
Socialministeriets  

 tilslutning vil blive givet inden for de i 1. punktum fastsatte rammer for de  

 samlede statsudgifter.
 Stk. 5. For en person med pension efter den sociale  

 pensionslovgivning, som er optaget i en institution efter bistandslovens §  

 112, stk. 1, der er omfattet af § 119, betaler amtskommunen til staten et  

 beløb, der udgør 4.650 kr. månedlig i 1992 og 4.750 kr. månedlig i 1993.  

 Beløbet betales fra det tidspunkt, hvor institutionen bliver omfattet af §  

 119. Bestemmelsen i stk. 1, 3. pkt. gælder tilsvarende for disse  

 institutioner.«.
§ 136. For en person med pension efter den sociale  

 pensionslovgivning, som er optaget i en institution, hvor den sociale pension  

 benyttes til betaling for opholdet, udbetaler staten til kommunen et beløb,  

 der svarer til den sociale pensions grundbeløb.
Beløbet udbetales fra det  

 tidspunkt, da pensionen benyttes til betaling for opholdet.
Beløbet deles  

 mellem de offentlige myndigheder, der afholder udgifterne ved  

 institutionsopholdet.
Stk. 2. For en person med pension efter den sociale  

 pensionslovgivning, som er optaget i en institution, der er omfattet af § 85  

 a, udbetaler staten i 1989 og 1990 til kommunen et beløb, der udgør  

 henholdsvis 950 kr. månedlig og 1.000 kr. månedlig.
Beløbet udbetales fra det  

 tidspunkt, hvor institutionen bliver omfattet af § 85 a.
Stk. 1, sidste  

 punktum, gælder tilsvarende for disse institutioner.
 Stk. 3. Det samlede beløb til udbetaling efter den ordning, der er  

 nævnt i stk. 2, udgør 48 mio. kr. for finansåret 1989 og 97 mio. kr. for  

 finansåret 1990.
§ 2 I lov om social pension, jf. lovbekendtgørelse nr. 497 af 4.juli 1989,  

 som ændret senest ved § 6 i lov nr. 794 af 30. november 1990, foretages  

 følgende ændringer:
 1. I § 46 indsættes som stk.7:
»Stk. 7. Ved optagelse på institution efter bistandslovens §  

 79 eller § 112, stk. 2, udbetales erhvervsudygtighedsbeløb, bistands- og  

 plejetillæg alene indtil udgangen af den måned, der følger efter  

 optagelsesmåneden.
Udbetalingen ophører dog ikke ved ophold i særlige  

 plejehjem, der er bestemt til periodevis indlæggelse til rekreation eller  

 behandling.«.
§ 46. Hvis en person er indlagt på sygehus eller anden institution  

 under sygehusvæsenet, udbetales pensionen fra udgangen af måneden efter den  

 måned, hvor der er truffet bestemmelse om optagelse på plejehjem, jf. §§ 83,  

 stk. 2, og 115 i lov om social bistand, 1) med et beløb til personlige fornødenheder, jf. §§ 84 og 118 i lov om  

 social bistand, samt 2) for enlige pensionister herudover med et beløb til dækning af udgifter  

 til husleje og lignende.
 Stk. 2. Hvis en person må anses for plejepatient eller i øvrigt  

 skønnes uegnet til mere varig udskrivning til eget hjem, uden at der er  

 truffet beslutning efter stk. 1, træffer kommunalbestyrelsen bestemmelse om,  

 at pensionen ikke udbetales for den resterende del af indlæggelsestiden.  

 Dette kan dog tidligst ske, når den pågældende har haft en samlet  

 indlæggelsestid på 6 måneder ud over indlæggelsesmåneden regnet fra 11/2 år  

 forud for indlæggelsen.
 Stk. 3. Bistands- og plejetillæg udbetales dog indtil udgangen af  

 den måned, der følger efter indlæggelses- eller optagelsesmåneden på en  

 institutin under sygehusvæsenet.
Stk. 4. Hvis en person får ophold på en institution, der er anerkendt efter § 112, stk. 1, i lov om social bistand, udbetales  

 pensionen indtil udgangen af den måned, der følger efter optagelsesmåneden.  

 Er der rimelig udsigt til, at den pågældende vil kunne udskrives inden for et  

 tidsrum af omkring 3 måneder efter optagelsen, kan den pågældende dog beholde  

 et beløb til dækning af udgifter til husleje og lignende.
Stk. 5. Bestemmelserne i stk. 3 og 4 finder tilsvarende anvendelse  

 ved strafafsoning eller andre frihedsberøvende foranstaltninger i henhold til  

 dom.
Dette gælder også varetægtsfængsling, hvis den efterfølges af en af de  

 nævnte foranstaltninger.
Stk. 6. Socialministeren kan fastsætte nærmere regler om 1) udbetaling af pension til personer, der har ophold på de institutioner  

 m.v., der er nævnt i stk. 1-5, 2) udbetaling af pension til personer, der er anbragt i pleje i private  

 hjem, jf. § 68 i lov om social bistand, 3) udbetaling af pension til personer, der har ophold på institutioner  

 omfattet af bistandsloven, men for hvilke der ikke er fastsat regler om  

 pensionens udbetaling, og 4) udbetaling af pension ydet efter lovgivning i et andet land.
 2. Efter § 46 indsættes:
» § 46 a.
Uanset bestemmelsen i § 46, stk.1, bevares  

 pensionen, bortset fra et eventuelt tilkendt erhvervsudygtighedsbeløb og  

 bistands-og plejetillæg, for personer, for hvem der er truffet bestemmelse om  

 optagelse på en institution, der er omfattet af bestemmelsen i §§ 85 a og §  

 119 i lov om social bistand.
 Stk.2. Uanset bestemmelsen i § 46, stk.4, bevares pensionen,  

 bortset fra et eventuelt tilkendt erhvervsudygtighedsbeløb og bistands- og  

 plejetillæg for personer, der har ophold på en institution, der er omfattet  

 af bestemmelsen i § 119 i lov om social bistand.«.
 3. I § 58 ændres »pensionist« til  

 »person«.
 § 58. En kommune bevarer pligten efter § 57, hvis den får en  

 pensionist optaget på en af følgende institutionstyper i en anden kommune:
 1) Almindelige og særlige plejehjem efter bistandslovens § 79, stk. 1, og  

 § 112, stk. 2.
 2) Beskyttede boliger efter bistandslovens § 79, stk. 2.
 3) Institutioner for personer med vidtgående fysiske og psykiske handicap  

 efter bistandslovens § 112, stk. 1.
 4) Alle institutioner under sygehusvæsenet.
§ 3 Stk. 1. Loven træder i kraft den 1. april 1991.
 Stk. 2. § 1, nr. 7 og 8, har virkning fra den 1. januar 1991.
 Stk. 3. § 1, nr. 5 og 9, har virkning fra den 1. januar 1992.
 Stk. 4. § 2, nr. 1, har fra den 1. april 1991 virkning for  

 erhvervsudygtighedsbeløb og bistands- og plejetillæg til personer, der på  

 dette tidspunkt har ophold på de nævnte institutioner.
Stk. 5. § 46 a, stk. 1, i lov om social pension, som affattet ved  

 § 2, nr. 2, i denne lov har fra den 1. april 1991 virkning for de personer,  

 der på dette tidspunkt er omfattet af pensionslovens § 46, stk. 1, og for  

 hvem der er truffet afgørelse om optagelse i plejehjem, der er omfattet af  

 bestemmelsen i § 85 a i lov om social bistand.
Bestemmelsen har virkning fra  

 den 1. januar 1992 for de personer, hvor der er truffet afgørelse om  

 optagelse i en institution, der er omfattet af bestemmelsen i § 119 i lov om  

 social bistand. § 46 a, stk. 2, i lov om social pension som affattet ved  

 denne lovs § 2, nr. 2, har virkning fra den 1. januar 1992.
Bilag A Eksempler på virkning af lovforslaget I de følgende eksempler (eksempel 1-3) vises, hvordan en enlig pensionist  

 på 67 år og derover på et § 85 a-plejehjem (uden bistands-/eller plejetillæg)  

 er stillet efter de nuværende regler og efter forslagets regler.
Virkningen  

 af forslagets regler er belyst for billigste, dyreste og gennemsnitlige  

 pakkepris.
Det er forudsat, at pensionisten har valgt fuld pakke.  

 Beregningerne er foretaget i gennemsnitligt 1991 PL-niveau.
Eksempel 1 Anden indtægt: ingen.
 (*) »Lommepengegarantien« træder i kraft, idet den disponible  

 indtægt ellers kun ville være: 5.950 kr.
Eksempel 2 Anden indtægt: 20.000 Eksempel 3 Anden indtægt: 50.000.
Eksempel 4 Anden indtægt: ingen.
Eksempel 5 Anden indtægt: 20.000.
Eksempel 6 Anden indtægt: 50.000.
Efter 2. behandling den 27. maj 1991 § 1 I lov om social bistand, jf. lovbekendtgørelse nr. 817 af 6. december  

 1990, foretages følgende ændringer:
 1. I § 9 indsættes som stk. 2:
»Stk. 2. Kommunalbestyrelsen eller amtsrådet kan overlade sine  

 beføjelser efter denne lov til en selvejende institution, som har  

 driftsoverenskomst med kommunen eller amtskommunen, i det omfang beføjelserne  

 knytter sig til administrationen og driften af den virksomhed, der udøves i  

 henhold til overenskomsten.
Kommunalbestyrelsen eller amtsrådet fastsætter  

 omfanget af beføjelserne og kan give retningslinjer for udøvelsen af  

 disse.« 2. I § 85, stk. 1, udgår 2. pkt.
 3. I § 85 b ændres »1990« til: »1992«.
 4. Efter § 86 indsættes i kapitel 16:
»  § 86 a.
Kommunalbestyrelsen kan opkræve betaling for  

 midlertidigt døgnophold, der anvises af kommunalbestyrelsen.
Betalingen for  

 kost og øvrige ydelser fastsættes som for personer i eget hjem.
Der kan ikke  

 opkræves betaling for bolig, og betalingen skal fastsættes således, at  

 pågældende bevarer et beløb til dækning af husleje og andre udgifter i  

 forbindelse med opretholdelsen af den hidtidige bolig.« 5. Efter § 118 indsættes:
 » § 119. Amtsrådet kan i en forsøgsperiode beslutte, at  

 beboerne i en eller flere døgninstitutioner for voksne med vidtgående fysiske  

 eller psykiske handicap efter bistandslovens § 112, stk. 1, og i særlige  

 plejehjem efter bistandslovens § 112, stk. 2, bortset fra aflastningspladser  

 og særlige plejehjem, der er bestemt til periodevis indlæggelse til  

 rekreation eller behandling, skal betale for de ydelser, de modtager som led  

 i institutionsopholdet.
Stk. 2. Betalingen for bolig udgør 15 pct. af beboerens  

 indkomstgrundlag opgjort efter reglerne i § 54, stk. 3-9, mens betaling for  

 varme og el svarer til omkostningerne.
For øvrige ydelser fastsættes betaling  

 som for personer i eget hjem.
Betalingen kan modregnes i den sociale pension.  

 Dækning af de særlige behov for bistand, som er forudsat i § 112, stk. 1 og  

 2, er dog gratis for beboeren.
 Stk. 3. Den enkelte beboer skal efter betaling for de samlede  

 ydelser mindst have et beløb til rådighed, der svarer til beløbet til  

 personlige fornødenheder efter §§ 84 og 118, stk.1. Reglen i § 85, stk. 2,  

 finder tilsvarende anvendelse.
 Stk. 4. Hvis amtsrådet skønner, at en beboer ikke kan administrere  

 pensionen, sendes indstilling til kommunalbestyrelsen om anvendelse af  

 reglerne i § 36 i lov om social pension.
 Stk. 5. Forsøgsperioden ophører den 31. december 1993.
§ 120. Forslag til revision af reglerne i § 119 om ydelser og  

 betaling for beboere i døgninstitutioner for voksne med vidtgående fysiske  

 eller psykiske handicap og særlige plejehjem fremsættes for Folketinget inden  

 udgangen af 1993.« 6. I § 136, stk. 2, ændres »1989 og 1990« til:  

 »1991 og 1992« og »950 kr. månedlig og 1.000 kr.  

 månedlig« til: »380 kr. månedlig og 280 kr. månedlig.« 7. I § 136, stk. 3, ændres »48 mio. kr. for finansåret  

 1989 og 97 mio. kr. for finansåret 1990.« til: »68 mio. kr. for  

 finansåret 1991 og 84 mio. kr. for finansåret 1992.« 8. I § 136 indsættes som stk. 4 og 5:
»Stk. 4. Til betalingsordninger efter § 119 er afsat 11 mio. kr. i  

 1992 og 22 mio. kr. i 1993. Betalingsordning efter § 119 kan først  

 iværksættes efter tilslutning fra Socialministeriet.
Socialministeriets  

 tilslutning vil blive givet inden for de i 1. punktum fastsatte rammer for de  

 samlede statsudgifter.
Stk. 5. For en person med pension efter den sociale  

 pensionslovgivning, som er optaget i en institution efter bistandslovens §  

 112, stk. 1, der er omfattet af § 119, betaler amtskommunen til staten et  

 beløb, der udgør 5.410 kr. månedlig i 1992 og 5.510 kr. månedlig i 1993.  

 Beløbet betales fra det tidspunkt, hvor institutionen bliver omfattet af §  

 119. Bestemmelsen i stk. 1, 3. pkt., gælder tilsvarende for disse  

 institutioner.« § 2 I lov om social pension, jf. lovbekendtgørelse nr. 497 af 4. juli 1989,  

 som ændret senest ved § 6 i lov nr. 794 af 30. november 1990, foretages  

 følgende ændringer:
 1. I § 46 indsættes som stk. 7:
»Stk. 7. Ved optagelse på institution efter bistandslovens § 112,  

 stk. 2, udbetales bistands- eller plejetillæg alene indtil udgangen af den  

 måned, der følger efter optagelsesmåneden.
Udbetalingen ophører dog ikke ved  

 ophold i særlige plejehjem, der er bestemt til periodevis indlæggelse til  

 rekreation eller behandling.« 2. Efter § 46 indsættes:
» § 46 a.
Uanset bestemmelsen i § 46, stk. 1, bevares  

 pensionen for personer, for hvem der er truffet bestemmelse om optagelse på  

 en institution, der er omfattet af bestemmelsen i § 85 a i lov om social  

 bistand.
 Stk. 2. Uanset bestemmelsen i § 46, stk. 1, bevares pensionen,  

 bortset fra et eventuelt tilkendt bistands- eller plejetillæg, for personer,  

 for hvem der er truffet bestemmelse om optagelse på en institution, der er  

 omfattet af bestemmelsen i § 119 i lov om social bistand.
Stk. 3. Uanset bestemmelsen i § 46, stk. 4, bevares pensionen  

 bortset fra et eventuelt tilkendt bistands- eller plejetillæg for personer,  

 der har ophold på en institution, der er omfattet af bestemmelsen i § 119 i  

 lov om social bistand.« 3. I § 58 ændres »pensionist« til:  

 »person«.
§ 3 Stk. 1. Loven træder i kraft den 1. juli 1991.
 Stk. 2. § 1, nr. 6 og 7, har virkning fra den 1. januar 1991.
 Stk. 3. § 1, nr. 5 og 8, har virkning fra den 1. januar 1992.
 Stk. 4. § 2, nr. 1, har fra den 1. januar 1992 virkning for  

 bistands- eller plejetillæg til personer, der på dette tidspunkt har ophold  

 på de nævnte institutioner.
 Stk. 5. § 2, nr. 2, har virkning fra den 1. januar 1992.  

 Bestemmelsen har dog fra den 1. juli 1991 virkning for de personer, der på  

 dette tidspunkt er omfattet af pensionslovens § 46, stk. 1, og for hvem der  

 er truffet afgørelse om optagelse i plejehjem, der er omfattet af  

 bestemmelsen i § 85 a i lov om social bistand.
