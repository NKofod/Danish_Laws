Bekendtgørelse om afregningsmuligheder  

 for egenproducenter af el I medfør af § 8 a, stk. 3, 4 og 8, § 28, stk. 4, og § 90 i lov nr.  

 375 af 2. juni 1999 om elforsyning, som ændret ved lov nr. 448 af 31.  

 maj 2000 og lov nr. 478 af 7. juni 2001, fastsættes:
Kapitel 1 Anvendelsesområde og definitioner § 1. Bekendtgørelsen finder anvendelse  

 på egenproducenter.
Stk. 2. Ved egenproducenter af el forstås  

 elforbrugere, som har installeret anlæg til produktion af el eller  

 varme og el med henblik på at dække eget energiforbrug.
For at  

 blive betragtet som egenproducent efter denne bekendtgørelse skal  

 følgende betingelser være opfyldt:
 1)	Elproduktionsanlægget skal være 100 % ejet af  

 forbrugeren.
 2)	Elproduktionsanlægget skal være beliggende på  

 forbrugsstedet, jf. elforsyningslovens § 5.
 Stk. 3. Ved elproduktion forstås i denne  

 bekendtgørelse bruttoelproduktionen fratrukket egetforbrug af el, der  

 medgår til elproduktionen.
Kapitel 2 Afregningsmuligheder for egen elproduktion,  

 aftagepligtig el og særlige pristillæg § 2. Egenproducenter kan vælge at lade deres  

 aftagepligt i medfør af elforsyningslovens § 8, stk. 1, beregne i  

 forhold til det elforbrug, som de aftager gennem det kollektive  

 elforsyningsnet, dvs. i forhold til målt levering fra nettet.
 Stk. 2. Egenproducenter, der er omfattet af § 1, der selv  

 producerer kraftvarme baseret på naturgas eller andre  

 miljøvenlige brændsler, kan alternativt vælge at modregne  

 den andel af deres miljøvenlige elproduktion, som de selv forbruger, i  

 aftagepligten efter elforsyningslovens § 8, stk. 1.
 Stk. 3. Benyttelse af bestemmelserne i stk. 1 og 2  

 kræver, at elproducenten har anmodet om afregning efter stk. 1 eller  

 modregning efter stk. 2, og oplyst hvilket af de i stk. 5 nævnte  

 principper, der skal afregnes efter, og at reglerne for varsling,  

 måling m.v. er opfyldt, jf. §§ 4-7.
 Stk. 4. Egenproducenter, der afregner efter stk. 1, kan  

 ikke opnå den efter elforsyningslovens § 58 fastsatte afregningspris  

 for elektricitet, som egenproducenten ønsker at afhænde.
Stk. 5. Egenproducenter, der afregner efter stk. 2, skal  

 vælge enten 1)	i videst muligt omfang at anvende egenproduktionen selv, hvorved  

 opnås den efter elforsyningslovens §§ 58 og 59 fastsatte afregningspris  

 for den elproduktion, der leveres til det offentlige elnet, eller 2)	at anvende egenproduktionen til helt eller delvist at dække  

 aftagepligten, hvorved opnås den efter elforsyningslovens §§ 58 og 59  

 fastsatte afregningspris for elproduktionen fratrukket den herved  

 opnåede reduktion i aftagepligten.
 Stk. 6. Egenproducenter, der baserer egenproduktion  

 på både miljøvenlige og andre brændsler, kan  

 vælge først at lade deres aftagepligt beregne i forhold til det  

 totale elforbrug reduceret med egenproduktion fra produktionsanlæg med  

 ikke-miljøvenligt brændsel efter principperne i stk. 1, for  

 derefter at modregne den andel af deres miljøvenlige elproduktion, som  

 de selv forbruger, i aftagepligten set i forhold til det reducerede forbrug  

 efter principperne i stk. 2. Egenproduktionens målte leverance til det  

 offentlige elforsyningsnet fra produktionsanlæg med både  

 miljøvenligt og ikke-miljøvenligt brændsel opgøres  

 pro-rata udfra elproduktionen på de pågældende  

 anlæg.
 Stk. 7. Det er en forudsætning for afregning efter  

 stk. 1 og 2, at der er samme balanceansvarlige for egenproducentens forbrug  

 og den del af elproduktionen, der ikke sælges til netvirksomheden i  

 henhold til aftageforpligtelsen i elforsyningslovens § 57.
 § 3. Egenproducenter, der afregner efter § 2, har  

 kun pligt til at betale særlige pristillæg som nævnt i  

 elforsyningslovens § 59 a, i forhold til det elforbrug, som de aftager gennem  

 det kollektive elforsyningsnet.
Kapitel 3 Måling og opgørelse af elproduktion og  

 forbrug § 4. Målinger, der er nødvendige for  

 afregning efter §§ 2 og 3, skal udføres af netvirksomheden ved  

 hjælp af netvirksomhedens egne målere.
Måleudstyr skal  

 være i overensstemmelse med gældende forskrifter for det  

 pågældende sammenhængende elforsyningssystem, og  

 målingerne skal registreres med det tidsopgørelsesinterval, der  

 er standard i det pågældende sammenhængende  

 elforsyningssystem.
 Stk. 2. Udgifterne til de i stk. 1 nævnte  

 målinger, herunder udgifter til opsætning af de nødvendige  

 målere, og til udførelsen af de nødvendige målinger  

 samt administrationen forbundet hermed, skal afholdes af elproducenten.
 § 5. I tilfælde, hvor en producent har flere  

 anlæg, der anvender forskellige brændsler med forskellig  

 afregningspris eller pristillæg, er det et krav for opnåelse af  

 en efter loven fastsat afregningspris, at der måles på hvert  

 anlæg, således at produktionen kan opdeles på forskellige  

 afregningspriser.
 Stk. 2. I tilfælde, hvor en producent anvender  

 forskellige brændsler med forskellige afregningspriser eller  

 pristillæg på samme anlæg er det tilsvarende et krav for  

 opnåelse af en efter loven fastsat afregningspris, at forbruget af  

 hvert brændsel måles, således at elproduktionen kan opdeles  

 pro-rata på forskellige afregningspriser.
§ 6. Egenproducenter, der afregner efter § 2, stk.  

 2, skal afregne time for time efter de i §§ 4 og 5 angivne krav til  

 måling.
Der skal med det i § 4, stk. 1, nævnte  

 tidsopgørelsesinterval ske måling af såvel fysisk levering  

 til og fra det offentlige net som af produktionen.
Kapitel 4 Varslingsfrister § 7. Ændring af afregningsprincip efter §§ 2  

 og 3, kan kun ske pr. den 1. i en kalendermåned. Ændring af  

 afregningsprincip er bindende for resten af det igangværende  

 kalenderår.
 Stk. 2. Skriftlig anmodning om ændring af  

 afregningsprincip skal være netvirksomheden i hænde senest en  

 måned inden ændringen af afregningsprincip finder sted.
 Stk. 3. Senest fem hverdage efter modtagelsen af  

 anmodning om ændring af afregningsprincip, skal netvirksomheden sende  

 en bekræftelse til egenproducenten med angivelse af, hvornår  

 ændringen træder i kraft.
 Stk. 4. Netvirksomheden skal samtidigt sende en kopi af  

 den i stk. 3 nævnte bekræftelse til egenproducentens  

 elleverandør og godkendte balanceansvarlige markedsaktør samt  

 til den systemansvarlige virksomhed.
Kapitel 5 Klageadgang, ikrafttræden m.v.
 § 8. De systemansvarlige virksomheder  

 træffer afgørelse om egenproducenternes forhold i henhold til  

 denne bekendtgørelses bestemmelser.
 Stk.2. De systemansvarlige virksomheders afgørelser efter  

 denne bekendtgørelse kan påklages til Energistyrelsen.  

 Energistyrelsens afgørelser kan ikke indbringes for miljø- og  

 energiministeren.
 § 9. Bekendtgørelsen træder i kraft den 1.  

 september 2001.
