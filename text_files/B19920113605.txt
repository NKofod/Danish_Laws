 I medfør af § 8, stk. 5 og § 44, stk. 2 i lov om lægemidler, jfr.
 lovbekendtgørelse nr. 452 af 10. juni 1992 fastsættes:
Bekendtgørelsens område § 1.  Bekendtgørelsen omfatter radioaktive lægemidler,  

 jfr. § 1 i Sundhedsministeriets bekendtgørelse nr. 1134 af 15. december 1992.
Personale og organisation § 2.  Ledelsen på institutionen skal give meddelelse  

 til Sundhedsstyrelsen om, hvem der er ansvarlig for beholdningen af  

 radioaktive lægemidler, med mindre det er den person, der er godkendt som  

 strålehygiejnisk ansvarlig leder, jfr.
Sundhedsstyrelsens bekendtgørelse nr.  

 485 af 18. november 1985 om anvendelse af åbne radioaktive kilder på  

 sygehuse, laboratorier mv.
Den beholdningsansvarlige person skal have den  

 fornødne akademiske uddannelse.
Stk. 2.  Af øvrige ansatte skal mindst een have den  

 fornødne faguddannelse.
De ansatte skal endvidere have den fornødne rutine og  

 skal være bekendt med gældende regler for området.
 Stk. 3.  På universiteter, sektorforskningsinstitutioner  

 og lignende laboratorier kan den i stk. 1 nævnte person stå som rekvirent af  

 radioaktive lægemidler, der er optaget i Sundhedsstyrelsens register over  

 farmaceutiske specialiteter.
 Stk. 4.  Personalets ansvarsområde skal være fastlagt i  

 skriftlig form.
Lokaler § 3.  Lokaler til modtagelse, håndtering og opbevaring  

 af radioaktive lægemidler skal i størrelse, udformning og indretning være  

 velegnede til deres formål.
Lægemidlerne skal opbevares på en sådan måde, at  

 uvedkommende ikke har adgang.
 Stk. 2.  Lokaler og inventar skal vedligeholdes, og  

 lokalerne skal holdes i god ordens- og renlighedstilstand.
 Stk. 3.  Såfremt der i lokalerne lagerholdes lægemidler,  

 for hvilke der stilles krav om særlige opbevaringsbetingelsr, f.eks. med  

 hensyn til temperatur, lys m.v., skal lokalerne eller dele deraf være  

 indrettet hertil.
 Stk. 4.  I umiddelbar tilknytning til en afdelings  

 lægemiddelbeholdning skal findes en egnet arbejdsplads, hvor fremtagning,  

 udmåling og eventuel færdigtilberedning samt kontrol heraf kan foregå  

 uforstyrret.
Indkøb og modtagelse § 4.  Indkøb af registrerede radioaktive lægemidler,  

 jfr. § 4 i Sundhedsministeriets bekendtgørelse nr. 1134 af 15. december 1992,  

 skal ske på sikker og forsvarlig måde.
Stk. 2.  Der skal for hvert indkøbt præparat findes en  

 fortegnelse med angivelse af præparatets navn, udløbsdato mv. i en form, som  

 gør tilbagekaldelse umiddelbart muligt.
Fortegnelsen skal opbevares i mindst  

 1 år efter præparatets udløbsdato.
 § 5.  Ved modtagelse af en lægemiddelforsendelse skal  

 det sikres, at denne er i overensstemmelse med den afgivne bestilling.  

 Eventuelle uoverensstemmelser skal straks afklares.
Håndtering og opbevaring af indkøbte radioaktive lægemidler § 6.  Radioaktive lægemidler skal opbevares i de  

 pakninger, i hvilke de er modtaget, og omhældning og anden form for  

 fremstilling må ikke finde sted, jfr. § 8, stk. 1 i lov om lægemidler.
 Stk. 2.  Radioaktive lægemidler skal håndteres og  

 opbevares på hygiejnisk forsvarlig måde og i henhold til de oplysninger, som  

 fremgår af pakningen eller en medfølgende indlægsseddel.
 § 7.  Såfremt oplysningerne på pakningen eller en  

 medfølgende indlægsseddel ikke er affattet på dansk, skal den i § 2, stk. 1  

 nævnte person, inden præparatet tages i anvendelse, udarbejde letforståelige  

 instruktioner således, at håndtering af lægemidlet kan foregå efter gældende  

 regler.
§ 8.  Radioaktive lægemidler må ikke tages i  

 anvendelse, hvis udløbstiden er overskredet, eller der er tvivl om  

 lægemidlets kvalitet.
Radioaktive lægemidler, der klassificeres som  

 radioaktivt affald, skal mærkes som sådan og opbevares adskilt fra øvrige  

 radioaktive lægemidler.
§ 9.  Radioaktive lægemidler, der færdigtilberedes ud  

 fra registrerede farmaceutiske specialiteter, skal inden de anvendes første  

 gang underkastes kvalitetskontrol efter en metode, som er godkendt af  

 Sundhedsstyrelsen.
Tilsvarende gælder for hver ny type generator, der tages i  

 anvendelse.
Der skal her ud over gennemføres kvalitetskontrol efter en i  

 forvejen opstillet plan, som er afpasset art og mængde af de radioaktive  

 lægemidler, der håndteres.
 Stk. 2.  For hver dags tilberedninger skal føres en  

 fortegnelse over de benyttede lægemidlers batchnumre på en sådan måde, at  

 anvendelsen af hver enkelt batch kan følges.
 § 10.  Dispensering af doser til enkeltpatienter ud  

 fra indkøbte radioaktive lægemidler kan foregå på en måde, der ikke kræver  

 tilladelse i medfør af § 8, stk. 1 i lov om lægemidler, under forudsætning af  

 at fremgangsmåden i hvert enkelt tilfælde er godkendt af Sundhedsstyrelsen.
§ 11.  Sprøjter og andre utensilier, der uden at være  

 en del af et registreret lægemiddel, anvendes til opbevaring af radioaktive  

 lægemidler uden opsyn indtil administration til patienter, skal være mærket  

 på en sådan måde, at indholdets art og mængde kan identificeres.
Det skal  

 endvidere sikres, at den valgte opbevaringsform ikke forringer kvaliteten af  

 det radioaktive lægemiddel.
 § 12.  Radioaktive lægemidler, som transporteres til  

 andre afdelinger inden for samme institution, skal være indpakket eller  

 forseglet således, at modtageren kan konstatere, at pakningerne ikke har  

 været åbnet.
 Stk. 2.  Den modtagende afdeling skal opfylde de af  

 denne bekendtgørelse omfattede bestemmelser og skal føre en fortegnelse, så  

 anvendelsen af hvert af de modtagne radioaktive lægemidler kan følges.
Tilsyn § 13.  Sundhedsstyrelsen eller en af denne bemyndiget  

 person skal have adgang til lokaler og fortegnelser, jfr. § 4, stk. 2 og § 9,  

 stk. 2.
 Stk. 2.  Der skal i umiddelbar tilknytning til lokalerne  

 forefindes de for indkøb og håndtering nødvendige bekendtgørelser,  

 meddelelser, vejledninger mv.
 Stk. 3.  Afdelingen skal råde over en tilsynsjournal,  

 som skal indeholde oplysning om, hvornår tilsyn har fundet sted, samt de  

 bemærkninger, som tilsynet har givet anledning til.
Diverse bestemmelser § 14.  Sundhedsstyrelsen kan i særlige tilfælde og på  

 vilkår, der fastsættes i hvert enkelt tilfælde, dispensere fra bestemmelserne  

 i denne bekendtgørelse eller stille skærpede krav.
Straf- og ikrafttrædelsesbestemmelser § 15.  Med bøde straffes den, der overtræder §§ 2-12.
 Stk. 2.  Bekendtgørelsen træder i kraft 1. januar 1993.
Sundhedsstyrelsen, den 15. december 1992 P.D.V.
