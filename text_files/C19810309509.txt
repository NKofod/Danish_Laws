Arbejdsformidlingskontorerne De statsanerkendte arbejdsløshedskasser I henhold til § 1 stk. 2 i lov nr. 277 af 10. juni 1981 om arbejdstilbud  

 til ledige har arbejdsløshedskassemedlemmer under 25 år normalt krav på et  

 arbejdstilbud efter 1 års ledighed.
Samtidig med vedtagelsen af denne lov er  

 § 65 stk. 2 i lov om arbejdsformidling og arbejdsløshedsforsikring mv. ændret  

 (lov nr. 275 af 10. juni 1981).
I § 65 stk. 2 hedder det nu, at arbejdsløshedskasserne skal reagere over  

 for medlemmer, »som har haft 1 års ledighed«.
Det fremgår af  

 bemærkningerne til begge lovforslag, at man med den enslydende formulering  

 »1 års ledighed« har tilstræbt en sammenhæng i sagsgangen for  

 arbejdsløshedslovens § 65 og arbejdstilbudsordningen.
Formålet med arbejdsløshedslovens § 65 og lov om arbejdstilbud til ledige.
Formålet med § 65 er som hidtil at fastholde  

 arbejdsløshedskassernes ansvar for sammen med AF at bistå ledige medlemmer  

 med at bevare erhvervsevnen og tilknytningen til arbejdsmarkedet gennem en  

 aktiv indsats hurtigst muligt efter ledighedens indtræden.
Endvidere skal  

 kasserne påse, at medlemmerne kan anses for arbejdssøgende til regelmæssigt  

 arbejde.
Desuden er det hensigten, at oplysninger fra kasserne om behovet for  

 yderligere uddannelsesmuligheder m.m. skal indgå i det materiale, som danner  

 grundlag for arbejdsmarkedsnævnenes overvejelser om den  

 arbejdsmarkedspolitiske indsats.
Lov om arbejdstilbud til ledige har specielt  

 genoptræning som formål.
 Med sammenkædning af § 65 arbejdet og afgivelse af arbejdstilbud må det  

 herefter tilstræbes, at sagsbehandlingen i den enkelte a-kasse, i AF og i  

 samspillet mellem disse kommer til at udgøre dele af et for den enkelte  

 ledige sammenhængende forløb.
I arbejdsministeriets bekendtgørelse nr. 431 af 20. august 1981 om  

 arbejdstilbud til ledige § 10 fastsættes, hvornår arbejdstilbud skal gives,  

 jfr.
AF-cirkl. nr. 124/81 af 3/9 1981 (AK-cirkl. nr. 38/81). Med henblik på  

 at opnå sammenhængende sagsforløb og med udgangspunkt i de tidsterminer, som  

 er fastlagt for afgivelse af arbejdstilbud, ændres fremover terminerne for  

 a-kassernes § 65-kontakter således:
 1. § 65-kontakt til medlemmer under 25 år.
Det er meget væsentligt, at den første § 65-kontakt til unge ledige finder  

 sted hurtigt efter ledighedens indtræden.
Fremover skal denne første §  

 65-kontakt senest finde sted, når et medlem har haft en sammenlagt ledighed  

 på 6 måneder inden for de seneste 15 måneder (svarende til 26 ugers ledighed  

 inden for de seneste 65 uger).
Kontakten, hvori bør indgå en personlig samtale med medlemmet, sker med  

 henblik på at bistå medlemmet med at søge erhvervsevne og tilknytning til  

 arbejdsmarkedet bevaret gennem udnyttelse af foreliggende muligheder af  

 beskæftigelsesmæssig, uddannelsesmæssig, omskolingsmæssig eller  

 genoptræningsmæssig art.
I kontakten med medlemmet bør indgå: - En  

 overvejelse af, om en umiddelbar genplacering på arbejdsmarkedet er mulig. -  

 En overvejelse af, om deltagelse i erhvervsrettede kurser inden for eget  

 fagligt område kan forbedre medlemmets kvalifikationer og dermed forøge  

 muligheden for genplacering på arbejdsmarkedet. - En overvejelse af, om  

 forsøg på erhvervsskift er hensigtsmæssig. Årsagerne kan f.eks. være: den  

 forventede beskæftigelsesudvikling inden for afdelingens område eller forhold  

 hos medlemmet, f.eks. helbredsforhold.
Hvis medlemmet ønsker at skifte erhverv, undersøges muligheden for at  

 deltage i erhvervsrettede kurser. - En overvejelse af, om deltagelse i  

 statslige, amtskommunale eller kommunale beskæftigelsesforanstaltninger for  

 unge (arbejdsløshedslovens § 97 a og lov nr. 488, jvf. lov nr. 212 af 30. maj  

 1980 vil være hensigtsmæssig. - En overvejelse af, om medlemmet har fysiske  

 eller psykiske lidelser, der i større eller mindre grad forhindrer  

 overtagelse af arbejde.
Der kan i så fald blive tale om revalidering.
 I henhold til arbejdsministeriets bekendtgørelse nr. 431 af 20/8 1981 om  

 arbejdstilbud til ledige § 10 stk. 6 kan arbejdstilbud udskydes efter aftale  

 mellem AF og den ledige, når den pågældende befinder sig i en  

 uddannelsessituation.
Kassen skal i samarbejde med medlemmet på en af arbejdsdirektøren godkendt  

 blanket over for AF (tilsynet) redegøre for medlemmets beskæftigelsesmæssige  

 situation, herunder vurdere om medlemmet er til rådighed, samt for andre  

 forhold, der har betydning for medlemmets tilknytning til arbejdsmarkedet,  

 jvf. arbejdsløshedslovens § 65 stk. 2 og § 88. Redegørelsen til AF skal  

 indsendes senest 6 uger efter kontakten til medlemmet.
Kassen og AF  

 fortsætter i samarbejde bestræbelserne for at søge medlemmets tilknytning til  

 arbejdsmarkedet bevaret.
 2. § 65-kontakt til ledige under 25 år.
Den anden § 65-kontakt til medlemmet tages umiddelbart før kassen skal  

 afgive indberetning til AF med henblik på afgivelse af arbejdstilbud.
En  

 sådan indberetning skal efter en overgangsperiode ske, når et medlem under 25  

 år har en sammenlagt ledighed på 9 måneder inden for de seneste 15 måneder,  

 jvf.
AF-cirkl. nr. 124/81 af 3/9 1981 (AK-cirkl. nr. 38/81). Formålet med  

 kontakten er at følge medlemmets situation op efter den første kontakt og at  

 søge afklaret, om medlemmet opfylder betingelserne for indberetning til AF i  

 henhold til lov om arbejdstilbud til ledige, jvf. § 3 stk. 1 i  

 arbejdsministeriets bekendtgørelse nr. 431 om arbejdstilbud til ledige.  

 Oplysningerne fra den første § 65-kontakt føres herunder ajour.
 Eventuelle nye oplysninger påføres kopi af den første § 65-redegørelse og  

 sendes til AF sammen med eventuel fremsendelse af arbejdstilbudsindberetning.
 Indberetning til AF om et medlems krav på arbejdstilbud.
Når et medlem under 25 år har en sammenlagt ledighed på 9 måneder inden  

 for de seneste 15 måneder (svarende til 39 ugers ledighed inden for de  

 seneste 65 uger), skal kassen i henhold til AF-cirkl. nr. 124/81 af 3/9 1981  

 (AK-cirkl. nr. 38/81) foretage indberetning til AF med henblik på afgivelse  

 af arbejdstilbud.
Indberetningen skal ske på en af arbejdsdirektøren godkendt  

 blanket som hidtil.
 Ved opgørelsen af ledighed medregnes kun ledighed i medlemsperioden.
 Ledighedsperioder i medlemsperioden, inden dagpengeretten indtræder,  

 medregnes kun, hvis medlemmet dokumenterer at have stået tilmeldt AF som  

 arbejdssøgende.
Fremsættelse af arbejdstilbud sker i overensstemmelse med § 10, jvf. § 12  

 i arbejdsministeriets bekendtgørelse om arbejdstilbud.
Det er en betingelse  

 for krav på arbejdstilbud, at medlemmet er dagpengeberettiget på det  

 tidspunkt, hvor arbejdstilbud fremsættes.
 Arbejdsløshedslovens § 65 stk. 3.
 I visse tilfælde skal kassen i overensstemmelse med § 65 stk. 3 tage  

 kontakt med et medlem, som inden for de seneste 2 år ikke har haft over 13  

 ugers samlet beskæftigelse.
 § 65  stk. 3 pålægger kasserne over for  

 arbejdsmarkedsnævnene at redegøre for årsagerne til medlemmernes ledighed.  

 Det tilstræbes herved, at de lokale arbejdsmarkedsmyndigheder får direkte  

 føling med uddannelsesbehovene i området for derved at kunne bidrage til, at  

 disse behov tilgodeses.
 Blanketter.
 Det af arbejdsdirektøren godkendte blanketmateriale (AR 86-10/78 og AR  

 158-09/78) anvendes som hidtil, indtil nyt godkendt blanketmateriale  

 foreligger.
 Overgangsperiode.
 I den overgangsperiode, som er fastsat i AF-cirkl. nr. 124/81 af 3/9 1981  

 (AK-cirkl. nr. 38/81) om fremrykning af tidspunktet for afgivelse af  

 arbejdstilbud til ledige unge under 25 år, skal den første § 65-kontakt finde  

 sted ved 6 måneders sammenlagt ledighed inden for de seneste 15 måneder.  

 Anden § 65-kontakt skal i denne periode, dvs. indtil udgangen af februar  

 1982, finde sted umiddelbart før indberetning sker i henhold til lov om  

 arbejdstilbud til ledige.
 Følgende cirkulærer ophæves:
AF-cirkl. nr. 160/78 af 23/6-78, (AK-cirkl. nr. 52/78) AF-cirkl. nr. 134/79 af 14/5-79, AF-cirkl. nr. 167/79 af 27/6-79, (AK-cirkl. nr. 75/79).
 P.D.V.
Else Marie Kjerkegaard kontorchef /E.
Kongstad fm.
