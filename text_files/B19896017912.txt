 I henhold til § 7 og § 8 i Industriministeriets bekendtgørelse nr.
 647 af 8. december 1982 om udstedelse og gennemførelse af måletekniske  

 bestemmelser m.v. fastsættes:
1. GENERELT Varmeenergimålere, der anvendes til måling af fjernvarme i henhold til  

 Statens Metrologiråds bekendtgørelse om kontrol med måling af fjernvarme i  

 afregningsøjemed, skal opfylde følgende krav:
2. METROLOGISKE KRAV 2.1 Angivelse af måleresultat.
 2.1.1 Totalt gennemstrømmet energi skal registreres og kunne aflæses  

 direkte.
 2.1.2 Energien skal måles i J eller Wh eller i decimalmultiplum af disse  

 enheder.
 2.1.3 Registret skal have et tilstrækkeligt antal cifre til at registrere  

 energien svarende til mindst 3000 driftstimer ved målerens maksimale effekt.
2.1.4 Ved spændingsudfald skal måleren bibeholde den sidst registrerede  

 værdi i mindst 3 dage.
Genetableres spændingen inden for denne tid skal  

 målerens registreringsfunktion genoptages i fuldt omfang fra den sidst  

 registrede værdi.
3. NØJAGTIGHED 3.1. Inden for målerens specificerede måleområde er de maksimalt  

 tilladelige relative fejl på måling af energi i afhængighed af  

 differenstemperaturen  ved verifikation følgende:
Differenstemperatur Maksimalt tilladelige relative --------------------------------------------------------~ Værdien i parentes gælder for volumenstrømme mindre end 0,1 gange den  

 maksimale volumenstrøm, når målerens maksimale volumenstrøm er mindre end 3  

 m3/h.
 Nøjagtigheden svarer til en varmeenergimåler klasse 4 i henhold til Dansk  

 Standard DS 2340 »Varmeenergimålere op til 3 m3/h« og Organisation  

 Internationale de Metrologie Legale (OIML) internationale rekommandation nr.  

 75 »Heat meters«.
 3.2 Den maksimalt tilladelige relative målefejl på måling af  

 volumengennemstrømningen er +/- 3%, når måleren består af en adskillelig  

 kombination af en volumenstrømsgiver og en beregningsenhed med  

 temperaturfølere.
 For målere, hvor den maksimale gennemstrømning ikke overskrider 3 m3/h, er  

 de maksimalt tilladelige relative fejl på måling af volumengennemstrømningen  

 +/- 5% for volumengennemstrømninger under 0,1 gange målerens maksimale  

 volumenstrømn.
 3.3 For beregningsenhed inclusiv temperaturfølere er de maksimalt  

 tilladelige relative fejl de i punkt 3.1 anførte værdier minus de i punkt 3,2  

 anførte værdier for volumengennemstrømningen, når måleren består af en  

 beregningsenhed med temperaturfølere.
 3.4 Måleren må ikke registrere energi, når der ingen gennemstrømning er.
4. UDFORMNING OG FREMSTILLING 4.1 Energimålerens udformning, materialer og fremstilling skal sikre, at  

 den opfylder de metrologiske krav, når måleren installeres og virker under  

 normale driftsbetingelser, samt under de ydre påvirkninger måleren  

 forudsættes at blive udsat for på installationsstedet.
 4.2 Målerens elektroniske udstyr skal udformes og fremstilles således at  

 de maksimalt tilladelige fejl ikke overskrides ved de under normale  

 betingelser herskende elektromagnetiske forhold, temperaturer, mekaniske og  

 andre miljøpåvirkninger.
 4.3 Når det elektroniske udstyr udsættes for de under normale betingelser  

 forekommende forstyrrelser, må der ikke opstå signifikante fejl.
 Kortvarige fejl, der kun bevirker forbigående variationer af de elektriske  

 signaler som ikke kan opfattes, registreres eller overføres som  

 måleresultater, betragtes ikke som signifikante fejl.
5. TYPEPRØVNING, VERIFIKATION 5.1 Opfyldelsen af ovennævnte krav skal eftervises ved typeprøvning af  

 mindst en klasse 4 måler i henhold til Dansk Standard DS 2340:  

 »Varmeenergimålere op til 3 m3/h« eller i henhold til Organisation  

 Internationale de Metrologie Legale (OIML) international rekommandation nr.  

 75 »Heat meters«, eller tilsvarende eller internationale  

 standarder/forskrifter, der kan sikre kravenes overholdelse.
 5.2 Målere, der afviger fra de i pkt. 5.1 anførte standarder eller  

 rekommandationer, kan søges typegodkendt i henhold til måleteknisk direktiv  

 MDIR 20.05-02: Typegodkendelse af måleudstyr - Retningslinier for  

 dispensation.
 5.3 Typegodkendte målere skal være mærket med typegodkendelsesmærke i  

 henhold til typegodkendelsesattesten.
 5.4 Verifikation skal baseres på en kalibrering ved følgende værdier:
 Kalibreres med andre værdier end de ovennævnte 3 sæt, skal disse garantere  

 samme resultat som en kalibrering foretaget ved de 3 sæt værdier.
 6. Dette måletekniske direktiv træder i kraft den 1.  

 juli 1990.
