Bekendtgørelse om ændring af bekendtgørelse om Skatterådets satser for 2022 vedrørende fradrag for befordring mellem hjem og arbejdsplads og udbetaling af skattefri godtgørelse for erhvervsmæssig befordring § 1 I bekendtgørelse nr. 2106 af 23. november 2021 om Skatterådets satser for 2022 vedrørende fradrag for befordring mellem hjem og arbejdsplads og udbetaling af skattefri godtgørelse for erhvervsmæssig befordring foretages følgende ændringer:
 1. § 1 affattes således:
 »§ 1. Kilometersatsen for fradrag efter ligningslovens § 9 C for befordring mellem hjem og arbejdsplads i indkomståret 2022 er fastsat således:
 1) 0 - 24 km inkl., intet fradrag.
 2) 25 - 120 km inkl., 2,16 kr. pr. kilometer.
3) Over 120 km, 1,08 kr. pr. kilometer.« 2. § 2 affattes således:
»§ 2. For pendlere i en yderkommune beregnes fradraget for befordring over 120 kilometer med 2,16 kr. pr. kilometer efter de nærmere betingelser i ligningslovens § 9 C, stk. 3.« 3. § 4 affattes således:
 »§ 4. Med virkning fra den 1. maj 2022 er godtgørelse, der udbetales til dækning af udgifter ved benyttelse af egen bil til erhvervsmæssig kørsel omfattet af ligningslovens § 9 B, skattefri, hvis den ikke overstiger følgende beløb:
 1) Kørsel til og med 20.000 kilometer årligt 3,70 kr. pr. kilometer.
 2) Kørsel ud over 20.000 kilometer årligt 2,17 kr. pr. kilometer.
 3) For benyttelse af egen motorcykel er satsen som for egen bil.
4) For benyttelse af egen cykel, knallert, 45-knallert, scooter eller el-løbehjul er satsen 0,57 kr. pr. kilometer.« 4. Bilag 1 affattes som bilag 1 til denne bekendtgørelse.
§ 2 Stk. 1. Bekendtgørelsen træder i kraft den 1. maj 2022.
 Stk. 2. § 1, nr. 1 og 2, har virkning fra 1. januar 2022.
Skatterådet, den 26. april 2022 Jane Bolander / Mette Tronborg Petersen Bilag 1 »Bilag 1 Beregningsgrundlaget for Skatterådets fastsættelse af ændret befordringssatser for 2022 Skatterådet har ved fastsættelsen af ændret befordringssatser for 2022 valgt at tage udgangspunkt i en benzindreven bil, der efter EU-norm antages at køre 18,75 kilometer pr. liter.
Endvidere har Skatterådet lagt en forventet benzinpris for hele 2022 på 15,77 kr. pr. liter benzin til grund ved satsfastsættelsen for befordringsfradraget, samt en forventet benzinpris fra 1. maj og resten af 2022 på 16,01 kr. pr. liter benzin til grund ved satsfastsættelsen for kørselsgodtgørelsen.
Den årlige kørsel er sat til 24.000 kilometer.
Skatterådet har valgt ikke at lægge sig fast på en bestemt anskaffelsessum for bilen, men har i stedet sat det årlige værditab på bilen til 30.000 kr.
De årlige vedligeholdelsesomkostninger er sat til 21.118 kr., der bl.a. omfatter udgifter til service og udskiftning af sliddele, afbalancering af dæk, supplerende rustbehandling og ekstraordinære udgifter til vask m.v., fordi bilen kører relativt mange kilometer pr. år.
De ordinære udgifter til vask m.v. er sat til 3.084 kr.
Udgiften til dæk udgør 4.441 kr., idet prisen på et dæk er sat til 1.619 kr., og et dæk forudsættes at holde 35.000 kilometer i lighed med anbefalingen fra FDM.
Forsikringsudgiften er sat til 8.267 kr.
Der indgår ikke finansielle omkostninger ved beregningen, idet renter skattemæssigt behandles særskilt.
 Den høje sats for udbetaling af skattefri kørselsgodtgørelse efter ligningslovens § 9 B for erhvervsmæssig kørsel i egen bil er herefter fastsat således:
 Det kilometerafhængige værditab skal ses i sammenhæng med, at en brugt bil ved salg alt andet lige opnår en højere pris, såfremt den har kørt mindre end gennemsnittet for årgangen og en lavere pris, såfremt den har kørt længere end gennemsnittet for årgangen.
 Den høje sats (befordringsfradragssatsen 25 - 120 kilometer) for befordringsfradrag efter ligningslovens § 9 C er fastsat således:
