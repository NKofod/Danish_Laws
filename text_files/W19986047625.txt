Artiklens emne havde åbenbar offentlig interesse, men det havde ikke  

 været nødvendigt at give oplysninger, der kunne identificere  

 klageren.
Endvidere burde oplysningerne have været forelagt klageren,  

 da der var tale om alvorlige beskyldninger.
 God presseskik var overtrådt, og bladet blev pålagt at  

 offentliggøre et resumé af kendelsen, hvorved  

 Pressenævnet udtalte sin alvorlige kritik.
Kendelse fra Pressenævnet i sag nr.  

 89/1998 K har klaget til Pressenævnet over forsiden og en  

 artikel bragt i Kalundborg Folkeblad den (datoen udeladt), idet han  

 mener, at god presseskik er tilsidesat.
 Forsideartiklen, der var illustreret af et stort billede  

 af klagerens ægtefælle og datter, lød:
"DANSK-GIFT POLSK MOR UD AF VAGTEN Udvises til en uvis fremtid, fordi hun skal skilles Om præcis en uge er det  Renata  C.s (fulde navn  

 gengivet i artiklen) bryllupsdag.
Og samme dag skal hun forlade  

 Danmark.
 Hun er en af de polske kvinder, der har giftet sig med en  

 dansk mand.
Nogle gange går det godt.
For  Renata  C. (fulde  

 navn gengivet i artiklen) gik det skidt.
Den 21-årige kvinde er ved at blive skilt, og derfor  

 må hun ikke bo i Danmark længere.
Men fordi hun stadig er gift,  

 kan hun ikke få understøttelse i Polen.
 Parrets skilsmisse skrider særdeles langsomt frem,  

 for  Renata  C.s (fulde navn gengivet i artiklen) mand vil have  

 forældremyndigheden over deres datter.
I øjeblikket bor mor og datter på  

 kvindecenteret i Kalundborg.
Men på fredag udløber  Renata  C.s  

(fulde navn gengivet i artiklen) opholdstilladelse.
 En polsk kvindes dillema   Side 3".
Artiklen på side 3 blev ligeledes illustreret af et  

 billede af klagerens ægtefælle og datter.
I denne artikel hed det  

 bl.a.:
"EN POLSK KVINDES DILEMMA Hendes danske mand vil skilles og have deres  

 fælles spædbarn.
Om en uge skal hun ud af Danmark   men Polen vil  

 ikke hjælpe Hun er fra Polen.
Hendes mand er fra Danmark.
Men de skal  

 skilles, og nu er hendes opholdstilladelse næsten udløbet.
 Det hele startede ellers kønt.
På en Picasso-udstilling i Krakow mødte hun  

 den fem år ældre danske mand, som hun senere skulle blive gift  

 med.
Dengang kunne  Renata og (klagerens for- og efternavn) kun  

 kommunikere gennem en ordbog.
Men hun har i mellemtiden lært at tale  

 engelsk, og kan nogenlunde ubesværet forklare sig.
Både hun og hendes mand var   og er   katolikker, og  

 for nøjagtig to år siden blev de gift på (By)  

 Rådhus.
De boede sammen i (By), og året efter blev de viet  

 i en katolsk kirke i Krakow.
Gravid og sendt hjem Men så gik det galt.
 På bryllupsrejsen til Schweiz blev den dengang 20  

 år gamle  Renata  C. (fulde navn gengivet i artiklen) gravid, og  

 det skulle ikke blive en let graviditet.
Den tredje december sendte  Renata  C.s (fulde navn  

 gengivet i artiklen) mand og svigerfar hende til Polen.
De kørte  

 fra (By) til Flensborg og satte hende på en bus tilbage til  

 Krakow.
 Tre gange kom der omkring 1000 kroner fra Danmark.  

 Betingelsen, skrev de, var, at hun ikke "skabte problemer" for sin mand eller  

 hans familie.
Men arbejdsløs, gravid og syg havde hun ingen  

 mulighed for at klare sig i Polen.
Med en dansk mand og efter at have boet i  

 Danmark i 1½ år, oplyser hun, at der ikke var nogen hjælp at  

 hente fra det offentlige system.
Derfor besluttede hun i april at vende tilbage til  

 Danmark.
Hun ville kræve, at hendes mand hjalp til med at betale for  

 hende og deres fælles barn.
Ud over nogle små bidrag i tiden omkring  

 fødslen, har hun ikke modtaget penge fra sin mand.
Og i sidste uge kom  

 meddelelsen om, at (klagerens for- og efternavn)   der ifølge  

  Renata  C. (fulde navn gengivet i artiklen) kun har set sit barn  

 én gang   vil have forældremyndigheden.
I januar sagde han ellers til Vejle Statsamt, at han  

 syntes, de skulle have fælles forældremyndighed.
Det var i  

 forbindelse med parrets separering.
Senere ændrede han mening, og hans advokat skrev den  

 11. juni til statsamtet, at han ville gå med til at give  Renata  C.  

(fulde navn gengivet i artiklen) forældremyndigheden.
Men nu  

 efter at deres datter,  Angela, blev født den 13. juni   vil han  

 altså selv have forældremyndigheden.
Sidder fast Og dermed bliver parrets separation og skilsmisse trukket  

 i langdrag.
Så mens  Renata  C. (fulde navn gengivet i artiklen)  

 skal rejse ud af landet på næste fredag, er hun stadig gift med  

 en dansker og kan ikke få socialhjælp i Polen." Klageren har anført, at det er i strid med god  

 presseskik, at bladet i to tilfælde har nævnt hans navn.
Bladet  

 har desuden afsløret hans identitet ved at angive hans religion, samt  

 hvor og hvornår de blev gift.
 Klageren har videre anført, at der i artiklen er  

 direkte fejl, blandt andet at han har prøvet at få skilsmisse  

 siden januar, mens hans ægtefælle har modarbejdet dette.
 Klageren har yderligere anført, at journalisten  

 ikke har undersøgt sine kilder og ikke har prøvet at belyse  

 sagen fra klagerens side, idet han ikke er blevet kontaktet.
 Klageren har herudover anmodet bladet om at dementere  

 artiklens indhold.
 Klageren har endelig anmodet om, at sagen behandles  

 fortroligt.
 Bladet har fremlagt kopi af bladets brev til klageren af  

(udeladt). Heraf fremgår:
 "Vi har via Pressenævnet modtaget din klage over  

 vores artikel om  Renata (efternavn) den (udeladt).
Vi har bragt artiklen, fordi vi mener, den har en  

 principiel interesse i forhold til udlændinges situation i Danmark.  

 Historien er bragt som en "citathistorie", hvor vi vælger at lade hende  

 fortælle om sine oplevelser, set fra hendes synspunkt.
For at historien  

 kan være fyldestgørende, har vi fundet det både naturligt  

 og nødvendigt, at hun har fået lov til at fortælle om sin  

 mand.
Intentionen var bestemt ikke at hænge dig ud.
I vore overvejelser ved at nævne dit navn indgik, at  

 du ikke er fra vores lokalområde, men bosat i Jylland, hvorfor du  

 næppe ville kunne identificeres af vores læsere.
Det håber  

 vi bestemt heller ikke er sket.
 Samtidig var  Renata (efternavn) i vidt omfang i  

 stand til at dokumentere det, hun fortalte os.
Efter at vi har modtaget din klage, har vi naturligvis  

 tænkt sagen igennem en gang til, og vi må erkende, at vi skulle  

 have forelagt dig de oplysninger, som vedrører dig, så du fik  

 mulighed for at kommentere dem.
Det må du undskylde, at vi ikke  

 gjorde.
Hvis du ønsker det, vil vi derfor tilbyde, at du i  

 nærmeste fremtid kan henvende dig for at få omtalt din side af  

 sagen i avisen.
Vi vil ikke hænge os i, at den officielle frist for  

 krav om genmæle er overskredet." Bladet har i en udtalelse anført, at brevet er  

 bladets kommentar til sagen.
 Det fremgår ikke af det, der er fremlagt for  

 nævnet, om klagerens opfattelse af sagen efterfølgende er blevet  

 beskrevet.
 I sagens behandling har følgende  

 nævnsmedlemmer deltaget: Per Sørensen, Bo Maltesen, Lene Sarup  

 og Ole Askvig.
 Pressenævnet udtaler:
Artiklens omtale af udlændinges situation i Danmark  

 har åbenbar offentlig interesse.
Imidlertid finder Pressenævnet,  

 at det til opfyldelsen af formålet med artiklen var unødvendigt  

 at offentliggøre klagerens navn og andre oplysninger om klageren, der  

 var egnet til at identificere ham.
Artiklen indeholdt endvidere alvorlige beskyldninger mod  

 klageren, fremsat af klagerens ægtefælle.
Disse beskyldninger  

 burde have været efterprøvet i særlig grad, f.eks. ved at  

 de blev forelagt for klageren forud for offentliggørelsen.
Da dette  

 ikke skete, har bladet også på dette punkt tilsidesat god  

 presseskik.
 Pressenævnet udtaler derfor sin alvorlige kritik af  

 Kalundborg Folkeblad.
 I medfør af medieansvarslovens § 49  

 pålægges det herefter den ansvarshavende redaktør af  

 Kalundborg Folkeblad at offentliggøre følgende:
 "Kendelse fra Pressenævnet.
Kalundborg Folkeblad bragte den (udeladt) en  

 artikel om en polsk født kvinde, hvis opholdstilladelse i Danmark  

 udløber, idet hun står for at blive skilt fra sin danske  

 ægtefælle.
I artiklen blev ægtefællens navn  

 nævnt, ligesom der blev bragt andre oplysninger om parret, som kunne  

 identificere ægtefællen.
 Kvindens ægtefælle har klaget til  

 Pressenævnet, idet han mener, at bladet har tilsidesat god  

 presseskik.
Pressenævnet har i anledning af klagen udtalt,  at  

 artiklens omtale af udlændinges situation i Danmark har åbenbar  

 offentlig interesse.
Imidlertid finder Pressenævnet, at det til  

 opfyldelsen af formålet med artiklen var unødvendigt at  

 offentliggøre klagerens navn og andre oplysninger om klageren, der var  

 egnet til at identificere ham.
Artiklen indeholdt endvidere alvorlige beskyldninger mod  

 klageren, fremsat af klagerens ægtefælle.
Disse beskyldninger  

 burde have været efterprøvet i særlig grad ved, at de blev  

 forelagt for klageren forud for offentliggørelsen.
Da dette ikke  

 skete, har bladet også på dette punkt tilsidesat god  

 presseskik.
 Pressenævnet udtaler derfor sin alvorlige kritik af  

 Kalundborg Folkeblad.
 København, den 4. november 1998.
Per Sørensen, Bo Maltesen, Lene Sarup og Ole  

 Askvig." Afsagt den 4. november 1998.
