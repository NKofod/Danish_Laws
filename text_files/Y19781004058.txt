Et firma udsendte rykkerskrivelser, hvoraf det blandt andet fremgik,  

 at skyldnerens navn ville blive overgivet til et offentligt tilgængeligt  

 kreditoplysningsbureau, hvilket ville betyde at dennes navn i enhver  

 forretning ville være opført under dårlige betalere.
Forbrugerombudsmanden  

 udtalte, at skrivelsen på visse punkter var urigtig og misvisende og i strid  

 med markedsføringslovens § 2, stk. 1, idet kreditoplysningsbureuet ikke var  

 offentligt tilgængeligt og da ikke »enhver forretning« ville  

 registrere skyldneren.
Forbrugerombudsmanden gav samtidig udtryk for, at der  

 i incassoskrivelser alene må gives en saglig og korrekt oplysning om, hvilke  

 principper der gælder for kreditoplysningsbureauers virksomhed i forhold til  

 skyldneren og kun i en sådan form, at det ikke af skyldneren opfattes som  

 pression.
2. En forbrugergruppe klagede dels over indholdet af en incassoskrivelse,  

 der blev benyttet af en møbelforretning, dels over at forretningen satte en  

 rød mærkat fra Ribers Kredit Information A/S uden på konvolutten.
Om Ribers  

 Kredit Informations røde mærkat henvises til side 36.
I anledning af henvendelsen udtalte Forbrugerombudsmanden, at det må  

 antages at være i strid med kravet i markedsføringslovens § 1 om iagttagelse  

 af god markedsføringsskik, at en kreditor, der sender en rykkerskrivelse,  

 uden på kuverten anfører, at indholdet er en rykker eller en  

 incassoskrivelse.
Det er heller ikke overensstemmende med god  

 markedsføringsskik at forsyne kuverten med en rød mærkat fra et  

 kreditinformationsbureau, selv om mærkatens udformning i sig selv måtte være  

 i overensstemmelse med markedsføringsloven.
 Møbelforretningens skrivelse var udformet således:
 »De har her i firmaet bestilt en læderstol til 1.740,00 kr., som vi  

 har bestilt hjem til Dem i sort.
Såfremt De ikke aftager denne stol omgående, vil De blive overgivet til  

 Ribers offentlige tilgængelige Kredit Information, hvilket vil sige, at De i  

 enhver forretning er opført under dårlige betalere - eller en der ikke  

 overholder deres forpligtelser.
Dette vil sige, at De fremover i byens  

 forretninger vil blive betragtet som ikke værdig kunde, der ikke kan opnå  

 kredit, hvilket jo er meget beklageligt.« Om denne skrivelse udtalte Forbrugerombudsmanden, at den på visse punkter  

 var urigtig, idet det bl.a. ikke var korrekt at betegne Ribers Kredit  

 Information A/S som »offentlig tilgængelig«, ligesom det var  

 misvisende at anføre, at »De i enhver forretning er opført under dårlige  

 betalere«.
Allerede som følge heraf var skrivelsen efter  

 Forbrugerombudsmandens opfattelse i strid med markesføringslovens § 2, stk.  

 1.
 Skrivelsen som helhed gav Forbrugerombudsmanden anledning til at udtale,  

 at når det anføres i en incassoskrivelse, at der vil ske anmeldelse til et  

 kreditoplysningsbureau, må der alene gives en saglig og korrekt oplysning om,  

 hvilke pricipper der gælder for disse bureauers virksomhed i forhold i  

 skyldnerne, og disse meddelelser må kun gives i en sådan form, at de ikke af  

 skyldnerne opfattes som pression.
 Den gengivne skrivelse opfyldte efter Forbrugerombudsmandens opfattelse  

 ikke dette krav, og den måtte derfor anses for at være i strid med  

 bestemmelsen i markedsføringslovens § 1 om god markedsføringsskik.
 (* 1) Offentliggjort i Forbrugerombudsmandens Årsberetning 1977-1978, side  

 35, nr. 2.
