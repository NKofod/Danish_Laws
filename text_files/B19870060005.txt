 I medfør af § 8 og § 9 i lov om genanvendelse og begrænsning af affald,  

 jf. lovbekendtgørelse nr. 532 af 16. oktober 1984 fastsættes:
 § 1.  Genanvendelsesemballager til flydende  

 levnedsmidler, der udbydes til salg skal mærkes, jævnfør § 3, hvis emballagen  

 indgår i en pantordning eller lignende med henblik på returnering til  

 genpåfyldning eller genvinding.
 Stk. 2.  Miljøstyrelsen kan dispensere fra stk. 1,  

 såfremt emballagerne anvendes i et velindarbejdet pant- og retursystem.
§ 2.  Mærkningspligten omfatter emballager til: 1.  

 Mælk og flydende mælkeprodukter, også produkter tilsat levnedsmidler eller  

 aromastoffer, med undtagelse af syrnede mælkeprodukter 2. Spiseolie 3. Frugt-  

 og grønsagssafter samt frugtnektar samt koncentrationer heraf 4. Naturligt  

 mineralvand, brøndvand, vand tilsat kulsyre og almindeligt konsumvand 5.  

 Ikke-alkoholholdige læskedrikke samt koncentrationer heraf 6. Øl, herunder  

 ikke-alkoholholdigt øl 7. Vin af friske druer, druemost, hvis gæring er  

 standset ved tilsætning af alkohol. 8. Vermouth og anden vin af friske druer,  

 tilsat aromastoffer 9. Andre gærede drikkevarer (f.eks. frugtvin, æblecider,  

 rosincider og mjød) 10. Ethanol (ethylalkohol), ikke-denatureret, med et  

 alkoholindhold på under 80 pct. vol; akvavit, likør og andre alkoholholdige  

 drikkevarer; sammensatte alkoholholdige tilberedninger til fremstilling af  

 drikkevarer 11. Gæringseddike og fortyndet syntetisk eddikesyre § 3.  Mærkning i henhold til § 1 skal klart angive at  

 emballagen er en genanvendelsesemballage.
Stk. 2.  Mærkningen skal ske enten på selve emballagen  

 eller på etiketten samt være let synlig og let forståelig.
Mærkningen skal  

 være placeret således, at den forbliver intakt ved åbning af emballagen og må  

 ikke væsentligt vanskeliggøre genanvendelse af emballagen.
 § 4.  Detailforretninger, der markedsfører de i § 2  

 nævnte produkter i pantbelagt genanvendelsesemballage, skal på tydelig og let  

 læselig måde oplyse om det gældende pantbeløb.
 § 5.  Miljøstyrelsens afgørelse efter § 1, stk. 2 kan  

 ikke påklages til anden administrativ myndighed.
 § 6.  Overtrædelse af §§ 1, 3 og 4 straffes med bøde.
 Stk. 2.  Begås overtrædelsen af aktieselskab,  

 andelsselskab eller lignende kan der pålægges selskabet som sådant  

 bødeansvar.
 § 7.  Bekendtgørelsen træder i kraft 1. oktober 1987.
 Stk. 2.  For bestående systemer, som ikke kan henføres  

 under § 1, stk. 2, får bekendtgørelsen først virkning 1. januar 1988.
 Stk. 3.  Flydende levnedsmidler i de i § 1 stk. 1 nævnte  

 emballager, som er udbudt i detailsalg inden 1. januar 1988 kan sælges uden  

 den i § 3 nævnte mærkning.
