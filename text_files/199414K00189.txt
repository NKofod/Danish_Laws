Nr BTL 189 Betænkning over Forslag til lov om ændring af lov om gødning og  

 jordforbedringsmidler m.m. og om ophævelse af lov om kontrol med kemiske  

 undersøgelser af mejeriprodukter og lov om udførelse af jordbundsanalyser  

  

 Nr L 189 1994-95, 1. samling Afgivet af Landbrugs- og Fiskeriudvalget Afgivet: 19950510 Udvalget har behandlet lovforslaget i en række møder og har herunder stillet spørgsmål til landbrugs- og fiskeriministeren, som denne har besvaret skriftligt.
Et af udvalgets spørgsmål og landbrugs- og fiskeriministerens svar herpå er optrykt som bilag til betænkningen.
 Herefter indstiller et flertal (udvalget med undtagelse af  

 Enhedslistens medlem) lovforslaget til vedtagelse uændret.
 Flertallet opfordrer landbrugs- og fiskeriministeren til at tilskynde  

 laboratorierne til at indtræde i en frivillig autorisationsordning  

 kontrolleret af Plantedirektoratet.
 Ordningen skal omfatte kontrol af analysemetoder, herunder  

 offentliggørelse af resultater med ringanalyser til sikring af de agronomisk  

 rigtige jordbundsanalyser.
 En sådan ordning indebærer, at konsulenter og landmænd kan fravælge  

 udbydere af et discountprodukt og laboratorier, der ikke ønsker at lade deres  

 resultater kontrollere.
Et mindretal (Enhedslistens medlem af udvalget) indstiller  

 lovforslaget til forkastelse ved 3. behandling.
Erling Christensen (S)  

 Peter Christensen (S) Eva Fatum (S) Erik Mortensen (S) Frederik Nørgaard (S)  

 Kristen Touborg (SF) nfmd.
Vibeke Peschardt (RV) Bent Hindrup Andersen  

 (EL) Ole Vagn Christensen (S) Christian Mejdahl (V) Bodil Thrane (V) Mariann  

 Fischer Boel (V) fmd.
Kim Mouritsen (V) Henning Grove (KF) Jens  

 Jørgensen (KF) Peder Sønderby (V) Niels Højland (FP) Centrum-Demokraterne havde ikke medlemmer i udvalget.
Bilag Et af udvalgets spørgsmål til landbrugs- og fiskeriministeren og dennes  

 besvarelse heraf Spørgsmål 4:
»Udvalget udbeder sig ministerens kommentarer til vedlagte skrivelse  

 af 14. marts 1995 fra landbrugets organisationer til de landbrugspolitiske  

 ordførere.
Ministeren bedes bl.a. kommentere organisationernes bemærkninger  

 om forbrugerbeskyttelse i forbindelse med jordbundsundersøgelser.« Svar:
Organisationernes holdning til lovforslag nr.
L 189 og deres bemærkninger  

 om forbrugerbeskyttelse fremgår af høringssvaret af 1. februar 1995, som der  

 henvises til i skrivelsen af 14. marts 1995.
 Baggrunden for fremsættelsen af lovforslaget er, at den gældende lov ikke  

 er i overensstemmelse med princippet om fri udveksling af tjenesteydelser  

 inden for EU, da laboratorier uden for Danmark ikke vil kunne autoriseres  

 efter dansk lov, der ikke gælder uden for landets grænser og derfor ikke kan  

 håndhæves der.
Organisationerne ønsker et »parallelt system«, hvor der stilles  

 krav om, at laboratorierne enten er statsautoriserede eller akkrediterede.
En  

 sådan model vil, som jeg har nævnt under besvarelsen af spørgsmål 1, være  

 diskriminerende og skabe en konkurrenceforvridning i strid med EF-retten.  

 Endvidere vil et lovfæstet krav om, at laboratorier beliggende i andre  

 medlemslande for erhvervsmæssigt at kunne udføre jordbundsanalyer skal være  

 akkrediterede her i landet eller i et andet EU-medlemsland, ikke kunne  

 håndhæves over for laboratorierne, hvorfor kravet vil være uden reel  

 betydning.
Jeg har herefter anset det for at være den bedste løsning at ændre de  

 gældende regler, således at jordlaboratorier tilbydes autorisation, og  

 således at det overlades til brugerne af laboratorierne at beslutte, hvilket  

 laboratorium beliggende i eller uden for Danmark de ønsker at benytte.
En  

 sådan ændring vil opfylde de almindelige EU-principper om fri udveksling af  

 tjenesteydelser, og de brugere, der beslutter at benytte et laboratorium, der  

 ikke er autoriseret, har dermed selv givet afkald på den beskyttelse, der  

 ligger i at benytte et laboratorium, der er undergivet offentligt tilsyn.
Det bemærkes, at de detaljerede bestemmelser i loven om udførelse af  

 jordbundsanalyser, herunder bl.a. bestemmelsen i lovens § 3, der tilsigter at  

 beskytte forbrugerne, vil blive indarbejdet i den bekendtgørelse om  

 autorisation af jordlaboratorier, som skal udfærdiges med hjemmel i den  

 ændrede gødningslov.
Bekendtgørelsen vil blive udarbejdet i samarbejde med de  

 organisationer, der er blevet hørt i forbindelse med lovforslaget.
Bemærkningen til lovforslaget om, at jordanalyserne tjener som vejledning  

 ved anvendelsen af produkter omfattet af gødningsloven, er alene anført som  

 begrundelse for, at hjemmelen til at opretholde en autorisationsordning for  

 jordlaboratorierne foreslås indarbejdet i gødningsloven.
Jeg er naturligvis  

 bekendt med, at analyseresultaterne også har betydning for tilførelsen af  

 produkter, der ikke er omfattet af gødningsloven, f.eks. husdyrgødning, slam  

 og kompost.
