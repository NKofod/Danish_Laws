Vejledning  

 om kiropraktorers supplerende praktiske  

  

 uddannelse (turnustjeneste) 1. Indledning I henhold til Indenrigs- og Sundhedsministeriets bekendtgørelse  

 nr. 883 af 20. september 2005 om kiropraktorers supplerende praktiske  

 uddannelse (i det følgende kaldt bekendtgørelsen), varetager  

 Sundhedsstyrelsen  

 spørgsmål vedrørende administration af opgaver efter bekendtgørelsen og kan  

 fastsætte nærmere regler herom, jf. § 5, stk. 1.
 Formålet med vejledningen er at orientere om de krav,  

 Sundhedsstyrelsen stiller til kiropraktorers turnustjeneste, herunder til  

 indhold, tutorer og klinikfaciliteter.
 I følge § 3, stk. 3 fastsætter Sundhedsstyrelsen nærmere  

 regler om betingelserne for godkendelse som kiropraktortutor.
2. Uddannelsens  

 formål Formålet med turnustjenesten er at træne og videreudvikle  

 turnuskandidatens kliniske erfaring med henblik på, at denne selvstændigt,  

 rutineret og forsvarligt kan varetage diagnostik, forebyggelse og behandling  

 indenfor det kiropraktiske virksomhedsområde efter almindelig anerkendt  

 faglig  

 standard, jf. § 2 i bekendtgørelsen.
 Efter gennemført turnustjeneste skal kiropraktoren kunne udøve  

 kiropraktorvirksomhed i overensstemmelse med gældende love og bekendtgørelser  

 på kiropraktorområdet.
 I følge § 1 i bekendtgørelsen skal den, der har gennemført en  

 godkendt kiropraktoruddannelse, gennemføre turnustjeneste for at få  

 autorisation som kiropraktor.
3. Uddannelsens  

 opbygning og indhold Turnustjenesten består af en teoretisk del og en klinisk del.
Den  

 kliniske del foregår ved ansættelse som turnuskandidat, jf. afsnit 4.
 Indholdet af den teoretiske del samt målbeskrivelser og  

 vejledninger for den kliniske del om indhold, evaluering mv. godkendes af  

 Sundhedsstyrelsen efter indstilling fra uddannelsesrådet, jf. afsnit 5.
 Den kliniske del af turnustjenesten tilrettelægges på baggrund af  

 et særligt uddannelsesprogram, hvor turnuskandidaten gradvis varetager mere  

 selvstændige funktioner og indføres i metoder for undersøgelse, diagnostik,  

 forebyggelse og behandling, der er forenelige med god, nutidig, almindelig  

 anerkendt dansk kiropraktorpraksis.
 Som led i uddannelsesforløbet gennemgås reglerne for  

 kiropraktorers virksomhedsområde mv., herunder reglerne om kiropraktorers  

 rettigheder og pligter.
4. Krav til tutorer Turnustjenesten skal finde sted hos en kiropraktor, der  

 praktiserer for den offentlige sygesikring og har praktiseret i mindst 3 år,  

 jf. § 3, stk.1 i bekendtgørelsen.
 Sundhedsstyrelsen kan i særlige tilfælde godkende, at en del af  

 turnustjenesten gennemføres ved anden ansættelse i sundhedsvæsenet, jf.  

 § 3, stk. 2 i bekendtgørelsen.
 Tutor skal sammen med turnuskandidaten tilrettelægge et  

 uddannelsesprogram, jf. afsnittene 2 og 3.
 Tutorer skal deltage i et kursus, som er målrettet hvervet som  

 tutor, med henblik på at kunne forestå uddannelsen, jf. afsnittene 2 og 3.  

 Kurset er tilrettelagt af uddannelsesrådet og godkendt af Sundhedsstyrelsen.
Klinikfaciliteter Tutorpraksis skal have de fysiske rammer, der er forenelige med  

 god, nutidig, almindelig anerkendt dansk kiropraktorstandard.
Praksis skal  

 have  

 egnede lokaler, herunder skal de være indrettet således, at tavshedspligten  

 kan  

 overholdes og patientens integritet respekteres.
Praksis skal have  

 tidssvarende,  

 nødvendigt udstyr, herunder adgang til røntgenanlæg.
Patientunderlag Tutorpraksis skal have et patientunderlag, der er passende  

 differentieret og af rimelig størrelse, således at praksis har et for  

 kiropraktorpraksis repræsentativt uddannelsesgrundlag.
Godkendelse af kiropraktortutorer Tutorer godkendes af Sundhedsstyrelsen efter indstilling fra  

 uddannelsesrådet, jf. afsnit 5. Ansøgning om godkendelse som kiropraktortutor  

 skal sendes til uddannelsesrådet, jf. afsnit 6.
5. Uddannelsesråd Sundhedsstyrelsen nedsætter et uddannelsesråd på 4 medlemmer, som  

 udpeges for en periode på 5 år med mulighed for genudpegning.
Rådet har  

 følgende sammensætning   

 	  

 1 medlem udpeget af  

 Sygesikringens Forhandlingsudvalg   

 	  

 1 medlem udpeget af  

 Syddansk Universitet   

 	  

 1 medlem udpeget af  

 Nordisk Institut for Kiropraktik og Klinisk Biomekanik (NIKKB)   

 	  

 1 medlem udpeget af Dansk  

 Kiropraktor Forening (DKF) DKF varetager opgaven som sekretariat for rådet.
Et udvalg  

 (turnusudvalget) varetager de praktiske opgaver, der er forbundet med  

 tilrettelæggelse og gennemførelse af den supplerende praktiske uddannelse.
Opgaver Uddannelsesrådet er rådgivende overfor Sundhedsstyrelsen i  

 spørgsmål om den supplerende praktiske uddannelse, herunder om eventuelle  

 justeringer af uddannelsens indhold.
 Uddannelsesrådet indstiller til Sundhedsstyrelsens godkendelse:
  

 	  

 målbeskrivelser,  

 vejledninger om krav til turnuskandidat og tutor, herunder om evaluering   

 	  

 de teoretiske  

 uddannelsesprogrammer   

 	  

 indhold og omfang af  

 kursus for tutorer   

 	  

 de enkelte tutorer.
6. Ansøgninger og  

 dokumentation Autorisation Ansøgning om autorisation sker på Sundhedsstyrelsens hjemmeside, www.sst.dk,  

 hvor der findes ansøgningsskema og skema til dokumentation for gennemført  

 turnustjeneste.
Turnuskandidaten skal personligt fremskaffe den nødvendige  

 dokumentation for gennemført turnustjeneste.
Godkendelse som tutor Ansøgning om godkendelse som kiropraktortutor sker på et skema,  

 som findes på Sundhedsstyrelsens hjemmeside.
Skemaet skal sendes til  

 uddannelsesrådet, som indstiller ansøger til Sundhedsstyrelsens godkendelse.
7. Betaling til  

 tutor for undervisning Betaling til tutor for undervisning af turnuskandidater sker i  

 henhold til aftale i Landsoverenskomst om Kiropraktik mellem Sygesikringens  

 Forhandlingsudvalg og Dansk Kiropraktor Forening.
8. Ikrafttræden Vejledningen træder i kraft den 1. november 2005 og er gældende  

 for supplerende praktiske uddannelsesforløb (turnusforløb), der påbegyndes  

 efter denne dato.
