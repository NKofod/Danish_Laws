 Cirkulære  

 om  

  

 medarbejderudviklingssamtaler og kompetenceudvikling for  

  

 kirke- og kirkegårdsfunktionærer m. v.
( Til menighedsrådene ) Finansministeriet og tjenestemændenes  

 centralorganisationer indgik den 20. juni 2002 en aftale om strategisk og  

 systematisk kompetenceudvikling i statens institutioner.
Denne aftale gælder  

 også for folkekirken.
 Aftalen gælder for tjenestemænd og for tjenestemandslignende  

 ansatte og gælder endvidere for ansatte omfattet af overenskomster.
 Aftalen indebærer, at der på den enkelte kirkelige arbejdsplads  

 skal holdes årlige medarbejdersamtaler og foretages strategisk og systematisk  

 kompetenceudvikling for alle medarbejdere.
 Aftalen er optrykt som bilag til dette cirkulære.
 Under hensyntagen til de særlige forhold, der gælder i folkekirken,  

 fastsætter Kirkeministeriet hermed følgende:
 § 1.  

  

 Den  

 mellem Finansministeriet og tjenestemændenes centralorganisationer indgåede  

 aftale om strategisk og systematisk kompetenceudvikling gælder for kirke- og  

 kirkegårdsfunktionærer m. v. i folkekirken, der er ansat på  

 tjenestemandsvilkår, på tjenestemandslignende vilkår eller efter  

 overenskomst.
 Stk. 2.  

  

 Aftalen  

 gælder herudover for sognemedhjælpere, gravermedhjælpere, honorarlønnede  

 organister, kirkesangere og  

 kontorpersonale på kirkegårdskontorer.
 § 2.  

  

 På  

 folkekirkens arbejdspladser skal der foretages kompetenceudvikling for  

 ansatte  

 omfattet af aftalen.
Stk. 2.  

  

 Menighedsrådet skal sørge for, at der  

 årligt holdes  

 medarbejderudviklingssamtaler med de ansatte.
Ved  

 medarbejderudviklingssamtalerne skal der opstilles konkrete udviklingsmål for  

 den enkelte.
Udviklingsmålene skal fastsættes i enighed og nedskrives.
Ved  

 samtalen skal der tillige følges op på tidligere aftalte udviklingsmål.
 Stk. 3.  

  

 Uddannelse, medarbejdersamtaler  

 og anden udviklingsaktivitet gennemføres så vidt muligt i arbejdstiden.  

 Menighedsrådet afholder udgifter, der følger af deltagelse i uddannelse, jf.  

 stk. 2.
 Stk. 4.  

  

 Menighedsrådet skal søge at  

 sikre de bedste rammer og betingelser for kompetenceudvikling, og den ansatte  

 skal arbejde på at nå de beskrevne udviklingsmål.
 § 3.  

  

 På  

 det årlige medarbejdermøde drøftes retningslinier for afholdelse af  

 medarbejderudviklingssamtaler.
 Stk. 2.  

  

 På  

 medarbejdermødet  

 drøftes principper og retningslinier for den samlede kompetenceudvikling for  

 de  

 ansatte, og medarbejdermødet drøfter hvert år indsatsen for  

 kompetenceudvikling.
 § 4.  

  

 Tilsvarende gælder for præstesekretærer og provstisekretærer, dog således at  

 ansvaret for afholdelse af medarbejderudviklingssamtaler påhviler henholdsvis  

 præsten og provsten.
 § 5.  

  

 Cirkulæret træder i kraft den 1. april 2003.
