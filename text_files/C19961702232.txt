 Med henblik på at forenkle udstedelsen af godkendelseserklæringer og  

 standardtypegodkendelser for motorcykler iværksættes følgende:
 1. Godkendelseserklæring.
 Godkendelseserklæring for motorcykel udstedes fremover på grundlag af  

 ansøgning (bilag 1) uden fremstilling for Færdselsstyrelsen,  

 Typegodkendelsessektionen.
 Godkendelseserklæringen skal - sammen med anmeldelsesblanket med  

 kvittering for betalt synsgebyr, dokumentation for evt. tidligere  

 registrering og vejeseddel - medbringes ved fremstilling til syn hos Statens  

 Bilinspektion.
 Såfremt der er foretaget ombygning af motorcyklen i form af konstruktive  

 ændringer af styretøj, bremser, bærende konstruktion eller motor, vil  

 motorcyklen dog skulle fremstilles for Færdselsstyrelsen,  

 Typegodkendelsessektionen, og der skal med ansøgningen indsendes  

 dokumentation for ombygningen, jf. vejledningen til ansøgningen.
 Godkendelseserklæring for registreringspligtig knallert udstedes fortsat  

 kun ved fremstilling for Færdselsstyrelsen, Typegodkendelsessektionen.
 2. Dokumentation for støjniveau.
Ved ansøgning om standardtypegodkendelse og godkendelseserklæring skal der  

 vedlægges dokumentation for støjniveau i form af - EF-godkendelse, - erklæring fra fabrikant eller dennes repræsentant, - original registreringsattest, hvoraf motorcyklens støjdata fremgår,  

 eller - rapport fra prøvningslaboratorium.
 Typegodkendelsessektionen vil således ikke fremover foretage støjmålinger  

 af motorcykler og registreringspligtige knallerter.
 3. Ikrafftræden.
 Meddelelsen træder i kraft for ansøgninger, der modtages efter den 15.  

 januar 1996.
 Meddelelse nr. 1653 af 2. maj 1994 ophæves med virkning efter den 15.  

 januar 1996.
Færdselsstyrelsen, den 10. januar 1996 Ib Rasmussen Bilag 1 ANSØGNING OM GODKENDELSESERKLÆRING for 2-hjulet motorcykel og registreringspligtig knallers --------------------------------------------------------------------- --------------------------------------------------------------------- --------------------------------------------------------------------- --------------------------------------------------------------------- --------------------------------------------------------------------- --------------------------------------------------------------------- --------------------------------------------------------------------- --------------------------------------------------------------------- --------------------------------------------------------------------- --------------------------------------------------------------------- Vejledning til ansøgning om godkendelseserklæring for motorcykel og  

 registreringspligtig knallert.
Køretøjet skal inden registrering være godkendt ved standardtypegodkendelse eller godkendelseserklæring.
Hvis et brugt køretøj er i nøje overensstemmelse med en tidligere  

 udstedt standardtypegodkendelse, skal der ikke søges en  

 godkendelseserklæring, men køretøjet skal fremstilles til syn ved Statens  

 Bilinspektion.
Hvis køretøjet er(registreret første gang inden 1. april 1978  

 (uanset om registreringen er sket i udlandet), skal der ikke søges en  

 godkendelseserklæring, men køretøjet skal fremstilles til syn ved Statens  

 Bilinspektion.
 Betaling ved ansøgning af en godkendelseserklæring er 400 kr.
Betalingen - helst en check - indsendes til Rigspolitichefens  

 Kassererkontor sammen med den særlige indbetalingsformular.
Såfremt beløbet  

 indbetales på giro, bør girokortet indeholde oplysning om køretøjets art,  

 mærke, model, type og stelnummer foruden indbetalerens navn og adresse.
 Ansøgningen indsendes til Færdselsstyrelsen, Dynamovej 4, 2730  

 Herlev.
Sammen med det fuldstændig udfyldte ansøgningsskema skal indsendes - dokumentation for de anførte oplysninger (Håndbøger og lignende vil  

 eventuelt kunne returneres efter endt brug), - dokumentation for støj i form af, EF-godkendelse, erklæring fra  

 fabrikant eller dennes repræsentant eller rapport fra prøvningslaboratorium.
 - tidligere registreringsattest, hvis køretøjet er brugt.
 Køretøjet skal opfylde bestemmelserne i »Detailforskrifter for  

 køretøjer« for det år, hvor køretøjet første gang er registreret.
 Et nyt køretøj skal opfylde de nyeste bestemmelser.
 »Detailforskrifter for køretøjer« kan købes i en boghandel eller  

 lånes på et bibliotek.
 Når den ansøgte godkendelseserklæring er udstedt, skal køretøjet  

 fremstilles til et almindeligt syn ved Statens Bilinspektion, hvor den  

 udstedte godkendelseserklæring skal medbringes.
 Såfremt der er foretaget konstruktive ændringer på en registreringspligtig  

 knallert, skal der afleveres dokumentation j.f. nedenstående om motorcykler.
 Ombyggede motorcykler.
Er der foretaget ombygning af motorcyklen i form af konstruktive ændringer  

 i styretøj, bremser, bærende konstruktion eller motor, vil motorcyklen dog  

 skulle fremstilles for Færdselsstyrelsen Typegodkendelsessektionen Dynamovej 4, 2730 Herlev Dokumentation for ombygningen skal bestå af en anvisning/udtalelse fra  

 fabrikanten.
I tilfælde, hvor fabrikanten ikke kan eller vil udtale sig om  

 ombygningen, kan motorcyklen godkendes på baggrund af  

 beregninger/afprøvninger af såvel styrke som køreegenskaber foretaget af et  

 anerkendt prøvningslaboratorium, f.eks Dansk Teknologisk Institut.  

 Motorcyklen kan ikke fremstilles for Færdselsstyrelsen før der sammen med  

 ansøgningen er indsendt dokumentation for ombygningen.
Færdselsstyrelsen dækker ikke eventuelle skader, der opstår i  

 tilfælde af brand, tyveri m.v., hvis disse skader opstår, mens køretøjet er  

 til undersøgelse i Færdselsstyrelsen, medmindre skaderne opstår pga.  

 ansvarspådragende adfærd udvist af Færdselsstyrelsens personale.
Ansøgeren  

 har mulighed for at få skader dækket ved at tegne en kaskoforsikring for  

 køretøjet.
Forsikringen tegnes i ansøgerens eget forsikringsselskab.
