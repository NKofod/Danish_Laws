Bekendtgørelse om særlige  

 foranstaltninger ved mistanke om Newcastle Disease eller Aviær  

 Influenza hos fjerkræ og andre fugle i fangenskab I medfør af § 9, § 12, § 19, § 35 og § 43, stk. 2, i lov nr. 351 af  

 2. juni 1999 om sygdomme og infektioner hos dyr, fastsættes:
 § 1. Bekendtgørelsen finder anvendelse ved  

 begrundet mistanke om Newcastle Disease eller Aviær Influenza hos  

 fjerkræ og andre fugle i fangenskab.
§ 2. Såfremt Fødevaredirektoratet har  

 begrundet mistanke om forekomst af Newcastle Disease eller Aviær  

 Influenza hos fjerkræ eller andre fugle opretter  

 Fødevaredirektoratet en overvågningszone omkring den  

 smittemistænkte ejendom med en minimumsradius på 10 km.
I  

 overvågningszonen må 1)	dyrskuer, markeder og udstillinger ikke afholdes, og fjerkræ  

 og andre fugle ikke i øvrigt bringes sammen, 2)	fjerkræ, fjerkrækød og æg ikke fjernes fra  

 de enkelte ejendomme uden Fødevaredirektoratets tilladelse, og 3)	brugt strøelse og fjerkrægødning ikke bringes ud  

 af området uden Fødevaredirektoratets tilladelse.
Stk. 2. Overvågningszonen ophæves af  

 Fødevaredirektoratet, når mistanken er afkræftet på  

 Danmarks Veterinærinstitut.
Såfremt mistanken ikke  

 afkræftes, og besætningen erklæres smittet, finder  

 foranstaltningerne i bekendtgørelse om særligt smitsomme  

 sygdomme hos fjerkræ og andre fugle i fangenskab anvendelse.
§ 3. Udover den i § 2 nævnte  

 overvågningszone opretter Fødevaredirektoratet endvidere en  

 beskyttelseszone omkring den smittemistænkte ejendom med en  

 minimumsradius på 3 km.
I beskyttelseszonen gælder forbudene i §  

 2 stk. 1, nr. 1 og 2. Herudover må 1)	fjerkræ ikke komme uden for de huse og indhegninger, hvor det  

 holdes, og 2)	brugt strøelse og fjerkrægødning ikke fjernes  

 fra møddingen.
 Stk. 2. Der skal foretages smittebeskyttende  

 foranstaltninger, herunder desinfektion af fodtøj og lignende ved de  

 enkelte fjerkræhuses, indhegningers og ejendommes ind- og udgange efter  

 Fødevaredirektoratets anvisning.
Stk. 3. Beskyttelseszonen ophæves af  

 Fødevaredirektoratet, når mistanken er afkræftet på  

 Danmarks Veterinærinstitut.
Såfremt mistanken ikke  

 afkræftes, og besætningen erklæres smittet, finder  

 foranstaltningerne i bekendtgørelse om særligt smitsomme  

 sygdomme hos fjerkræ og andre fugle i fangenskab anvendelse.
 § 4. Alle udgifter i medfør af denne  

 bekendtgørelse er Fødevaredirektoratet uvedkommende.
 § 5. Overtrædelse af §§ 2-3 straffes med  

 bøde.
 Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 6. Bekendtgørelsen træder i kraft 18. juli  

 2002.
