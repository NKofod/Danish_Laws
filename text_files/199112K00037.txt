Nr LSF 37 Forslag til Lov om ændring af lov om hovedstadsområdets kollektive  

 persontrafik Fremsat af trafikministeren (Ikast) den 9. oktober 1991 Vedtaget ved tredjebehandling den 21. april 1992 Lov nr. 293 af 29/04/1992 § 1 I lov nr. 274 af 3. maj 1989 om hovedstadsområdets kollektive  

 persontrafik foretages følgende ændringer:
 1. I § 1 indsættes som stk. 2:
»Stk. 2. Selskabet varetager individuel handicapkørsel for svært  

 bevægelseshæmmede, der rækker ud over transport til behandling, terapi og  

 lignende.« 2. I § 5 indsættes efter stk. 2 som nyt stykke:
»Stk. 3. Selskabet udarbejder i samarbejde med  

 handicaporganisationerne en plan for den individuelle handicapkørsel for  

 svært bevægelseshæmmede, jf. § 1, stk. 2.« 3. § 5, stk. 3, der bliver stk. 4, affattes således:
»Stk. 4. Uoverensstemmelser om planlægningen efter stk. 1-3  

 kan indbringes for trafikministeren til afgørelse.« § 2 Loven træder i kraft den 1. oktober 1992.
Oprindeligt fremsat forslag § 1 I lov nr. 274 af 3. marts 1989 om Hovedstadsområdets kollektive  

 persontrafik foretages følgende ændringer:
 1. I § 1 indsættes som stk. 2:
»Stk. 2. Selskabet varetager individuel handicapkørsel for  

 svært bevægelseshæmmede, der rækker ud over transport til behandling, terapi  

 og lignende.« 2. I § 5 indsættes efter stk. 2 som nyt stykke:
»Stk. 3. Selskabet udarbejder i samarbejde med  

 handicaporganisationerne en plan for den individuelle handicapkørsel for  

 svært bevægelseshæmmede, jf. § 1, stk. 2.« 3. § 5, stk. 3, der bliver stk. 4, affattes således:
»Stk. 4. Uoverensstemmelser om planlægningen efter stk. 1-3  

 kan indbringes for trafikministeren til afgørelse.« § 2 Loven træder i kraft den 1. maj 1992.
Bemærkninger til lovforslaget Almindelige bemærkninger Den 7. maj 1991 vedtog Folketinget en beslutning om kørselsordninger for  

 svært bevægelseshæmmede.
Formålet med folketingsbeslutningen er at ligestille  

 de svært bevægelseshæmmede brugere i samfundet med borgere uden fysiske  

 handicap for så vidt angår transportmuligheder.
Ifølge beslutningen skal alle  

 amtskommunale trafikselskaber senest den 1. maj 1992 have etableret  

 individuel handicapkørsel for svært bevægelseshæmmede, som rækker ud over  

 transport til behandling, terapi og lignende.
 Der er i bemærkningerne til beslutningsforslaget henvist til, at kun  

 Hovedstadsområdets Trafikselskab (HT), Vestsjællands og Storstrøms Amter samt  

 enkelte kommuner har etableret kørselsordninger for handicappede.
Det er endvidere oplyst i bemærkningerne til forslaget, at personer, som  

 er væsentligt bevægelseshæmmede, er i en yderst vanskelig situation, når det  

 gælder almindelig samkvem med familie, venner, omgangskreds m.v. og at enhver  

 teknisk mulighed må udnyttes for at gøre adgangen til »samfærdsel«  

 med andre så lig den, mennesker med fuld førlighed har.
For en mindre gruppe  

 af bevægelseshæmmede kan dette problem ikke løses, selv om de busser, der  

 benyttes til rutekørsel bliver handicapegnede.
Det drejer sig således om  

 transportmulighed for mennesker, der ikke kan komme fra egen bolig til  

 offentligt transportmiddel.
Omkring 50.000 borgere er ifølge  

 beslutningsforslaget totalt udelukket fra at benytte almindelige  

 transportmidler på grund af fysisk handicap.
Etablering af individuelle kørselsordninger for handicappede skal ifølge  

 beslutningsforslaget betragtes som et spørgsmål om en solidarisk løsning på  

 det trafikpolitiske område, hvilket vil sige, at omkostningerne skal afholdes  

 inden for den sektor, hvor opgaven foreligger og skal løses.
Det vil ifølge  

 forslaget i praksis betyde, at billetpriserne (abonnementspriserne) for  

 ikke-handicappede må stige lidt, således at omkostningerne ved  

 kørselsordningen (udover de handicappedes egen betaling) herved dækkes ind.  

 Det er i beslutningsforslaget oplyst, at en individuel kørselsordning vil  

 beløbe sig til kun 11/2-4pct. af trafikselskabernes samlede udgifter.
 Individuel handicapkørsel, der i almindelig tale betegnes som dør til  

 dør-transport for svært handicappede, har været indført i HT-området siden  

 1979, i Storstrøms Trafikselskab siden 1985 og i Vestsjællands Trafikselskab  

 siden 1987. Udgifterne til kørselsordningerne i disse selskaber er dækket ind  

 gennem de ikke-handicappede passagerers betaling for billetter (abonnement) -  

 udover de handicappedes egen betaling samt tilskud.
 Det er i forslaget til folketingsbeslutning forudsat, at nedenstående krav  

 til kørselsordningerne opfyldes:
 1) Kørselsordningen bør indeholde et mindsteantal ture.
 2) Prisen bør ikke ligge væsentlig højere end prisen for transport af  

 ikke-handicappede.
 3) Ordningen skal også omfatte plejehjemsbeboere.
4) Ordningen skal tilrettelægges i samarbejde med  

 handicaporganisationerne, således at de bedste principper kan danne grundlag  

 for den fremtidige model.
Brugernes erfaringer skal indgå i forhandlingerne.
 5) Ordningen skal åbne mulighed for kørsel over amtsgrænserne.
6) Ordningen må ikke få indflydelse på den eksisterende ordning for  

 invalidebiler.
Invalidevognsejere skal ikke kunne optages i ordningen.
7) Ordningen skal etableres uafhængigt af den eksisterende transport til  

 behandling, terapi og lignende.
D.v.s. det skal fremgå, at kørslen alene  

 anvendes som spontankørsel og til fritidsformål (besøg hos venner og familie,  

 indkøb, kulturelle aktiviteter m.v.) Under behandlingen af beslutningsforslaget bad Folketingets Trafikudvalg  

 om oplysninger om, hvorledes de enkelte plejehjem får dækket deres udgifter  

 til kørsel for plejehjemsbeboerne ud over en eventuel kørsel til behandling,  

 terapi og lignende, herunder hvem der yder tilskud til denne kørsel.
 I sit svar til Trafikudvalget oplyste trafikministeren følgende efter at  

 have indhentet en udtalelse i sagen fra Socialministeriet:
»I et plejehjem skal der kunne gives den fornødne omsorg og pleje  

 efter den enkeltes behov.
Herudover har plejehjemsbeboerne ret til ydelser,  

 der sædvanligvis gives i et plejehjem.
Hvad der er sædvanlige ydelser,  

 varierer fra kommune til kommune og fra plejehjem til plejehjem.
Der er ikke  

 herudover fastsat regler om befordring af plejehjemsbeboere ud over kørsel  

 til behandling, terapi og lignende.
Det følger heraf, at det er den kommune, som driver plejehjemmet, eller  

 som har indgået overenskomst med et privat plejehjem, herunder et selvejende  

 plejehjem, der fastsætter omfanget af kørselsordningen for plejehjemmets  

 beboere, og hvilken betaling der skal ydes herfor.
Kommunen kan herunder  

 fastsætte, at udgifterne afholdes over plejehjemmets drift.
Det gælder også i  

 de tilfælde, hvor plejehjemmet råder over egen bil, som eventuelt kan være  

 anskaffet ved frivillige bidrag.
Herudover kan der til plejehjemsbeboere ydes  

 kørsel efter bestemmelsen i bistandslovens § 61 om befordring med  

 individuelle transportmidler, når helbredsmæssige grunde taler derfor.  

 Endelig vil befordring kunne ydes som personligt tillæg til pensionen.
Herudover er der i visse amter mulighed for at benytte de amtslige  

 trafikselskabers handicap-/ældrekørsel, i det omfang disse har bestemt, at  

 plejehjemsbeboere skal være omfattet af ordningen.« Der gøres i Trafikudvalgets betænkning af 3. maj 1991 over forslaget til  

 folketingsbeslutning opmærksom på, at de allerede aftalte 5 x 50 mio. kr. til  

 forbedring af fysisk handicappedes, gangbesværedes og ældres mulighed for at  

 benytte den kollektive bustrafik, jf. lov om buskørsel, som blev vedtaget af  

 Folketinget den 30. maj 1990, er uafhængige af beslutningsforslaget.
Nærværende lovforslag fremsættes med henblik på opfyldelse af  

 folketingsbeslutning af 7. maj 1991 om kørselsordninger for svært  

 bevægelseshæmmede i HT-området.
Tilsvarende lovforslag fremsættes med henblik  

 på opfyldelse af beslutningen uden for HT-området (forslag til lov om ændring  

 af lov om den lokale og regionale kollektive personbefordring uden for  

 hovedstadsområdet).
Bemærkninger til lovforslagets enkelte bestemmelser § 1 Til nr. 1 Hovedstadsområdets Trafikselskab (HT) varetager i henhold til den  

 eksisterende lov den almindelige rutekørsel med bus inden for  

 hovedstadsområdet omfattende Københavns og Frederiksbergs Kommuner samt  

 Københavns, Frederiksborg og Roskilde Amtskommuner.
HT har siden 1979 haft en særlig ordning for fysisk svært handicappedes  

 kørsel til fritidsformål.
Kørselsordningen sigter mod at gøre det muligt for  

 den enkelte handicappede, der bor isoleret i egen bolig, at komme i kontakt  

 med familie og venner ved besøg i disses hjem, samt at komme i kontakt med  

 andre mennesker ved deltagelser i sammenkomster, teater/  

 biograf/udstillingsbesøg etc.
Ordningen omfatter derimod ikke lovbestemt  

 kørsel f.eks. til lægebehandling eller transport af beboere på plejehjem,  

 idet det er den sociale sektor, der skal sørge for beboernes fritidskørsel.  

 Der kræves i øvrigt en række andre betingelser opfyldt.
Den eksisterende kørselsordning omfatter personer, der på grund af fysiske  

 handicap er afskåret fra at benytte offentlige trafikmidler og som kun med  

 væsentlig ulempe kan benytte almindelige personbiler - herunder hyrevogne -  

 således at befordring med specialvogne er nødvendig.
Tilstanden skal have  

 varet mindst 1 år eller skal forventes at strække sig over dette tidsrum.
HT  

 udfører selv ca. 22 pct. af handicapkørslen.
Den resterende kørsel udføres af  

 private vognmænd som entreprenører.
Ved lovændringen gøres det obligatorisk at etablere særlige  

 kørselsordninger for svært bevægelseshæmmede.
Samtidig udvides området til  

 også at omfatte plejehjemsbeboere, der som nævnt hidtil har været holdt uden  

 for HT's kørselsordning.
 HT har anslået, at højst ca. 7.500 plejehjemsbeboere (ud af i alt 15.000 i  

 HT-området) vil være interesseret i og blive omfattet af kørselsordningen  

 ifølge lovforslaget.
Da kørselsordningen principielt skal indgå som en del af HT's forpligtelse  

 til at udføre kollektiv persontrafik er det forudsat, at ordningen kun kan  

 benyttes inden for normal køreplantid.
Det er endvidere en forudsætning, at  

 der kan stilles krav om, at »spontankørsel« skal anmeldes i god  

 tid, f.eks. en eller flere timer før kørslen.
Kørselsordningen skal indeholde et mindsteantal ture.
Prisen for kørslen  

 må ikke ligge væsentlig højere end prisen for transport af ikke-handicappede.  

 Udgifterne til kørselsordningen dækkes ind gennem de ikke-handicappede  

 passagers betaling for billetter (abonnement) - udover de handicappedes egen  

 betaling.
Til nr. 2 HT skal ifølge § 5, stk. 1, og 2, udarbejde en samlet plan for den  

 kollektive persontrafik i samarbejde med DSB.
Planen skal angive  

 retningslinjer for anlæg, linjeføring, kørselsomfang og køreplanlægning for  

 den trafik, der udføres som almindelig rutekørsel med bus, af DSB med tog,  

 der alene betjener hovedstadsområdet, og af privatbanerne.
HT skal ifølge lovforslaget udarbejde en særskilt plan for den  

 individuelle handicapkørsel.
Udarbejdelsen af planen skal ske i samarbejde  

 med handicaporganisationerne, således at de »bedste principper« kan  

 danne grundlag for den fremtidige model for disse kørselsordninger.
Brugernes  

 erfaring med hensyn til kørselsordningerne skal indgå som et vigtigt element  

 i udarbejdelsen af planen for den individuelle handicapkørsel.
Ordningen skal åbne mulighed for kørsel over amtsgrænserne.
Det  

 forudsættes således, at der indgås aftale med et eller flere tilstødende  

 trafikselskaber om tilrettelæggelsen af den amtsoverskridende handicapkørsel.
Kørselsordningen må ikke få indflydelse på den eksisterende ordning for  

 invalidebiler.
Det er endvidere forudsat, at invalidevognsejere ikke skal  

 kunne optages i ordningen.
 Ordningen skal endelig etableres uafhængig af den eksisterende transport  

 til behandling, terapi og lignende, hvilket vil sige, at kørslen alene  

 anvendes som spontankørsel eller til fritidsformål (besøg hos venner og  

 familie, indkøb, kulturelle aktiviteter m.v.).
Til nr. 3 Uoverensstemmelser om planlægningen af den kollektive persontrafik kan  

 indbringes for trafikministeren til afgørelse.
 Der foreslås indført en tilsvarende adgang til at indbringe  

 uoverensstemmelser mellem HT og handicaporganisationerne om planlægning af  

 den individuelle handicapkørsel for trafikministeren til afgørelse.
§ 2 Det er i Folketingsbeslutning af 7. maj 1991 fastsat, at de amtskommunale  

 trafikselskaber senest den 1. maj 1992 skal have etableret individuel  

 handicapkørsel for svært bevægelseshæmmede, som rækker ud over transport til  

 behandling, terapi og lignende, hvorfor ikrafttrædelsen af lovforslaget er  

 fastsat til dette tidspunkt.
Trafikselskaberne vil herved også have mulighed  

 for at forberede sig på kørselsordningernes indførelse.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov nr. 274 af 3. marts 1989 om Hovedstadsområdets kollektive  

 persontrafik foretages følgende ændringer:
 1. I § 1 indsættes som stk. 2:
»Stk. 2. Selskabet varetager individuel handicapkørsel for  

 svært bevægelseshæmmede, der rækker ud over transport til behandling, terapi  

 og lignende.« 2. I § 5 indsættes efter stk. 2 som nyt stykke:
»Stk. 3. Selskabet udarbejder i samarbejde med  

 handicaporganisationerne en plan for den individuelle handicapkørsel for  

 svært bevægelseshæmmede, jf. § 1, stk. 2.« 3. § 5, stk. 3, der bliver stk. 4, affattes således:
»Stk. 4. Uoverensstemmelser om planlægningen efter stk. 1-3  

 kan indbringes for trafikministeren til afgørelse.« § 5. - - - »Stk. 3. Uoverensstemmelser om planlægningen efter stk. 1-2  

 kan indbringes for trafikministeren til afgørelse.
§ 2 Loven træder i kraft den 1. maj 1992.
Efter 2. behandling den 9. april 1992 § 1 I lov nr. 274 af 3. maj 1989 om hovedstadsområdets kollektive  

 persontrafik foretages følgende ændringer:
 1. I § 1 indsættes som stk. 2:
»Stk. 2. Selskabet varetager individuel handicapkørsel for svært  

 bevægelseshæmmede, der rækker ud over transport til behandling, terapi og  

 lignende.« 2. I § 5 indsættes efter stk. 2 som nyt stykke:
»Stk. 3. Selskabet udarbejder i samarbejde med  

 handicaporganisationerne en plan for den individuelle handicapkørsel for  

 svært bevægelseshæmmede, jf. § 1, stk. 2.« 3. § 5, stk. 3, der bliver stk. 4, affattes således:
»Stk. 4. Uoverensstemmelser om planlægningen efter stk. 1-3  

 kan indbringes for trafikministeren til afgørelse.« § 2 Loven træder i kraft den 1. oktober 1992.
