 I medfør af § 14, stk. 5 og § 16, stk. 2, i lov om kvalitetskontrol med  

 fisk og fiskevarer, jf. lovbekendtgørelse nr. 339 af 29. maj 1987,  

 fastsættes:
 § 1.  For de af Fiskeriministeriet autoriserede  

 virksomheder er fastsat de i § 2 anførte årlige afgifter.
Stk. 2.  Virksomheder, som opnår produktionstilladelse i  

 1. halvår af finansåret, skal betale fuld autorisationsafgift, medens  

 virksomheder, som får produktionstilladelse i finansårets sidste halvdel,  

 skal betale halv afgift i det pågældende finansår.
Virksomheder, som ophører  

 i løbet at et finansårs første halvdel, kan få tilbagebetalt halvdelen af den  

 for det pågældende år erlagte afgift.
Ved ejerskifte opkræves ingen afgift,  

 såfremt forfalden afgift er betalt af den tidligere indehaver, og den betalte  

 afgift ikke helt eller delvis kræves tilbagebetalt af denne.
 Stk. 3.  Efter ansøgning kan Fiskeriministeriets  

 Industritilsyn i ganske særlige tilfælde, f.eks. under hensyn til  

 produktionens størrelse, nedsætte de årlige afgifter, der er nævnt i § 2,  

 stk. 1.
 Stk. 4.  Uanset ejerforholdet til de bygninger, hvorfra  

 en autoriseret virksomhed drives, påhviler betalingspligten den ejer eller  

 bruger af virksomheden, til hvem autorisationen er udstedt.
 Stk. 5.  Afgifterne skal efter påkrav indbetales til  

 Fiskeriministeriets Industritilsyn inden for den frist, der er fastsat ved  

 opkrævningen.
 Stk. 6.  Undladelse af betaling af afgifterne vil  

 medføre inddragelse af virksomhedens autorisation.
 § 2.  Afgifterne, der opkræves årligt forud, og som  

 beregnes efter arten af de varer, virksomhederne fremstiller, andrager  

 følgende beløb for de enkelte varegrupper:
 Stk. 2.  For finansåret 1991 udgør afgiften 8.250 kr.  

 for varegruppe 16 i stk. 1 for perioden 1. juli-31. december 1991, hvilken  

 afgift opkræves forud for denne periode.
§ 3.  Har en virksomhed autorisation til fremstilling  

 af flere af de i § 2, stk. 1, nævnte grupper, beregnes afgiften ved  

 sammenlægning af de for de enkelte grupper gældende takster.
Der vil kunne  

 opkræves særskilt afgift for flere af de i § 2, stk. 1, under gruppe 13  

 henhørende varer.
Der vil ikke blive afkrævet afgift for fremstilling af  

 mellemprodukter, der viderebehandles i samme virksomhed.
 § 4.  Bekendtgørelsen træder i kraft den 29. juni  

 1991.
 Stk. 2.  Bekendtgørelse nr. 769 af 8. december 1988 om  

 afgifter for de af Fiskeriministeriet autoriserede virksomheder ophæves.
