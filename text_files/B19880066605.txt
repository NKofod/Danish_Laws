 I medfør af § 31 i lov om landbrugsejendomme, jf. lovbekendtgørelse nr.  

 424 af 1. juli 1986 (landbrugsloven), fastsættes:
 § 1.  Bekendtgørelsen omfatter dels generelle regler  

 (se §§ 2-4), dels særregler om ansøgninger om tilladelse til:
Ansøgningers indsendelse § 2.  Ansøgning efter bestemmelserne i landbrugsloven  

 skal sendes til det stedlige medlem af Jordlovsudvalget, jf. dog stk. 2-4.  

 Medlemmet videresender ansøgningen med sin udtalelse til  

 Jordbrugsdirektoratet (Sankt Annæ Plads 19, 1250 København K, tlf. 01 15 61  

 31) og giver samtidig underretning herom til ansøgeren.
 Stk. 2.  Visse ansøgninger om udstykning og ophævelse af  

 landbrugspligt indsendes direkte til Matrikeldirektoratet, jf. § 6.
 Stk. 3.  Ansøgning om tilladelse til, at flere personer  

 erhverver adkomst på en landbrugsejendom, der ikke overstiger areal- og  

 grundværdigrænserne i lovens § 16, stk. 3, indsendes direkte til  

 Jordbrugsdirektoratet.
 Stk. 4.  Ansøgning om tilladelse til udnyttelse af  

 særlige forekomster i en landbrugsejendoms jorder indgives til amtsrådet  

 (Hovedstadsrådet), jf. § 1, stk. 2 i Miljøministeriets bekendtgørelse om  

 ansøgninger og indberetninger om indvinding efter råstofloven (bekendtgørelse  

 nr. 329 af 27. juni 1978). Hvis råstofudnyttelsen tillige forudsætter  

 tilladelse til udstykning af en landbrugsejendom eller tilladelse til  

 erhvervelse af adkomst på en landbrugsejendom, skal der indsendes sædvanlig  

 ansøgning herom til Jordbrugsdirektoratet, jf. stk. 1.
§ 3.  Ansøgning om udstykning m.m. af en  

 landbrugsejendom skal være vedlagt tilladelse efter landbrugsloven fra  

 Jordbrugsdirektoratet, når ansøgningen indsendes til Matrikeldirektoratet,  

 jf. dog § 2, stk. 2. Hvis ansøgningen indsendes til Jordbrugsdirektoratet som  

 en færdigudarbejdet udstykningssag, kan Jordbrugsdirektoratet efter anmodning  

 fra landinspektøren videresende sagen til Matrikeldirektoratet, vedlagt den  

 fornødne tilladelse efter landbrugsloven.
I dette tilfælde får ansøgeren kopi  

 af tilladelsen.
Ansøgningers indhold § 4.  Ansøgning efter landbrugsloven skal indeholde:
 Stk. 2.  Vedrører ansøgningen flere landbrugsejendomme,  

 skal oplysningerne i stk. 1, gives særskilt for hver af ejendommene.
Ansøgning om ophævelse af landbrugspligt (lovens § 4) § 5.  Ansøgning om tilladelse til ophævelse af  

 landbrugspligt på en hel ejendom eller på en del af en ejendom ved udstykning  

 skal indeholde de oplysninger, der er nævnt i § 4. Ansøgningen skal desuden  

 indeholde oplysning om følgende forhold:
Stk. 2.  Ansøgning om ophævelse af landbrugspligt på en  

 hel ejendom i landzone skal være vedlagt erklæring fra amtsrådet  

 (Hovedstadsrådet) om forholdet til regionplanlægningen.
Hvis ejendommen eller  

 en del deraf ønskes tilplantet, skal ansøgningen også være vedlagt erklæring  

 fra statens tilsynsførende med de private skove.
 Stk. 3.  Bestemmelserne i stk. 2 anvendes ikke, hvis den  

 påtænkte anvendelse er i overensstemmelse med en endeligt vedtaget eller  

 godkendt lokalplan.
§ 6.  Ophævelse af landbrugspligt i forbindelse med  

 udstykning m.v. kan i visse tilfælde ske uden forelæggelse for  

 Jordbrugsdirektoratet.
Det er herved en forudsætning, at ejendommens  

 beboelses- og driftsbygninger ligger på restejendommen, der opretholdes med  

 landbrugspligt.
Forelæggelse kan undlades i følgende tilfælde:
Stk. 2.  Landinspektøren skal ved indsendelsen til  

 Matrikeldirektoratet vedlægge en erklæring om, at ansøgningen omhandler et af  

 de ovennævnte tilfælde.
Erklæringen skal afgives på et særligt skema, der fås  

 ved henvendelse til Jordbrugsdirektoratet (tlf. 01 15 61 31).
 § 7.  Ansøgning om udstykning, hvorved en parcel med  

 beboelsesbygningen til en landbrugsejendom søges fraskilt uden  

 landbrugspligt, medens restejendommen søges opretholdt som en selvstændig  

 landbrugsejendom, skal indeholde oplysning om, hvorvidt der agtes opført ny  

 beboelsesbygning på ejendommen, jf. landbrugslovens § 7, stk. 1, og § 8, stk.  

 3, eller om der søges om dispensation fra kravet i lovens § 7, stk. 1, om, at  

 ejendommen skal være forsynet med fornøden beboelsesbygning.
 Stk. 2.  Hvis Jordbrugsdirektoratet kan tillade  

 frastykning af parcellen og tillade, at der opføres ny beboelse, jf. lovens §  

 8, stk. 6, vil der blive stillet krav om, at der, inden udstykningen  

 godkendes af Matrikeldirektoratet, enten opføres den nødvendige  

 beboelsesbygning, eller skabes sikkerhed for, at bygningen vil blive opført  

 inden en nærmere fastsat frist.
Ansøgning om anvendelse af en landbrugsejendoms jorder eller bygninger  

 til særlige formål (lovens §§ 7, 7a, 7b og 8) § 8.  Ansøgning om tilladelse til anvendelse af en  

 landbrugsejendoms jorder eller bygninger til formål, der forudsætter  

 tilladelse efter lovens §§ 7, 7a, 7b og 8 uden ophævelse af landbrugspligten,  

 skal indeholde de oplysninger, der er nævnt i § 4. Hvis ansøgningen angår  

 skovplantning, skal den desuden være vedlagt en erklæring fra amtsrådet  

 (Hovedstadsrådet) om forholdet til regionplanlægningen og en erklæring fra  

 statens tilsynsførende med de private skove.
Hvis ansøgningen vedrører andre  

 formål end skovplantning, og der foreligger tilladelser i henhold til anden  

 lovgivning, f.eks. zoneloven, vejlovene eller miljøloven, skal tilladelserne  

 vedlægges ansøgningen, medmindre den påtænkte anvendelse er i  

 overensstemmelse med en endeligt vedtaget eller godkendt lokalplan.
Ansøgning om samdrift, forpagtning og leje (lovens §§ 9, 11 og 12) § 9.  Ansøgning om tilladelse til samdrift,  

 forpagtning og leje m.v. skal indeholde de oplysninger, der er nævnt i § 4.  

 Ansøgningen skal desuden indeholde oplysning om følgende forhold:
 Stk. 2.  Ved ansøgningen skal anvendes et særligt skema,  

 der fås ved henvendelse til Jordbrugsdirektoratet (tlf. 01 15 61 31).
 Ansøgning om sammenlægning m.v.
(lovens § 13) § 10.  Ansøgning om tilladelse til sammenlægning af to  

 eller flere landbrugsejendomme skal indeholde de oplysninger, der er nævnt i  

 § 4. Ansøgningen skal desuden være vedlagt erklæring (§-13 erklæring) fra  

 ansøgeren, dvs. ejeren eller erhververen, om følgende forhold:
Stk. 2.  Ansøgning om supplering af en landbrugsejendom,  

 der vil få et areal, der overstiger 50 ha, skal være vedlagt dokumentation  

 for, at der ikke er nærliggende landbrugsejendomme, der efter reglerne i  

 lovens § 13, stk. 1, har behov for suppleringsjord.
Denne dokumentation skal  

 så vidt muligt foreligge i form af en erklæring (naboerklæring) fra samtlige  

 ejere af nærliggende landbrugsejendomme, hvis bygninger ligger inden for en  

 vejafstand på 1 km fra suppleringsjorden.
Ansøgeren har ansvaret for, at der  

 er vedlagt de fornødne naboerklæringer, jf. dog stk. 3. Ejendommene skal  

 indtegnes på et oversigtskort, jf. § 14. En naboerklæring skal indeholde  

 oplysning om følgende forhold:
Stk. 3.  Hvis naboerklæring ikke vedlægges, kan sagen  

 indsendes med nærmere redegørelse for forholdene.
Redegørelsen må indeholde  

 oplysning om, hvorfor erklæring ikke er afgivet, og om den pågældende har  

 haft mulighed for at tilkendegive sit suppleringsønske.
 Stk. 4.  De under stk. 1 og 2 omhandlede erklæringer  

 skal afgives på særlige skemaer, der fås ved henvendelse til  

 Jordbrugsdirektoratet (tlf. 01 15 61 31).
Stk. 5.  Hvis der søges om tilladelse til sammenlægning  

 til en ejendomsstørrelse over 50 ha, henholdsvis 100 ha, må der gives  

 oplysning om de særlige forhold, der kan tale for, at der gives tilladelse,  

 jf. lovens § 13, stk. 2. Hvis der i ansøgningen er henvist til, at der på  

 ejendommen findes arealer, som bør fradrages ved arealopgørelsen, skal de  

 enkelte arealers art og størrelse oplyses, og arealerne skal vises på  

 oversigtskortet.
Som anført i lovens § 13, stk. 1, sidste punktum, kan det  

 dreje sig om fredskovsarealer eller arealer, der er helt uden dyrkningsmæssig  

 værdi.
Tilsvarende gælder, hvis tilladelsen søges med henvisning til jordens  

 ringe bonitet, jf. lovens § 13, stk. 2.
 Stk. 6.  Hvis restejendommen overstiger 0,5 ha, og  

 landbrugspligten søges ophævet på denne, må der redegøres for de særlige  

 forhold, der kan tale for, at der gives tilladelse.
Stk. 7.  Bestemmelserne i stk. 1-5 anvendes tilsvarende,  

 når der søges om udstykning af en del af en landbrugsejendom til  

 sammenlægning med en anden landbrugsejendom.
Ved skelforandring mellem  

 landbrugsejendomme kan der i almindelighed ses bort fra bestemmelserne i stk.  

 1-6.
Ansøgning om udstykning til oprettelse af en ny landbrugsejendom  

 (lovens § 14) § 11.  Ansøgning om tilladelse til udstykning af et  

 areal fra en landbrugsejendom med henblik på oprettelse af en ny  

 landbrugsejendom skal indeholde de oplysninger, der er nævnt i § 4.  

 Ansøgningen skal desuden være vedlagt erklæring fra køberen af den nye  

 landbrugsejendom om følgende forhold:
 Stk. 2.  Jordbrugsdirektoratet kan forlange nærmere  

 oplysninger til dokumentation for, at det vil være hensigtsmæssigt, at  

 arealet under hensyn til dets størrelse, beskaffenhed, beliggenhed og den  

 påtænkte erhvervsmæssige udnyttelse anvendes til en ny landbrugsejendom.  

 Tilsvarende erklæring og oplysninger kan forlanges med hensyn til  

 restejendommen.
 Stk. 3.  Ansøgning om tilladelse til udstykning af et  

 areal fra en landbrugsejendom med henblik på genoprettelse af en tidligere  

 nedlagt landbrugsejendom til fritidslandbrug skal indeholde de oplysninger,  

 der er nævnt i § 4. Ansøgningen skal desuden indeholde oplysning om følgende  

 forhold:
Ansøgning om erhvervelse af adkomst på en landbrugsejendom (lovens §§  

 17-21) § 12.  Ansøgning om tilladelse til en eller flere  

 personers erhvervelse af en landbrugsejendom eller en anpart i en sådan til  

jordbrugsmæssig drift skal indeholde de oplysninger, der er nævnt i §  

 4. Ansøgningen skal desuden indeholde oplysning om følgende forhold:
 Stk. 2.  Ved ansøgningen skal anvendes et særligt skema,  

 der fås ved henvendelse til Jordbrugsdirektoratet (tlf. 01 15 61 31).
 Stk. 3.  Ansøgningen skal endvidere vedlægges:
 Stk. 4.  Er ansøgeren, dennes ægtefælle eller børn under  

 18 år i forvejen ejer eller medejer af anden landbrugsejendom, skal  

 ansøgningen vedlægges de i § 4 nævnte oplysninger for hver af ejendommene.  

 Har ejendommene tilsammen et areal, der overstiger 50 ha, skal ansøgningen  

 desuden være vedlagt naboerklæringer, jf. § 10, stk. 2-4.
Stk. 5.  Ansøgning om tilladelse til en eller flere  

 personers erhvervelse af en landbrugsejendom eller en anpart i en sådan til  

ikke-jordbrugsmæssig anvendelse , skal udover oplysninger som nævnt i  

 stk. 1-3, vedlægges kopi af tilladelser eller udtalelser fra andre berørte  

 myndigheder.
Det gælder for følgende sager:
 § 13.  Ansøgning om tilladelse til, at et selskab  

 eller lignende erhverver adkomst på en landbrugsejendom, en anpart eller en  

 del af en sådan med henblik på jordbrugsmæssig drift skal indeholde de  

 oplysninger, der er nævnt i § 4. Ansøgningen skal desuden vedlægges kopi af  

 vedtægt, fundats eller lignende.
 Stk. 2.  Ansøgning om tilladelse til, at et selskab  

 eller lignende erhverver adkomst på en landbrugsejendom, en anpart eller en  

 del af en sådan med henblik på ikke-jordbrugsmæssig anvendelse, skal  

 udover de i stk. 1 nævnte oplysninger indeholde kopi af tilladelser eller  

 udtalelser fra andre berørte myndigheder, jf. § 12, stk. 5.
Oversigtskort § 14.  Til oversigtskort skal benyttes udklip eller  

 kopi af topografisk kort i målforhold 1:25.000 (4 cm kort).
Stk. 2.  Oversigtskortet skal vise beliggenheden af  

 ejendommens bygninger og samtlige jordlodder, der hører til ejendommen, med  

 angivelse af matrikelnummer.
Vedrører ansøgningen flere landbrugsejendomme,  

 skal ejendommene vises med forskellige farver eller signaturer.
 Stk. 3.  Ved ansøgning om samdrift og sammenlægning af  

 landbrugsejendomme og ved ansøgning om erhvervelse af en landbrugsejendom med  

 henblik på samdrift eller sammenlægning skal tillige fremhæves  

 forbindelsesvejen, der skal benyttes mellem bygningerne og de enkelte  

 jordlodder, jf. stk. 6.
Stk. 4.  Ved ansøgning om sammenlægning, herunder  

 omlægning af jorder mellem landbrugsejendomme, skal de enkelte ejendommes  

 arealer vises med forskellige farver eller signaturer, og de arealer, der  

 overføres fra en ejendom til en anden, fremhæves med skravering eller skygge  

 af samme farve eller signatur som den ejendom, arealerne tillægges.
På  

 oversigtskortet angives størrelsen af ejendommenes arealer før og efter  

 jordomlægningen.
Arealerne angives i ha med en decimal.
Stk. 5.  Ved ansøgning om sammenlægning eller  

 erhvervelse af ejendom nr. 2, hvor der skal vedlægges naboerklæring, jf. §  

 10, stk. 2, og § 12, stk. 4, skal de landbrugsejendomme, hvis ejere ønsker at  

 købe suppleringsjord, tillige indtegnes.
Endvidere skal angives beliggenheden  

 af bygningerne på de landbrugsejendomme, hvis ejere ikke er interesseret i  

 suppleringsjord, eller hvorfra der ikke er indhentet naboerklæring.
 Stk. 6.  Hvis der er foretaget ændringer af veje, anlæg  

 af nye veje eller ændret placering af bygninger m.v., efter at kortet er  

 fremstillet, skal oversigtskortet ajourføres i det omfang, ændringerne  

 vedrører ejendommene eller adgangs- og færdselsforholdene for ejendommene.  

 Hvis ansøgeren er bekendt med, at der er truffet beslutning om gennemførelse  

 af vejanlæg eller andre anlæg, der har betydning for sagen, skal anlæggets  

 beliggenhed skitseres på oversigtskortet.
 Ikrafttræden m.v.
 § 15.  Bekendtgørelsen træder i kraft den 1. januar  

 1989.
 Stk. 2.  Bekendtgørelse nr. 426 af 1. juli 1986 om  

 ansøgninger i henhold til landbrugsloven ophæves.
