Afgift af energi anvendt i  

 minikraftvarmeanlæg Der er rejst spørgsmål til den afgiftsmæssige  

 behandling af energi, der anvendes til produktion af elektricitet og varme i  

 minikraftvarmeanlæg.
 Elafgiftsloven giver mulighed for, at  

 minikraftvarmeanlæg kan blive registreret efter elafgiftsloven.
 Bestemmelsen indebærer, at virksomheder med et  

 elproduktionsanlæg med en kapacitet på mellem 50 kW og 150 kW med en årlig  

 produktion på mere end 50.000 kWh, og virksomheder, der har et stationært  

 anlæg  

 med en kontinuerlig fremstilling af elektricitet, efter anmodning kan blive  

 omfattet af afgiftspligten efter elafgiftsloven, når afgiften af den  

 fremstillede elektricitet helt eller delvist er tilbagebetalingsberettiget  

 efter reglerne om tilbagebetaling af elafgift.
 Bestemmelsen tager sigte på momsregistrerede  

 virksomheder, der har anlæg til fremstilling af elektricitet til eget brug,  

 fx  

 grusgrave med eget el-produktionsanlæg og landbrugets minikraftvarmeanlæg.
Forbrug af olie i minikraftvarmeværker, der er  

 registreret efter elafgiftsloven er omfattet af bestemmelserne i  

 mineralolieafgiftslovens  

 § 9, stk. 2 og kuldioxidafgiftslovens § 7, stk. 1, nr. 2. Der skal således  

 ikke  

 betales afgift af den del af forbruget, der går til fremstilling af  

 elektricitet for registrerede anlæg, idet den producerede elektricitet  

 omfattes  

 af afgiftspligten efter elafgiftsloven og kuldioxidafgiftsloven.
Virksomheden  

 kan få afgiften godtgjort af olieforbruget til elfremstilling, jf.  

 mineralolieafgiftslovens § 9, stk. 3.
Det er derfor kun den del af energiforbruget,  

 der kan henregnes til varmefremstilling, der skal betales afgift af.
Der  

 betales afgift efter den sats, der gælder for olie til fyringsformål.
Landbruget kan anvende farvet olie i  

 minikraftvarmeanlægget.
Det farvede produkt skal ikke afgiftsmæssigt  

 behandles  

 som landbrugsdiesel, idet anvendelsen i minikraftvarmeanlægget til produktion  

 af elektricitet og varme ikke er en primæraktivitet i landbruget.
Fordelingen  

 af olieforbruget til minikraftvarmeanlægget og til landbrugsformål dvs.  

 landbrugets primæraktiviteter jf. mineralolieafgiftslovens § 11, stk. 3, skal  

 være baseret på en måling af olien, der anvendes i minikraftvarmeanlægget.
Reglerne for regnskab og opbevaring, der gælder  

 for henholdsvis kraftvarmeværker og motorbrændstof til maskiner, der anvendes  

 til landbrugets primæraktiviteter, skal følges, selv om det er den samme  

 farvede diesel, der anvendes.
Hvis samme tankanlæg anvendes til opbevaring af  

 olie til fyringsformål og landbrugsformål, skal olien indkøbes med  

 motorbrændstofafgift.  

 Via regnskaberne styres omfanget af tilbagebetalingen.
 Hvis anlægget ikke er registreret efter elafgiftsloven  

 og kuldioxidafgiftsloven, betales der ikke afgift af den producerede  

 elektricitet og der gives ikke godtgørelse af afgiften af olie, der medgår  

 til  

 fremstilling af elektricitet.
