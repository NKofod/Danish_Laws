Et modeblad tilbød som et introduktionstilbud til nye abonnenter, at  

 man kunne købe første nummer af bladet tillige med en flaske eau de cologne  

 til en samlet pris, hvori der var indregnet en abonnementsrabat, der var 5  

 kr. større end parfumens pris.
I tilknytning til bladudgivelsen drev  

 udgiveren en postordreafdeling bl.a. med salg af kosmetik og lignende, som  

 annonceres i bladet.
 Forbrugerombudsmanden udtalte, at tilbudet måtte betragtes som ulovlig  

 tilgift og begærede tiltale rejst for overtrædelse af markedsføringslovens §  

 6, stk. 1. Udgiveren blev af Sø- og Handelsretten frifundet.
 »Tilgift af ganske ubetydelig værdi«.
 En forening anmodede FO om en udtalelse vedrørende værdigrænsen for  

 tilgift af ganske ubetydelig værdi.
FO udtalte, at der ved afgørelsen af, om der foreligger ydelse af ulovlig  

 tilgift, foretages en konkret vurdering.
Ved denne vurdering lægges der ikke  

 alene vægt på tilgiftens »absolutte værdi«, d.v.s. den pris,  

 køberen normalt skal betale, hvis tilgiftsydelsen erhverves særskilt, men  

 også værdien set i forhold til hovedydelsen - »den relative værdi«  

 - samt tilgiftsydelsens værdi for modtagergruppen.
Et eksempel på det sidste er en sag, der er gengivet i Ugeskrift for  

 Retsvæsen, 1964, side 275, vedrørende ydelse af Lego-klodser af ubetydelig  

 værdi ved køb af kaffe.
Sø- og Handelsretten lagde i dommen vægt på, at  

 tilgiften havde en vis merværdi for forbrugerne i kraft af, at det ikke var  

 en enkeltstående ting, men en ting, som opnår større værdi som legetøj,  

 efterhånden som der samles flere klodser af samme slags.
 Endvidere henvistes til Højesterets dom i Ugeskrift for Retsvæsen, 1980,  

 side 514, hvori det blev fastslået, at en lodseddel til kr. 2 var tilgift af  

 ikke ganske ubetydelig værdi, medens en kalenderbog til en fremstillingspris  

 af kr. 0,60 - 0,90 måtte betragtes som tilgift af ganske ubetydelig værdi.
FO udtalte, at den nævnte højesteretsdom fortsat anses for vejlednede ved  

 ansættelsen af den »absolutte værdi«, men således at også den  

 »relative værdi«, som nævnt kan tillægges betydning i  

 »nedadgående retning«.
FO tilføjede, at en egentlig  

 pristalsregulering af »den absolutte værdi« ikke kunne siges at  

 finde sted, hvilket dog ikke udelukker en vis tillempning af værdien i  

 overensstemmelse med udviklingen i samfundet.
 (* 1) Offentliggjort i Forbrugerombudsmandens Årsberetning 1983, side 60.
