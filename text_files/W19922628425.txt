Holdingdispensation - Holdingdispensation, - ligningslovens § 16 B, stk. 6, jf. stk. 2 og 3.
Det var oplyst, at H havde en aktiekapital på 300.000 kr. der ejedes  

 af selskabet L.
Aktierne i dette selskab ejedes af P1, P2 og D med hver en  

 tredjedel.
Aktiekapitalen i D var før overdragelsen ejet af P1 og P2, P3 og P4  

 med 25 pct. hver.
Fra udgangen af regnskabsåret 1990 ejede H hele  

 aktiekapitalen i D, idet P3 og P4 var udtrådt af koncernen.
Det blev gjort gældende, at alle overdragelser skulle ses som et  

 samlet generationsskifte, idet P3 og P4 ikke ville have afstået deres  

 aktier i D til H, medmindre P1 og P2 foretog en tilsvarende overdragelse.
Yderligere blev det gjort gældende, at overdragelsen skulle ses som  

 led i sanering af aktiekapitalen i D.
H havde i 1990 nytegnet aktier i D, der  

 herefter havde en samlet aktiekapital på 2 mio. kr.
Samtidig var der  

 overført overskudsgivende aktiviteter fra H til D.
Endelig var det oplyst, at aktieposten blev overdraget for 1 kr.,  

 således at der ikke blev trukket midler ud af koncernen.
Værdien  

 af aktierne var fastsat ud fra en negativ egenkapital i D ved udgangen af  

 regnskabsåret 1989 på 98.202 kr. og driftsunderskud i de  

 første 7 måneder af 1990.
Ud fra en samlet vurdering af de foreliggende oplysninger, herunder  

 især at P1 og P2 bevarede deres indflydelse i koncernen, hvorfor  

 afståelsen ikke kunne anses for at opfylde kravene til  

 generationsskifte, jf.
Skatteministeriets cirkulære nr. 50 af 13-5 1985  

 om den skattemæssige behandling af aktiesalg til holdingselskaber, pkt.  

 9 A, meddelte Ligningsrådet afslag på  

 dispensationsansøgningen.
Kommentar til TS 350-4432-4348 Når der ikke meddeles dispensation i sagen, selvom  

 overdragelsessummen kun udgør 1 kr., hænger det sammen med, at  

 en dispensation medfører, at aktiesalget behandles efter  

 aktieavancebeskatningsloven.
Hovedaktionærer skal herefter  

 opgøre deres tab, som kan fratrækkes efter reglerne i lovens §  

 4, stk. 4. Meddeles dispensation ikke, behandles aktiesalget efter  

 ligningslovens § 16 B, stk. 2, og der opnås dermed ikke fradrag for  

 aktietabet.
