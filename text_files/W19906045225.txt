I en af K med P indgået rammaftale om investering i futures og  

 optioner vedrørende obligationer var anført, at indgåelse af kontrakter kun  

 skete efter henvendelse fra K.
Da en af P hævdet aftale om indgåelse af en  

 række handler var en fravigelse fra den skriftlige rammeaftale, og da aftalen  

 var bestridt af K, fandtes P ikke at kunne gøre aftalen, der ikke var  

 skriftligt bekræftet af P, gældende overfor K.
 Kendelse af 13. december 1990 i sag nr. 242/1990 (Værdipapirer.  

 Terminsforretninger).
Klageren K havde med pengeinstituttet P indgået en rammeaftale om  

 investering i futures og optioner vedrørende obligationer.
I den mellem  

 parterne skriftligt oprettede aftale var bl.a. anført, at indgåelse af  

 kontrakter kun skete efter henvendelse fra K, ligesom de enkelte kontrakter  

 bekræftedes af P ved fremsendelse af nota.
Mellem parterne opstod der tvist om, hvorvidt en række handler var indgået  

 med K's forhåndsaccept.
K bestred, at forhåndsaccept var givet, medens P  

 anførte, at det på et tidspunkt telefonisk var aftalt mellem parterne, at P  

 kunne gå ind og ud af positioner, dog maksimalt 2 mio. kr. i een retning,  

 hvis P skønnede det fornuftigt.
 K indbragte sagen for Ankenævnet med påstand om, at han ikke hæftede for  

 en række omstridte handler.
 P nedlagde påstand om frifindelse.
 Ankenævnet tog K's påstand til følge med følgende bemærkninger:
 »Den af P hævdede aftale af 9. marts 1990, der er en fravigelse af  

 den skriftlige rammeaftale af 2. februar 1990, er ikke bekræftet skriftligt  

 af P, og aftalen bestrides af K.
