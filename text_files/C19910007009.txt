(Til landets læger, tandlæger mfl.) Indledning Cirkulærets formål er at præcisere lægelovens krav om lægers pligt til  

 patientinformation og indhentelse af samtykke i forbindelse med undersøgelse,  

 behandling mv.
 Af lægelovens § 6, stk. 1, fremgår, at en læge under udøvelsen af sin  

 gerning er forpligtet til at vise omhu og samvittighedsfuldhed.
 Kravet om omhu og samvittighedsfuldhed gælder i alle faser af  

 lægegerningen.
Information af patienter og deres samtykke til undersøgelse, behandling  

 mv. er et fundamentalt grundlag for læge-patientforholdet.
Det afgørende er  

 patientens selvbestemmelsesret og deraf følgende ret til information som  

 grundlag derfor.
 Lægen skal under ansvar efter lægeloven i hvert enkelt tilfælde informere  

 patienten, der har krav på fuld information, såfremt det ønskes.
 Ved forsøg, herunder forsøg, hvori indgår kliniske afprøvninger af  

 lægemidler, jf. lov om lægemidler § 24, skærpes kravene til  

 informationspligten.
Særlige informations- og samtykkebestemmelser er indeholdt i lov om  

 sterilisation og kastration, lov om svangerskabsafbrydelse, lov om  

 svangerskabshygiejne og fødselshjælp og lov om ligsyn, obduktion og  

 transplantation mv., jf.
Sundhedsstyrelsens vejledning af 25. juni 1990 om  

 samtykke mv. til lægevidenskabelige obduktioner (hospitalsobduktioner) og  

 Sundhedsstyrelsens vejledning af 25. juni 1990 om lægers forpligtelser i  

 forbindelse med samtykke til transplantation fra afdøde personer.
Som ovenfor nævnt er cirkulæret en præcisering af lægelovens krav om at  

 vise omhu og samvittighedsfuldhed.
For så vidt angår reglerne om deltagelse i  

 forsøgsprojekter er disse udformet i overensstemmelse med principperne i § 7  

 i det lovforslag (L 166/1991) om et videnskabsetisk komitesystem og  

 behandling af bio-medicinske forskningsprojekter, som er fremsat i  

 Folketinget.
Reglerne vil om nødvendigt senere blive korrigeret i  

 overensstemmelse med Folketingets vedtagelser på området.
Informeret samtykke Patientens selvbestemmelsesret § 1.  En læge må ikke indlede eller fortsætte en  

 behandling mod patientens vilje, med mindre andet er særligt hjemlet, jf. lov  

 om frihedsberøvelse og anden tvang i psykiatrien § 12 - 13 samt lov om  

 foranstaltninger mod smitsomme sygdomme § 5 og § 6 (undersøgelse og  

 indlæggelse).
Patientens ret til information § 2.  Voksne habile patienter har i det omfang, de  

 ønsker det, krav på information om deres sygdom, herunder om undersøgelser,  

 behandlinger og indgreb samt om risiko for eventuelle komplikationer og  

 bivirkninger.
Informationen skal gives løbende og give en forståelig  

 fremstilling af sygdommen, undersøgelsen og den påtænkte behandling.
Stk. 2.  I særlige tilfælde, hvor patientens tarv eller  

 ønske tilsiger det, må lægen begrænse sin information.
Dette kan f.eks. være  

 tilfældet, hvis lægen finder, at en vidtgående information vil skabe unødig  

 ængstelse og utryghed hos patienten.
Lægen må her afbalancere sin information  

 med, hvad der bedst tjener patienten.
Lægens informationspligt § 3.  En læge har pligt til af egen drift at informere  

 en patient om forhold, som patienten må formodes ikke at være bekendt med, og  

 som må anses for væsentlige for patientens stillingtagen til undersøgelser,  

 behandling mv.
Der skal således også informeres om eventuelle andre  

 behandlingsmuligheder og om konsekvenserne i tilfælde af, at der ingen  

 behandling iværksættes.
Komplikationer og bivirkninger § 4.  Den i § 3 omhandlede informationspligt  

 foreligger særligt, når der påtænkes foretaget operative indgreb eller  

 behandlinger, som medfører nærliggende risiko for alvorlige komplikationer  

 eller bivirkninger.
 Stk. 2.  Informationspligten skærpes jo mere nærliggende  

 eller alvorlige komplikationerne eller bivirkningerne kan være.
Patientens samtykke § 5.  Indhentelse af patientens samtykke skal ske på  

 en sådan måde, at en voksen og habil patient på grundlag af den givne  

 information er i stand til at udøve sin selvbestemmelsesret.
 Stk. 2.  Patientens samtykke skal ikke foreligge  

 skriftligt, jf. dog § 7, stk. 3, men kan variere fra en udtrykkelig begæring  

 eller anmodning til et underforstået ønske eller en stiltiende accept.
Særligt om børn § 6.  Hvor der er tale om mindre børn, og i mere  

 alvorlige sygdomstilfælde hos børn, er det forældremyndighedens indehaver(e),  

 der skal informeres og meddele samtykke på barnets vegne.
 Stk. 2.  Lægen vil iøvrigt kunne have en dobbelt  

 informationspligt, idet såvel indehaverne af forældremyndigheden som barnet  

 selv bør informeres.
 Stk. 3.  I tilfælde af lægelig behandling mv. af børn i  

 relation til sexuallivet, vil lægens tavshedspligt, jf. lægelovens § 9, og  

 særlige lovregler iøvrigt, jf. lov om svangerskabshygiejne og fødselshjælp og  

 lov om svangerskabsafbrydelse, kunne medføre, at der ikke skal indhentes  

 samtykke fra forældremyndighedens indehaver(e).
Deltagelse i forsøgsprojekter § 7.  Ved patienters og raske forsøgspersoners  

 deltagelse i forsøg, herunder kliniske afprøvninger af lægemidler, skærpes  

 kravene til informationspligten, og til den måde samtykket indhentes på.
Stk. 2.  Informationen skal gives både mundtligt og  

 skriftligt og indeholde oplysninger om, Stk. 3.  Det skal af informationen fremgå, at  

 forsøgspersonens samtykke Stk. 4.  Informationen skal gives til og samtykke  

 indhentes fra nærmeste pårørende eller værge i de tilfælde, hvor forsøget  

 udføres under omstændigheder, som udelukker information og indhentelse af  

 samtykke efter stk. 2 og 3.
§ 8.  Hvor der i forsøg indgår kliniske afprøvninger  

 af lægemidler, jf. lov om lægemidler § 24, skal der udover de i § 7 nævnte  

 forhold informeres, om ikke-registrerede lægemidler eller blindpræparater  

 (placebo) indgår i afprøvningen.
Der skal endvidere informeres, om  

 behandlingsfri perioder indgår, og om der foretages randomisering.
 § 9.  Det skriftlige samtykke afgives i form af  

 forsøgspersonens, nærmeste pårørendes eller værgens underskrift og datoen  

 herfor.
 Stk. 2.  I ikke-terapeutiske undersøgelser, herunder  

 Fase 1 forsøg, kræves dog forsøgspersonens personlige underskrift.
Særlige situationer Psykiatriske patienter § 10.  Ifølge lov om frihedsberøvelse og anden tvang i  

 psykiatrien § 3, skal indlæggelse, ophold og behandling på psykiatrisk  

 afdeling så vidt muligt finde sted med patientens samtykke.
 Stk. 2.  Lægen skal vejlede patienten om formålet med  

 indlæggelsen, opholdet og behandlingen samt om udsigterne til en bedring af  

 helbredstilstanden.
Stk. 3.  Overlægen skal opstille en behandlingsplan for  

 enhver, der indlægges på psykiatrisk afdeling, vejlede patienten om planens  

 indhold samt til stadighed søge at opnå patientens samtykke til dens  

 gennemførelse, jf.
Sundhedssstyrelsens cirkulære af 8. september 1989  

 vedrørende behandlingsplaner for patienter indlagt på psykiatriske  

 afdelinger.
 § 11.  For så vidt angår tvangsbehandling for den  

 psykiske lidelse, som patienten er indlagt for, og tvangsbehandling af  

 somatiske lidelser hos tvangsindlagte patienter, henvises til  

 Sundhedministeriets bekendtgørelse nr. 617 af 21. september 1989 om  

 tvangsbehandling, fiksering, tvangsprotokoller mv. på psykiatriske  

 afdelinger.
Livsnødvendig behandling § 12.  I tilfælde, hvor en voksen og iøvrigt habil  

 patient midlertidigt er inhabil, f.eks. på grund af bevidstløshed, og der  

 ikke fra den pågældende foreligger en forudgående tilkendegivelse, skal  

 livsnødvendig behandling eller behandling, som er uopsættelig for på længere  

 sigt at forbedre patientens chance for overlevelse eller for et bedre  

 resultat af behandlingen, iværksættes uden patientens vilje.
 Stk. 2.  Er der tale om et barn, der lider af en  

 livstruende sygdom, er der ligeledes pligt til at yde den nødvendige  

 behandling, selvom forældremyndighedens indehaver(e) ikke giver samtykke  

 hertil.
 Stk. 3.  Lægen har i de i stk. 2 nævnte tilfælde om  

 nødvendigt pligt til at underrette det sociale udvalg med henblik på overfor  

 barnet at iværksætte hjælpeforanstaltninger uden samtykke, jf. bistandslovens  

 § 20, jf. § 123.
Sultestrejkende § 13.  En læge må ikke afbryde en iværksat  

 spisevægring, når vægringen utvivlsomt er iværksat af en voksen habil person,  

 og denne er informeret om spisevægringens konsekvenser.
Patienter, der afviser at modtage blodtransfusion § 14.  En læge må ikke indlede en behandling, der  

 indebærer transfusion af blod eller blodprodukter, mod en voksen habil og  

 informeret patients vilje.
Særligt om patienter i den terminale fase § 15.  Hvis en behandling af en patient er udsigtsløs,  

 fordi den blot vil forlænge en igangværende dødsproces, er det i  

 overensstemmelse med almindeligt anerkendte principper for lægers handlemåde,  

 at der træffes bestemmelse om at undlade at påbegynde eller fortsætte  

 foranstaltninger, som kun kan udskyde tidspunktet for dødens indtræden.
 Stk. 2.  Det er den ansvarlige læge, der træffer  

 afgørelse om, hvorvidt patienten med sikkerhed kan anses at være i den  

 terminale fase.
Journalføring § 16.  Lægen skal føre optegnelser i patientens  

 journal om den givne information, således at det fremgår, hvilke oplysninger  

 der er givet patienten, og hvad patienten på denne baggrund har  

 tilkendegivet.
Lægen bør gøre patienten bekendt med, hvad der optegnes i  

 journalen.
 Ikrafttræden mv.
 § 17.  Cirkulæret træder i kraft den 1. juni 1991.
 Stk. 2.  Samtidig ophæves Sundhedsstyrelsens cirkulære  

 af 21. oktober 1982 om information og samtykke. »Lægers pligt og  

 patienters ret«.
