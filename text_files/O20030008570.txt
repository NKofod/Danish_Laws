Resumé  



  

 En ledig klagede til et arbejdsmarkedsråd over det tilbud i en handlingsplan  

 som han havde fået fra arbejdsformidlingen.
Han bad om aktindsigt i  

 korrespondancen mellem arbejdsformidlingen og arbejdsmarkedsrådet.  

 Anmodningen  

 måtte forstås som et ønske om aktindsigt i den sagsfremstilling som  

 arbejdsformidlingens regionskontor havde skrevet til brug for rådets  

 afgørelse.  

 Ombudsmanden udtalte at ønsket om aktindsigt skulle behandles af  

 arbejdsmarkedsrådet.
Ombudsmanden udtalte at regionskontoret uden tvivl er en  

 selvstændig myndighed i relation til reglerne om aktindsigt.
Regionschefen,  

 og  

 dermed regionen som myndighed, varetager sekretariatsforretninger for  

 arbejdsmarkedsrådet, jf. § 52, stk. 8, i lov om en aktiv  

 arbejdsmarkedspolitik.
Efter ombudsmandens opfattelse skulle anmodningen om  

 aktindsigt vurderes efter forvaltningslovens § 14, stk. 1, nr. 2, og ikke,  

 som  

 rådet havde gjort, efter forvaltningslovens § 12, stk. 1, nr. 2, om interne  

 arbejdsdokumenter.
Hvis et dokument udelukkende har været udvekslet mellem  

 sekretariatsmyndigheden (regionen) og hovedmyndigheden (arbejdsmarkedsrådet)  

 for så vidt angår sekretariatsarbejdet, vil dokumentet kunne undtages fra  

 aktindsigt i medfør af forvaltningslovens § 14, stk. 1, nr. 2. Da  

 arbejdsformidlingen  

  og ikke kun arbejdsformidlingen som sekretariat for  

 arbejdsmarkedsrådet   

 (fejlagtigt) traf afgørelse om aktindsigt, og da afslaget senere blev  

 påklaget  

 og behandlet af Arbejdsmarkedsstyrelsen, blev dokumentet videregivet ud over  

 den udveksling der fandt sted i forbindelse med sekretariatsfunktionen.  

 Dermed  

 kunne dokumentet efter ombudsmandens opfattelse ikke undtages fra aktindsigt  

 efter § 14, stk. 1, nr. 2.
En medarbejder deltog i behandlingen af aktindsigtssagen,  

 først som fuldmægtig i arbejdsformidlingen og senere som sekretariatschef i  

 forbindelse med arbejdsmarkedsrådets behandling af sagen.
Ombudsmanden mente  

 at den pågældende medarbejder var inhabil i forbindelse med  

 arbejdsmarkedsrådets behandling af sagen.
 Ombudsmanden henstillede til arbejdsmarkedsrådet at træffe en  

 ny afgørelse om aktindsigt og bad rådet om at inddrage spørgsmålet om  

 medarbejderens inhabilitet i sin nye behandling af sagen. (J.nr.  

 2002-2209-001).
 Aktindsigt i regionskontors sagsfremstilling til  

 arbejdsmarkedsrådet.
Forvaltningslovens § 14, stk. 1,  

 nr. 2. Inhabilitet A anmodede den 30. marts 2001  

  efter at have klaget over et tilbud i en handlingsplan   

 Arbejdsformidlingen  

 i X-by om aktindsigt i korrespondancen med Arbejdsmarkedsrådet.
Det vil  

 sige  

 det eller de breve, der er afsendt af AF (X)-by.
 Den 5. april 2001 afslog  

 Arbejdsformidlingen i X-by at imødekomme As begæring.  

 Arbejdsformidlingen  

 skrev følgende:
AF-(X)-by har den 30. marts  

 2001 modtaget din anmodning om aktindsigt i korrespondancen med  

 Arbejdsmarkedsrådet.
I henhold til forvaltningsloven nr. 571 af 19. december  

 1985, § 12 kan det meddeles, at de interne arbejdsdokumenter, som er forelagt  

 Arbejdsmarkedsrådet er undtaget fra reglerne om aktindsigt.
I den nærværende sag har  

 Arbejdsmarkedsrådet modtaget din klage over AFs afgivne tilbud.
I  

 forbindelse med klagesagsbehandlingen udarbejdes et internt arbejdsdokument,  

 der altså ikke er omfattet af aktindsigt, jf. forvaltningsloven § 12. Der er  

 i  

 sagen ikke udarbejdet selvstændige dokumenter eller breve fra AF til  

 Arbejdsmarkedsrådet, der ellers ville have været omfattet af retten til  

 aktindsigt.
Udover de i sagen  

 foreliggende klagebreve fra dig, har AF bortset fra det interne  

 arbejdsdokument  

 alene fremsendt brevet af 16. marts 2001. Dette brev er vedlagt.
Desuden  

 medsendes en udskrift fra AFs edb-system, hvor alle de oplysninger, AF  

 er i  

 besiddelse af, foreligger.
 Den 9. april 2001 klagede A  

 til Arbejdsformidlingen i X-by over afslaget på aktindsigt.
A skrev bl.a.  

 således:
Ifølge forvaltningsloven §  

 12, der omhandler undtagelser fra aktindsigt, er bl.a. undtaget brevveksling  

 mellem forskellige enheder inden for samme myndighed.
Da en klageinstans ikke  

 kan være samme myndighed som den myndighed, der klages over, betyder det, at  

 interne dokumenter, der oversendes til klageinstansen, ikke er omfattet af  

 undtagelsen fra aktindsigt.
Se i øvrigt noterne til forvaltningslovens § 12,  

 der henviser til noterne ad § 7 i offentlighedsloven, i Karnovs Lovsamling.
Tænk hvis domstolene tillod,  

 at den ene part i en retssag ikke blev gjort bekendt med modpartens  

 anbringender.
Det kontradiktoriske princip må selvfølgelig også gælde inden  

 for de arbejdsformidlingsmæssige klageorganer. As klage over afslaget på  

 aktindsigt blev videresendt til Arbejdsmarkedsstyrelsen som den 23. maj 2001  

 traf følgende afgørelse:
 Arbejdsformidlingen i (X)-by  

 har i forbindelse med videresendelsen fastholdt sin afgørelse om, at interne  

 arbejdsdokumenter, der forelægges Arbejdsmarkedsrådet, ikke er omfattet af  

 retten til aktindsigt.
Arbejdsformidlingen i (X)-by har samtidig oplyst, at  

 retten til aktindsigt omfatter de breve, som er sendt til Dem, og de  

 oplysninger, der er registreret i Arbejdsformidlingens edb-system, samt  

 at De  

 har fået aktindsigt i dette materiale.
 I denne anledning skal  

 arbejdsmarkedsstyrelsen meddele følgende:
 I henhold til § 52, stk. 8 i  

 lov om en aktiv arbejdsmarkedspolitik varetager regionschefen, jf. § 55 i  

 samme lov, Arbejdsmarkedsrådets sekretariatsforretninger.
 I henhold til § 55 i samme  

 lov leder regionschefen Arbejdsformidlingen i regionen, jf. § 51.
 Regionschefen har herved af  

 lovgiver efter Arbejdsmarkedsstyrelsens opfattelse fået tillagt en  

 dobbeltrolle, idet regionschefen i princippet er tillagt beføjelser både som  

 første instans og som klageinstans.
 Denne problemstilling er i  

 praksis løst ved, at der i Arbejdsformidlingen er etableret en organisatorisk  

 adskillelse mellem de dele af Arbejdsformidlingen, der varetager  

 sekretariatsforretninger for Arbejdsmarkedsrådet, og de dele af  

 Arbejdsformidlingen, der varetager Arbejdsformidlingens øvrige opgaver.
 Det er  

 Arbejdsmarkedsstyrelsens opfattelse, at Arbejdsformidlingen som sekretariat  

 for Arbejdsmarkedsrådet ikke kan anses for en fra RAR adskilt myndighed.
 Som følge heraf vil interne  

 arbejdsdokumenter, der udarbejdes af Arbejdsformidlingen som sekretariat for  

 Arbejdsmarkedsrådet være undtaget fra aktindsigt i medfør af  

 forvaltningslovens § 12, idet der i denne situation er tale om en  

 brevveksling  

 mellem forskellige enheder indenfor den samme myndighed.
Under hensyn til det anførte  

 finder styrelsen at måtte fastholde Arbejdsformidlingen (X)-bys  

 afgørelse til  

 Dem om afslag på aktindsigt i interne arbejdsdokumenter, som er udarbejdet af  

 Arbejdsformidlingen som sekretariat for Arbejdsmarkedsrådet og til brug for  

 Arbejdsmarkedsrådets behandling af en klagesag. Ved brev af 6. februar 2002  

 klagede A til mig.
Den 18. marts 2002 bad jeg  

 Arbejdsmarkedsstyrelsen om en udtalelse i sagen.
Jeg bad endvidere styrelsen  

 indhente en udtalelse fra Arbejdsmarkedsrådet for Y Amt og  

 Arbejdsformidlingen  

 i X-by.
I brevet skrev jeg bl.a.:
Endvidere beder jeg om at få  

 oplyst om det er Arbejdsmarkedsrådet i (Y) Amt eller Arbejdsformidlingen  

 (X)-by (regionskontoret) der har truffet afgørelse af 5. april 2001 om  

 aktindsigt.
Jeg har noteret mig at afgørelsen er trykt på  

 arbejdsformidlingens  

 (regionskontorets) brevpapir.
 Jeg beder også om at der  

 redegøres for det retlige grundlag for Arbejdsmarkedsstyrelsens  

 klagesagsbehandling.
I afgørelserne henviser  

 myndighederne til forvaltningslovens § 12. I den anledning beder jeg om at få  

 oplyst hvilke overvejelser myndighederne eventuelt har gjort sig vedrørende  

 forvaltningslovens § 14, stk. 1, nr. 2. Den 24. april 2002 fremkom Arbejdsformidlingen  

 i X-by med følgende udtalelse:
 Ombudsmanden beder om at få  

 oplyst, om det er Arbejdsmarkedsrådet eller Arbejdsformidlingen, der har  

 truffet afgørelse i sagen, idet Ombudsmanden har bemærket, at afgørelsen er  

 trykt på Arbejdsformidlingens papir.
Hertil skal det bemærkes, at afgørelsen  

 vedrørende aktindsigt er truffet af Arbejdsformidlingen, og at  

 Arbejdsmarkedsrådet  

 ikke har været inddraget i afgørelsen.
Arbejdsformidlingen har således  

 vurderet  

 at være den myndighed, som træffer afgørelse i sagen.
 Ombudsmanden anmoder desuden  

 om at få oplyst, hvilke overvejelser myndighederne har gjort sig vedrørende  

 forvaltningslovens § 14, stk. 1, nr. 2, idet afgørelsen om aktindsigt  

 henviser til forvaltningslovens § 12.
 AF (X)-by regionen har efter  

 rådgivning hos Arbejdsmarkedsstyrelsen, vurderet, at der ikke var ret til  

 aktindsigt, idet der var tale om interne arbejdsdokumenter udarbejdet af  

 Rådssekretariatet til brug for Arbejdsmarkedsrådets behandling af en klage.  

 Hermed blev det vurderet, at der var tale om brevveksling mellem forskellige  

 enheder indenfor samme myndighed, jf. forvaltningslovens § 12. Idet  

 regionschefen både er chef for Arbejdsformidlingen og samtidig varetager en  

 sekretærfunktion for Arbejdsmarkedsrådet, synes der ikke at kunne være tale  

 om, at en myndighed udfører sekretariatsfunktioner for en anden myndighed,  

 jf.  

 forvaltningslovens § 14, stk. 1, nr. 2.
 Den 24. maj 2002 afgav  

 Arbejdsmarkedsstyrelsen en udtalelse til sagen.
Styrelsen skrev:
 Ad 1.
AF-region (X)-by har i en  

 indhentet udtalelse af 24. april 2002 oplyst, at afgørelsen vedrørende  

 aktindsigt er truffet af Arbejdsformidlingen, og at Arbejdsmarkedsrådet ikke  

 har været inddraget i afgørelsen.
Arbejdsformidlingen har således vurderet at  

 være den myndighed, som træffer afgørelse i sagen.
 Arbejdsmarkedsstyrelsen har  

 til dette punkt følgende bemærkninger:
 I henhold til § 53, stk. 1, i  

 lov om en aktiv arbejdsmarkedspolitik, jf. lovbekendtgørelse nr. 54 af 29.  

 januar 2001, varetager den statslige arbejdsformidling  

 arbejdsmarkedsindsatsen.  

 Regionschefen leder arbejdsformidlingen i regionen, jf. § 55, stk. 1, i samme  

 lov.
I henhold til § 51 omfatter  

 det regionale arbejdsmarked (regionen) et amt.
Til varetagelse af opgaver i  

 forbindelse med styringen af indsatsen er nedsat et arbejdsmarkedsråd i hver  

 region.
Regionschefen varetager Arbejdsmarkedsrådets  

 sekretariatsforretninger,  

 jf. § 52, stk. 8.
 Ifølge § 62 i loven kan klage  

 over visse af Arbejdsformidlingens afgørelser indbringes for  

 Arbejdsmarkedsrådet.
Regionschefen har herved af  

 lovgiver fået tillagt en dobbeltrolle i relation til klagesagsbehandling,  

 idet  

 regionschefen i princippet er tillagt beføjelser både som første instans og i  

 relation til Arbejdsmarkedsrådets rolle som klageinstans for  

 Arbejdsformidlingens  

 afgørelser.
Der henvises til tidligere drøftelser med Ombudsmanden om det  

 mulige inhabilitetsproblem (Ombudsmandens j.nr. 1996-2546-010).
 På baggrund af disse  

 drøftelser gjorde Arbejdsmarkedsstyrelsen i brev af 30. juni 2000  

 AF-regionscheferne  

 opmærksom på problemstillingen, der herefter i praksis er løst ved, at der i  

 AF-regionen er etableret en organisatorisk adskillelse mellem varetagelsen af  

 sekretariatsforretninger for Arbejdsmarkedsrådet og varetagelsen af  

 Arbejdsformidlingens øvrige opgaver.
 I den konkrete sag har (A) i  

 brev af 30. marts 2001 anmodet om aktindsigt i den korrespondance, der har  

 været mellem AF-(X)- by og Arbejdsmarkedsrådet i forbindelse med oversendelse  

 af klagesagen til rådet.
 Efter fornyet gennemgang af  

 sagen er det Arbejdsmarkedsstyrelsens opfattelse, at AF- (X)-by i denne  

 sammenhæng må betragtes som Arbejdsformidlingen (1. instans), og at det  

 materiale, (A) anmoder om, er den eventuelle korrespondance, der har været  

 imellem Arbejdsformidlingen (som 1. instans) og  

 Arbejdsmarkedsrådet/sekretariatet  

 (som klageinstans).
 Efter styrelsens opfattelse  

 har (A) således ikke anmodet om aktindsigt i sekretariatets forelæggelse for  

 Arbejdsmarkedsrådet.
 Da anmodningen om aktindsigt  

 vedrører en klagesag, er det endvidere styrelsens opfattelse, at begæringen  

 om  

 aktindsigt skulle have været fremsat over for Arbejdsmarkedsrådet, der havde  

 afgørelsen af sagens realitet, jf. forvaltningslovens § 16, stk. 1.  

 (A)s  

 begæring burde således af Arbejdsformidlingen have været fremsendt til  

 Arbejdsmarkedsrådets  

 afgørelse.
 Ad 2.
 Ifølge § 62, stk. 1 og 2, i  

 lov om en aktiv arbejdsmarkedspolitik kan klage over arbejdsformidlingens  

 afgivelse af eller afslag på at give tilbud, hvor afgørelsen er begrundet i  

 den  

 lediges ønsker og forudsætninger samt arbejdsmarkedets behov, indbringes for  

 Arbejdsmarkedsrådet.  

 Arbejdsmarkedsrådets afgørelser kan ikke indbringes for anden administrativ  

 myndighed, jf. § 62, stk. 4. Det er i medfør af denne bestemmelse, at  

 Arbejdsmarkedsrådet  

 havde afgørelsen af sagens realitet.
 Ifølge § 63 i samme lov kan  

 klage over arbejdsformidlingens afgørelser efter loven, bortset fra  

 afgørelser  

 der er omfattet af § 62, indbringes for Arbejdsmarkedsstyrelsen.
Ifølge § 53, stk. 2, er  

 arbejdsministeren øverste administrative myndighed for arbejdsformidlingen og  

 bistås af Arbejdsmarkedsstyrelsen, der til daglig leder arbejdsformidlingen  

 på landsplan.
Styrelsen er således overordnet myndighed for  

 Arbejdsformidlingen,  

 og det er i medfør af dette over-underordnelsesforhold, at styrelsens  

 klagesagsbehandling  

 i den konkrete sag er sket.
 Som nævnt ovenfor, var det  

 imidlertid Arbejdsmarkedsrådet, der burde have behandlet (A)s begæring  

 om  

 aktindsigt.
 Arbejdsmarkedsstyrelsen burde  

 således ikke have behandlet (A)s klage af 9. april 2001 over  

 Arbejdsformidlingens  

 afslag på aktindsigt, hvilket styrelsen skal beklage.
(A)s begæring om aktindsigt  

 er fra styrelsen videresendt til Arbejdsmarkedsrådet for (Y) Amt med henblik  

 på Arbejdsmarkedsrådets behandling.
Det bemærkes, at Arbejdsmarkedsrådets  

 afgørelse ikke vil kunne indbringes for anden administrativ myndighed, idet  

 Arbejdsmarkedsstyrelsen ikke er overordnet myndighed for rådet.
 Ved brev af 10. juni 2002  

 meddelte jeg A at det var mest hensigtsmæssigt at jeg ikke på daværende  

 tidspunkt fortsatte den iværksatte ombudsmandsundersøgelse da  

 Arbejdsmarkedsstyrelsen  

 nu havde bedt arbejdsmarkedsrådet tage stilling til As  

 aktindsigtsanmodning.  

 Jeg bad A afvente Arbejdsmarkedsrådets afgørelse før A tog stilling til om  

 der  

 på ny var grundlag for at rette henvendelse til mig.
 Den 26. juni 2002 traf  

 arbejdsmarkedsrådet følgende afgørelse i sagen:
 Arbejdsmarkedsrådet har ved  

 Budget- og planlægningsudvalget (BPU) på et møde den 20. juni 2002 behandlet  

 Deres klage over afslag på aktindsigt af 30. marts 2001. BPU har taget  

 stilling  

 til sagen på baggrund af Ombudsmandens udtalelse af 10. juni 2002 og  

 Arbejdsmarkedsstyrelsens brev af 24. maj 2002, hvoraf det fremgår, at  

 Arbejdsmarkedsrådet er den myndighed der foretager afgørelsen, jf.  

 Forvaltningsloven nr. 571 af 19. december 1995 § 16, stk. 4.
Idet der i klagesagen  

 forekommer uklarhed om, hvilke dokumenter der konkret er begæret aktindsigt  

 i,  

 jf.
Arbejdsmarkedsstyrelsens brev af 24. maj 2002, har BPU både taget  

 stilling til en begæring om aktindsigt i de registeroplysninger, som AF var i  

 besiddelse af, samt i de interne arbejdsdokumenter, der er udarbejdet til  

 brug  

 for BPUs oprindelige behandling af Deres klage af 26. marts 2001.
BPU har på mødet den 20. juni  

 2002 besluttet, at imødekomme Deres begæring om aktindsigt i brevvekslingen  

 mellem AF og Dem samt i de oplysninger, som AF havde registreret i  

 edb-systemet  

 på tidspunktet for behandlingen af klagen.
Oplysningerne er vedlagt.
BPU har desuden besluttet, at  

 Deres eventuelle begæring om aktindsigt i de interne arbejdsdokumenter, der  

 har ligget til grund for BPUs behandling af den oprindelige klage ikke  

 kan  

 imødekommes.
BPU lagde til grund, at den sagsfremstilling, som er udarbejdet  

 til brug for klagesagsbehandlingen, er at betragte som interne  

 arbejdsdokumenter og retten til aktindsigt ikke omfatter en myndigheds  

 interne  

 arbejdsdokumenter, jf.
Forvaltningsloven nr. 571 af 19. december 1995  

 § 12.
 Ved brev af 2. juli 2002  

 klagede A til mig over arbejdsmarkedsrådet afgørelse.
A skrev bl.a.:
 Som det ses af afgørelsen er  

 der stadig ikke givet aktindsigt i Arbejdsformidlingens korrespondance med  

 Arbejdsmarkedsrådet, hvilket er krænkende for retssikkerheden.
Bemærk at sagsbehandleren i  

 Arbejdsformidlingen er identisk med sagsbehandleren i Arbejdsmarkedsrådet:  

 (B). Den 15. juli 2002 bad jeg  

 Arbejdsmarkedsrådet for Y Amt om en udtalelse i anledning af As klage.  

 Jeg  

 bad bl.a. arbejdsmarkedsrådet redegøre for rådets afgørelses sammenhæng med  

 forvaltningslovens § 14, stk. 1, nr. 2.
 Den 24. juli 2002 fremkom  

 arbejdsmarkedsrådet med sin udtalelse som lød således:
 På baggrund af uklarheder om,  

 hvad der konkret er begæret aktindsigt i, har Arbejdsmarkedsrådet henholdsvis  

 imødekommet begæring om aktindsigt i de oplysninger, som AF har været i  

 besiddelse af, samt i den brevveksling, der tidligere har fundet sted mellem  

 AF  

 og klager.
Arbejdsmarkedsrådet har endvidere afslået en begæring om  

 aktindsigt  

 i den sagsfremstilling rådssekretariatet har udarbejdet til brug for den  

 oprindelige klagesagsbehandling, idet der er tale interne arbejdsdokumenter,  

 som i henhold til Forvaltningsloven er undtaget fra aktindsigt.
Som tidligere  

 angivet har arbejdsformidlingen ikke udarbejdet breve mv., som ellers ville  

 have været omfattet af retten til aktindsigt, til brug for  

 Arbejdsmarkedsrådets  

 behandling af klagen.
 Arbejdsmarkedsrådets  

 afgørelses sammenhæng med Forvaltningslovens § 12, stk. 1 nr. 2 er begrundet  

 i  

 følgende overvejelser:
Det er vurderet, at  

 rådssekretariatet er en enhed, som har til formål at servicere  

 Arbejdsmarkedsrådet  

 i sin myndighedsvaretagelse.
Rådssekretariatet har således som opgave at  

 forberede  

 en sag, herunder fremlægge lovgrundlag mv., ligesom rådssekretariatet  

 forestår den praktiske formidling af Arbejdsmarkedsrådets afgørelser.
Med  

 baggrund  

 i disse funktioner er det vurderet, at rådssekretariatet og  

 Arbejdsmarkedsrådet  

 i praksis agerer som forskellige enheder inden for samme myndighed, jf.  

 Forvaltningslovens § 12, stk. 1 nr. 2.
(A) gør, jf.
Ombudsmandens  

 brev af 15. juli 2002, opmærksom på, at sagsbehandleren i Arbejdsformidlingen  

 og sagsbehandleren for Arbejdsmarkedsrådet er identisk.
Det skal hertil  

 bemærkes, at undertegnede efter sagens begyndelse er tiltrådt en stilling som  

 fungerende sekretariatschef og i den funktion er underskriver af  

 Arbejdsmarkedsrådets  

 korrespondance.
 Ved brev af 12. august 2002  

 sendte jeg arbejdsmarkedsrådets udtalelse til høring hos A.
 Den 2. september 2002 fremkom  

 A med følgende bemærkninger:
 Jeg er blevet bedt om at  

 kommentere Arbejdsmarkedsrådet (Y) Amts brev af 24. juli 2002. Her kan man  

 igen se en sammenblanding af Arbejdsformidlingen og klageinstansen  

 Arbejdsmarkedsrådet, da brevhovedet kun angiver (Z) AF regionen uden at det  

 nærmere i forbindelse med underskriften angives, hvem der afsender.
I 3. afsnit er man pludselig  

 blevet i tvivl om, hvad jeg beder om aktindsigt i.
Hvis Ombudsmanden ser i de  

 bilag jeg fremsendte ved min klageskrivelse, vil man se, at det klart  

 fremgår,  

 at det er de breve arbejdsformidlingen har fremsendt til Arbejdsmarkedsrådet  

 i forbindelse med min klage til Arbejdsmarkedsrådet.
Jeg har godt nok 2 gange  

 fået alt andet materiale, som jeg ikke har bedt om.
Det fremgår af brevet, at de  

 interne arbejdsdokumenter som har været brugt i forbindelse med  

 Arbejdsmarkedsrådets  

 afgørelse af sagen er fremsendt til Ombudsmanden.
Såfremt de også indeholder  

 de interne dokumenter, der er udarbejdet i forbindelse med klagen oversendt  

 til  

 Arbejdsmarkedsrådet, modtager jeg dem gerne.
Der må være mindst et, da jeg  

 fik  

 afslag på aktindsigt med begrundelsen interne arbejdsdokumenter.
Såfremt der i forbindelse med  

 oversendelse af sagen til Arbejdsmarkedsrådet ikke er udarbejdet noget  

 skriftligt må det være fordi det er samme jurist der betjener både  

 arbejdsformidlingen  

 og Arbejdsmarkedsrådet, hvilket jeg finder meget betænkeligt  

 retssikkerhedsmæssigt. Ombudsmandens udtalelse 1. Kompetent myndighed §§ 62 og 63 i lov om en aktiv arbejdsmarkedspolitik (dagældende  

 lovbekendtgørelse nr. 54 af 29. januar 2001 med senere ændringer, nu  

 lovbekendtgørelse nr. 207 af 17. marts 2003) havde følgende ordlyd:
§ 62.  

  

 Klage over arbejdsformidlingens afgivelse af eller afslag på at give tilbud  

 efter kapitel 3-11 samt arbejdsformidlingens afslag på at give tilbud efter  

 kapitel  

 11 a, 12 og  

 12 a, hvor afgørelsen er begrundet i den lediges ønsker og forudsætninger  

 samt arbejdsmarkedets behov, kan inden 4 uger indbringes for  

 Arbejdsmarkedsrådet af den, som afgørelsen vedrører.
Det samme gælder klage  

 over arbejdsformidlingens afgørelse efter § 14 a, § 33, stk. 3,  

 § 34 b, stk. 2, og § 35 a.
Stk. 2.  

  

 Klage over arbejdsformidlingens afgivelse af tilbud efter kapitel  

 11 a, 12 og  

 12 a, hvor afgørelsen er begrundet i den lediges ønsker og forudsætninger  

 samt arbejdsmarkedets behov, kan inden 2 uger indbringes for  

 Arbejdsmarkedsrådet af den, som afgørelsen vedrører.
Arbejdsmarkedsrådet  

 træffer inden 2 uger fra klagens modtagelse afgørelse i sagen.
 Stk. 3.  

  

 Arbejdsformidlingens og (amts)- kommunernes afgørelser i spørgsmål om  

 konkurrenceforvridning efter § 14, stk. 7, § 22, stk. 5  

 og 6, og § 24, stk. 5, kan indbringes for Arbejdsmarkedsrådet.
 Stk. 4.  

  

 Arbejdsmarkedsrådets afgørelser efter stk. 1-3 kan ikke indbringes for  

 anden administrativ myndighed.
§ 63. Klage over arbejdsformidlingens afgørelser efter denne lov  

 bortset fra afgørelser omfattet af § 62 kan inden 4 uger indbringes  

 for Arbejdsmarkedsstyrelsen af den, afgørelsen vedrører.
Klagen indgives til  

 vedkommende regionschef, der, hvis afgørelsen fastholdes, videresender klagen  

 til Arbejdsmarkedsstyrelsen.
Stk. 2.  

  

 Afgørelser efter stk. 1 kan ikke indbringes for  

 anden administrativ myndighed. Som det fremgår af lov om  

 aktiv arbejdsmarkedspolitiks § 62, stk. 1 og 2, kan klager over  

 arbejdsformidlingens  

 afgivelse af tilbud hvor afgørelsen er begrundet i den lediges ønsker og  

 forudsætninger samt arbejdsmarkedets behov, indbringes for  

 arbejdsmarkedsrådet.
 Arbejdsmarkedsrådets  

 afgørelser kan ikke indbringes for anden administrativ myndighed, jf. § 62,  

 stk. 4.
 Ved brev af 30. marts 2001  

 skrev De følgende til Arbejdsformidlingen i (X)-by:
Efter at have modtaget  

 meddelelse om, at klagen er modtaget i Arbejdsmarkedsrådet, og jeg formoder,  

 at AF-(X)-by har vedlagt sin version af hændelsesforløbet, skal jeg efter det  

 kontradiktoriske princip og efter Offentlighedsloven høfligst anmode om  

 aktindsigt i korrespondancen med Arbejdsmarkedsrådet.
Det vil sige det eller  

 de  

 breve, der er afsendt af AF-(X)- by.
 Der fremgår følgende af  

 forvaltningslovens § 16, stk. 1, (lov nr. 571 af 19. december 1985, senest  

 ændret ved lov nr. 382 af 6. juni 2002):
§ 16.  

  

 Afgørelsen af, om og i hvilken form en begæring om  

 aktindsigt skal imødekommes, træffes af den myndighed, der i øvrigt har  

 afgørelsen af den pågældende sag. Af John Vogter,  

 Forvaltningsloven med kommentarer, 3. udgave, 1999, s. 321, fremgår følgende:
I  

  

 klagesager  

  

 må begæring om aktindsigt således fremsættes over for  

 klageinstansen, og begæringer om at få lejlighed til at gennemse klagesagens  

 akter, der fremsættes over for underinstansen, må af denne fremsendes til den  

 overordnede myndighed   Jeg er således enig i det der  

 fremgår af Arbejdsmarkedsstyrelsens brev af 24. maj 2002, om at Deres  

 begæring  

 om aktindsigt skulle behandles af arbejdsmarkedsrådet (og ikke  

 arbejdsformidlingen  

 og Arbejdsmarkedsstyrelsen).
 Under hensyn til at  

 arbejdsmarkedsrådet ved brev af 26. juni 2002 traf afgørelse i sagen,  

 foretager  

 jeg mig ikke videre vedrørende dette spørgsmål.
 Der fremgår følgende af  

 forvaltningslovens § 16, stk. 4:
   

  

 Stk. 4.  

  

 Afgørelser om aktindsigtsspørgsmål kan påklages særskilt  

 til den myndighed, som er klageinstans i forhold til afgørelsen af den sag,  

 begæringen om aktindsigt vedrører.
 Da arbejdsmarkedsrådets  

 afgørelser ikke kan indbringes for anden administrativ myndighed (§ 62, stk.  

 4, i lov om en aktiv arbejdsmarkedspolitik), er jeg endvidere enig med  

 Arbejdsmarkedsstyrelsen i at arbejdsmarkedsrådets afgørelse om aktindsigt  

 ikke  

 kan indbringes for styrelsen.
2. Aktindsigt a.
Hvilke dokumenter er der begæret aktindsigt i? Som nævnt ovenfor fremkom De  

 i brev af 30. marts 2001 til Arbejdsformidlingen i (X)-by med en begæring om  

 aktindsigt i korrespondancen med Arbejdsmarkedsrådet.
Det vil sige det  

 eller  

 de breve, der er afsendt af AF-(X)-by.
 I arbejdsmarkedsrådets  

 afgørelse af 26. juni 2002 skrev rådet følgende om dette spørgsmål:
 Idet der i klagesagen  

 forekommer uklarhed om, hvilke dokumenter der konkret er begæret aktindsigt  

 i,  

 jf.
Arbejdsmarkedsstyrelsens brev af 24. maj 2002, har BPU både taget  

 stilling  

 til en begæring om aktindsigt i de registeroplysninger, som AF var i  

 besiddelse  

 af, samt i de interne arbejdsdokumenter, der er udarbejdet til brug for  

 BPUs  

 oprindelige behandling af Deres klage af 26. marts 2001.
 I Deres klage til mig af 2.  

 juli 2002 skrev De bl.a. følgende:
Som det ses af afgørelsen er  

 der stadig ikke givet aktindsigt i Arbejdsformidlingens korrespondance med  

 Arbejdsmarkedsrådet, hvilket er krænkende for retssikkerheden. I arbejdsmarkedsrådets  

 udtalelse af 24. juli 2002 til mig skrev rådet bl.a. følgende:
På baggrund af uklarheder  

 om, hvad der konkret er begæret aktindsigt i, har Arbejdsmarkedsrådet  

 henholdsvis imødekommet begæring om aktindsigt i de oplysninger, som AF har  

 været i besiddelse af, samt i den brevveksling, der tidligere har fundet sted  

 mellem AF og klager.
Arbejdsmarkedsrådet har endvidere afslået en begæring om  

 aktindsigt i den sagsfremstilling rådssekretariatet har udarbejdet til brug  

 for den oprindelige klagesagsbehandling, idet der er tale om interne  

 arbejdsdokumenter,  

 som i henhold til Forvaltningsloven er undtaget fra aktindsigt.
Som tidligere  

 angivet har arbejdsformidlingen ikke udarbejdet breve mv., som ellers ville  

 have været omfattet af retten til aktindsigt, til brug for  

 Arbejdsmarkedsrådets  

 behandling af klagen. I Deres høringssvar af 2.  

 september 2002 til mig skrev De bl.a. følgende:
I 3. afsnit er man pludselig  

 blevet i tvivl om, hvad jeg beder om aktindsigt i.
Hvis Ombudsmanden ser i de  

 bilag jeg fremsendte ved min klageskrivelse, vil man se, at det klart  

 fremgår,  

 at det er de breve arbejdsformidlingen har fremsendt til Arbejdsmarkedsrådet  

 i forbindelse med min klage til Arbejdsmarkedsrådet.
Jeg har godt nok 2 gange  

 fået alt andet materiale, som jeg ikke har bedt om. På baggrund af ovennævnte  

 forløb og under hensyn til at De har fået aktindsigt i alt andet materiale  

 som  

 myndighederne er i besiddelse af end arbejdsmarkedsrådets sekretariats  

 sagsfremstilling til brug for arbejdsmarkedsrådets klagesagsbehandling, har  

 jeg ved min behandling af sagen lagt til grund at det er denne  

 sagsfremstilling  

 som De har anmodet om at få aktindsigt i.
Det er også den nævnte  

 sagsfremstilling  

 som arbejdsmarkedsrådet har givet Dem afslag på aktindsigt i ved rådets  

 afgørelse af 26. juni 2002.
b.
Forvaltningslovens § 12 eller § 14? Arbejdsmarkedsrådet afslog at  

 give aktindsigt i rådssekretariatets sagsfremstilling til brug for rådets  

 behandling af sagen under henvisning til forvaltningslovens § 12.  

 Arbejdsmarkedsrådet skrev således følgende:
BPU har desuden besluttet,  

 at Deres eventuelle begæring om aktindsigt i de interne arbejdsdokumenter,  

 der  

 har ligget til grund for BPUs behandling af den oprindelige klage ikke  

 kan  

 imødekommes.
BPU lagde til grund, at den sagsfremstilling, som er udarbejdet  

 til brug for klagesagsbehandlingen, er at betragte som interne  

 arbejdsdokumenter og retten til aktindsigt ikke omfatter en myndigheds  

 interne  

 arbejdsdokumenter, jf.
Forvaltningsloven nr. 571 af 19. december 1995 §  

 12. I mit brev af 15. juli 2002  

 til arbejdsmarkedsrådet bad jeg bl.a. rådet om at redegøre for rådets  

 afgørelses  

 sammenhæng med forvaltningslovens § 14, stk. 1, nr. 2.
 I brev af 24. juli 2002 skrev  

 arbejdsmarkedsrådet følgende om dette spørgsmål:
 Arbejdsmarkedsrådets  

 afgørelses sammenhæng med Forvaltningslovens § 12, stk. 1 nr. 2 er begrundet  

 i  

 følgende overvejelser:
Det er vurderet, at  

 rådssekretariatet er en enhed, som har til formål at servicere  

 Arbejdsmarkedsrådet  

 i sin myndighedsvaretagelse.
Rådssekretariatet har således som opgave at  

 forberede  

 en sag, herunder fremlægge lovgrundlag mv., ligesom rådssekretariatet  

 forestår  

 den praktiske formidling af Arbejdsmarkedsrådets afgørelser.
Med baggrund i  

 disse funktioner er det vurderet, at rådssekretariatet og Arbejdsmarkedsrådet  

 i praksis agerer som forskellige enheder inden for samme myndighed, jf.  

 Forvaltningslovens § 12, stk. 1 nr.  

 2. Forvaltningslovens § 12 og §  

 14 (lov nr. 571 af 19. december 1985 med senere ændringer) lyder således:
§ 12.  

  

 Retten til aktindsigt omfatter ikke en myndigheds interne  

 arbejdsdokumenter.
Som interne arbejdsdokumenter anses dokumenter, der udarbejdes af  

 en myndighed til eget brug ved behandlingen af en sag, brevveksling mellem  

 forskellige enheder inden for samme myndighed og brevveksling mellem en  

 kommunalbestyrelse og dennes udvalg, afdelinger og andre administrative  

 organer eller mellem disse organer indbyrdes.
Stk. 2.  

  

 Oplysninger vedrørende sagens faktiske omstændigheder, der  

 er af væsentlig betydning for sagens afgørelse, og som alene indeholdes i  

 interne  

 arbejdsdokumenter, skal uanset bestemmelsen i stk. 1 meddeles i  

 overensstemmelse  

 med reglerne i dette kapitel. § 14.  

  

 Retten til aktindsigt omfatter ikke:
 Statsrådsprotokoller,  

 referater af møder mellem ministre og dokumenter, der udarbejdes af en  

 myndighed til brug for sådanne møder.
 Dokumenter, der udveksles i  

 forbindelse med, at en myndighed udfører sekretariatsopgaver for en anden  

 myndighed.
 Myndigheders brevveksling med  

 sagkyndige til brug eller ved overvejelse af, om retssag bør føres.
Stk. 2.  

  

 Oplysninger vedrørende sagens faktiske omstændigheder, der  

 er af væsentlig betydning for sagens afgørelse, og som alene indeholdes i de  

 i  

 stk. 1 nævnte dokumenter, skal uanset bestemmelsen i stk. 1 meddeles i  

 overensstemmelse  

 med reglerne i dette kapitel. Efter forvaltningslovens §  

 12, stk. 1, nr. 2, omfatter retten til aktindsigt således ikke en myndigheds  

 interne arbejdsdokumenter selvom dokumenterne udveksles mellem forskellige  

 enheder inden for samme myndighed.
 Efter forvaltningslovens §  

 14, stk. 1, nr. 2, omfatter retten til aktindsigt ikke dokumenter der  

 udveksles  

 i forbindelse med at en myndighed udfører sekretariatsopgaver for en anden  

 myndighed.
 Bestemmelsen i  

 forvaltningslovens § 12, stk. 1, nr. 2, drejer sig altså om brevveksling  

 inden  

 for  

  

 samme myndighed,  

  

 mens bestemmelsen  

 i § 14, stk. 1, nr. 2, drejer sig om brevveksling mellem  

  

 to myndigheder hvor den ene myndighed udøver en sekretariatsfunktion  

 for den anden.
 § 51, § 52, stk. 8, § 54,  

 stk. 1, § 55, stk. 1, og § 61, stk. 1 og 2, i dagældende lov om en aktiv  

 arbejdsmarkedspolitik  

 (lovbekendtgørelse nr. 54 af 29. januar 2001 med senere ændringer) var  

 sålydende:
§ 51.  

  

 Det regionale arbejdsmarked (regionen) omfatter et amt.
Til  

 varetagelse af opgaver i forbindelse med styringen af arbejdsmarkedsindsatsen  

 nedsætter arbejdsministeren [beskæftigelsesministeren; min tilføjelse] et  

 arbejdsmarkedsråd i hver region.
Arbejdsministeren kan opdele amtet i flere  

 regioner.
 § 52.
 Stk. 8.  

  

 Regionschefen, jf. § 55, varetager Arbejdsmarkedsrådets  

 sekretariatsforretninger.
 § 54.  

  

 Arbejdsministeren opretter i hver region, jf. § 51, et  

 regionskontor, der ledes af en regionschef.
 § 55.  

  

 Regionschefen leder arbejdsformidlingen i regionen, jf.  

 § 51.
 § 61.  

  

 Regionschefen varetager driften af arbejdsformidlingen på  

 regionalt plan i overensstemmelse med Arbejdsmarkedsrådets prioritering og  

 dimensionering af indsatsen.
 Stk. 2.  

  

 Regionschefen påser, at Arbejdsmarkedsrådets beslutninger  

 er lovlige, og drager omsorg for deres iværksættelse.
 Det fremgår således af lov om  

 en aktiv arbejdsmarkedspolitik at den regionale arbejdsformidling ledes af en  

 regionschef (§ 55), der samtidig varetager arbejdsmarkedsrådets  

 sekretariatsforretninger  

 (§ 52, stk. 8). Det er endvidere fastsat i § 61, stk. 2, at regionschefen  

 påser  

 at arbejdsmarkedsrådets beslutninger er lovlige, og at han drager omsorg for  

 deres iværksættelse.
Der er ikke tvivl om at  

 regionskontoret i forhold til arbejdsmarkedsrådet må betragtes som en  

 selvstændig myndighed i relation til reglerne om aktindsigt.
Jeg henviser i  

 den  

 forbindelse til de ovenfor citerede lovbestemmelser i lov om en aktiv  

 arbejdsmarkedspolitik, herunder også til § 62 hvoraf det fremgår at  

 arbejdsformidlingens  

 afgørelser i visse sager kan indbringes for arbejdsmarkedsrådet.
 Efter § 52, stk. 8, varetager  

 regionschefen og dermed regionen som myndighed rådets  

 sekretariatsforretninger.  

 Der er således tale om at ansatte i en selvstændig myndighed  

 (regionskontoret)  

 varetager sekretariatsopgaver for en anden selvstændig myndighed  

 (arbejdsmarkedsrådet). Rådssekretariatets (regionskontorets) sagsfremstilling  

 til brug for rådets afgørelse er således et dokument udvekslet mellem to  

 selvstændige myndigheder.
Forvaltningslovens § 12, stk.  

 1, nr. 2, kunne således ikke anvendes som hjemmel til at afslå Deres  

 anmodning  

 om aktindsigt i rådssekretariatets sagsfremstilling.
Efter min opfattelse  

 skulle Deres anmodning om aktindsigt derfor vurderes efter forvaltningslovens  

 § 14, stk. 1, nr. 2.
 Jeg har gjort  

 arbejdsmarkedsrådet bekendt med min opfattelse.
c.
Kan rådssekretariatets sagsfremstilling undtages fra aktindsigt i  

 medfør af § 14, stk. 1, nr. 2? En part i en afgørelsessag  

 kan i almindelighed forlange at blive gjort bekendt med alle dokumenter i  

 sagen, jf. forvaltningslovens § 9, stk. 1. Til denne hovedregel knytter sig  

 forskellige undtagelser, herunder bestemmelsen i § 12 om en myndigheds  

 interne  

 arbejdsdokumenter.
 Det følger modsætningsvis af  

 bestemmelsen i § 12, stk. 1, at dokumenter der videregives til brug for en  

 anden  

 myndighed, ikke anses som interne arbejdsdokumenter og derfor som  

 udgangspunkt  

 er omfattet af retten til aktindsigt.
 Forvaltningslovens § 14, stk.  

 1, nr. 2, bestemmer dog at dokumenter der udveksles i forbindelse med,  

 at en  

 myndighed udfører sekretariatsopgaver for en anden myndighed, ikke  

 omfattes af  

 retten til aktindsigt.
Formålet med  

 forvaltningslovens § 14, stk. 1, nr. 2, er at sikre at dokumenter der klart  

 har  

 karakter af internt arbejdsmateriale, men som på grund af  

 organisationsstrukturen  

 udveksles med en anden myndighed i forbindelse med at myndigheden udfører  

 sekretariatsopgaver for den anden myndighed, generelt kan undtages fra  

 adgangen til aktindsigt, jf.
John Vogter, Forvaltningsloven med kommentarer,  

 3.  

 udgave (1999), s. 303.
 Efter at have modtaget det  

 materiale som De ikke har fået aktindsigt i, mener jeg ikke jeg kan kritisere  

 arbejdsmarkedsrådets opfattelse af at der er tale om arbejdsmateriale der  

 efter sin karakter kan undtages fra aktindsigt efter forvaltningslovens § 14,  

 stk. 1, nr. 2.
 Selv om der som udgangspunkt  

 ikke er aktindsigt i et dokument fordi det er omfattet af § 14, stk. 1, nr.  

 2,  

 fremgår det af § 14, stk. 2, at hvis dokumentet indeholder oplysninger  

 om  

 sagens faktiske omstændigheder der er af væsentlig betydning for sagens  

 afgørelse, og som alene indeholdes i det pågældende dokument, vil  

 arbejdsmarkedsrådet  

 som udgangspunkt være forpligtet til at meddele Dem sådanne oplysninger.
 Det fremgår ikke af  

 arbejdsmarkedsrådets afgørelse af 26. juni 2002 at rådet har taget stilling  

 til om det pågældende materiale indeholder oplysninger som efter § 14,  

 stk. 2, skulle ekstraheres.
 Jeg har gennemgået det  

 omhandlede materiale, og jeg mener ikke jeg kan kritisere at  

 arbejdsmarkedsrådet  

 ikke har fundet anledning til at meddele Dem oplysninger fra materialet i  

 medfør af forvaltningslovens § 14, stk. 2.
 Jeg finder dog anledning til  

 at bemærke at uanset at en myndighed ikke retligt  eller på grundlag af  

 god  

 forvaltningsskik  er forpligtet til at udlevere materialet, vil  

 myndigheden  

 som udgangspunkt være berettiget til at give parten denne indsigt i henhold  

 til  

 princippet om meroffentlighed, jf. offentlighedslovens § 4, stk. 1 (lov nr.  

 572 af 19. december 1985 med senere ændringer), f.eks. i forbindelse med  

 partshøring  

 forud for afgørelsen eller som svar på en anmodning om aktindsigt.
 Under henvisning til at det i  

 første omgang var (selve) arbejdsformidlingen (afgørelsen af 5. april 2001)  

   

 og ikke bare arbejdsformidlingen som sekretariat for arbejdsmarkedsrådet  

  der  

 (fejlagtigt) traf afgørelse om aktindsigt, og under henvisning til at  

 afslaget  

 på aktindsigt blev påklaget og behandlet af Arbejdsmarkedsstyrelsen  

 (afgørelsen af 23. maj 2001), har jeg overvejet om det forhold at det  

 pågældende  

 dokument rent faktisk har været overgivet til selve arbejdsformidlingen og  

 til  

 Arbejdsmarkedsstyrelsen, har betydning for om dokumentet (stadig) kan  

 undtages  

 fra aktindsigt i medfør af forvaltningslovens § 14, stk. 1, nr. 2.
 Udgangspunktet for denne  

 vurdering er at kun hvis der alene har været tale om dokumentudveksling  

 mellem  

 sekretariatsmyndigheden og hovedmyndigheden for så vidt angår  

 sekretariatsarbejdet,  

 vil dokumentet stadig kunne undtages fra aktindsigt i medfør af § 14, stk. 1,  

 nr. 2, jf. herved Folketingets Ombudsmands beretning for 1989, s. 182*, og  

 for  

 1992, s. 83*.
 Da dokumentet på den ovenfor  

 beskrevne måde har været videregivet til arbejdsformidlingen og  

 Arbejdsmarkedsstyrelsen, har dokumentet været videregivet ud over den  

 udveksling der har fundet sted i forbindelse med varetagelsen af  

 sekretariatsfunktionen.
 På den baggrund er det min  

 opfattelse at det pågældende dokument ikke kan undtages fra aktindsigt i  

 medfør  

 af forvaltningslovens § 14, stk. 1, nr. 2. Dette gælder uanset at  

 overgivelsen  

 af dokumentet til selve arbejdsformidlingen og til Arbejdsmarkedsstyrelsen  

 skyldtes en misforståelse af kompetencereglerne.
 Jeg har gjort  

 arbejdsmarkedsrådet bekendt med min opfattelse og har samtidig henstillet til  

 arbejdsmarkedsrådet at træffe en ny afgørelse vedrørende Deres begæring om  

 aktindsigt.
 I Deres brev af 2. september  

 2002 skrev De bl.a.:
Det fremgår af brevet, at de  

 interne arbejdsdokumenter som har været brugt i forbindelse med  

 Arbejdsmarkedsrådets afgørelse af sagen er fremsendt til Ombudsmanden.  

 Såfremt  

 de også indeholder de interne dokumenter, der er udarbejdet i forbindelse med  

 klagen oversendt til Arbejdsmarkedsrådet, modtager jeg dem gerne.
Der må være  

 mindst et, da jeg fik afslag på aktindsigt med begrundelsen interne  

 arbejdsdokumenter. Som anført ovenfor har jeg i  

 forbindelse med min behandling af sagen modtaget det materiale som De har  

 fået  

 afslag på aktindsigt i.
En anmodning om aktindsigt  

 kan imidlertid ikke afgøres af ombudsmanden da ombudsmanden ikke er en del af  

 den offentlige forvaltning, og da reglerne om aktindsigt i forvaltningsloven  

 og offentlighedsloven derfor ikke gælder for ombudsmanden, jf.
Kaj Larsen  

 m.fl., Forvaltningsret, 2. udgave (2002), s. 888.
 Jeg kan således ikke  

 efterkomme Deres anmodning om aktindsigt i materialet fra rådssekretariatet.  

 Jeg må i stedet bede Dem om at afvente arbejdsmarkedsrådets kommende svar til  

 Dem.
3. Begrundelse for afgørelsen om afslag på aktindsigt En begrundelse skal fremtræde  

 som en forklaring på hvorfor afgørelsen har fået det pågældende indhold, jf.  

 John Vogter, Forvaltningsloven med kommentarer, 3. udgave (1999), s.  

 420.  

 Begrundelsen skal ledsage afgørelsen, jf. forvaltningslovens § 22.
 Forvaltningslovens § 22 og §  

 24, stk. 1, har følgende ordlyd:
§ 22.  

  

 En afgørelse skal, når den meddeles skriftligt, være  

 ledsaget af en begrundelse, medmindre afgørelsen fuldt ud giver den  

 pågældende part medhold. § 24.  

  

 En begrundelse for en afgørelse skal indeholde en henvisning  

 til de retsregler, i henhold til hvilke afgørelsen er truffet.
I det omfang,  

 afgørelsen efter disse regler beror på et administrativt skøn, skal  

 begrundelsen tillige angive de hovedhensyn, der har været bestemmende for  

 skønsudøvelsen. En begrundelse skal således  

 indeholde en henvisning til de retsregler i henhold til hvilke afgørelsen er  

 truffet.
Henvisningen skal være klar og specifik, dvs. omtale retsreglerne så  

 de uden videre kan identificeres af den pågældende, ved angivelse af lovens  

 eller bekendtgørelsens nummer og data (eller hvis det efter omstændighederne  

 er  

 tilstrækkeligt, ved lovens sædvanlige kaldenavn) samt ved præcis angivelse af  

 de relevante bestemmelsers §, stk., litra eller nummer etc., jf.
Hans  

 Gammeltoft-Hansen  

 m.fl., Forvaltningsret, 2. udgave (2002), s. 557.
 Af arbejdsmarkedsrådets  

 afgørelse af 26. juni 2002 fremgår bl.a. følgende:
BPU har desuden besluttet,  

 at Deres eventuelle begæring om aktindsigt i de interne arbejdsdokumenter,  

 der  

 har ligget til grund for BPUs behandling af den oprindelige klage ikke  

 kan  

 imødekommes.
BPU lagde til grund, at den sagsfremstilling, som er udarbejdet  

 til brug for klagesagsbehandlingen, er at betragte som interne  

 arbejdsdokumenter, jf.
Forvaltningsloven nr. 571 af 19. december 1995 §  

 12. Arbejdsmarkedsrådet har ikke  

 som foreskrevet i forvaltningslovens § 24, stk. 1, præcist angivet med  

 hvilken  

 lovhjemmel rådet har undtaget dokumentet fra aktindsigt, idet rådet ikke har  

 angivet at hjemlen efter rådets opfattelse var forvaltningslovens § 12, stk.  

 1, nr. 2, men alene henvist til § 12. Først i rådets udtalelse til mig af 24.  

 juli 2002 henviste rådet til den eksakte hjemmel.
En (fyldestgørende)  

 begrundelse  

 skal imidlertid ledsage afgørelsen, jf. forvaltningslovens § 22.
 Jeg har gjort  

 arbejdsmarkedsrådet bekendt med min opfattelse.
4. Inhabilitet I Deres klage af 2. juli 2002  

 til mig skrev De bl.a. følgende:
Bemærk at sagsbehandleren i  

 Arbejdsformidlingen er identisk med sagsbehandleren i Arbejdsmarkedsrådet:  

 (B). Det fremgår af sagens akter  

 at (B) som fuldmægtig underskrev Arbejdsformidlingen i (X)-bys  

 afgørelse af  

 5. april 2001 om afslag på aktindsigt og Arbejdsformidlingen i (X)-bys  

 fremsendelsesskrivelse til Arbejdsmarkedsstyrelsen af 11. april 2001 i  

 aktindsigtsklagesagen.
Endvidere underskrev (B), nu som fungerende  

 sekretariatschef,  

 Arbejdsformidlingen i (X)-bys udtalelse af 24. april 2002 til  

 Arbejdsmarkedsstyrelsen  

 til brug for min første anmodning til myndighederne om en udtalelse.
 Endelig underskrev (B) som  

 fungerende sekretariatschef arbejdsmarkedsrådets afgørelse af 26. juni 2002  

 hvor  

 De fik delvis afslag på aktindsigt, og arbejdsmarkedsrådets udtalelse til mig  

 af 24. juli 2002.
 Af arbejdsmarkedsrådets brev  

 af 24. juli 2002, der som nævnt er underskrevet af (B), fremgår følgende om  

 spørgsmålet om inhabilitet:
(A) gør, jf.
Ombudsmandens  

 brev af 15. juli 2002, opmærksom på, at sagsbehandleren i Arbejdsformidlingen  

 og sagsbehandleren for Arbejdsmarkedsrådet er identisk.
Det skal hertil  

 bemærkes,  

 at undertegnede efter sagens begyndelse er tiltrådt en stilling som  

 fungerende sekretariatschef og i den funktion er underskriver af  

 Arbejdsmarkedsrådets korrespondance. I brev af 2. september 2002  

 kommenterede De arbejdsmarkedsrådets udtalelse på følgende måde:
Såfremt der i forbindelse  

 med oversendelse af sagen til Arbejdsmarkedsrådet ikke er udarbejdet noget  

 skriftligt må det være fordi det er samme jurist der betjener både  

 arbejdsformidlingen og Arbejdsmarkedsrådet, hvilket jeg finder meget  

 betænkeligt  

 retssikkerhedsmæssigt. Forvaltningslovens § 3 og §  

 4, stk. 1, har følgende ordlyd:
§ 3.  

  

 Den, der virker inden for den offentlige forvaltning, er  

 inhabil i forhold til en bestemt sag, hvis sagen vedrører klage over  

 eller udøvelse af kontrol- eller tilsynsvirksomhed over for en anden  

 offentlig  

 myndighed, og vedkommende tidligere hos denne myndighed har medvirket ved den  

 afgørelse eller ved gennemførelsen af de foranstaltninger, sagen angår, eller der i øvrigt foreligger  

 omstændigheder, som er egnede til at vække tvivl om vedkommendes upartiskhed.
 Stk. 2.  

  

 Inhabilitet foreligger dog ikke, hvis der som følge af  

 interessens karakter eller styrke, sagens karakter eller den pågældendes  

 funktioner i forbindelse med sagsbehandlingen ikke kan antages at være fare  

 for, at afgørelsen i sagen vil kunne blive påvirket af uvedkommende hensyn.
 Stk. 3.  

  

 Den, der er inhabil i forhold til en sag, må ikke træffe  

 afgørelse, deltage i afgørelsen eller i øvrigt medvirke ved behandlingen af  

 den pågældende sag.
§ 4.  

  

 Bestemmelserne i § 3 gælder ikke, hvis det ville være umuligt  

 eller forbundet med væsentlige vanskeligheder eller betænkelighed at lade en  

 anden træde i den pågældendes sted under sagens behandling. Reglerne i forvaltningsloven  

 om inhabilitet  såkaldt speciel (personlig) inhabilitet  har til  

 formål at  

 sikre dels at der ikke i forbindelse med sagens behandling og afgørelse  

 inddrages uvedkommende hensyn, dels at sikre at borgerne kan have tillid til  

 den offentlige forvaltning.
Det grundlæggende sigte bag  

 reglerne er således det fundamentale krav om saglig forvaltning som i første  

 række skal sikre at konkrete afgørelser af usaglig karakter forebygges.
Men  

 reglerne går et skridt videre ved at opstille forbud mod en række situationer  

 der ikke med sikkerhed vil føre til konkrete usaglige afgørelser, men som kan  

 indeholde en mere abstrakt risiko herfor, eller i hvert fald af omverdenen  

 kan  

 opfattes som risikabel og dermed være nedbrydende for tilliden til  

 myndighederne,  

 jf.
John Vogter, Forvaltningsloven med kommentarer, 3. udgave (1999), s.  

 143ff, og Hans Gammeltoft-Hansen mfl., Forvaltningsret, 2. udgave (2002), s.  

 252ff.
 Den der er inhabil i forhold  

 til en sag, må efter § 3, stk. 3, ikke træffe afgørelse, deltage i afgørelsen  

 eller i øvrigt medvirke ved behandlingen af den pågældende sag.
Forvaltningslovens § 3, stk.  

 1, nr. 4, angår den såkaldte toinstansinhabilitet.
Bestemmelsen omfatter  

 situationer hvor der er tale om egentlig klagebehandling eller udøvelse af  

 tilsyns- og kontrolvirksomhed i den forstand at det med toinstansordningen er  

 tilsigtet at skabe en særlig retssikkerhedsgaranti, jf.
Hans Gammeltoft-  

 Hansen, a.a., s. 262.
Under henvisning til at det  

 var arbejdsmarkedsrådet  og ikke arbejdsformidlingen  der var den  

 kompetente myndighed i Deres sag om aktindsigt i rådssekretariatets  

 sagsfremstilling, finder bestemmelsen i § 3, stk. 1, nr. 4, ikke anvendelse i  

 Deres sag om afslag på aktindsigt.
Dette skyldes at arbejdsformidlingens  

 oprindelige afgørelse af 5. april 2001 er ugyldig som følge af inkompetence,  

 hvorved arbejdsmarkedsrådets afgørelse af 26. juni 2002 er en 1.  

 instans-afgørelse.
 Forvaltningslovens § 3, stk.  

 1, nr. 5, er en opsamlingsbestemmelse der sigter på at fange de situationer  

 hvor der kan optræde inhabilitet der ikke direkte kan henføres til  

 bestemmelsens nr. 1-4, men som alligevel må antages at medføre inhabilitet i  

 den konkrete sag.
Under henvisning til at (B)  

 som fuldmægtig i arbejdsformidlingen traf afgørelse i Deres sag om  

 aktindsigt, og at (B) således her klart gav udtryk for sin opfattelse af  

 sagen, mener jeg at (B) må anses for at være inhabil i forbindelse med  

 arbejdsmarkedsrådets  

 behandling af sagen.
Dette gælder selv om (B) alene har udført  

 sekretariatsfunktioner  

 for arbejdsmarkedsrådet, herunder underskrevet breve til Dem, og ikke formelt  

 har truffet afgørelse i sagen, jf. forvaltningslovens § 3, stk. 3, om at den  

 der er inhabil i forhold til en sag, ikke i øvrigt [må] medvirke ved  

 behandlingen af den pågældende sag.
 Til Deres orientering kan jeg  

 oplyse at det typisk ikke vil afskære den inhabile fra at udføre mere teknisk  

 betonede funktioner vedrørende en sag hvis de pågældende funktioner er uden  

 betydning for den materielle beslutning i forbindelse med sagsbehandlingen i  

 modsætning til selve beslutningsprocessen, jf. forvaltningslovens § 3, stk.  

 2.  

 Af John Vogter, a.a., s. 192, fremgår således følgende:
Den, der alene er  

 beskæftiget med at renskrive myndighedens endelige afgørelse eller alene  

 sørger  

 for, at et udkast til afgørelse sendes fra en del af myndigheden til en  

 anden,  

 vil således aldrig være afskåret fra at udføre den pågældende opgave.
Er der  

 derimod tale om, at den pågældendes indsats på særlig måde kan påvirke  

 afgørelsens resultat, f.eks. fordi den pågældende deltager i forbindelse med  

 tilvejebringelsen af myndighedens beslutningsgrundlag, vil der kunne  

 foreligge  

 inhabilitet, selv om den pågældendes opgaver er af mere teknisk karakter.
 Jeg mener ikke at  

 forvaltningslovens § 4 kan finde anvendelse i denne sag.
 Det er efter min opfattelse  

 kritisabelt at (B) deltog i arbejdsmarkedsrådets behandling af sagen.
Spørgsmålet er herefter om  

 inhabiliteten gør at afgørelsen må anses for at være ugyldig.
Udgangspunktet  

 for denne vurdering er både i teori og praksis at afgørelsen i sagen må anses  

 for ugyldig når den er tilblevet under medvirken af en inhabil person.
Som anført har jeg henstillet  

 til arbejdsmarkedsrådet at træffe en ny afgørelse vedrørende Deres begæring  

 om  

 aktindsigt.
Jeg har i den forbindelse bedt rådet om at inddrage spørgsmålet  

 om  

 (B)s inhabilitet i sin nye behandling af sagen.
 Jeg kan til Deres orientering  

 oplyse at jeg har henledt arbejdsmarkedsrådets opmærksomhed på  

 Arbejdsmarkedsstyrelsens brev af 30. juni 2000 hvor Arbejdsmarkedsstyrelsen  

 skrev følgende til Arbejdsformidlings-Regionscheferne:
Vedrørende 2- instanshabilitet i forbindelse med AF´s sagsbehandling Foranlediget af en konkret  

 sag er Folketingets Ombudsmand blevet opmærksom på, at der kan opstå et  

 habilitetsproblem omkring behandlingen af sager i Arbejdsformidlingen.
 Inhabilitet vil således  

 foreligge, hvor en medarbejder ved AF har medvirket ved sagens behandling  

 både  

 i AF (1. instans) og i forbindelse med sagens forelæggelse for  

 Arbejdsmarkedsrådet (endelig administrativ klageinstans).
Folketingets Ombudsmand  

 har samtidig tilkendegivet, at habilitetsproblemet ikke vil opstå, hvis det  

 sikres, at en klagesag behandles af en anden sagsbehandler end den, der har  

 truffet afgørelsen i AF, samt hvis det sikres, at regionschefen ikke konkret  

 har været inddraget i AFs afgørelse.
Såfremt der vil kunne rejses tvivl  

 om  

 habiliteten f.eks. ved, at klagesagen aktuelt ikke kan behandles af en anden  

 sagsbehandler, vil problemet kunne løses ved, at der etableres en ordning med  

 ekstern sagsbehandling af den konkrete sag, enten ved at låne en  

 medarbejder  

 i en anden region til forberedelse af sagens forelæggelse for  

 Arbejdsmarkedsrådet eller ved anden ekstern bistand til sagsforberedelsen til  

 rådet.
 Efter anmodning fra  

 Arbejdsministeriets Departement skal Arbejdsmarkedsstyrelsen herved henlede  

 regionschefernes opmærksomhed på problemet.
Arbejdsmarkedsstyrelsen skal  

 samtidig anmode regionscheferne om at lægge de anførte synspunkter til grund  

 for den sagsbehandling, der finder sted i regionen. Jeg har efter principperne i  

 persondataloven underrettet (B) om Deres klage, ligesom han har modtaget kopi  

 af dette brev.
Jeg foretager mig herefter  

 ikke videre i anledning af Deres henvendelse. NOTER:  

 (*)  

 FOB 1989, s. 182, og  

 FOB 1992, s. 83.
