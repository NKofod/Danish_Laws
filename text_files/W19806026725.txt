Tilsynet fandt efter en undersøgelse af distributionsforholdene i  

 VVS-branchen, at Rørforeningens optagelsesbetingelser og betingelserne for  

 optagelse i foreningens vare- og priskatalog medvirkede til at fastlåse de  

 eksisterende distributionsforhold i branchen.
Da det ikke gennem  

 forhandlinger lykkedes at opnå ændringer heri, pålagde tilsynet Rørforeningen  

 at gennemføre sådanne ændringer.
Monopol-ankenævnet har nu ophævet monopoltilsynets pålæg.
Nævnet  

 finder ikke, at visse af optagelsesbetingelserne medfører de i monopollovens  

 § 11 omhandlede skadelig virkninger og forsåvidt angår de øvrige betingelser,  

 som tilsynet greb ind over for, finder nævnet det ikke godtgjort om og i  

 bekræftende fald i hvilket omfang betingelserne medfører eller må antages at  

 medføre sådanne virkninger.
Endelig finder ankenævnet ikke, at der i det  

 nævnet forelagte materiale er grundlag for at antage, at redaktionen af vare-  

 og priskataloget skulle ske på en vilkårlig eller usaglig måde.
År 1980, den 17. juni, blev i sagen j.nr. 32/79, Rørforeningen, afsagt  

 sålydende KENDELSE:
 I skrivelse af 14. november 1979 har højesteretssagfører Bent Jacobsen som  

 advokat for Rørforeningen klaget over en af monopoltilsynet ved skrivelse af  

 25. oktober 1979 truffet afgørelse, hvorved det blev pålagt foreningen at  

 ophæve § 3, stk. 1, i foreningens love.
 Endvidere har højesteretssagfører Bent Jacobsen i skrivelse af 3. december  

 1979 klaget over en af monopoltilsynet ved skrivelse af 8. november 1979  

 truffet afgørelse, hvorved det blev pålagt Rørforeningen at fastsætte  

 objektive regler for firmaers optagelse i foreningens vare- og priskatalog,  

 således at det sikres, at virksomheder, der producerer eller importerer  

 VVS-produkter, som er VA-godkendt, og som har en andel på mindst 5% af det  

 danske marked, kan få deres produkter optaget i Rørforeningens vare- og  

 priskatalog.
 Klagerne har nedlagt påstand om, at monopoltilsynets pålæg af 25. oktober  

 og 8. november 1979 ophæves.
 Monopoltilsynet har påstået afgørelserne stadfæstet.
Over for nævnet er der redegjort for sagen i indlæg af 14. november og 3.  

 december 1979 samt 25. april 1980 fra klagerne og i indlæg af 1. april, 25.  

 april og 8. maj 1980 fra monopoltilsynet.
Parterne er gjort bekendt med  

 hinandens indlæg.
 Sagen har været behandlet på nævnets møde den 21. maj 1980. På mødet var  

 parterne repræsenteret og udtalte sig.
 Monopoltilsynets pålæg af 25. oktober 1979 til Rørforeningen er sålydende:
»Ved skrivelse af 7. september 1979 meddelte monopoltilsynet, at  

 resultatet af de førte forhandlinger med foreningen om en ændring af  

 bestemmelserne i § 3, stk. 1, i foreningens love vedrørende betingelserne for  

 at blive optaget som medlem af foreningen havde været forelagt på  

 monopolrådets møde den 5. september 1979. Rådet vedtog at bemyndige  

 direktoratet til i medfør af monopollovens § 11, stk. 1, at fortsætte  

 forhandlingerne med Rørforeningen med henblik på, at foreningens loves § 3,  

 stk. 1 a, ændres således, at det klart kommer til at fremgå af bestemmelsen,  

 at medlemmerne ikke er udelukket fra at levere varer til andre aftagere,  

 herunder byggemarkeder, at det i § 3, stk. 1 b, nævnte mindstebeløb nedsættes  

 væsentligt, at det i § 3, stk.
I c, nævnte velassorterede lager reduceres  

 svarende til den reducerede omsætning, at alsidighedskravet i § 3, stk. 1 b  

 (omsætning), og § 3, stk. 1 c (velassorteret lager), begrænses til  

 hovedvaregrupper, samt at kravet i § 3, stk. 1 e, om, at medlemmer ikke må  

 drive installationsvirksomhed, udgår.
 Såfremt de nævnte forhandlinger endte uden resultat, bemyndigede rådet  

 endvidere direktoratet til i medfør af monopollovens § 12, stk. 2, at meddele  

 Rørforeningen pålæg om at ophæve § 3, stk. 1, i foreningens love.
 Direktoratet blev desuden bemyndiget til at fortsætte forhandlingerne med  

 Rørforeningen med henblik på at få gennemført objektive regler for optagelse  

 i og slettelse af Rørforeningens vare- og priskatalog.
Rådet lagde ved afgørelsen vægt på, at Rørforeningens aktiviteter medfører  

 eller vil kunne medføre den i monopollovens § 11, stk. 1, nævnte urimelige  

 indskrænkning i den frie erhvervsudøvelse og vil kunne indebære en urimelig  

 ulighed i vilkårene for erhvervsudøvelsen.
Rådet fandt således, at  

 foreningens optagelsesbetingelser gør det urimeligt vanskeligt for  

 udenforstående VVS-grossister at blive optaget i foreningen, hvilket må  

 sammenholdes med det forhold, at medlemsskab af Rørforeningen er af væsentlig  

 betydning for virksomheder, der driver grossistforretning inden for branchen.  

 Endvidere blev der lagt vægt på, at det er af væsentlig betydning for en  

 producent eller importør at få sine varer optaget i Rørforeningens vare- og  

 priskatalog for at kunne hævde sig i konkurrencen på markedet.
 Under henvisning til det oven for anførte, har der den 16. oktober 1979  

 været afholdt møde med Rørforeningen i sagen, hvor foreningen meddelte, at  

 den ikke var indstillet på at imødekomme de af monopoltilsynet fremsatte krav  

 om ændringer i foreningens love.
I fortsættelse af mødet har højesteretssagfører Bent Jacobsen på  

 foreningens vegne ved skrivelse af 16. oktober 1979 meddelt, at Rørforeningen  

 vil kunne acceptere følgende tilføjelse til § 3, stk. 1 a: »Salg til  

 andre - herunder byggemarkeder - udelukker ikke optagelse«.
Foreningen  

 har imidlertid ikke kunnet acceptere de andre af tilsynets krav vedrørende  

 ændringer i beløbsgrænsen, kravet til lagerstørrelse, at alsidighedskravet  

 til omsætning og velassorteret lager begrænses til hovedvaregrupper, eller at  

 reglen om, at medlemmer ikke må drive installationsvirksomhed, udgår.
 Under henvisning til, at de førte forhandlinger med Rørforeningen således  

 er endt uden resultat, skal tilsynet herved i medfør af monopollovens § 12,  

 stk. 2, meddele foreningen pålæg om at ophæve § 3, stk. 1, i foreningens  

 love.
Rørforeningen gav under mødet udtryk for ønsket om, at tidspunktet for et  

 pålægs ikrafttræden fastsættes under hensyn til, at foreningen agter at  

 indbringe tilsynets afgørelse for monopol-ankenævnet.
Under henvisning hertil  

 skal man meddele, at ovennævnte pålæg fastsættes med virkning fra 1. juli  

 1980.' Monopoltilsynets pålæg af 8. november 1979 til Rørforeningen er sålydende:
 »Ved skrivelse af 7. september 1979 meddelte monopoltilsynet, at de  

 førte forhandlinger med Rørforeningen om indførelse af objektive regler for  

 optagelse i Rørforeningens vare- og priskatalog havde været forelagt på  

 monopolrådets møde den 5. september 1979.
Rådet vedtog at bemyndige direktoratet til i medfør af monopollovens § 11,  

 stk. 1, at fortsætte forhandlingerne med Rørforeningen med henblik på at få  

 gennemført objektive regler for optagelse i Rørforeningens vare- og  

 priskatalog.
Rådet vedtog endvidere, at efter forhandlingernes afslutning  

 skulle sagen på ny forelægges monopolrådet.
Direktoratet har herefter den 16. oktober 1979 haft et møde med  

 Rørforeningen i sagen.
Rørforeningen gav udtryk for, at man ikke var  

 indstillet på en nærmere drøftelse af betingelserne for optagelse i  

 foreningens vare- og priskatalog, idet det var foreningens opfattelse, at  

 såfremt foreningen blev tvunget til at efterkomme et af tilsynet meddelt  

 pålæg om ophævelse af § 3, stk. 1, i foreningens love, ville dette medføre en  

 sprængning af foreningen, som derefter måtte ophøre med sin virksomhed,  

 herunder udsendelsen af et varekatalog.
 Under henvisning til, at forhandlingerne med Rørforeningen således endte  

 uden resultat, har sagen på ny været forelagt monopolrådet på dets møde den  

 7. november 1979. Rådet vedtog at bemyndige direktoratet til i medfør af  

 monopollovens § 12, stk. 2, at meddele Rørforeningen pålæg om at fastsætte  

 objektive regler for firmaers optagelse i foreningens vare- og priskatalog.
Rådet lagde ved afgørelsen vægt på, at Rørforeningens vare- og priskatalog  

 vil kunne udøve en væsentlig indflydelse på handelen med VVS-produkter fra  

 grossist til detaillist, ligesom det vil kunne medføre urimelig ulighed i  

 vilkårene for erhvervsudøvelsen.
Det kan derfor ikke accepteres, at  

 Rørforeningens vurdering af, hvilke produkter der skal optages i kataloger  

 hviler på et frit skøn.
 Endvidere blev der lagt vægt på, at det er af væsentlig betydning for en  

 producent eller importør at få sine varer optaget i Rørforeningens vare- og  

 priskatalog for at kunne hævde sig i konkurrencen på markedet.
 Under henvisning til rådets beslutning skal tilsynet herved i medfør af  

 monopollovens § 12, stk. 2, meddele Rørforeningen pålæg om at fastsætte  

 objektive regler for firmaers optagelse i foreningens vare- og priskatalog,  

 således at det sikres, at virksomheder, der producerer eller importerer  

 VVS-produkter, som er VA-godkendt, og som har en andel på mindst 5% af det  

 danske marked, kan få deres produkter optaget i Rørforeningens vare- og  

 priskatalog.
 Under hensyn til, at Rørforeningen eventuelt indbringer monopolrådets  

 afgørelse for monopol-ankenævnet skal man meddele, at ovennævnte pålæg  

 fastsættes med virkning fra 1. juli 1980.
Til foreningens orientering vedlægges som bilag et uddrag af direktoratets  

 referat til monopolrådets møde den 7. november 1979, hvor sagen blev  

 behandlet.« Af § 1 i Rørforeningens love fremgår det, at foreningens navn er  

 »Foreningen af danske VVS-grossister«.
Foreningen virker desuden  

 under navnene: »Rørforeningen« og »VVS-kartoteket«.
 § 3, stk. 1, i foreningens love er sålydende:
 »Som medlemmer kan optages grossistfirmaer, aktieselskaber,  

 anpartsselskaber, kommanditselskaber, der har registreret hjemsted i Danmark  

 og opfylder følgende betingelser:
a.
Sælger VVS-produkter fra lager i Danmark til branchens sædvanlige  

 aftagerkreds såsom VVS-installatører, blikkenslagere, smede, maskinfabrikker,  

 industrivirksomheder og offentlige værker.
b.
Ved statsautoriseret revisor dokumenterer et salg inden for 12 på  

 hinanden følgende måneder svarende til en nettoindkøbspris af kr. 2.000.000,-  

 af branchens varer i henhold til en af bestyrelsen udarbejdet liste.
 Dette beløb er baseret på engros-pristallet for januar 1972 og kan  

 revideres ved udsving i pristallet.
c.
Ved statsautoriseret revisor dokumenterer et til omsætningen svarende  

 velassorteret lager i henhold til den af bestyrelsen udarbejdede liste, som  

 nævnt under pkt. b.
d.
Har daglig ledelse med faglig indsigt.
e.
Ikke driver installationsvirksomhed.« Klagerne har til støtte for deres påstand bl. a. anført, at  

 monopoltilsynets pålæg af 25. oktober 1979 om fuldstændig ophævelse af § 3,  

 stk. 1, i foreningens love må være ugyldigt i sin helhed allerede som følge  

 af, at det går langt ud over, hvad tilsynet selv under hele sagens  

 forudgående behandling har fundet nødvendigt og stillet krav om.
Tilsynet krævede § 3, stk. 1, pkt. a, ændret således, at salg til andre -  

 særligt byggemarkeder - skulle være tilladt.
Bestemmelsen er imidlertid ikke  

 til hinder for sådant salg, og klagerne har heller ikke praktiseret den  

 således.
Alligevel har man for at imødekomme tilsynet tilbudt, hvis sagen  

 dermed kunne afsluttes, at indsætte en tilføjelse, der udtrykkeligt tillader  

 sådant salg.
Hvad angår bestemmelsens pkt. b og c gik tilsynets krav alene ud på, at  

 betingelserne for medlemsoptagelse skulle lempes i et vist omfang med hensyn  

 til omsætning og varesortiment.
Mod pkt. d rettede tilsynet slet ingen  

 indvendinger.
Alene pkt. e krævedes ophævet.
 Ikke desto mindre har monopoltilsynet nu ophævet § 3, stk. 1, i dens  

 helhed, uagtet monopollovens § 12, stk. 2, alene tillader ophævelse af en  

 aftale i det bestemte omfang, hvori den medfører urimelig  

 konkurrencebegrænsning.
Hvis § 3, stk. 1, helt bortfalder, vil dette endvidere være ensbetydende  

 med, at alle, der har blot en minimal grossistomsætning af VVS-artikler, har  

 ret til at blive medlem af foreningen.
Begrænsningen i adgangen til  

 medlemskab fremgår herefter kun af foreningens formålsbestemmelse i lovenes §  

 2, stk. 1, hvorefter foreningens formål er »at fremme sammenholdet  

 mellem lagerførende VVS-grossister i Danmark«.
Da meget vide kredse  

 således vil have adgang til medlemskab af foreningen, er Pålægget i  

 virkeligheden udtryk for en tvungen ophævelse af Rørforeningen.
Rørforeningen er ikke en eksklusiv forening for nogle få VVS-grossister.  

 Næsten alle VVS-grossister i Danmark er medlem af foreningen, og 95% af  

 omsætningen af VVS-artikler sker gennem foreningens medlemmer.
Når næsten  

 alle VVS-grossister er medlemmer af foreningen, er der ikke grund til at  

 udvide adgangen til foreningen.
Det er fra monopoltilsynets side anført, at ikke alle foreningens  

 medlemmer opfylder kravene i § 3, stk. 1, og det er rigtigt.
Hvis et medlem  

 er optaget i foreningen, afbryder man ikke samarbejdet med den pågældende,  

 fordi han ikke længere opfylder alle optagelsesbetingelserne.
Derfor kan der  

 i foreningen være enkelte medlemmer, hvis omsætning og lagerføring ikke  

 længere opfylder kravet i § 3, stk. 1, b og c.
Rørforeningen er af den opfattelse, at distribution fra fabrikant/importør  

 gennem grossist til installatør er den bedste distributionsform og arbejder  

 derfor for at fremme denne form.
Salg til autoriserede installatører sikrer,  

 at intallationerne foretages på lovlig og forsvarlig måde.
Uanset at  

 Rørforeningen anser salg gennem autoriserede installatører som det rigtige,  

 har foreningen ikke lagt hindringer i vejen for salg gennem byggemarkeder,  

 som er detailforretninger for byggematerialer med leverancer direkte til  

 bygherrer.
Salget i byggemarkeder går i vidt omfang til »gør det  

 selv«-kunder.
Det er ikke rimeligt at antage, at ret mange af sådanne  

 kunder efter selv at have indkøbt de fornødne genstande lader disse  

 installere af autoriserede installatører.
Installatørerne er interesseret i  

 at have deres sædvanlige avance både på det udførte arbejde og de gennem dem  

 leverede dele.
Det meste af, hvad der købes i byggemarkeder, må nødvendigvis  

 forudsættes at blive installeret ulovligt.
Monopoltilsynet har hertil anført,  

 at det ikke er tilsynets opgave at påse, at anden lovgivning end monopol- og  

 prislovgivningen overholdes, men monopolloven må formentlig forstås således,  

 at krav eller pålæg fra monopoltilsynet i almindelighed ikke kan gennemføres,  

 når de direkte sigter til etablering eller udvidelse af omsætningsveje, som  

 efter deres karakter nødvendigvis må føre til ulovligheder.
 Rørforeningens love indeholder imidlertid ingen bestemmelse, der afskærer  

 medlemmerne fra at sælge til byggemarkeder, og salgs- og  

 leveringsbetingelserne forudsætter, at sådanne salg kan finde sted.  

 Foreningen har som anført tilbudt at præcisere dette i lovene.
Det er af monopoltilsynet anført, at foreningen skulle have truet med  

 eksklusion af medlemmer, der sælger til byggemarkeder.
Det er ikke rigtigt.  

 Foreningen har aldrig ekskluderet et medlem, og kun i et tilfælde har  

 eksklusion været drøftet.
Det skete efter at et betydeligt antal af  

 Rørforeningens medlemmer havde opfordret Rørforeningens bestyrelse til at  

 ekskludere et bestemt medlem, hvis leder anvendte forretningsmetoder, som  

 alle vendte sig imod.
Bestyrelsen havde fuld forståelse for de pågældende  

 medlemmers standpunkt men havde undladt at foretage noget skridt med henblik  

 på eksklusion, alene fordi man forudså reaktioner fra monopoltilsynet, hvis  

 eksklusion blev foretaget.
Spørgsmålet er siden løst ved, at den pågældende leder af en  

 medlemsvirksomhed blev fængslet.
Straffesagen er ikke sluttet.
Virksomheden  

 har standset betalingerne.
Ved et møde i den tværfaglige organisation VVS-Informations fabrikssektion  

 kom Rørforeningens formand med en udtalelse, der berørte spørgsmålet om  

 eksklusion af medlemmer.
Udtalelsen havde imidlertid ikke relation til selve  

 den omstændighed, at visse medlemmer af Rørforeningen sælger til  

 byggemarkeder, men at de foretager disse salg til lavere priser end de  

 sædvanlige salg til installatører.
Det er endvidere fra monopoltilsynets side anført, at Rørforeningen har  

 truet med boykot over for fabrikanter og importører, der sælger til  

 grossister, der ikke er medlemmer af foreningen.
Denne påstand bygger på en  

 række bilag, der ikke er stillet til klagernes rådighed, idet monopoltilsynet  

 finder, at de indeholder oplysninger, som må hemmeligholdes for klagerne.
Det er helt uacceptabelt, at klagerne ikke har adgang til hele sagens  

 materiale.
Hvis monopol-ankenævnets afgørelse indbringes for domstolene, må  

 materialet fremlægges, og da behandlingen for monopol-ankenævnet har  

 væsentlige lighedspunkter med en domstolsbehandling, finder klagerne, at  

 bilagene må fremlægges.
En fremlæggelse i anonymiseret form vil ikke være  

 tilstrækkelig, da det for at opklare de foreliggende misforståelser er  

 nødvendigt, at klagerne kender navnet på de virksomheder, der påstår at have  

 været udsat for boykottrusler fra foreningens side.
 Rørforeningen kan kun generelt benægte, at foreningen har truet med  

 bokyot, men da klagerne ikke har nogen mulighed for at kommentere det  

 materiale, monopoltilsynet har fremlagt, må der ved sagens afgørelse helt ses  

 bort fra dette materiale.
Klagerne vil ikke benægte, at det sikkert kan være vanskeligt for en  

 grossist, der står uden for Rørforeningen, at få leverancer fra fabrikanter  

 og importører.
Installatørerne er naturligvis interesseret i, at salget ender  

 hos dem, og det er Rørforeningens politik at fremme denne omsætningsform.  

 Fabrikanterne og importørerne ved, at det største salg ligger hos  

 installatørerne og derfor er det naturligt, at de foretrækker at sælge gennem  

 Rørforeningens medlemmer.
De vanskeligheder som ikke-medlemmer kan have  

 skyldes altså ikke et aktivt pres fra foreningen, men at  

 fabrikanter/importører og installatører har en sammenfaldende interesse i, at  

 omsætningen går gennem Rørforeningens medlemmer.
 Klagerne har med hensyn til monopoltilsynets pålæg af 8. november 1979 om  

 at fastsætte objektive regler for optagelse i foreningens katalog anført, at  

 hvis monopoltilsynets pålæg om ophævelse af lovenes § 3, stk. 1, stadfæstes,  

 så ophører Rørforeningen med at eksistere, og kataloget kan derfor ikke  

 udgives.
 Hvis pålægget om foreningens nedlæggelse ophæves, men pålægget om  

 kataloget stadfæstes, er der en risiko for, at kataloget udgår, men  

 foreningen er i så fald indstillet på at vente og se, hvordan udviklingen  

 bliver.
Foreningen udgiver kataloget, der finder anvendelse ikke alene hos  

 VVS-installatøren, men også hos arkitekter, rådgivende ingeniører og  

 industrivirksomheder.
I dag kan en vare kun optages i kataloget, hvis den  

 forhandles af en kreds af medlemmer, så brugerne kan regne med at kunne få  

 varen hos en af de nærmestboende grossister.
Hvis monopoltilsynets pålæg  

 stadfæstes, vil det medføre, at ethvert produkt, der kan betegnes som et  

 VVS-produkt, kan kræves optaget i kataloget, hvis det er VA-godkendt og har  

 en andel på mindst 5% af det danske marked, uanset om produktet kun  

 forhandles af en enkelt grossist, og uanset om intet medlem af Rørforeningen  

 forhandler produktet.
Klagerne bestrider, at monopolloven indeholder hjemmel til at pålægge en  

 organiseret kreds af erhvervsdrivende i en fælles publikation at optage  

 produkter, der alene forhandles af direkte konkurrenter.
Realiteten vil være,  

 at under forudsætning af en markedsandel på mindst 5% kan krav om optagelse i  

 kataloget stilles af fabrikanter, der sælger direkte til installatører eller  

 direkte til forbrugere, at stormagasiner eller detailkæder, der køber direkte  

 fra danske eller udenlandske fabrikker og i det hele taget enhver vil kunne  

 forlange optagelse i Rørforeningens katalog.
Hertil kommer, at betalingen for  

 kataloget ikke dækker udgifterne ved udgivelse af kataloget.
Differencen  

 betales af medlemmernes kontingent til Rørforeningen.
Et pålæg kan kun udstedes, hvis monopoltilsynet påviser, at der foreligger  

 en urimelig indskrænkning i den frie erhvervsudøvelse eller en urimelig  

 ulighed i vilkårene for erhvervsudøvelsen.
En teoretisk mulighed for, at en  

 sådan tilstand kan opstå, er ikke tilstrækkelig, og da monopoltilsynet ikke  

 har påvist skadelige virkninger under de nuværende forhold, må pålægget  

 ophæves.
Monopoltilsynet har til støtte for sine påstande bl. a. anført, at  

 Rørforeningen fastsætter vejledende priser for en række varer for salg til  

 grossisternes aftagere.
Omsætningen af prislistevarerne andrager ca. 50% af  

 VVS-grossisternes lagersalg og ca. 40% af det totale salg.
 Som følge af den begrænsning i priskonkurrencen, som prislistepriserne  

 medfører, har Rørforeningen siden 1956 været optaget i monopoltilsynets  

 register.
Rørforeningen udøver en meget stærk indflydelse på VVS-branchens  

 distributionsforhold.
Rørforeningens indflydelse er baseret på det forhold,  

 at langt den overvejende del af branchens grossister er tilsluttet  

 Rørforeningen og herigennem sikret en fælles optræden på markedet.
Dette  

 forstærkes af det forhold, at nogle få, meget store grossistvirksomheder  

 formidler den overvejende del af den samlede engrosomsætning.
Hertil kommer  

 foreningens medlemsbetingelser, hvorved foreningen besidder et virksomt  

 middel til sikring af den førte branchepolitik, idet foreningens  

 medlemsbetingelser er stærkt restriktive med hensyn til optagelse af nye  

 medlemmer.
Gennem de sidste 10 år er der sket en væsentlig koncentration af  

 grossisthandelen med VVS-varer.
I 1969 havde Rørforeningen således 84  

 medlemmer med 35 filialer, medens medlemstallet i 1978 er faldet til 73 med  

 48 filialer, og denne udvikling er siden fortsat.
Siden 1971 er der kun optaget 3 nye medlemmer af Rørforeningen.
Det  

 understreger, at i kraft af Rørforeningens restriktive medlemsbetingelser er  

 grossisthandelen inden for VVS-branchen forbeholdt en noget nær lukket kreds,  

 som stadig indsnævres.
De 3 grossister, som siden 1971 er optaget i foreningen, har endvidere  

 givet udtryk for betydningen af medlemskab af Rørforeningen.
Firmaerne havde  

 således, medens de stod uden for foreningen, vanskeligheder ved at købe varer  

 direkte hos fabrikker.
Efter medlemskab af Rørforeningen har grossisterne  

 ikke længere leveringsvanskeligheder.
Monopoltilsynets pålæg om ophævelse af § 3, stk. 1, i foreningens love er  

 derfor udtryk for, at tilsynet ønsker at bringe en skadelig  

 konkurrencebegrænsning til ophør, ikke udtryk for et ønske om at nedlægge  

 Rørforeningen.
Monopolloven giver i øvrigt ikke monopoltilsynet hjemmel til  

 at ophæve en brancheforening.
Når det har været nødvendigt for  

 monopoltilsynet helt at ophæve § 3, stk. 1, skyldes det, at foreningen under  

 forhandlingerne om en liberalisering af optagelsesbetingelserne ikke har  

 villet medvirke med den saglige indsigt, som foreningen må være i besiddelse  

 af.
Da det ikke lykkedes ved forhandling at opnå en liberalisering af  

 bestemmelserne, måtte monopoltilsynet ophæve § 3, stk. 1.
 Hvis monopoltilsynets pålæg stadfæstes, er foreningen ikke afskåret fra at  

 indføre andre mindre konkurrenceindgribende betingelser for medlemskab.  

 Foreningen behøver på ingen måde at blive en for alle erhvervsdrivende åben  

 forening.
 Rørforeningens medlemmer indkøber VVS-produkter fra danske producenter  

 eller ved import, og da producent- eller importleddet ikke - på få  

 undtagelser nær - er domineret af store enkeltvirksomheder, har Rørforeningen  

 som det centrale omsætningsled i systemet afgørende betydning for den førte  

 branchepolitik.
 I forståelse med VVS-installatørerne søger Rørforeningen at gennemføre en  

 branchepolitik, der indebærer en fastholdelse af det traditionelle  

 distributionsmønster, hvorefter produkterne går fra producent/importør til  

 VVS-grossist og via en VVS-installatør til den endelige forbruger/bygherre.
 I kraft af sin stærke markedsstilling og gennem samarbejdet med  

 installatørleddet vil Rørforeningen i vid udstrækning være i stand til at få  

 dette distributionsmønster respekteret af producenten og importøren.
 Monopoltilsynet ønsker at åbne så mange distributionsveje som muligt,  

 herunder også mere utraditionelle veje.
 Det er af klagerne anført, at salg gennem byggemarkederne vil medføre  

 større risiko for lovovertrædelser, når »gør-det-selv«-kunder selv  

 installerer de købte VVS-varer i stedet for at lade disse installere af  

 autoriserede installatører.
Det er ikke bevist, at der generelt finder en ulovlig anvendelse sted af  

 VVS-produkter indkøbt i byggemarkeder.
Tværtimod kan det konstateres, at en  

 række byggemarkeder har faguddannet personale i deres VVS-afdelinger til at  

 vejlede kunderne, og at byggemarkeder har aftale med lokale  

 VVS-installatører, som kunder kan henvende sig til med hensyn til  

 installation af de købte VVS-varer, som forbrugerne i øvrigt ofte kan købe  

 billigere i byggemarkederne end hos VVS-installatørerne.
 Dertil kommer, at en lang række af de pågældende produkter rent faktisk  

 lovligt kan installeres af kunderne, idet der kun kræves autorisation til  

 installationer med tilslutning til det offentlige net.
 For at hindre salg af VVS-produkter på byggemarkeder har Rørforeningen  

 truet med eksklusion af medlemmer, der sælger til disse forretningstyper.
 Under et møde i VVS-Informations fabrikantsektion udtalte Rørforeningens  

 formand: ». . . . . . .
 Det første var dette salg af det, både installatørerne og grossisterne  

 kalder branchevarer, som foregår igennem varehuse og lignende til priser, der  

 ofte i installatørkredse og grossistkredse betegnes som dumpingpriser. . . .  

 . . . .
Vi må vel nok sige, at vor konklusion er, at kanalerne i nogen grad er  

 fabrikanterne direkte og i andre tilfælde er det desværre også Rørforeningens  

 medlemmer.
Dette har Rørforeningens bestyrelse taget meget alvorligt på.
Man  

 kan ikke som grossist konkurrere med sin meget store kundekreds blandt  

 installatørerne.
Vi har fået kastet så meget lys over det, at vi ved, at ud  

 af nogle og halvfjerds medlemmer er der 7-8, der driver denne politik.
Vi har på en generalforsamling i maj gjort det ganske klart, at  

 Rørforeningen vil søge med alle mulige kræfter at få renset op i det.
Det er  

 rigtigt, at Rørforeningens medlemmer står som leverandører til byggemarkeder;  

 derved har vi en vis kontrol med det, og det har både fabrikanter og  

 installatører, men det er ikke rigtigt, at vore medlemmer sælger til priser,  

 som nævnt før, der gør byggemarkederne i stand til at udkonkurrere vore  

 kunder og de udstillingspriser vi selv kører med.
Det er derfor alvorlige ting, vi har sagt til disse firmaer.
Hvis ikke de  

 retter sig efter de retningslinier, som kommer i disse dage, må de imødese,  

 at vi kan blive nødt til at drage installatørerne med til forhandlingsbordet.  

 Man kunne simpelthen ekskludere disse grossister, hvis ikke de forstår, at  

 det er alvor. . . . . .« Det er rigtigt som anført af klagerne, at der i dette møde kun deltog 2  

 medlemmer af Rørforeningen, nemlig formanden og næstformanden.
Men da  

 udtalelsen blev medtaget i det skriftlige referat af mødet, er der ingen  

 tvivl om, at truslen har nået foreningens medlemmer.
 Der foreligger endvidere for monopoltilsynet flere beviser for, at  

 Rørforeningen har truet fabrikanter og importører af VVS-produkter med  

 boykot, hvis de sælger til grossister, der ikke er medlemmer af  

 Rørforeningen.
I et tilfælde har en VVS-grossist uden for Rørforeningen klaget over, at  

 foreningen har truet grossistens leverandør med boykot, såfremt leverandøren  

 ikke ophører med at sælge varer til grossisten.
Ud over dette tilfælde har  

 monopoltilsynet gennem inspektørbesøg fået en række udtalelser fra grossister  

 uden for Rørforeningen om boykottrusler fra Rørforeningen over for  

 leverandører til disse grossister.
Af hensyn til de pågældende grossister er  

 materialet ikke fremsendt til Rørforeningen.
Det fremgår af det materiale monopoltilsynet har indsamlet, at nogle  

 grossister så vidt muligt forsøger at sprede deres indkøb over flere  

 leverandører for at sikre, at firmaet fortsat kan få leverancer, hvis en  

 leverandør bliver afsløret af Rørforeningen.
Et andet firmas leverandør, der  

 er medlem af Rørforeningen, er blevet truet med eksklusion af foreningen,  

 hvis leverancerne til firmaet til priser under Rørforeningens priser ikke  

 blev indstillet.
Leverandøren måtte derfor gå over til at fakturere sine  

 leverancer til firmaet til Rørforeningens priser.
Firmaet får herefter sine  

 rabatter fra leverandøren i form af månedlige kreditnotaer.
 Man håber på denne måde over for Rørforeningen at kunne skjule  

 rabatgivningen til firmaet.
 Grossistfirmaerne udtaler i øvrigt samstemmende, at Rørforeningen anvender  

 trusler om boykot over for leverandører, der leverer til grossisterne, eller  

 foreningen truer medlemmer med eksklusion, hvis de leverer varer til lave  

 priser.
På grund af Rørforeningens stærke position inden for VVS-branchen har  

 monopoltilsynet ikke kunnet give klagerne oplysning om, hvilke virksomheder,  

 der har givet udtryk for, at de har været udsat for trusler om eksklusion  

 eller boykottrusler.
De pågældende virksomheder ville ikke turde udtale sig  

 til monopoltilsynet, hvis de ikke kunne være sikre på, at deres anonymitet  

 blev opretholdt.
Det fremgår af § 5, stk. 2, i monopolankenævnets forretningsorden, at  

 klagere kun skal gøres bekendt med det for nævnet foreliggende materiale  

 »såfremt dette ikke indeholder fortrolige oplysninger vedrørende andre  

 virksomheders forhold«.
Der er således ingen tvivl om, at  

 monopoltilsynet har ret til at hemmeligholde materiale, når det er nødvendigt  

 af hensyn til de virksomheder, der har meddelt tilsynet de omhandlede  

 oplysninger.
 Da Rørforeningens medlemsoptagelsesbetingelser medfører de skadelige  

 virkninger, der er omhandlet i monopollovens § 11, må monopoltilsynets pålæg  

 stadfæstes.
For så vidt angår monopoltilsynets pålæg af 8. november 1979 om  

 fastsættelse af objektive kriterier for optagelse i foreningens katalog har  

 tilsynet anført, at 4 af de største VVS-grossister tidligere udsendte deres  

 egne varekataloger, der omfattede en lang række af branchens produkter.
For  

 ca. 10 år siden etablerede Rørforeningen et fælles varekatalog for hele  

 branchen, som omfattede størstedelen af de produkter, som indgik i de større  

 VVS-grossisters egne kataloger, som samtidig blev ophævet.
Kataloget bygger  

 på et fælles varenummersystem for hele VVS-branchen.
 Det skønnes, at der inden for VVS-branchen findes ca. 35.000 enkeltvarer,  

 hvoraf ca. 15.000 er optaget i kataloget.
Det er af afgørende betydning for producenter og importører i VVS-branchen  

 at få deres produkter optaget i kataloget, fordi kataloget er meget udbredt  

 blandt installatører, bygherrer og andre brugere af VVS-materiel.
Da det er  

 så afgørende for producenter og importører at blive optaget i kataloget, må  

 der være objektive kriterier for optagelse i kataloget og det kan ikke  

 overlades til Rørforeningens frie skøn at afgøre, hvad der skal medtages i  

 kataloget.
Monopoltilsynets krav til objektive kriterier for varers optagelse i  

 kataloget udelukker ikke indførelsen af andre kriterier, som på lignende måde  

 klart angiver de betingelser, der må være til stede for, at et produkt kan  

 optages i varekataloget.
Det er tilsynets opfattelse, at der ved  

 forhandlinger med Rørforeningen burde have været mulighed for at drøfte  

 yderligere optagelsesbetingelser baseret på objektive kriterier, men  

 foreningen har ikke under forhandlingerne vist vilje til at drøfte sådanne  

 optagelsesbetingelser, som kunne have imødegået de af foreningen påståede  

 uheldige virkninger af tilsynets pålæg.
Da det ikke var muligt at gennemføre  

 forhandlinger med Rørforeningen kom pålægget alene til at indeholde de  

 kriterier, monopoltilsynet havde foreslået.
 En objektivering af betingelserne for varers optagelse i varekataloget vil  

 i højere grad gøre det muligt for fabrikanter/importører at levere varer  

 direkte til grossister uden for Rørforeningen på lige fod med Rørforeningens  

 medlemmer, uden at foreningen derved har mulighed for at skride ind  

 heroverfor, og de objektive kriterier for optagelse i kataloget vil derfor  

 begrænse Rørforeningens muligheder for at anvende varekataloget i sin  

 konkurrencebegrænsende branchepolitik.
 Uanset at udgivelsen af kataloget delvis bekostes af Rørforeningen, kan  

 det ikke afskære monopoltilsynet fra at gribe ind, når der foreligger en  

 konkurrencebegrænsning, der medfører eller må antages at ville medføre  

 urimelig ulighed i vilkårene for erhvervsudøvelsen.
 Til det således foreliggende skal nævnet udtale:
Nævnet finder, at optagelsesbetingelsen i § 3, stk. 1, a, i Rørforeningens  

 love, således som denne efter de af klagerne givne oplysninger forstås og  

 praktiseres, ikke medfører de i monopollovens § 11 omhandlede skadelige  

 virkninger.
Det samme gælder betingelsen i § 3, stk. 1, d.
Der kan derimod ikke bortses fra, at betingelserne i § 3, stk. 1, b, c og  

 e, i hvert fald tilsammen kan medføre urimelig indskrænkning i den frie  

 erhvervsudøvelse eller urimelig ulighed i vilkårene for erhvervsudøvelsen,  

 idet disse betingelser generelt for hele branchen afskærer virksomheder, der  

 udfører installationsarbejder, fra medlemskab i foreningen.
Der er imidlertid  

 ikke forelagt nævnet tilstrækkelige oplysninger til at vurdere virkningen af  

 disse optagelsesbetingelser.
 Da optagelsesbetingelserne i § 3, stk. 1, a og d, ikke medfører de i  

 monopollovens § 11 omhandlede skadelige virkninger, og da det ikke er  

 godtgjort, om og i bekræftende fald i hvilket omfang betingelserne i § 3,  

 stk. 1, b, c og e, medfører eller må antages at ville medføre sådanne  

 virkninger, findes pålægget at måtte ophæves i sin helhed.
Med hensyn til monopoltilsynets pålæg om Rørforeningens katalog skal  

 nævnet udtale, at der ikke i det nævnet forelagte mateiale er grundlag for at  

 antage, at redaktionen af kataloget skulle ske på en vilkårlig eller usaglig  

 måde.
Klagernes påstand om ophævelse af dette pålæg vil derfor ligeledes være  

 at tage til følge.
 Herefter bestemmes:
 Monopoltilsynets pålæg af 25. oktober og 8. november 1979 ophæves.
