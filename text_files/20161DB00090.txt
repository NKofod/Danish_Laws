Betænkning afgivet af Energi-, Forsynings- og Klimaudvalget den 13. oktober 2016 Betænkning over Forslag til folketingsbeslutning om Danmarks ratifikation af Parisaftalen [af energi-, forsynings- og klimaministeren (Lars Christian Lilleholt)]:
1. Udvalgsarbejdet Beslutningsforslaget blev fremsat den 5. oktober 2016 og var til 1. behandling den 13. oktober 2016. Beslutningsforslaget blev efter 1. behandling henvist til behandling i Energi-, Forsynings- og Klimaudvalget.
Møder Udvalget har behandlet beslutningsforslaget i 2 møder.
Høring Et udkast til forslaget til folketingsbeslutning har inden fremsættelsen været sendt i høring, og energi-, forsynings- og klimaministeren sendte den 30. juni 2016 dette udkast til udvalget, jf.
EFK (folketingsåret 2015-16) alm. del  bilag 355. Den 5. oktober 2016 sendte energi-, forsynings- og klimaministeren de indkomne høringssvar og et notat herom til udvalget.
Spørgsmål Udvalget har stillet 7 spørgsmål til energi-, forsynings- og klimaministeren og 2 spørgsmål til udenrigsministeren og energi-, forsynings- og klimaministeren til skriftlig besvarelse, som disse har besvaret.
2. Indstillinger og politiske bemærkninger Udvalget indstiller beslutningsforslaget til vedtagelse uændret.
Enhedslistens, Alternativets og SFs medlemmer af udvalget udtaler: Ratifikation af den historisk ambitiøse, globale og juridisk bindende Parisaftale er en milepæl for den globale grønne omstilling.
Ratifikationen skal betyde, at regeringen nu oversætter Parisaftalens mål om at begrænse den globale opvarmning til et godt stykke under 2 og gerne til 1,5 grader til dansk politik.
Det betyder, at vi i Danmark skal føre en mere ambitiøs energi-, landbrugs-, transport- og klimapolitik, mens Parisaftalens princip om no backsliding skal respekteres.
Derfor skal der ikke vedtages lovgivning, der øger den danske drivhusgasudledning  heller ikke midlertidigt.
Alle er enige om, at første runde af nationale reduktionsbidrag  NDCerne  slet ikke er tilstrækkelige til at nå Parisaftalens mål.
Der skal derfor globalt og i Danmark iværksættes nye tiltag, og ratifikation af Parisaftalen bør markere begyndelsen på en æra, hvor klimakrisen bliver præmissen for al politik.
Oprindelige folk nævnes i præamplen til Parisaftalen, men ikke i beslutningsforslaget.
EL, ALT og SF fremhæver betydningen af den særlige status, oprindelige folk bør tildeles i arbejdet med at leve op til Parisaftalens mål.
 Inuit Ataqatigiit, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Mikkel Dencker (DF) Dorthe Ullemose (DF) Ib Poulsen (DF) Pia Adelsteen (DF) Jan Rytkjær Callesen (DF) Claus Kvist Hansen (DF) Thomas Danielsen (V) fmd.
Jacob Jensen (V) Kristian Pihl Lorentzen (V) Torsten Schack Pedersen (V) Marcus Knuth (V) Carl Holst (V) Carsten Bach (LA) Villum Christensen (LA) Mette Abildgaard (KF) Lars Aslan Rasmussen (S) Bjarne Laustsen (S) Malte Larsen (S) Jens Joel (S) Kirsten Brosbøl (S) Lea Wermelin (S) nfmd.
Karin Gaardsted (S) Søren Egge Rasmussen (EL) Maria Reumert Gjerding (EL) Christian Poll (ALT) Andreas Steenberg (RV) Ida Auken (RV) Pia Olsen Dyhr (SF) Trine Torp (SF) Inuit Ataqatigiit, Tjóðveldi og Javnaðarflokkurin havde ikke medlemmer i udvalget.
