 Herved bekendtgøres lov nr. 173 af 28. april 1982 om mål  

 og vægt (metrologi), med de ændringer der følger af lov nr. 855 af 23.  

 december 1987.
Metrologirådet § 1.  Der oprettes et statens metrologiråd, der har  

 følgende opgaver:
1. efter bemyndigelse fra industriministeren at  

 fastsætte, hvilke måleenheder der finder anvendelse her i landet, 2. efter bemyndigelse fra industriministeren at  

 fastsætte bestemmelser om måleteknik, måleinstrumenter og måleteknisk  

 kontrol, 3. sørge for, at prototyper, grundnormaler og  

 referencematerialer tilvejebringes i fornødent omfang, samt sørge for disses  

 opbevaring og vedligeholdelse, 4. sørge for, at måletekniske ressourcer er til stede  

 i fornødent omfang, og at disse udnyttes hensigtsmæssigt i et koordineret  

 samarbejde mellem offentlige og private laboratorier, 5. virke rådgivende og initiativtagende over for  

 offentlige myndigheder, institutioner og andre i metrologiske anliggender  

 samt 6. forestå og koordinere dansk deltagelse i det  

 internationale metrologiske arbejde.
 § 2.  Statens metrologiråd udøver sin virksomhed i  

 nært samarbejde med de offentlige myndigheder, for hvilke rådets virksomhed  

 har betydning.
 Stk. 2.  Offentlige myndigheder, som foretager, yder  

 støtte til eller fastsætter bestemmelser om målinger og måleteknik, skal give  

 statens metrologiråd lejlighed til at udtale sig, inden der fastsættes  

 bestemmelser eller træffes beslutninger om større dispositioner inden for det  

 metrologiske område.
§ 3.  Statens metrologiråd består af indtil 12  

 medlemmer, der udnævnes af industriministeren for indtil 4 år.
Genudnævnelse  

 kan finde sted.
Industriministeren udnævner en formand blandt rådets  

 medlemmer.
 Stk. 2.  Rådet sammensættes således, at det besidder  

 sagkundskab med hensyn til legal og videnskabelig metrologi samt til  

 måleteknik, og således, at kendskab til erhvervs-, forbruger- og  

 samfundsforhold er repræsenteret i rådet.
 § 4.  Industriministeren fastsætter nærmere regler om  

 metrologirådets virksomhed.
 § 5.  Rådets sekretariatsforretninger henlægges til  

 Industri- og Handelsstyrelsen.
 Stk. 2.  Til støtte for sin virksomhed kan rådet  

 nedsætte sagkyndige udvalg og søge bistand hos andre sagkyndige.
§ 6.  Statens metrologiråd afgiver årligt en beretning  

 til industriministeren.
Rådet drager i øvrigt omsorg for løbende at informere  

 erhvervsliv og forbrugere m.v. om virksomheden på det metrologiske område.
Stk. 2.  De af statens metrologiråd i medfør af § 1, nr.  

 2, udstedte tekniske forskrifter indføres ikke i Lovtidende, men kan  

 erhverves i Industri- og Handelsstyrelsen.
Industri- og Handelsstyrelsen  

 fastsætter betalingen herfor.
 Stk. 2.  Oplysning om de tekniske forskrifter vil kunne  

 fås ved henvendelse til Industri- og Handelsstyrelsen.
Dansk institut for fundamental metrologi § 7.  Der oprettes en selvejende institution, dansk  

 institut for fundamental metrologi, der efter nærmere af metrologirådet  

 fastlagte retningslinier har til opgave Stk. 2.  Dansk institut for fundamental metrologi ledes  

 af en af statens metrologiråd udpeget bestyrelse.
Måleenheder og måleteknisk kontrol § 8.  Grundlaget for måleenheder er det af  

 generalkonferencen for mål og vægt vedtagne internationale enhedssystem (SI).
 § 9.  Industriministeren fastsætter nærmere regler om,  

 i hvilket omfang det internationale enhedssystem (SI) finder anvendelse her i  

 landet.
 Stk. 2.  Industriministeren kan inden for rammerne af  

 internationale vedtagelser fastsætte regler om anvendelse af måleenheder, som  

 ikke er SI-enheder.
 § 10.  Industriministeren fastsætter efter forhandling  

 med hovedorganisationerne for de berørte erhverv og offentlige myndigheder  

 samt forbrugerorganisationerne bestemmelser om måleteknisk kontrol på de  

 områder, hvor dette findes nødvendigt af hensyn til erhvervslivet,  

 forbrugerne, samhandelen, sundhed, sikkerhed og miljø.
 Stk. 2.  På områder, hvor der efter anden lovgivning er  

 givet måletekniske forskrifter, kan industriministeren alene fastsætte  

 bestemmelser i henhold til stk. 1 efter aftale med vedkommende myndighed.
 Stk. 3.  Industriministeren fastsætter nærmere  

 bestemmelser om gebyrer for foretagelse af måleteknisk kontrol.
 § 11.  Industriministeren kan bemyndige statens  

 metrologiråd til at fastsætte bestemmelser i medfør af §§ 9, 10 og 13, stk.  

 2, og kan i forbindelse hermed overlade fastsættelsen af tekniske forskrifter  

 til Industri- og Handelsstyrelsen og andre statslige myndigheder efter aftale  

 med disse.
§ 12.  Tilsynet med overholdelsen af de i medfør af  

 loven udstedte bestemmelser udøves af Industri- og Handelsstyrelsen efter  

 nærmere regler, der fastsættes af industriministeren.
Industri- og  

 Handelsstyrelsen kan efter indhentet udtalelse fra statens metrologiråd  

 bemyndige laboratorier, der er autoriseret af statens tekniske prøvenævn,  

 samt statslige og kommunale myndigheder til at foretage det tekniske tilsyn  

 inden for afgrænsede områder.
 Stk. 2.  Taksterne for den i stk. 1 nævnte  

 tilsynsvirksomhed fastsættes af Industri- og Handelsstyrelsen.
 § 13.  Industriministeren, statens metrologiråd og  

 Industri- og Handelsstyrelsen kan kræve meddelt alle sådanne oplysninger, som  

 skønnes nødvendige for deres virksomhed i henhold til denne lov.
 Stk. 2.  Industriministeren kan foreskrive  

 anmeldelsespligt for ibrugværende måleinstrumenter.
Stk. 3.  Industri- og Handelsstyrelsen har uden  

 retskendelse adgang til offentlige og private steder i det omfang, det er  

 påkrævet, for at de kan varetage deres hverv.
Legitimation skal på  

 forlangende forevises.
 Stk. 4.  Industri- og Handelsstyrelsen kan bestemme, at  

 stk. 3 finder tilsvarende anvendelse på de tilsynsorganer, der er nævnt i §  

 12, stk. 1.
Statsautoriserede vejere og målere § 14.  Statsautoriserede vejere og målere beskikkes af  

 statens metrologiråd.
Stk. 2.  Beskikkelse som statsautoriseret vejer og måler  

 kan meddeles personer, der Stk. 3.  De i stk. 2, nr. 1 og 2, nævnte krav anvendes  

 ikke i det omfang, andet er fastsat i medfør af international aftale eller  

 ved bestemmelser fastsat af industriministeren.
 Stk. 4.  Statens metrologiråd kan undtage fra  

 betingelsen i stk. 2, nr. 3.
 Stk. 5.  Statens metrologiråd fastsætter nærmere regler  

 om opfyldelsen af de i stk. 2, nr. 5 og 6, nævnte betingelser.
 Stk. 6.  Beskikkelse kan nægtes under de i borgerlig  

 straffelovs § 78, stk. 2, nævnte omstændigheder.
 Stk. 7.  For beskikkelse betales et af statens  

 metrologiråd fastsat gebyr.
 § 15.  Statens metrologiråd kan fastsætte nærmere  

 regler om kontrol med de af de statsautoriserede vejere og målere anvendte  

 måleredskaber.
 Stk. 2.  Statens metrologiråd fastsætter regler for  

 statsautoriserede vejeres og måleres virksomhed, herunder bestemmelser om  

 deres forpligtelse til efter anmodning at foretage vejning, måling m.v.  

 Metrologirådet kan bestemme, at visse erhverv og stillinger ikke kan forenes  

 med stillingen som statsautoriseret vejer og måler.
§ 16.  Kun personer, der har beskikkelse som  

 statsautoriseret vejer og måler, må benytte denne betegnelse.
Andre må heller  

 ikke benytte danske og udenlandske betegnelser, der er egnet til forveksling  

 hermed.
§ 17.  Beskikkelse som statsautoriseret vejer og måler  

 bortfalder, når vedkommende dør, eller ved udgangen af det år, i hvilket  

 vedkommende fylder 70 år.
Det samme gælder, hvis den statsautoriserede vejer  

 og måler ophører med at opfylde betingelserne i § 14, stk. 2, nr. 1, 2 og 4.
 Stk. 2.  Statens metrologiråd kan tilbagekalde  

 beskikkelser som statsautoriseret vejer og måler, såfremt vedkommende ophører  

 med at opfylde betingelsen i §14, stk. 2, nr. 6, eller i tilfælde af grov  

 eller oftere gentagen overtrædelse af reglerne om statsautoriserede vejeres  

 og måleres virksomhed.
 Stk. 3.  Er en beskikkelse som statsautoriseret vejer og  

 måler bortfaldet efter stk. 1, tilbagekaldt efter stk. 2 eller frakendt efter  

 borgerlig straffelovs § 79, skal den straks tilbageleveres Industri- og  

 Handelsstyrelsen.
 § 18.  Metrologirådets afgørelser efter § 17, stk. 2,  

 kan ikke indbringes for anden administrativ myndighed.
Stk. 2.  Afgørelser om tilbagekaldelse efter § 17, stk.  

 2, kan af den person, afgørelsen vedrører, forlanges indbragt for domstolene.  

 Begæring herom skal fremsættes over for metrologirådet inden 4 uger efter, at  

 afgørelsen er meddelt vedkommende.
Afgørelsen skal indeholde oplysning om  

 adgangen til at begære domstolsprøvelse og om fristen hefor.
Metrologirådet  

 anlægger sag mod vedkommende i den borgerlige retsplejes former.
Stk. 3.  Begæring om sagsanlæg har opsættende virkning,  

 men retten kan ved kendelse bestemme, at den pågældende under sagens  

 behandling ikke må virke som statsautoriseret vejer og måler.
Såfremt rådets  

 afgørelse findes lovlig ved dommen, kan det i denne bestemmes, at anke ikke  

 har opsættende virkning.
 Straf m.v.
§ 19.  Medmindre højere straf er forskyldt efter anden  

 lovgivning, straffes med bøde den, der Stk. 2.  I forskrifter udstedt i medfør af § 9, § 10,  

 stk. 1, og § 15 kan fastsættes straf af bøde for overtrædelse af bestemmelser  

 i forskrifterne.
 Stk. 3.  Borgerlig straffelovs §§ 144, 150-152 og  

 154-157 og 264 b finder tilsvarende anvendelse på statsautoriserede vejere og  

 målere samt de personer, der udøver opgaver efter kapitel 3.
 Stk. 4.  Er overtrædelsen begået af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.
 Ikrafttrædelse m.v.
 § 20.  Tidspunktet for lovens ikrafttræden fastsættes  

 af industriministeren, der endvidere kan bestemme, at dele af loven træder i  

 kraft på et senere tidspunkt.
 Stk. 2.  Den 1. januar 1983 ophæves lov nr. 65 af 28.  

 februar 1950 om mål og vægt, som ændret ved lov nr. 26 af 29. januar 1964,  

 lov nr. 213 af 4. juni 1965 og lov nr. 246 af 12. maj 1976, samt lov nr. 217  

 af 8. juni 1966 om statsautoriserede vejere og målere.
Stk. 3.  De i henhold til den tidligere lovgivning  

 udstedte forskrifter, meddelte tilladelser og autorisationer vedbliver at  

 have gyldighed, indtil de ændres eller tilbagekaldes i medfør af bestemmelser  

 i denne lov.
Dette gælder dog ikke de autorisationer, der er meddelt i medfør  

 af § 6 i lov nr. 217 af 8. juni 1966 om statsautoriserede vejere og målere.
§ 20a.
Henlægger industriministeren sine beføjelser efter loven til  

 Industri- og Handelsstyrelsen, kan ministeren fastsætte regler om  

 klageadgangen, herunder at klager ikke kan indbringes for højere  

 administrativ myndighed.
 § 21.  Loven gælder ikke for Færøerne, men kan sættes  

 i kraft ved kongelig anordning med de ændringer, som de særlige færøske  

 forhold tilsiger.
 Lov nr. 855 af 23. december 1987 indeholder følgende  

 ikrafttrædelsesbestemmelse:
§ 8 Loven træder i kraft den 1. januar 1988.
