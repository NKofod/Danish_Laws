 Bekendtgørelse  

 om afskrivning på ejendomme med  

  

 hjemfaldsforpligtelse m.v.
 I medfør af § 25, stk. 3, 3. pkt., i lov om  

 skattemæssige afskrivninger, jf. lovbekendtgørelse nr. 856 af 12. september  

 2005, fastsættes:
 § 1.  

  

 Efterstående  

 tabel skal anvendes ved afskrivning på ejendomme med hjemfaldsforpligtelse  

 eller anden forpligtelse af lignende art.
§ 2.  

  

 Det  

 beløb, der årligt kan afskrives på ejendomme, hvorpå der hviler en  

 hjemfaldsforpligtelse eller anden forpligtelse af lignende art, beregnes  

 således: Først foretages en beløbsmæssig opgørelse af hjemfaldsbyrden.
Dette  

 sker ved, at ejerens faktiske  

 erhvervelsessum  

 (købesum tillagt evt. byggesum) nedsættes med det beløb, der tilbagebetales  

 ved  

 hjemfald, ligesom der foretages fradrag for beløb, der er afskrevet efter de  

 tidligere regler om ekstraordinære afskrivninger, samt for anskaffelsessummer  

 for installationer, der afskrives særskilt.
Dernæst opgøres antallet af år  

 fra  

 anskaffelsestidspunktet til hjemfaldstidspunktet.
Hjemfaldsbyrden  

 multipliceres  

 herefter med den faktor i tabellens kolonne d, som står ud for det tal i  

 kolonne c, der angiver antallet af år fra anskaffelsestidspunktet til  

 hjemfaldstidspunktet.
Herved beregnes den korrigerede hjemfaldsbyrde.
Derpå  

 opgøres antallet af år fra henholdsvis indkomstårets begyndelse og  

 indkomstårets afslutning til hjemfaldstidspunktet.
Det beløb, der kan  

 afskrives  

 pr. 10.000 kr. korrigeret hjemfaldsbyrde, kan herefter aflæses i kolonne b  

 mellem de to tal i kolonne a, der angiver antallet af år fra henholdsvis  

 indkomstårets begyndelse og indkomstårets afslutning til  

 hjemfaldstidspunktet.
 § 3.  

  

 Bekendtgørelsen træder i kraft den 31. december 2005 og har virkning fra den  

 1.  

 november 2005.
 Stk. 2.  

  

 Samtidig  

 ophæves cirkulære nr. 4 af 4. januar 1999 om afskrivning på ejendomme hvorpå  

 der hviler en hjemfaldsforpligtelse eller anden forpligtelse af lignende art.
Skatterådet, den 13. december 2005 Lida Hulgaard /Ole Kjær Bilag 1 Tabel til beregning af afskrivning på ejendomme  

 med hjemfaldsforpligtelser m.v.
a.  

  

 Antal år til hjemfaldstidspunktet b.  

  

 Fradrag i indtægten pr. 10.000  

 kr.'s  

 »korrigeret  

 hjemfaldsbyrde« på hjemfaldstidspunkt  

  

 kr.
