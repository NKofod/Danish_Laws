§ 16.  Matematik I.
Fællesfag Formål:
 Formålet med undervisningen er, at de studerende opnår nogle matematiske  

 kundskaber, som kan være dem til nytte i andre fællesfag og i deres øvrige  

 dagligdag, samt at de får et indtryk af matematisk metode og tankegang.
 Undervisningen:
 Undervisningen omfatter:
 1. Tal.
Hele, rationale og reelle tal; regneregler for rationale og reelle tal,  

 talmængder.
Procentregning; indekstal, vejet gennemsnit, annuiteter. Åbent  

 udsagn; løsningsmængde til åbent udsagn, eksempler på løsning af simple  

 ligninger og uligheder i een variabel.
 2. Funktionsbegrebet.
 Definitionsmængde, funktionsværdi, værdimængde, monotoniforhold, injektiv  

 funktion, invers funktion.
 3. Specielle funktioner: grafisk fremstilling.
 Lineær funktion, stykkevis lineær funktion, eksponentialfunktion;  

 koordinatsystem, enkeltlogaritmisk papir; eksempler på forskellige måder at  

 fastlægge en funktion på.
 4. Deskriptiv statistik.
 Talmæssig beskrivelse af observationer, hyppighed, frekvens,  

 intervalhyppighed, intervalfrekvens, frekvensfordeling, kumuleret  

 frekvensfordeling, grafiske beskrivelsesmidler, statistiske deskriptorer.
 5. Sandsynlighedsregning; statistik.
Eksperiment; udfald, udfaldsrum, sandsynlighedsfunktion, hændelser,  

 endeligt sandsynlighedsfelt.
Stikprøveudtagning, binomialfordeling.
 6. Regnetekniske hjælpemidler.
 Lommeregner, tabeller, enkeltlogaritmisk papir.
 Eksamen:
 Der afholdes en skriftlig prøve og en mundtlig prøve.
 Den skriftlige prøve:
Der gives et opgavesæt, der består af et antal mindre opgaver og eventuelt  

 en eller flere mere omfattende opgaver.
Nogle af opgaverne i sættet er  

 valgfrie.
Til besvarelse heraf gives 4 timer.
Der kan stilles opgaver i alle  

 dele af pensum med undtagelse af ikke-grupperede observationer (punkt 4).
 Den mundtlige prøve:
Opgivelserne til den mundtlige prøve skal for kursusstuderende i omfang  

 svare til ca. halvdelen af det obligatoriske pensum.
Selvstuderende opgiver  

 det pensum, der er fastlagt i punkterne 1-5.
 Der gives eet spørgsmål, der er formet således, at flere dele af pensum  

 kan berøres.
Der gives een karakter på grundlag af en særkarakter for den skriftlige  

 prøve og en særkarakter for den mundtlige prøve.
Særkaraktererne, der tæller  

 lige, angives på eksamensbeviset.
II.
Tilvalgsfag Formål:
 Formålet med undervisningen er, at de studerende opnår en sådan matematisk  

 indsigt og et sådant kendskab til fundamentale matematiske begreber, metoder  

 og tankegange, at de får det faglige grundlag for at gennemføre videregående  

 uddannelser, der anvender matematik.
 Undervisningen:
 Undervisningen omfatter:
 1. Elementære funktioner.
Sammensat funktion.
Polynomier i en variabel, herunder deres  

 faktoropløsning; brudne rationale funktioner af een variabel;  

 eksponentialfunktioner; logaritmefunktioner med grundtal e og 10;  

 potensfunktioner; de trigonometriske funktioner, herunder deres anvendelse  

 ved beregning i retvinklede trekanter.
 Løsning af simple ligninger og uligheder, hvori de nævnte funktioner  

 indgår.
 2. Sandsynlighedsregning.
 Betinget sandsynlighed; stokastisk variabel; middelværdi, spredning.
 3. Infinitesimalregning.
 Beskrivelse af begreberne grænseværdi og kontinuitet af en reel funktion  

 af een reel variabel; differentiabilitet af en reel funktion af een reel  

 variabel; regneregler for differentiation; det approksimerende  

 førstegradspolynomium; bestemmelse af funktioners værdimængde og  

 monotoniforhold; simple eksempler på bestemmelse af funktioners asymptotiske  

 egenskaber; tegning af plane kurver bestemt ved eksplicit givne funktioner;  

 det bestemte integral som grænseværdi for summer; det ubestemte integral;  

 regneregler for bestemte og ubestemte integraler, herunder partiel  

 integration og integration ved substitution; bestemmelse af arealer og  

 rumfang ved integration.
 Eksamen:
 Der afholdes en skriftlig prøve og en mundtlig prøve.
Den skriftlige prøve Der gives et opgavesæt bestående af et antal opgaver med enklere  

 problemstilling samt en eller flere mere sammensatte opgaver.
Nogle af  

 opgaverne i sættet er valgfrie.
Til besvarelse heraf gives 4 timer.
 Der kan stilles opgaver i alle dele af det for fællesfag og tilvalgsfag  

 obligatoriske pensum med undtagelse af annuiteter og deskriptiv statistik.
 Den mundtlige prøve:
Opgivelserne til den mundtlige prøve skal for kursusstuderende i omfang  

 svare til ca. halvdelen af det samlede obligatoriske pensum for fællesfag og  

 tilvalgsfag, idet hovedvægten lægges på tilvalgsfagets pensum.
Selvstuderende  

 opgiver hele det obligatoriske pensum for fællesfag og tilvalgsfag.
 Der gives to spørgsmål, der begge er formet således, at flere dele af  

 pensum kan berøres.
 Der gives to karakterer, een for den skriftlige prøve og een for den  

 mundtlige prøve.
UNDERVISNINGSVEJLEDNING Indholdsoversigt I.
Almindelige bemærkninger.
II.
Fællesfaget.
III.
Tilvalgsfaget.
IV.
Selvstuderende.
V.
Eksamen.
I.
Almindelige bemærkninger Såvel lærer som studerende deltager i undervisningens  tilrettelæggelse ,  

 og det er et fælles ansvar for lærer og studerende, at undervisningen bliver  

 tilrettelagt på en for alle tilfredsstillende måde.
Det er dog lærerens  

 ansvar, at denne tilrettelæggelse bliver sådan, at bekendtgørelsens  

 minimumskrav vil kunne opfyldes.
 Faget lægger op til forskellige arbejdsformer fra individuelle former over  

 forskellige gruppeprægede former til en arbejdsform, hvor hele klassen er  

 engageret samtidig i samme situation; ingen af disse former vil dog være  

 velegnet til alle dele af stoffet.
Ifølge bekendtgørelsen om højere forberedelseseksamen § 13, stk. 2 skal  

 undervisningen omfatte træning i studiemetodik.
I forbindelse med tilegnelsen  

 af en matematisk tekst kan man pege på, at læseren kan have udbytte af at  

 stille sig spørgsmål som:
Hvilket problem behandles, og hvor er problemet formuleret? Hvor  

 bearbejdes problemet, og hvor er en eventuel løsning formuleret? Hvilke dele  

 af teksten er eksempler til belysning af problemet? Det kan endvidere være naturligt at pege på, at man i arbejdet såvel med  

 matematiske emner som i arbejdet med problemer, hvor matematikken optræder  

 som et hjælpemiddel, må have en vurderende holdning til teksten: Hvilke  

 konklusioner drages? Er grundlaget for anvendelsen af de matematiske begreber  

 tilstrækkeligt? I matematikundervisningen vil det være naturligt dels at diskutere  

 forskellige faser i tilegnelsen af matematiske begreber - herunder grader af  

 forståelse - og dels at diskutere nytten af at kunne formulere sig i et  

 præcist og almindeligt anerkendt sprog.
 Endelig skal det fremhæves, at man ikke må begrænse sig til at glæde sig  

 over en opnået forståelse af tekstens indhold, men derudover må levere den  

 personlige indsats, der er absolut påkrævet for at fastholde  

 (»lære«) det, man har forstået.
II.
Fællesfaget I bekendtgørelsen er formålet med matematikundervisningen formuleret i to  

 dele:
Ved valget af emner for undervisningen har man ladet punkt a) være  

 afgørende, men emnevalget alene sikrer ikke, at det under punkt a)  

 formulerede mål nås.
Alle hidtidige erfaringer tyder på, at den praktiske  

 relevans af et givet matematisk emne næppe erkendes, med mindre en eller  

 flere anvendelsessituationer tages op til seriøs behandling i selve  

 matematikundervisningen og i umiddelbar tilknytning til den rent matematiske  

 behandling af emnet.
I mange tilfælde vil en præsentation af sådanne  

 situationer forud for den matematiske behandling kunne begrunde emnets  

 tilstedeværelse i pensum og dermed virke ægte motiverende.
Uanset valget af  

 rækkefølge må det tillægges stor betydning, at man gennem talrige eksempler  

 bl.a. får lejlighed til at beskæftige sig med de vanskeligheder, som betinges  

 af forskelle i sprogbrug inden for matematikken og udenfor.
Ligeledes kan man  

 tage op, om matematikken er anvendt »neutralt«, eller om de  

 matematiske hjælpemidler er misbrugt i en bestemt hensigt.
 Formålets punkt b) vil kunne opfyldes i forbindelse med behandlingen af  

 bekendtgørelsens emner ved at tilrettelægge forløb, der sikrer, at de  

 studerende får indtryk af matematisk metode og tankegang.
 For at kunne opfylde formålsparagraffen må den studerende blandt andet  

 besidde en vis færdighed i manipulation med tal og symboler samt være  

 fortrolig med procentregning.
Undervisningens tilrettelæggelse vedrører såvel det faglige indhold som  

 den form, hvori tilegnelsen af dette faglige indhold opnås.
Medens de  

 studerende allerede ved starten af fællesfagsundervisningen vil kunne være  

 medbestemmende ved udvælgelsen af arbejdsformer og undervisningsprincipper,  

 vil de senere i forløbet også kunne inddrages i beslutninger, der vedrører  

 det faglige indhold.
Bemærkninger til fællesfagets faglige punkter Ad 1: Tal.
Der arbejdes med reglerne for regning med tal og bogstaver og anvendelsen  

 af disse.
Begreber fra mængdelære og logik medtages i det omfang, det er  

 nødvendigt for behandlingen af talmængder og løsning af ligninger og  

 uligheder.
 Der kræves ikke kendskab til en formel for andengradsligningens løsning.  

 Simple ligninger og uligheder er sådanne, som kan reduceres til ligninger og  

 uligheder af første grad; dog skal ligninger og uligheder med produkt og  

 kvotient mellem lineære udtryk ikke behandles.
 Begrebet numerisk værdi må omtales af hensyn til andre fag og det  

 almindelige arbejde med tallene; dog er det ikke tanken, at ligninger og  

 uligheder med numerisk værdi skal gøres til genstand for behandling.  

 Procentregning omfatter den almindelige renteformel og udregning af  

 gennemsnit af procenter, hvortil et vist kendskab til n'te rod er nødvendigt.  

 Følgende formler for opsparingsannuitet og gældsannuitet skal kendes og kunne  

 anvendes:
 Opsparingsannuitet: An = a-r ((l+r)n-l).
 Gældsannuitet: Gn = a-r (l-(l+r)-n).
 Formlerne skal også kunne benyttes til beregning af en tilnærmet værdi for  

 en ukendt rente r, fx i forbindelse med afbetalingshandel.
 Ad 2: Funktionsbegrebet.
Det er tilstrækkeligt at behandle funktioner, hvis billedmængde består af  

 tal.
Under funktioners monotoniforhold behandles begreberne voksende og  

 aftagende funktion samt en funktions største og mindste værdi inden for en  

 given definitionsmængde.
 Ad 3: Specielle funktioner: grafisk fremstilling.
 Uanset, hvilken definition af lineær funktion der anvendes, kræves det  

 ikke bevist, at denne er ækvivalent med andre beskrivelser af den lineære  

 funktion.
Ved behandling af eksponentialfunktionen understreges dennes udstrakte  

 rolle som beskrivelsesmiddel ved mange i praksis forekommende  

 problemstillinger.
Ved arbejdet med eksponentialfunktionen skal de studerende  

 opnå forståelse af indholdet i funktionalligningen, og de skal gennem  

 arbejdet med eksponentielt voksende og aftagende funktioner opnå fortrolighed  

 med begreberne fordoblings- og halveringskonstant.
Kursisterne skal kende  

 funktionsforskriften f(x)=bax, og de skal kunne benytte log-funktionen til  

 beregning af halverings- og fordoblingskonstant.
Ligeledes skal de ved ved  

 hjælp af log-funktionen og n'te rod kunne løse ligningen bax=c med hensyn til  

 en af de indgående størrelser.
Det er tanken, at log-funktionen ikke gives en  

 selvstændig teoretisk behandling, men kun behandles i det omfang, der giver  

 det nødvendige grundlag for ovenstående.
Forskellige måder at fastlægge en funktion på skal omfatte funktioner  

 fastlagt ved en regneforskrift, ved tabel, ved graf samt funktioner, der er  

 indbygget i en lommeregner.
Behandlingen af funktioner fastlagt ved tabel og  

 lommeregner skal blandt andet omfatte (l+r)n, annuitetstabeller og  

 log-funktionen.
 Med udgangspunkt i den forelagte beskrivelse af en funktion skal nogle af  

 funktionens egenskaber behandles, og simple ligninger og uligheder, hvori  

 funktionen indgår, løses.
 I forbindelse med koordinatsystemer arbejdes også med eksempler på  

 koordinatsystemer med »forskudte« akser og med koordinatsystemer  

 med forskellige akseenheder.
 Det forudsættes, at de studerende bliver fortrolige med brugen af  

 enkeltlogaritmisk papir, herunder når til erkendelse af, at grafen for en  

 eksponentielt voksende eller aftagende funktion på enkeltlogaritmisk papir er  

 en ret linie.
Ad 4: Deskriptiv statistik Begreberne hyppighed, frekvens, frekvensfordeling og kumuleret  

 frekvensfordeling forventes klargjorte gennem arbejdet med eksempler på  

 talmæssige beskrivelser af observationer.
Under grafiske beskrivelsesmidler  

 behandles bl.a. stolpediagram, histogram, trappediagram og sumpolygon.  

 Statistiske deskriptorer omfatter begreberne middeltal (aritmetisk  

 gennemsnit), typetal og fraktiler, herunder specielt medianen og de andre  

 kvartiler.
Ad 5: Sandsynlighedsregning; statistik Blandt eksemplerne på endelige sandsynlighedsfelter skal forekomme både  

 symmetriske og ikke-symmetriske sandsynlighedsfelter.
Begreber fra  

 mængdelæren medtages i nødvendigt omfang til behandling af hændelser.  

 Kombinatoriske metoder medtages til illustration af formlen for Kn,p med  

 henblik på behandlingen af binomialfordelingen.
De studerende skal kunne  

 udregne Kn,p og anvende en tabel over Kn,p, ligesom de skal kunne beregne  

 sandsynligheder i binomialfordelingen og anvende en tabel over kumulerede  

 sandsynligheder for binomialfordelingen.
Ad 6: Regnetekniske hjælpemidler Arbejdet med de regnetekniske hjælpemidler finder sted i forbindelse med  

 behandlingen af de øvrige emner.
 Brug af lommeregneren skal omfatte de fire regningsarter samt  

 potensopløftning og roduddragning.
Det forudsættes, at der ud over behandlingen af de obligatoriske emner  

 afsættes ca. 10 undervisningstimer til samarbejde med et eller flere andre  

 fag, til arbejde med algoritmer og edb eller til uddybning af et af emnerne i  

 punkterne 1-6. Det vil i samarbejdet med et eller flere andre fag ofte være  

 naturligt at udvide behandlingen af de obligatoriske emner afpasset efter  

 anvendelsessituationen, men det er ikke noget krav.
Samarbejdet kan være et  

 integreret arbejde med et eller flere fag (som fx samfundsfag, geografi,  

 biologi, historie), men det kan også være et arbejde, hvor man i  

 matematiktimerne beskæftiger sig med problemer fra andre fag, der benytter  

 matematik som hjælpedisciplin.
III.
TILVALGSFAGET Af bekendtgørelsen fremgår, at formålet med matematikundervisningen er at  

 give det faglige grundlag for at gennemføre videregående uddannelser, der  

 anvender matematik.
Fællesfagets formål anvender betegnelsen »indtryk af«.
I  

 tilvalgsfagets formål er dette ændret til »kendskab til«.
Heri  

 ligger en afgørende forskel på fællesfaget og tilvalgsfaget, idet man i  

 tilvalgsfaget må give en mere dybtgående behandling af en række begreber,  

 metoder og tankegange.
Trods denne forskel gælder det også i arbejdet med tilvalgsfaget - omend timeplanen ikke i så høj grad som i fællesfaget vil tillade det -  

 at betydningen af et givet matematisk emne ofte bedst erkendes, når en eller  

 flere anvendelsessituationer tages op til behandling i forbindelse med den  

 matematiske behandling af emnet.
Visse emneområder eller delemner er obligatoriske både i fællesfaget og i  

 tilvalgsfaget.
Selv om sådanne emner allerede er behandlet i fællesfaget, vil  

 det i visse situationer være nødvendigt at videreføre behandlingen i  

 tilvalgsfaget.
Det kan skyldes, at emnet på tilvalgsfaget tilføres nye  

 betragtningsmåder og derfor skal tages op til fornyet behandling. (Eks.:  

 logaritmefunktion). Det kan også skyldes, at de studerende gennem  

 fællesfagsundervisningen har opnået »indtryk af« et emne, mens de  

 gennem tilvalgsfagsundervisningen skal opnå »kendskab til« det  

 pågældende emne.
Behandlingen må derfor uddybes, selv om der ikke fremkommer  

 nye synsmåder. (Eks.: uligheder).
Undervisningens tilrettelæggelse vedrører såvel det faglige indhold som  

 den form, hvori indsigten i dette faglige indhold opnås.
På baggrund af  

 arbejdet med fællesfaget har de studerende her en større mulighed for at  

 deltage, ikke alene i udvælgelsen af arbejdsformer og  

 undervisningsprincipper, men også i beslutninger vedrørende det faglige  

 indhold, fx den rækkefølge i hvilken emnerne behandles.
Ifølge bekendtgørelsen er det i faget matematik kun muligt at udarbejde  

 den større skriftligt opgave for tilvalgsstuderende.
Den studerende vælger  

 under faglærerens rådgivning sit område inden for faget, og læreren stiller  

 opgaven inden for det valgte område.
Flere typer opgaver er naturligvis  

 tænkelige, men tre typer er måske inden for faget matematik særligt  

 nærliggende:
 I denne forbindelse må der advares mod opgaver, der under en kort titel  

 (fx »vektorbegrebet«) anmoder om en fremstilling af et stykke  

 matematisk teori.
 En større skriftlig opgave, der inddrager flere fag, herunder matematik,  

 kan stilles, såfremt opgaven er knyttet sådan til et bestemt fag, at den  

 naturligt kan bedømmes af en lærer i det pågældende fag.
Bemærkninger til tilvalgsfagets faglige punkter Ad 1: Elementære funktioner De under tilvalgsfaget obligatoriske »elementære funktioner« har  

 slet ikke eller kun delvist været behandlet i fællesfagets undervisning.  

 Undersøgelsen af disse funktioner må derfor påbegyndes eller genoptages i  

 tilvalgsfaget.
Dette arbejde vil ofte med fordel og på naturlig måde kunne  

 ske i sammenhæng med og efterhånden som infinitesimalregningens emner  

 indføres.
Efter disse retningslinier kan fx andengradspolynomiet behandles.
 Potensfunktioner behandles i et sådant omfang, at man kan omskrive  

 rodstørrelser til potens med rational eksponent, med det formål at opnå  

 lettelser ved regning med sådanne størrelser.
 Under trigonometriske funktioner behandles sinus, cosinus og tangens.
 Endvidere behandles numerisk værdi.
 Åbent udsagn i to variable medtages i det omfang, det er fornødent for at  

 kunne beskrive punktmængder i planen, der afgrænses af funktionsgrafer og  

 rette linier.
Ad 2: Sandsynlighedsregning I forbindelse med betinget sandsynlighed behandles afhængige og uafhængige  

 hændelser.
Formlerne for middelværdi og spredning af en binomialfordelt  

 stokastisk variabel forudsættes behandlet.
Ad 3: Infinitesimalregning Gennem passende valgte eksempler indføres begreberne grænseværdi og  

 kontinuitet.
De vigtigste sætninger om kontinuerte funktioner må, efterhånden  

 som de bringes i anvendelse, belyses ved eksempler.
Det er ikke tanken, at  

 disse emner behandles eksakt.
IV.
SELVSTUDERENDE Vejledning af selvstuderende skal i almindelighed omfatte: Orientering om  

 forudsætningerne for faget matematik på hf.
 Redegørelse for, hvordan formål og indhold er beskrevet i bekendtgørelse  

 og undervisningsvejledning.
 Orientering om eksisterende lærebogsmateriale og inden for et valgt  

 materiale hjælp til at afgrænse det obligatoriske pensum.
 Redegørelse for, hvordan niveau og omfang fremgår af de vejledende  

 opgaver, herunder eksamensopgaver.
 I tilknytning hertil kan den faglige vejledning omfatte emner, der er af  

 særlig interesse for den enkelte selvstuderende.
V.
EKSAMEN Form og omfang af eksamen er fastlagt i bekendtgørelsen.
Pensums omfang  

 fremgår dels af bekendtgørelsens faglige afsnit, dels af denne  

 undervisningsvejledning og endelig af vejledende opgaver.
VEJLEDENDE OPGAVER Opgaverne er inden for de emner, der er specielle for forsøget.
Med hensyn  

 til de emner, der er fælles med gældende bekendtgørelse, henvises til  

 sædvanlige vejledende opgaver og stillede eksamenssæt.
 1.
2. Data General indtog sin stilling på denne  

 mulighedernes slagmark i 1968 som en »minidatavirksomhed«.
Ved  

 udgangen af 1978 kunne denne i stigende grad lidet oplysende betegnelse i en  

 vis udstrækning hæftes på omkring halvtreds virksomheder.
Deres vigtigste,  

 men under ingen omstændigheder eneste aktivitet, fremstilling og salg af små  

 datamater, var vokset bemærkelsesværdigt - fra en omsætning på 150 millioner  

 dollars i 1968 til omkring 3,5 milliarder dollars i 1978 - og de fleste  

 involverede parter mente, at den fortsat ville stige med omkring 30 procent  

 om året.' Det viste udklip er fra Tracy Kidders bog »Maskinen«.
Det  

 omtales, hvordan omsætningen for firmaet Data General er vokset fra 1968 til  

 1978.
 Beregn den gennemsnitlige årlige procentvise stigning i omsætningen i  

 denne periode.
 3. Udklippet vedrørende sodavandssalget stammer fra  

 POLITIKEN den 30. maj 1984.
 Undersøg, om det er korrekt, at det gennemsnitlige procentvise fald pr.  

 måned i salget af sodavand har været 24 pct. i perioden januar-marts.
 Beregn den gennemsnitlige procentvise ændring pr. måned for perioden  

 december-marts.
Mindre salg af sodavand »Sodavandsafgiften fra 1. januar i år førte til et gennemsnitlig fald  

 i salget på 24 pct.. i årets første tre måneder.
I december sidste år steg  

 salget 48 pct.. I januar i år faldt det med 39 pct.. Faldet i februar og  

 marts i år var henholdsvis 15 og 18 pct.. Det oplyser skatte- og  

 afgiftsminister Isi Foighel (K) i et svar til Folketingets skatte- og  

 afgiftsudvalg.« 4. Det viste udklip er en del af en artikel »Vi  

 bliver så mange at livet er truet« Jyllandsposten den 23. juli 1984.
 Bestem den gennemsnitlige årlige procentvise stigning af  

 verdensbefolkningen i perioden 1974-1984, idet oplysningerne i udklippet  

 anvendes.
»Ifølge FNs beregninger er den nuværende verdensbefolkning på 4,76  

 milliarder mennesker, en stigning på 770 millioner siden 1974. I år 2000  

 ventes det, at Jordens befolkning vil være nået op på 6,13 milliarder« 5. Ligningschef i Statsskattedirektoratet, A.
Bernth  

 Pedersen, siger imidlertid nu til Politiken:
- Den vigende tendens i priserne har været konstant i en så lang periode  

 at det kan konstateres, at prisstigningerne er stoppet, og det vil helt klart  

 få indvirkning på den 17. almindelige vurdering, der skal foretages pr. 1.  

 april i år.
En række prøvevurderinger er i gang, men resultatet kendes først  

 i næste måned.
Statsskattedirektoratet skønner imidlertid på baggrund af  

 opgørelser over salgspriser, at ejendomsværdien for f.eks. parcelhuse  

 gennemsnitlig kun vil blive forhøjet med 45 procent.
Ved 16. almindelige  

 vurdering steg ejendomsværdien for parcelhuse gennemsnitlig med 79 procent.' Det viste udklip stammer fra Politiken i januar 1981 og omhandler de  

 almindelige vurderinger af parcelhuse, der foretages hver fjerde år.
Det  

 fremgår, at ved 16. almindelige vurdering blev ejendomsvurderingen forhøjet  

 med ca. 79 pct., mens den ved 17. almindelige vurdering forventes forhøjet  

 med ca. 45 pct.
Hvilken gennemsnitlig årlig procentvis stigning svarer hver af disse  

 forhøjelser til? 6. (Opgave 6 udeladt) 7. En funktion f har forskriften f(x)=b.ax, x tilhører  

 mængden R.
Bestem a og b (3 dec.), idet f(2)=3 og f(2,5)=4. Bestem fordoblingskonstanten for f (3 dec.).
 8. Løs ligningen 3,7.5,2x=0,9 .
9. Det viste udklip stammer fra Berlingske Tidende.
I  

 det følgende antages, at indbyggertallet i Mexico City er eksponentielt  

 voksende, samt at udklippets forudsigelse holder.
 Bestem en forskrift for den funktion f. der beskriver indbyggertallet i  

 Mexico City som funktion af tiden målt i år efter 1950.
 Bestem fordoblingstiden for indbyggertallet i Mexico City.
Hvor mange procent (helt tal) vokser indbyggertallet i Mexico City i løbet  

 af 10 år? Overbefolkning COLOMBO: Overbefolkningen vil få indbyggertallet i de i forvejen  

 overbefolkede storbyer til at eksplodere inden århundredskiftet, hvis det  

 ikke lykkes at standse flugten fra land til by, fremgår det af en rapport til  

 en FN befolkningskonference i Colombo på Sri Lanka.
Den alvorligst truede by  

 er Mexico City, der i 1950 havde 2,9 millioner indbyggere.
Den vil i år 2000  

 have 31,6 millioner. (AP) 10. Den samlede verdensproduktion af metallet cadmium  

 var 5,5 tusinde tons i 1950. Produktionen blev fordoblet i løbet af de  

 følgende 10 år.
Det antages, at årsproduktionen af cadmium øgedes  

 eksponentielt.
Hvilken årsproduktion af cadmium ville man på denne baggrund forvente, at  

 der var i henholdsvis 1970 og 1980? Det har vist sig, at antagelsen om eksponentiel vækst med fordoblingstiden  

 10 år var i overensstemmelse med de faktiske forhold indtil 1970. Siden 1970  

 har væksten også været eksponentiel, men verdensproduktionen i 1980 blev 50  

 tusinde tons.
 Bestem en forskrift for den funktion, der beskriver den årlige produktion  

 af cadmium som funktion af tiden, angivet i år efter 1950.
 11. Ændringen i prisen på sommerhuse i perioden  

 1970-1980 fremgår af følgende indextal:
 Et sommerhus kostede 125.000 kr. i 1973.
Hvilken pris i 1980 svarer det til? Bestem indextallene for årene 1970-1980, idet indextallene for 1976 sættes  

 til 100.
 12. Det viste klip stammer fra bladet  

 »Management«, august 1984, og handler om udviklingen i ØK's  

 koncernomsætning.
 Bestem på grundlag af oplysningerne i udklippet prisindeks for året 1983,  

 når indeks for året 1973 sættes til 100.
ØK's koncernomsætning udgjorde i 1973 ca. 17.5 mia. kroner, og 10 år  

 senere var omsætningen 16,9 mia. kr.
I denne periode er priserne næsten  

 tredoblede, og målt i 1973-priser er omsætningen derfor faldet dramatisk -  

 fra 17,5 mia. til 6,2 mia. kr.
 13. Et firma havde i 1970 et overskud på 800.000 kr.  

 og i 1980 et overskud på 2,4 millioner kr.
 Det antages, at firmaets overskud i perioden 1970-1980 er vokset  

 eksponentielt.
 Bestem den årlige procentvise vækst i overskuddet (1 dec.).
 Imidlertid har kronens købekraft ændret sig i denne årrække.
Hvis prisindeks for 1970 sættes til 145, er indekstallet 372 for 1980.
 Beregn værdien af overskuddet fra 1970 omsat til 1980-kroner.
 Benyt dette til en ny vurdering af den gennemsnitlige årlige procentvise  

 vækst i firmaets overskud.
14. Pr. 1/1 1982 blev der oprettet en lejekontrakt,  

 hvor den månedlige husleje var 2500 kr.
Det blev aftalt, at huslejen hvert år  

 skulle indeksreguleres efter reguleringspristallet.
Reguleringspristallet var  

 119,1, pr. 1/1 1982, og det var 146,3 pr. 1/1 1985.
Hvor stor var den månedlige husleje pr. 1/1 1985? Bestem reguleringspristallet pr. 1/1 1984, når det oplyses, at huslejen  

 pr. 1/1 1984 var 2903,00 kr.
15. Den seneste udvikling i huspriser og indkomster Tabel 1. Kreditforeningen Danmarks parcelhusindeks.
 Den viste tabel er fra et dagblad og viser Kreditforeningen Danmarks  

 parcelhusindeks.
 En familie bygger et hus, der bliver færdigt i 3. kvartal 84, og de får en  

 1. års nettoboligudgift på 125.700 kr.
Hvor stor ville denne udgift ifølge indekset have været, hvis de havde  

 bygget et år tidligere? Opstil og færdigudfyld en tabel som nedenstående, der giver indeks for  

 samlet anskaffelsessum (hus + grund).
 16. I Skanderborg kommune er vælgerne fordelt på to  

 områder, Skanderborg by og Skanderborg landdistrikt.
 Ved kommunevalget i 1978 fordelte stemmerne sig med 60,6% i Skanderborg by  

 og 39,4% i Skanderborg landdistrikt.
 Partiet Venstre fik 28,4% af stemmerne i Skanderborg by og 39,8% af  

 stemmerne i Skanderborg landdistrikt.
Hvor mange procent af stemmerne fik Venstre i Skanderborg kommune som  

 helhed? Hvor mange procent af Venstres stemmer blev afgivet i Skanderborg by? 17. Inden for AB0-blodtypesystemet er fordelingen  

 således:
 Undersøgelser viser, at mavesår er hyppigst hos personer med blodtype 0.
 Hos 7,3% af de personer, der har blodtype 0, forekommer symptomgivende  

 mavesår, mens det for hver af de andre blodtyper forekommer hos 5,2%.
Hos hvor mange procent af befolkningen forekommer symptomgivende mavesår? Bestem den procentdel af personerne med symptomgivende mavesår, der har  

 blodtype A.
18. Diagnose af sygdommen yverbetændelse hos malkekøer  

 kan foregå ved måling af laktoseindholdet i mælken.
Metoden er imidlertid  

 ikke helt sikker, idet der for raske køer gælder, at 6% af dem vil blive  

 erklæret syge ved anvendelse af metoden, mens 7% af de køer, der har  

 sygdommen, vil blive erklæret raske.
 Et stort antal køer undersøges for yverbetændelse med en sikker, men langt  

 dyrere metode, og det viser sig, 4% af dem lider af yverbetændelse.
Hvilken procentdel af de undersøgte køer ville være blevet erklæret  

 henholdsvis raske og syge, hvis undersøgelsen i stedet var foretaget med  

 laktosemetoden? 19. Ved sidste valg fordelte de afgivne stemmer i en  

 kommune sig på tre afstemningssteder på følgende måde:
afstemningssted I II III Procent af af- givne stemmer 43,7% 24,6% 31,7% Et bestemt parti fik 14,2% af stemmerne ved afstemningssted I, 16,1% af  

 stemmerne ved afstemningssted II og 6,3% af stemmerne ved afstemningssted  

 III.
Hvor mange procent af stemmerne fik partiet i kommunen som helhed? Partiet havde håbet på som helhed at få 13% af stemmerne i kommunen, men  

 resultatet ved afstemningssted III var skuffende.
Hvor mange procent af stemmerne ved afstemningssted III skulle partiet  

 have haft, for at resultatet som helhed var blevet 13%? 20. En fabrik producerer en bestemt vare på to  

 maskiner A og B.
 Produktionen fordeler sig med 62% på maskine A og 38% på maskine B.  

 Imidlertid er 4,1% af varerne produceret på maskine A defekte, mens 9,2% af  

 varerne produceret på maskine B er defekte.
Hvor mange procent af den samlede produktion er defekte? Hvor mange procent af de defekte varer er produceret på maskine B? Man overvejer at forbedre maskine B, så dens fejlprocent nedsættes.
Hvor stor en fejlprocent for maskine B kan man acceptere, hvis den samlede  

 produktion højest må indeholde 5% defekte? 21. En ung mand vil købe en bil på afbetaling.
Han kan  

 betale 15.000 kr. i udbetaling og dernæst 600 kr. pr. måned startende en  

 måned efter købet.
Afbetalingsrenten er 2,25% pr. måned.
Hvor dyr en bil kan han købe, hvis han betaler bilen over 22. - Hvis lønnen og overskuddet af virksomheden ikke  

 kan dække forbruget, forøges gælden hastigt.
Hvis der løbende skal lånes  

 10.000 kroner årligt til dækning af privatforbruget, vil hovedstolen med en  

 rente på 18 procent om året være godt 87.000 kroner efter fem år.
 Udklippet stammer fra en artikel i Aarhus Stifttidende den 28.11.1981 og  

 handler om den situation, hvor en familie må låne til privatforbruget.
 Bestem gælden efter 5 år, og sammenlign med artiklens oplysning om denne.
23. En dreng ønsker at købe en ny cykel.
Han kan  

 betale 500 kr. i udbetaling og 50 kr. om måneden i de efterfølgende 24  

 måneder startende en måned efter købet.
Hvor dyr en cykel kan han købe, når den månedlige rente hos forhandleren  

 er 2 1/2%? 24. I 10 år indsættes hvert år 1500 kr. på en konto,  

 og pengene hæves efter at de sidste 1500 er indsat.
 I hele perioden er renten 8% p.a.
Hvor stort et beløb hæves? 25. Lad os tage et eksempel, hvor kunden køber en ny  

 bil til 80.000 kr.
Den gamle bil indgår i handelen med 20.000 kr., således at  

 der skal finansieres 60.000 kr.
xxx kr. i 36 mdr. hos forhandleren Finansiering hos bilforhandleren vil normalt være over tre år og typisk  

 til en månedlig rente på 2,2%. Køberen i eksemplet skal her betale xxx kr.  

 pr. måned i ydelse.
Renterne er fradragsberettiget, hvilket betyder, at  

 nettoydelsen ved en marginalskatteprocent på 60 bliver 1.725 kr. pr. måned.
 Udklippene er fra en artikel om finansiering af bilkøb i Jyllandsposten  

 den 3. april 1983.
 To steder er et beløb overstreget.
 Bestem dette beløb.
 26. Et pantebrev på 50.000 kr. har en halvårlig rente  

 på 4%.
 De 50.000 kr. forrentes og afdrages med en fast halvårlig ydelse på 3.000  

 kr.
Hvor mange år varer det, inden lånet er afdraget? 27. I det viste udklip fra en brochure gives et  

 afbetalingseksempel ved køb af en reol.
 Det kan antages, at de 6 månedlige betalinger falder med en måneds  

 mellemrum startende en måned efter købet.
 Bestem den månedlige rente i procent (1 dec.).
28. Abonnementsprisen på en bestemt avis er 1024 kr.  

 for et år og 284 kr. for et kvartal.
I begge tilfælde betales forud.
 Der er derfor disse to muligheder for betaling af et års abonnement på  

 denne avis:
Ved kvartalsvis betaling slipper man billigere i første omgang, men skal  

 alt i alt betale et større beløb.
Dette kan opfattes på den måde, at man  

 betaler rente til avisen for at udskyde betalingerne.
 Bestem den procentvise rente pr. kvartal (1 dec.).
29. I det viste udklip fra en brochure gives et  

 afbetalingseksempel ved køb af nogle havemøbler.
Det antages, at de månedlige  

 betalinger falder med en måneds mellemrum startende en måned efter købet.
 Bestem den månedlige rente i procent (1 dec.).
 En køber ønsker i stedet at udbetale 100 kr. og betale resten over 12 mdr.
 Bestem den månedlige betaling, når den månedlige rente skal være uændret.
