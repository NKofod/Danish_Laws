Kendelse fra Pressenævnet i sag nr.  

 33/2001 Sveva Mercatura har ved indehaver [K] klaget til  

 Pressenævnet over en artikel bragt i Modelmagasinet den 1. marts 2001,  

 idet han mener, at god presseskik er tilsidesat.
Af en fire sider lang artikel med overskriften  

"WWW.MODELTOG.DK   en succes eller måske en  

 døgnflue?" fremgik, at "Dette er ikke skrevet for, hverken at genere eller  

 forulempe nogen.
Idéen bag Modeltog.dk er et fantastisk godt tiltag,  

 som er kommet i stand via SVEVA i Ishøj.
Intentionerne var fra starten  

 store og forventningerne ligeså.
Jeg har med mellemrum besøgt  

 siden, og har da også i den sidste tid fanget webmasterens  

 nødråb: SKRIV TIL MIN SIDE! og samtidig skriver han en hel masse  

 om, at det forbavser ham, at der ikke er flere, som besøger siden,  

 skriver til siden og så videre og så videre.
Og jeg vil da gerne  

 give ham ret! Hvorfor er der ikke flere af Jer (modeljernbanefolk), der  

 skriver om de tips, erfaringer og idéer som I gennem årene har  

 samlet og brugt.
Det er oplysninger som kan komme kommende generationer af  

 modeljernbanefolk til gode! Men så hører enigheden vel  

 også op med den gode webmaster, selvfølgelig fordi jeg har en  

 formodning om, at den slags (selvfølgelig) skal formidles gennem de  

 her til lands værende blade.
Og hvorfor så det? 1. Når man bygger, så sker det ikke foran  

 computerskærmen, men så langt væk fra den som overhovedet  

 muligt.
Det blad, hvor byggeprojektet ligger i, kan ligge på bordet i  

 en plasticlomme.
2. Internetopkoblingen er ikke gratis.
Det koster at  

 være på nettet og det går ikke altid lige hurtigt.
Og  

 så længe, at man finde andre ting at bruge sine penge på,  

 så vil Internettet tabe terræn på dette område.
 3. Måske kan man sige, at Internettet er fremtidens  

 kommunikationsforbindelse, men det vil efter alle solemærker og  

 ekspertudsagn vare mere end 50 år, før denne vision er  

 nået.
Vurderingen af Modeltog.dk blev på min foranledning foretaget af dels et par  

 nørder, en datalog og et par uvildige mennesker, som gerne ville  

 være med på spøgen.
Kommentarerne var selvfølgelig  

 spredte, men det skal pointeres, at ingen af de her nævnte personer  

 beskæftiger sig med modeltog overhovedet! Nørderne: Kedelig side uden action.  

 Rullemenuer er da meget skægge, men   Siden lidt langsom  For få  

 billeder, for meget tekst.
Siden er ikke vores kop te   en fast surf on side  

   ikke noget for os.
Datalogen: En meget professionel opbygget side med  

 en masse smarte detaljer.
Siden er lækker nok, men en anelse langsom,  

 hvilket nok skyldes, at der er animerede reklamer i toppen, hvilket for  

 øvrigt er det eneste skæmmende element på siden.
Generelt  

 en side med mange smarte, brugbare detaljer.
Hvis man interesserer sig for  

 modeltog, burde den nok være lidt anderledes, idet det kan tage lidt  

 lang tid at finde det, man søger, og der er ikke nogen steder, hvor  

 der i rene ord står noget om modeltog og hvad det kan bruges til.
De uvildige: Det siger os ikke ret meget, og det  

 kan være svært at finde noget, der kan være interessant at  

 læse.
Siden er lidt "tam" at komme ind på.
Det er ikke der, at vi  

 skal finde inspiration til at starte op med modeljernbane! Ovenstående er en helt uvildig undersøgelse,  

 foranlediget af en forespørgsel herfra, for at høre, hvad folk,  

 som ikke kører modeljernbane syntes, og samtidig for at se om den kan  

 "skræmme" folk væk fra det at begynde at interessere sig for  

 modeljernbaner, hvilket den tilsyneladende kan.
Et forslag kunne være, at webmaster begyndte at interessere sig  

 for, hvad der sker i den danske modeljernbaneverden.
På det sidste er  

 der kommet et hav af nyheder, f.eks.
D-maskinen, CM-vogne, My'ere og en masse  

 andre ting.
Disse ting er svære at finde på siden, men hvis man  

 satte et kraftigt fokus på disse nye ting, ville interessen helt  

 sikkert blive større og bedre for siden.
En anden ting, som kunne  

 være fornyende kunne så måske være nogle billeder og  

 ikke blot en rød side med en hel masse "kliksteder"   det synes jeg  

 selv er kedeligt, og kører hurtigt træt i denne form for  

 hjemmesider.
Jeg kunne måske også tænke mig, at man tog  

 nogle temaopdelte emner op, som kunne inspirere kommende modeljernbanefolk.  

 Det kunne være et tema, som epoke III-materiellet på DSB's spor,  

 godstog, udvekslingen mellem DSB og privatbanerne og så videre.
Men  

 således, at man kan hente inspiration og lyst til at komme i gang med  

 modeljernbanen.
Vi kan hurtigt nok jage folk væk fra vores kære  

 hobby, og gennemsnitsalderen er høj nok i forvejen, så det ville  

 da være dejligt, hvis man kunne få de unge til at  

 beskæftige sig med modeljernbaner.
Jeg ved, at bladet her har sat  

 adskillige unge mennesker i gang med at køre modeljernbane.
De siger,  

 oven i købet: "Det er meget sjovere end at sidde og glo på  

 computeren", så jeg kan omvendt godt se, hvilke modsætninger, der  

 ligger i denne problemstilling.
Generel brug af Internettet er da en udmærket idé, og man kan da  

 selvfølgelig skrive en masse gode tips og idéer ud på sin  

 printer, når man finder dem.
Men jeg tror omvendt på, at det vil  

 vare mange år, før Internettet bliver hver mands eje, og dermed  

 stedet, hvor man finder sit læsestof om modeljernbaner.
Det er da  

 selvfølgelig også et udmærket sted at få kontakt med  

 andre, der har interessen for tog og modeljernbaner, men som hygge, der tror  

 jeg ikke på en fremtid.
Men her til slut, så vil jeg da opfordre Jer alle  

 sammen til at gå ind på www.modeltog.dk, og derefter  

 foretage Jeres egen vurdering af siden.
Måske kunne vi  

 efterfølgende få en debat i gang om, hvilken betydning  

 Internettet kan få for modeljernbanehobbyen i fremtiden.
Når det  

 er gjort, så send et par ord her til bladet, og når du er inde  

 på www.modeltog.dk, så send din uforbeholdne mening til  

 webmaster   han kan sagtens tåle at høre den." I artiklen var to steder indsat et billede af klagers  

 internetside.
Under det ene billede var anført:
"Ovenfor ses startsiden på www.modeltog.dk.  

 Siden er ganske overskuelig, men det kan tage lang tid, før man er  

 inde på den." Klager har klaget over nævnte artikel, da han  

 finder, at den flere steder ikke opfylder reglerne for god presseskik, dels  

 ved udokumenterede påstande, dels ved direkte usandheder, dels ved  

 postulater, som bygger på manglende research, hvorved hele artiklen i  

 dens spredning derfor bliver direkte skadevoldende for www.modeltog.dk.
 Klager har nærmere blandt andet anført, at  

 han som minimum burde være orienteret om artiklens fremkomst eller  

 måske endnu bedre, at bladet forlods havde drøftet indholdet med  

 ham, som så havde været i stand til at "cleare" og  

 forklare om baggrunden og rette helt åbenlyse misforståelser og  

 urigtigheder.
 Klager har endvidere anført, at artiklen ikke er  

 objektiv, idet artiklens forfatter anfører, at han har en formodning  

 for, at oplysninger om tips, erfaringer og ideer "(selvfølgelig)  

 skal formidles gennem de her til lands værende blade".
Klager har herudover anført, at bladet har lovet  

 ham personoplysninger på det panel, der har vurderet hjemmesiden, idet  

 han gerne vil have lov til at bedømme disse personers faglige  

 kvalifikationer.
Klager har dog ikke modtager disse personreferencer.
Klager har videre anført, at bladet sætter  

 personer uden interesse for hobbyfag til at vurdere en decideret  

 hobbyfagside.
Bladet burde have forudset, at personer uden interesse for  

 hobbyfagområdet naturligvis ikke vil fatte interesse for samme.
Klager  

 tager afstand fra udsagnet i artiklen om, at siden skulle kunne  

 "skræmme folk væk", idet udsagnet kun kan ses som  

 decideret konkurrenceforskrækkelse.
At udsagnet er forkert, vil klager  

 om nødvendigt kunne underbygge med mange positive indkomne @-mails til  

 www.modeltog.dk om folks genopståede interesse for hobbyen efter, at  

 www.modeltog.dk kom Inet-on-line.
Klager har endvidere anført, at afsnittet "Et  

 forslag", hvor redaktøren giver læserne en masse gode  

 forslag til, hvorledes hjemmesiden burde være bygget op, og i  

 særdeleshed, hvilket stof vi burde skrive om, tydeligt bærer  

 præg af redaktørens totale mangel på research, idet de  

 nævnte emner er bragt på hjemmesiden for længe siden.
Hvad  

 værre er, beviser det med al ønskelig tydelighed  

 redaktørens modvilje mod www. modeltog.dk og totale mangel på  

 indsigt i, hvorledes en stor og om sig gribende Internet site  

 nødvendigvis logistisk må bygges op.
 Klager har herudover anført, at han har meddelt  

 bladet, at han ikke har til sinds at vente tre måneder på en  

 eventuel debat om emnet i bladet, da klager på grundlag af  

 omstændighederne i det allerede skrevne kunne formode, at en  

 efterfølgende debat ville blive temmelig ensidigt bragt i bladet.
Klager har sammenfattende vedrørende den  

 pågældende artikel anført, at hele artiklen bærer  

 uagtet pæne "pak-ind-ord og floskler"   et umiskendeligt  

 præg af "konkurrence- og teknologiforskrækkelse" samt  

 en total og aldeles mangel på viden om internettet som en del af  

 fremtidens formidlingsmedie og en generel nedladenhed over for  

 www.modeltog.dk.
Klager anser endvidere hele artiklens hovedformål som  

 værende at "forskrække" bladets læsere til at  

 holde sig væk fra hjemmesiden under dække af meget  

 løseligt dokumenterede påstande og visse steder deciderede  

 usandheder   alt sammen "pakket pænt ind" i en  

 sammenhæng, således at bladets læsere bibringes den tro, at  

 hjemmesiden er en useriøs "spøg/døgnflue".  

 Dette er yderst uheldigt, da spredningen af artiklen som oftest vil  

 foregå via modeltogsentusiaternes indbyrdes møder i f.eks.  

 klubber osv., hvor én klub eller ét medlem måske holder  

 bladet, men hvor efterfølgende et større antal personer gennem  

 lån af bladet vil kunne læse denne negative artikel med  

 større skadeforvoldelse til følge.
Klager har desuden i sin klage oplyst, at han har lagt  

 artiklen ud på sin hjemmeside med sine medfølgende kommentarer,  

 idet han mener, at der er hjemmel hertil i § 22 om lov om ophavsret, og har i  

 den forbindelse anmodet om Pressenævnets vurdering af dette.
Klager har  

 i samme forbindelse anført, at artiklen i bladet er bragt uden, at han  

 er blevet spurgt om f.eks. brug af sidebillede fra hjemmesiden.
Endvidere er  

 de sider, der er bragt i bladet, helt klart beskåret således, at  

 www.modeltog.dk ©-angivelsen i bunden mangler på begge.
 Bladet har indledningsvis anmodet om, at klagen afvises  

 som ubegrundet.
 Bladet har anført, at anmeldelsen omtaler de  

 fordele og ulemper, som bladet har fundet ved hjemmesiden og er holdt i et  

 almindeligt pænt og ordentligt sprog og rummer hverken "direkte  

 usandheder", "udokumenterede påstande" eller  

 "postulater, som bygger på manglende research", som kan skade  

 klagers hjemmeside.
Bladet har endvidere gjort gældende, at bladet  

 normalt ikke forelægger anmeldelser til udtalelse/godkendelse inden  

 offentliggørelse.
Bladet bekendt er der heller ikke andre, der  

 følger en sådan fremgangsmåde.
At klager er sur over  

 artiklen skyldes, at han ikke er enig i indholdet.
Dette fremgår klart  

 af det, som klager har fremført over for Pressenævnet, hvor  

 klager forsøger at fremsætte sine egne negative tolkninger af  

 bladets tekst og forsøger at forklare, hvor dygtig klager er, og hvor  

 stor succes hjemmesiden er.
Dette betyder imidlertid ikke, at artiklen derved  

 er i strid med god presseetik, og der er ikke i klagers kritikpunkter  

 påvist nogen overtrædelse af de etiske regler.
Bladet har herudover anført, at artiklen, som det  

 fremgår af teksten, blev til i samarbejde med forskellige personer, som  

 bladet bad se på siden og komme med en mening.
Bladet ville oprindeligt  

 have oplyst klager om, hvem disse personer er, selv om klager ikke har krav  

 herpå, men på grund af de fremsatte trusler om erstatning og  

 retsforfølgelse osv. har bladet valgt at lade sine kilder forblive  

 anonyme, idet bladet har anmodet dem om selv om at kontakte klager, hvis de  

 ønskede det.
Bladet ved ikke, om det er sket.
Bladet har tilbudt  

 klager spalteplads til et svar, hvilket han dog har afvist.
Bladet har endvidere anført, at den illustration,  

 bladet bragte i artiklen, er et "klip" af hjemmesidens forside som  

 et naturligt led i anmeldelsen, akkurat som hvis bladet havde bragt et  

 billede af forsiden af en anmeldt bog eller lignende.
Det er korrekt, at der  

 på hjemmesiden er en copyrightbestemmelse, som ikke er med i billederne  

 i bladet, men det fremgår klart af artiklen, hvem hjemmesiden  

 tilhører, og billederne bringes i direkte sammenhæng hermed.
Alt  

 dette ligger inden for citatretten, og klager kan ikke kræve betaling  

 herfor.
Bladet har endelig anført, at bladet har  

 krævet klager betaling for dennes brug af artiklen på  

 hjemmesiden.
Bladets artikel bringes her i sin helhed - oven i købet  

 med klagers kommentarer skrevet hen over.
Artiklen blev sat på  

 hjemmesiden efter, at bladet havde meddelt klager, at man havde copyright  

 på materialet, og at bladet ville kræve betaling, hvis klager  

 brugte den.
Bladets regning blev da også prompte betalt.
 I sagens behandling har følgende  

 nævnsmedlemmer deltaget: Axel Kierkegaard, Aage Lundgaard, Ulrik  

 Holmstrup og Ole Askvig.
 Pressenævnet udtaler:
Pressenævnet bemærker indledningsvis, at  

 nævnet ikke har kompetence til at behandle spørgsmålet om,  

 hvorvidt Modelmagasinet har overtrådt regler om ophavsret i relation  

 til den påklagede artikel, eller hvorvidt klager har været  

 berettiget til at lægge artiklen ud på sin hjemmeside.
Disse  

 spørgsmål henhører under domstolene.
 Anmeldelser - heriblandt anmeldelser af hjemmesider - er  

 udtryk for anmelderens subjektive oplevelse, og Pressenævnet kan ikke  

 tage stilling til sådanne forhold.
 Nævnet finder derfor ikke grundlag for at kritisere  

 Modelmagasinet i denne sag.
 Afsagt den 30. maj 2001.
