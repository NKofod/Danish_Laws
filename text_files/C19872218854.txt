(Til de højere  

 uddannelsesinstitutioner, Danmarks Journalisthøjskole, Teknika og Danmarks edb-center for  

 forskning og uddannelse - UNI C) Hermed fremsendes Finansministeriets cirkulæreskrivelse LP. nr. 84/87 af  

 17. juli 1987 om tjenestemænd, der har bestået forvaltningsfaglig  

 afgangseksamen (FA) fra Danmarks Forvaltningshøjskole.
Som det fremgår af cirkulæreskrivelsen, har Finansministeriet overladt til  

 vedkommende ministerium m.v. efter aftale med CO II eller den organisation,  

 som CO II bemyndiger hertil, at foretage omklassificering af en tjenestemand,  

 der har bestået FA, og som har overtaget væsentlig mere kvalificerede  

 arbejdsopgaver.
Det fremgår endvidere, at sådanne omklassificeringer er  

 personlige, og at stillingen ved ledighed henføres til den lønramme, som var  

 gældende forud for omklassificeringen.
 Den Undervisningsministeriet således meddelte bemyndigelse delegeres  

 herved med virkning fra den 17. juli 1987 til institutionerne.
I medfør af 4. sidste afsnit i cirkulæreskrivelsen anmodes institutionerne  

 om 1. marts og 1. september, første gang dog 14. september 1987, til  

 Undervisningsministeriet - under henvisning til j.nr. 1985-4870-2 - at  

 foretage indberetning om de i den forløbne periode indgåede aftaler med de i  

 cirkulæreskrivelsen foreskrevne oplysninger.
Indberetningen bedes fremsendt  

 til Undervisningsministeriet i 3 eksemplarer.
 Kopi af Finansministeriets nu ophævede cirkulæreskrivelse af 31. januar  

 1975 vedlægges til orientering.
 P.m.v.
 e.b.
Ruth Jensen fm.
Bilag.
Bilaget er udeladt her.
