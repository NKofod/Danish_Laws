Bekendtgørelse om undtagelse af selskaber fra lov om offentlighed i forvaltningen I medfør af § 4, stk. 2, i lov nr. 606 af 12. juni 2013 om offentlighed i forvaltningen og efter forhandling med justitsministeren og KL fastsættes:
 § 1. Lov om offentlighed i forvaltningen finder ikke anvendelse på KommuneKredit.
 § 2. Bekendtgørelsen træder i kraft den 1. februar 2019.
 Stk. 2. Bekendtgørelse nr. 1579 af 17. december 2013 ophæves.
 Stk. 3. Kombit A/S, der var omfattet af bekendtgørelse nr. 1579 af 17. december 2013, men som ikke er omfattet af denne bekendtgørelse, vil være omfattet af lov om offentlighed i forvaltningen fra den 1. februar 2019.
 Stk. 4. Adgangen til aktindsigt efter stk. 3 gælder ikke for dokumenter, der før den 1. februar 2019 er indgået til eller oprettet af Kombit A/S.
