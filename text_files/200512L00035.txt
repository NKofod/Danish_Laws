Fremsat den 13. oktober 2005 af  

 finansministeren (Thor Pedersen) Forslag til Lov  

 om ændring af lov om tjenestemandspension (Bevarelse af  

 tillæg til visse pensionister til det 67. år og beregning af pension til  

 tjenestemænd  

 med lavere pligtig afgangsalder end 70 år) § 1 I lov om tjenestemandspension, jf. lovbekendtgørelse nr.  

 230 af 19. marts 2004, som ændret ved § 3 i lov nr. 527 af 24. juni  

 2005,  

 foretages følgende ændringer:
 1.  


  

 § 6, stk. 4, 1. pkt.,  

  

 affattes  

 således:
»Der ydes tillæg i henhold til stk. 3 til det 67. år til  

 egenpensionister, der er afskediget på grund af helbredsbetinget  

 utjenstdygtighed, er fratrådt den 1. juli 1999 eller tidligere, har fået  

 tilkendt førtidspension efter lov om social pension før den 1. juli 1999 og  

 fylder 65 år den 1. juli 2004 eller senere.« 2.  

  

 I  

  

 § 6  

  

 indsættes som nyt stk. 7:
»  

 Stk. 7.  

  

 Pensionen nedsættes dog ikke efter  

 stk. 6, når en tjenestemand begærer afsked efter den aldersgrænse for  

 pligtig afgang, der er aftalt i medfør af § 29 i lov om tjenestemænd,  

 men  

 inden en individuelt aftalt højere aldersgrænse.« Stk. 7 bliver herefter stk. 8.
 3.  

  

 I  

  

 § 12, stk. 2,  

  

 indsættes som 2. pkt.:
»Til ægtefællepensionister efter tjenestemænd eller pensionerede  

 tjenestemænd på Færøerne, der er ansat i deres stilling før 1. juli 1999,  

 ydes  

 tillægget, indtil ægtefællepensionisten opnår folkepensionsalderen, dog  

 længst  

 til det 67. år.« 4.  


  

 § 17  

  

 affattes således:
 »  

 § 17.  

  

 Pensionen efter § 6 og § 12  

 fastsættes på grundlag af den pensionsalder, tjenestemanden ville have opnået  

 ved tjeneste indtil sit fyldte 70. år, når den pågældende afskediges efter at  

 være fyldt 60 år, men inden sit fyldte 70. år, som følge af at den pågældende  

 har nået aldersgrænsen for pligtig afgang.
Stk. 2.  

  

 Bestemmelsen i stk. 1  

 finder også anvendelse, når en tjenestemand afskediges eller søger sig  

 afskediget efter den aldersgrænse for pligtig afgang, der er aftalt i medfør  

 af  

 § 29 i lov om tjenestemænd, men inden en individuelt aftalt højere  

 aldersgrænse.« § 2 Stk. 1.  

  

 Loven træder i kraft den 1.  

 januar 2006.
Stk. 2.  

  

 § 1, nr. 2 og 4, har  

 virkning for tjenestemænd, der 1. april 2005 eller senere indgår individuel  

 aftale om en højere pligtig afgangsalder end den, der er aftalt centralt  

 eller  

 decentralt Stk. 3.  

  

 § 1, nr. 3, har virkning  

 fra den 1. juli 2004.
Bemærkninger til lovforslaget Almindelige bemærkninger 1. Lovforslagets baggrund og indhold Lovforslaget er hovedsagelig en opfølgning på aftale- og  

 overenskomstforhandlingerne i staten i 2005.
1.1. Udvidet ordning for tillæg til pensionen til  

 det 67. år for visse svagelighedspensionerede tjenestemænd Efter en overgangsordning i lov om tjenestemandspension  

 bevarer 2 årgange af svagelighedspensionerede tjenestemænd med en  

 folkepensionsalder  

 på 65 år under visse betingelser et tillæg til pensionen (under 65-års  

 tillæg)  

 til det 67. år.
 Det foreslås, at denne overgangsordning udvides til at  

 omfatte alle svagelighedspensionerede tjenestemænd, der har en  

 folkepensionsalder  

 på 65 år, og som opfylder lovens øvrige betingelser.
 Der henvises i øvrigt til pkt. 2 nedenfor.
1.2. Pensionsberegning for tjenestemænd med en  

 pligtig afgangsalder, der er lavere end 70 år Pensionen til tjenestemænd, der har en lavere pligtig  

 afgangsalder end 70 år, beregnes efter en særregel i loven på grundlag af en  

 pensionsalder, som er fremregnet til det 70. år.
 Det foreslås, at den særlige pensionsberegning også  

 anvendes i tilfælde, hvor der individuelt er aftalt en højere aldersgrænse  

 for  

 fratræden, men hvor tjenestemanden fratræder, før denne aldersgrænse er nået.  

 Dette gælder uanset afskedsårsag.
Der foreslås tillige en justering af reglerne om fradrag  

 for førtidspensionering.
Justeringen betyder, at tjenestemanden undgår  

 førtidspensionsfradrag i tilfælde, hvor pågældende fratræder, inden den  

 individuelt  

 aftalte højere aldersgrænse er nået.
 Der henvises i øvrigt til pkt. 3 nedenfor.
1.3. Indførelse af tillæg til pensionen til det 67.  

 år for visse ægtefællepensionister på Færøerne Det foreslås, at ægtefæller efter tjenestemænd eller  

 pensionerede tjenestemænd på Færøerne, der er ansat i deres stilling før 1.  

 juli 1999, bevarer tillægget til pensionen (under 65-års tillægget) til det  

 67.  

 år som følge af, at folkepensionsalderen på Færøerne er 67 år.
 Der henvises i øvrigt til pkt. 4 nedenfor.
2. Udvidet ordning for tillæg til pensionen til det  

 67. år for visse svagelighedspensionerede tjenestemænd 2.1. Gældende regler I henhold til § 6, stk. 3, i lov om  

 tjenestemandspension får tjenestemandspensionister et tillæg til pensionen,  

 som  

 falder væk, når pensionisten fylder 65 år (under 65-års tillæg).
Efter lovens § 6, stk. 4, 1. pkt., bevarer visse  

 svagelighedspensionerede tjenestemænd dog tillægget til det 67. år.  

 Betingelserne er, at pensionisten 1)  

 	  

 er afskediget på  

 grund af helbredsbetinget utjenstdygtighed, 2)  

 	  

 er fratrådt den 1.  

 juli 1999 eller tidligere, 3)  

 	  

 har fået tilkendt  

 førtidspension efter lov om social pension før denne dato og 4)  

 	  

 fylder 65 år i  

 perioden 1. juli 2004 til 30. juni 2006.
 Tjenestemandspensionen beregnes som en procentdel af den  

 pensionsgivende løn efter en særlig vægtet optjening (procentpension).  

 Tjenestemandspensionister,  

 der ikke har nået folkepensionsalderen, får et tillæg til procentpensionen.  

 Tillægget falder væk ved opnåelse af folkepensionsalderen.
I 1999 blev folkepensionsalderen nedsat fra 67 år til 65 år  

 for personer, der fylder 65 år den 1. juli 2004 eller senere.
Som konsekvens  

 heraf blev lov om tjenestemandspension ændret, så tjenestemandspensionister i  

 denne aldersgruppe får tillægget til det 65. år, jf. lov nr. 346 af 2. juni  

 1999.
 Den gældende overgangsordning i lovens § 6,  

 stk. 4, 1. pkt., om bevarelse af tillægget til det 67. år for 2 årgange  

 af  

 svagelighedspensionerede tjenestemænd blev indført ved lov nr. 1041 af 17.  

 december 2002. Lovændringen var et led i opfølgningen på aftale- og  

 overenskomstforhandlingerne i 2002.
2.2. Finansministeriets overvejelser Nedsættelsen af aldersgrænsen fra 67 til 65 år for  

 tillægget til pensionen indebærer normalt en økonomisk fordel for  

 tjenestemandspensionister,  

 da folkepensionens grundbeløb beløbsmæssigt overstiger tillægget til  

 procentpensionen.
For svagelighedspensionerede tjenestemænd, der får  

 førtidspension efter lov om social pension, medfører nedsættelsen af  

 aldersgrænsen derimod en indtægtsnedgang.
Det skyldes, at folkepensionens  

 grundbeløb beløbsmæssigt svarer til grundbeløbet i den sociale pension, som  

 falder væk ved overgangen til folkepension.
 Afgrænsningen af den personkreds, som er omfattet af den  

 gældende overgangsordning, beroede dels på en afvejning af de forventninger,  

 en  

 tjenestemand kan have på baggrund af de regler, der gælder på relevante  

 tidspunkter, dels på en afvejning af den tid, en person har til at indrette  

 sig  

 på konsekvenserne af en ændret lovgivning.
Ved aftale- og overenskomstforhandlingerne i 2005 blev den  

 pensionsretlige stilling for svagelighedspensionerede tjenestemænd med en  

 folkepensionsalder  

 på 65 år på ny drøftet.
Pensionister, der fylder 65 år efter den 30. juni  

 2006,  

 er ikke omfattet af overgangsordningen.
De vil imidlertid opleve det samme  

 indtægtstab, når de som 65-årige overgår til folkepension i modsætning til  

 den  

 »almindelige« tjenestemandspensionist, som ikke får social pension, og som  

 derfor oplever en forbedret økonomi ved at få folkepension 2 år tidligere.
I forbindelse med nedsættelsen af folkepensionsalderen blev  

 der etableret en overgangsordning i lov om social pension.
Overgangsordningen  

 gælder for personer, der fylder 60 år den 1. juli 1999 eller senere, og som  

 har  

 fået tilkendt førtidspension eller invaliditetsydelse med virkning fra før  

 den  

 1. januar 2002. Det er yderligere en betingelse, at de umiddelbart inden  

 overgangen til folkepension har modtaget førtidsbeløb, invaliditetsbeløb  

 eller  

 erhvervsudygtighedsbeløb.
Overgangsordningen indebærer, at de nævnte personer  

 bevarer disse tillæg til førtidspensionens grundbeløb til det 67. år.
Staten  

 afholder udgifterne til de bevarede tillæg.
 På denne baggrund finder Finansministeriet det samlet set  

 rimeligt at udvide den eksisterende overgangsordning, så ingen af gruppens  

 svagelighedspensionerede tjenestemænd, som før nedsættelsen af  

 folkepensionsalderen  

 havde udsigt til at få tillægget frem til det 67. år, rammes af  

 indtægtsnedgang  

 som følge af bortfald af tillægget 2 år tidligere.
Finansministeren gav derfor som led i aftale- og  

 overenskomstforhandlingerne i 2005 tilsagn om at søge lov om  

 tjenestemandspension  

 ændret med henblik på at udvide overgangsordningen, så den kommer til at  

 omfatte hele gruppen.
Udgiften hertil er indeholdt i den samlede økonomiske  

 ramme for overenskomstforliget 2005.
3. Pensionsberegning for tjenestemænd med en  

 pligtig afgangsalder, der er lavere end 70 år 3.1. Gældende regler Tjenestemænd afskediges fra udgangen af den måned, hvori de  

 fylder 70 år eller opnår den alder, der efter den øvrige lovgivning er  

 foreskrevet som aldersgrænse for vedkommende stilling, eller opnår den alder  

 over  

 60 år, som i medfør af § 45 i lov om tjenestemænd er fastsat ved aftale,  

 jf. § 29 i lov om tjenestemænd.
Efter § 17 i lov om tjenestemandspension gælder der  

 særlige regler for beregning af pension til tjenestemænd, som bliver  

 afskediget  

 efter at være fyldt 60 år, men inden det fyldte 70. år som følge af, at de  

 har  

 nået den aldersgrænse, der gælder for vedkommende stilling.
Pensionen til  

 disse  

 tjenestemænd bliver beregnet på grundlag af den pensionsalder, de ville have  

 opnået ved tjeneste indtil 70 års alderen.
 Bestemmelsen skal sikre, at tjenestemænd med en pligtig  

 afgangsalder, der er lavere end 70 år, ikke stilles ringere pensionsmæssigt  

 som  

 følge af den lavere aldersgrænse.
Efter lovens § 6, stk. 6, skal pensionen  

 nedsættes, når en tjenestemand begærer afsked efter at være fyldt 60 år, men  

 inden det 65. år eller den lavere alder, ved hvilken han skulle have været  

 afskediget.
Nedsættelsen sker i forhold til den tid, der står tilbage, indtil  

 tjenestemanden fylder 65 år eller opnår den lavere alder, ved hvilken han  

 skulle have været afskediget.
3.2. Finansministeriets overvejelser Visse grupper af tjenestemænd har en lavere pligtig  

 afgangsalder end 70 år i medfør af centralt eller decentralt indgåede  

 aftaler.  

 Således er den pligtige afgangsalder for store grupper af tjenestemænd i  

 politiet og kriminalforsorgen 63 år.
For store grupper af tjenestemænd i  

 forsvaret er den pligtige afgangsalder 60 år.
Ved aftale- og overenskomstforhandlingerne i 2005 blev der  

 opnået enighed om, at aftaler om lavere pligtig afgangsalder kan fraviges ved  

 individuel aftale mellem ansættelsesmyndigheden og den enkelte tjenestemand.  

 Finansministeriet fandt, at der burde være mulighed for at sætte  

 aldersgrænsen  

 op i tilfælde, hvor såvel tjenestemanden som ansættelsesmyndigheden har  

 interesse  

 i, at ansættelsesforholdet opretholdes.
Efter forhandlingsresultatet kan der  

 individuelt aftales en højere pligtig afgangsalder end den, der er aftalt  

 centralt eller decentralt.
De nærmere kriterier herfor fastlægges efter  

 forhandlingsresultatet  

 i en rammeaftale mellem Finansministeriet og vedkommende  

 forhandlingsberettigede organisation.
Forhandlingsresultatet forudsatte en ændring af  

 bestemmelsen i lovens § 17, så den også kan anvendes på tjenestemænd,  

 der  

 indgår individuel aftale om en højere pligtig afgangsalder.
Formålet med  

 forslaget er at sikre den enkelte tjenestemand en uændret retsstilling med  

 hensyn til pensionsberegning.
 Der er tillige behov for en justering af reglerne om  

 fradrag for førtidspensionering i lovens § 6, stk. 6, så det  

 sikres,  

 at tjenestemanden ikke får forringet sin pensionsmæssige stilling ved at  

 indgå  

 en aftale om en højere pligtig afgangsalder.
4. Indførelse af tillæg til pensionen til det 67.  

 år for visse ægtefællepensionister på Færøerne 4.1. Gældende regler Efter § 6, stk. 3, i lov om tjenestemandspension  

 ydes der et tillæg til pensionen, indtil tjenestemandspensionisten fylder 65  

 år.
 Tjenestemænd, der er pensioneret fra en stilling på  

 Færøerne, og som er ansat i denne stilling før den 1. juli 1999, får  

 tillægget  

 efter § 6, stk. 3, indtil opnåelse af folkepensionsalderen, dog  

 længst indtil det 67. år, jf. lovens § 6, stk. 4, 2. pkt.
Den særlige regel for statens tjenestemænd på Færøerne blev  

 indført ved lov nr. 1041 af 17. december 2002 som opfølgning på aftale- og  

 overenskomstforhandlingerne i 2002, hvor spørgsmålet om en overgangsordning  

 for  

 tjenestemænd på Færøerne var inddraget.
Baggrunden var, at  

 folkepensionsalderen  

 på Færøerne fortsat er 67 år.
Der blev imidlertid ikke indført en tilsvarende regel om  

 bevarelse af tillægget for ægtefællepensionister efter sådanne tjenestemænd  

 på  

 Færøerne.
Det betyder, at ægtefællepensionister ikke er ligestillet med  

 pensionerede  

 tjenestemænd.
4.2. Finansministeriets overvejelser Det er Finansministeriets opfattelse, at der bør søges gennemført  

 en ligestilling mellem tjenestemandspensionister på Færøerne og  

 ægtefællepensionister efter disse, da samme hensyn gør sig gældende for  

 ægtefællepension  

 med hensyn til bevarelse af tillæg.
Det foreslås derfor at udvide ordningen  

 til  

 også at omfatte ægtefæller efter disse tjenestemænd for at rette op på den  

 utilsigtede virkning af lovændringen i 2002.
5. Økonomiske konsekvenser for det offentlige De samlede statsudgifter ved gennemførelse af lovforslagets  

 § 1, nr. 1, om bevarelse af tillæg til pensionen til det 67. år for  

 visse  

 svagelighedspensionerede tjenestemænd forventes at udgøre ca. 153 mio. kr.  

 over  

 en periode på 30 år.
Lovforslaget, som er finansieret inden for den samlede  

 økonomiske ramme for aftale- og overenskomstforliget 2005 på det statslige  

 område, får først virkning fra 2006, hvor den samlede merudgift forventes at  

 udgøre 3,1 mio. kr.
I 2007, 2008 og 2009 anslås merudgiften til henholdsvis  

 9,3  

 mio. kr., 12,7 mio. kr. og 12,9 mio. kr.
 De statslige udgifter som følge af lovforslagets § 1,  

 nr. 3, om tillæg til pensionen til visse ægtefællepensionister på Færøerne  

 skønnes at være ubetydelige.
 Lovforslaget vedrører ikke kommunale tjenestemænd, men  

 tilsvarende ændring som i § 1, nr. 1, er aftalt for kommunale  

 tjenestemænd  

 ved aftale- og overenskomstforhandlingerne i 2005 på det kommunale område.
6. Forholdet til EU-retten Lovforslaget indeholder ikke EU-retlige aspekter.
 7. Høring m.v.
 Lovforslaget har været sendt til høring hos  

 Centralorganisationernes Fællesudvalg, Statsansattes Kartel, Stats- og  

 Kommunalt Ansattes Forhandlingsfællesskab, Akademikernes Centralorganisation,  

 Domstolsstyrelsen, KL, Amtsrådsforeningen, Københavns Kommune, Frederiksberg  

 Kommune, Kommunernes Lønningsnævn, Hovedstadens Sygehusfællesskab, Kommunale  

 Tjenestemænd og Overenskomstansatte, Københavns og Frederiksbergs  

 Fællesrepræsentation, Forhandlingsfællesskabet for Hovedstadens  

 Sygehusfællesskab,  

 Færøernes Landsstyre og Grønlands Hjemmestyre.
 Lovforslaget har i henhold til § 48 i lov om  

 tjenestemænd været forhandlet med tjenestemændenes centralorganisationer.
Vurdering af konsekvenser af lovforslaget Positive  

  

 konsekvenser/mindreudgifter Negative  

  

 konsekvenser/merudgifter Økonomiske konsekvenser for stat, kommuner og  

 amtskommuner Ingen De samlede statsudgifter forventes at udgøre ca.153 mio.  

 kr. over 30 år.
Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige aspekter Bemærkninger til lovforslagets enkelte bestemmelser Til § 1 Til nr. 1 Efter lovens § 6, stk. 4, 1. pkt., gælder  

 overgangsordningen om bevarelse af tillægget (under 65-års tillægget) til det  

 67. år for tjenestemænd, der fylder 65 år i perioden 1. juli 2004 til 30.  

 juni  

 2006. Det foreslås, at begrænsningen til tjenestemænd, der fylder 65 år i  

 perioden frem til 30. juni 2006, udgår.
Ordningen kommer derved til at  

 omfatte  

 alle svagelighedspensionerede tjenestemænd, der fylder 65 år den 1. juli 2004  

 eller senere, og som opfylder de øvrige gældende betingelser om  

 afskedstidspunkt  

 og tidspunkt for tilkendelse af førtidspension efter lov om social pension.
Til nr. 2 Efter lovens § 6, stk. 6, 1. pkt., nedsættes  

 pensionen til en tjenestemand, der begærer afsked efter at være fyldt 60 år,  

 i  

 forhold til den tid, der står tilbage, indtil han fylder 65 år eller opnår  

 den  

 lavere alder, ved hvilken han skulle have været afskediget.
 For en tjenestemand, der har indgået en individuel aftale  

 om en højere pligtig afgangsalder, vil bestemmelsen medføre, at der skal  

 beregnes førtidspensionsfradrag i pensionen, hvis den pågældende begærer  

 afsked  

 på et tidspunkt, der ligger efter den aldersgrænse, der er aftalt centralt  

 eller decentralt, men inden den pågældende har nået den individuelt aftalte  

 højere  

 aldersgrænse.
 Det foreslås at indsætte et nyt stk. 7, som sikrer, at  

 tjenestemanden ikke får forringet sin pensionsmæssige stilling i tilfælde,  

 hvor  

 der individuelt er aftalt en højere aldersgrænse, men hvor den pågældende  

 ønsker at fratræde, før denne aldersgrænse er nået.
Til nr. 3 Det foreslås, at ægtefæller efter tjenestemænd eller  

 pensionerede tjenestemænd på Færøerne, der er ansat i deres stilling før 1.  

 juli 1999, bevarer tillægget til pensionen (under 65-års tillægget) til det  

 67.  

 år som følge af, at folkepensionsalderen på Færøerne er 67 år.
 Hvis en ægtefællepensionist, der er omfattet af forslaget,  

 tager bopæl i Danmark og dér er berettiget til folkepension før det 67. år,  

 bortfalder tillægget.
 Det foreslås, at bestemmelsen har virkning fra 1. juli  

 2004, hvor nedsættelsen af folkepensionsalderen trådte i kraft, jf.  

 forslagets  

 § 2, stk. 3.
Til nr. 4 Efter lovens § 17 fastsættes pensionen til en  

 tjenestemand, der bliver afskediget efter at være fyldt 60 år, men inden sit  

 fyldte 70. år, som følge af, at han har nået den aldersgrænse, der gælder for  

 vedkommende stilling, på grundlag af den pensionsalder, han ville have opnået  

 ved tjeneste indtil 70 års alderen.
 Der foreslås en ændret affattelse af bestemmelsen, så den  

 tager højde for individuelle aftaler om en højere pligtig afgangsalder.
 Endvidere foreslås, at der indsættes et nyt stk. 2.  

 Herefter vil en tjenestemand, der individuelt har aftalt en højere  

 aldersgrænse  

 end den, der er aftalt centralt eller decentralt, få sin pensionsalder  

 fremregnet til det 70. år, uanset om pågældende afskediges eller søger sig  

 afskediget,  

 inden den aftalte højere aldersgrænse er nået, og uanset afskedsårsagen.  

 Forslaget skal sikre, at pensionen ikke forringes i tilfælde, hvor den højere  

 aldersgrænse ikke nås, f.eks. hvis tjenestemanden bliver syg.
Til § 2 Det foreslås, at loven træder i kraft den 1. januar 2006.
 I s  

  

 tk. 2  

  

 foreslås det, at bestemmelsen i  

 § 1, nr. 2 og 4, har virkning for tjenestemænd, der efter 1. april 2005  

 indgår individuel aftale om en højere pligtig afgangsalder end den, der er  

 aftalt centralt eller decentralt.
 I  

  

 stk. 3  

  

 foreslås det, at bestemmelsen i  

 § 1, nr. 3, har virkning fra 1. juli 2004, hvor nedsættelsen af  

 folkepensionsalderen  

 trådte i kraft.
Bilag 1 Lovforslaget sammenholdt med gældende lov Gældende formulering Lovforslaget § 1 I lov om tjenestemandspension, jf. lovbekendtgørelse nr. 230 af  

 19. marts 2004, som ændret ved § 3 i lov nr. 527 af 24. juni 2005,  

 foretages følgende ændringer:
§ 6.  

  

 --- Stk. 4  

  

 ,  

  

 1. pkt.  

  

 Til egenpensionister, der er  

 afskediget på grund af helbredsbetinget utjenstdygtighed, er fratrådt den 1.  

 juli 1999 eller tidligere, har fået tilkendt førtidspension efter lov om  

 social  

 pension før denne dato, og som fylder 65 år i perioden 1. juli 2004 til 30.  

 juni 2006, ydes tillæg i henhold til stk. 3 til det 67. år.
Stk. 5  

. --- 1.  


  

 § 6,  

 stk. 4, 1. pkt  

., affattes således:
»Der ydes tillæg i henhold til stk. 3 til det 67. år til  

 egenpensionister, der er afskediget på grund af helbredsbetinget  

 utjenstdygtighed, er fratrådt den 1. juli 1999 eller tidligere, har fået  

 tilkendt førtidspension efter lov om social pension før den 1. juli 1999 og  

 fylder 65 år den 1. juli 2004 eller senere.« § 6.  

  

 --- Stk. 6.  

  

 Når en tjenestemand begærer afsked efter at  

 være fyldt 60 år, nedsættes pensionen beregnet efter stk. 1-3 i forhold  

 til den tid, der står tilbage, indtil han fylder 65 år eller opnår den lavere  

 alder, ved hvilken han skulle have været afskediget.
Nedsættelsen af  

 pensionen beregnes samtidig med denne og reguleres efter § 27.
 2.  

  

 I  

  

 § 6  

  

 indsættes som nyt  

 stk. 7:
»  

 Stk. 7.  

  

 Pensionen nedsættes dog ikke efter  

 stk. 6, når en tjenestemand begærer afsked efter den aldersgrænse for  

 pligtig afgang, der er aftalt i medfør af § 29 i lov om tjenestemænd,  

 men inden en individuelt aftalt højere aldersgrænse.« Stk. 7 bliver herefter stk. 8.
§ 12.  

  

 --- Stk. 2.  

  

 Til  

 ægtefællepensionister ydes indtil det 65. år et tillæg, der for hvert års  

 pensionsalder udgør 1/37 af 23.500 kr. i årligt grundbeløb.
Stk. 3.  

  

 --- 3.  

  

 I  

  

 § 12, stk. 2,  

  

 indsættes  

 som 2. pkt.:
»Til ægtefællepensionister efter tjenestemænd eller pensionerede  

 tjenestemænd på Færøerne, der er ansat i deres stilling før 1. juli 1999,  

 ydes tillægget, indtil ægtefællepensionisten opnår folkepensionsalderen, dog  

 længst til det 67. år.« § 17.  

  

 Når  

 en tjenestemand bliver afskediget efter at være fyldt 60 år, men inden sit  

 fyldte 70. år, som følge af, at han har nået den aldersgrænse, der gælder for  

 vedkommende stilling, fastsættes pensionen efter § 6 og § 12 på  

 grundlag af den pensionsalder, han ville have opnået ved tjeneste indtil 70  

 års alderen.
 4.  


  

 § 17  

  

 affattes således:
 »  

 § 17.  

  

 Pensionen efter § 6 og  

 § 12 fastsættes på grundlag af den pensionsalder, tjenestemanden ville  

 have opnået ved tjeneste indtil sit fyldte 70. år, når den pågældende  

 afskediges efter at være fyldt 60 år, men inden sit fyldte 70. år, som følge  

 af at den pågældende har nået aldersgrænsen for pligtig afgang.
Stk. 2.  

  

 Bestemmelsen i stk. 1 finder også  

 anvendelse, når en tjenestemand afskediges eller søger sig afskediget efter  

 den aldersgrænse for pligtig afgang, der er aftalt i medfør af § 29 i  

 lov om tjenestemænd, men inden en individuelt aftalt højere aldersgrænse.« § 2 Stk. 1.  

  

 Loven træder i kraft den 1. januar 2006.
 Stk. 2.  

  

 § 1, nr. 2 og 4, har virkning for tjenestemænd,  

 der 1. april 2005 eller senere indgår individuel aftale om en højere pligtig  

 afgangsalder end den, der er aftalt centralt eller decentralt.
 Stk. 3.  

  

 § 1, nr. 3, har virkning fra den 1.  

 juli 2004.
