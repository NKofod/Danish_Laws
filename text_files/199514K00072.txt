Nr BTL 72 Betænkning over Forslag til lov om ændring af kildeskatteloven  

 (Forlængelse af perioden for § 48 E-beskatningen af visse lønmodtagere)   

 Nr L 72 1995-96, 1. samling Afgivet af Skatteudvalget Afgivet: 19960417 Udvalget har behandlet lovforslaget i nogle møder og har herunder stillet spørgsmål til skatteministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Dansk Industri, Foreningen af Danske Medicinfabrikker og Revitax.
 Der er af et mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (Venstres, Det Konservative  

 Folkepartis, Socialistisk Folkepartis, Fremskridtspartiets og Dansk  

 Folkepartis medlemmer af udvalget) lovforslaget til vedtagelse med de  

 stillede ændringsforslag.
Et flertal inden for flertallet (Venstres, Det Konservative Folkepartis,  

 Fremskridtspartiets og Dansk Folkepartis medlemmer af udvalget) konstaterer,  

 at der ikke er flertal for lovforslaget, som det blev fremsat, men finder, at  

 der med de stillede ændringsforslag er fundet en løsning, som trods alt er en  

 forbedring af den nuværende ordning.
Flertallet opfordrer regeringen til at  

 inddrage ændringen i evalueringen af ordningen, således at der i 1997, hvor  

 ordningen har været gældende i 5 år, kan foretages en samlet vurdering af  

 hele ordningen.
 Et mindretal (Socialdemokratiets, Det Radikale Venstres og  

 Centrum-Demokraternes medlemmer af udvalget) vil redegøre for sin stilling  

 til lovforslaget og de stillede ændringsforslag ved 2. behandling.
Et andet mindretal (Enhedslistens medlem af udvalget) indstiller  

 lovforslaget til forkastelse ved 3. behandling.
Mindretallet vil  

 stemme imod de stillede ændringsforslag.
 ÆndringsforslagAf et mindretal (KF og V), tiltrådt af et  

mindretal (SF, FP og DF):
 Til titlen 1) Undertitlen affattes således:
 »(Forlængelse af afviklingsperioden for § 48 E-beskatning af visse  

 lønmodtagere)».
 Til § 1 2) Nr. 1-5 udgår, og i stedet indsættes som nyt  

 nummer:
»01. I § 48 E, stk. 7, 1. pkt., ændres »24  

 måneder« til: »48 måneder«.' Til § 2 3) Stk. 3 affattes således:
»Stk. 3. Loven kan på de i 2. pkt. anførte betingelser  

 tillige finde anvendelse på ansættelsesforhold, hvor den skattepligtige er  

 blevet beskattet med 25 pct., men hvor der på grund af overskridelse af den  

 hidtidige periode i § 48 E, stk. 7, skal ske efterbeskatning efter § 48 E,  

 stk. 5. Det er en betingelse, at der er tale om samme ansættelsesforhold, som  

 blev forlænget efter § 48 E, stk. 7, at ansættelsesforholdet er opretholdt  

 ved lovens ikrafttræden, og at parterne i det samme løbende  

 ansættelsesforhold efter dette tidspunkt aftaler, at dette skal omfattes af  

 periodeforlængelsen i § 1. Den samlede forlængelse af en ansættelseskontrakt  

 efter § 48 E, stk. 7, kan højst udgøre 48 måneder i alt.« Bemærkninger Til nr. 1 Ændringsforslaget er en konsekvens af ændringsforslag nr. 2.
 Til nr. 2 Det foreslås, at lovforslagets forslag om forlængelse af  

 perioden for 25 pct.s-beskatning efter § 48 E fra 3 til 5 år udgår og  

 erstattes af en udvidelse af afviklingsperioden fra 2 til 4 år.
 Efter gældende regler kan ansættelseskontrakten ved udløbet af perioden  

 med 25 pct.s-beskatning efter § 48 E forlænges med 24 måneder for at give den  

 skattepligtige en periode til at afvikle sit engagement i Danmark.
 Efter ændringsforslaget udvides 24-måneders-perioden med yderligere 24  

 måneder for at give den skattepligtige øgede muligheder for at afvikle sit  

 engagement i Danmark uden at risikere efterbeskatning for de indkomstår, hvor  

 25 pct.s-beskatning har fundet sted.
 Til nr. 3 Det foreslås i stk. 3, at § 1 om forlængelse af perioden i  

 kildeskattelovens § 48 E, stk. 7, fra 24 til 48 måneder tillige skal kunne  

 finde anvendelse på vederlag, hvor der på grund af overskridelse af den  

 hidtidige periode i § 48 E, stk. 7, skal ske efterbeskatning efter § 48 E,  

 stk. 5.
 Det er en forudsætning, at ansættelsesforholdet fortsat løber ved  

 indgåelsen af aftalen mellem parterne om, at periodeforlængelsen skal være  

 omfattet af lovens § 1, og at der er tale om samme ansættelsesforhold, som  

 blev forlænget efter § 48 E, stk. 7, ved udløbet af 36 måneders perioden for  

 25 pct.s-beskatning.
 Ved bestemmelsen sikres det, at afviklingsperioden kan blive på i alt 48  

 måneder, også for lønmodtagere, som har fortsat ansættelsesforholdet ud over  

 24-måneders-perioden i kildeskattelovens § 48 E, stk. 7, og som derfor bliver  

 omfattet af efterbeskatningsreglen i kildeskattelovens § 48 E, stk. 5.
Jacob Buksti (S) nfmd.
Pia Gjellerup (S) Klaus Hækkerup (S) Anna-Marie  

 Hansen (S) Per Kaalund (S) Jes Lunde (SF) Elisabeth Arnold (RV) Frank Aaen  

 (EL) Sonja Albrink (CD) Peter Brixtofte (V) Svend Aage Jensby (V) Charlotte  

 Antonsen (V) Kim Behnke (FP) Flemming Hansen (KF) fmd.
Gitte Seeberg  

 (KF) Brian Mikkelsen (KF) Kristian Thulesen Dahl (DF) Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde.
 Der er af et mindretal stillet ændringsforslag, hvorom henvises til de  

 ledsagende bemærkninger.
Herefter indstiller et mindretal (Venstres, Det Konservative  

 Folkepartis, Fremskridtspartiets og Dansk Folkepartis medlemmer af udvalget)  

 lovforslaget til vedtagelse i den affattelse, hvori det foreligger  

 efter 2. behandling.
Mindretallet vil stemme imod de stillede  

 ændringsforslag.
Et andet mindretal (Socialdemokratiets, Det Radikale Venstres og  

 Centrum-Demokraternes medlemmer af udvalget) vil ved 3. behandling stemme  

 hverken for eller imod lovforslaget.
Mindretallet vil stemme for  

 ændringsforslag nr. 3 og imod ændringsforslag nr. 1, 2 og 4.
Et tredje mindretal (Socialistisk Folkepartis medlem af udvalget)  

 indstiller lovforslaget til vedtagelse med de under nr. 1, 2 og 4  

 stillede ændringsforslag.
Mindretallet vil stemme imod ændringsforslag nr. 3.  

 Mindretallet henviser i øvrigt til det af mindretallet under 2. behandling  

 fremførte.
Et fjerde mindretal (Enhedslistens medlem af udvalget) indstiller  

 lovforslaget til vedtagelse med de stillede ændringsforslag.  

 Enhedslisten så helst denne skattefidus afskaffet, men må erkende, at den  

 støttes af et flertal.
På baggrund af andenbehandlingen af forslaget ønsker  

 Enhedslisten at afprøve mulighederne for at begrænse anvendelsen af denne  

 fidus gennem de stillede ændringsforslag.
 ÆndringsforslagAf et mindretal (EL), tiltrådt af et  

mindretal (SF):
 Til titlen 1) Undertitlen affattes således:
 »(Afkortning af perioden for § 48 E-beskatning af visse  

 lønmodtagere)».
 Til § 1 2) Før nr. 1 indsættes som nye numre:
 01. I § 48 E, stk. 1, 1. pkt., ændres »36  

 måneders« til: »18 måneders«.
 02. I § 48 E, stk. 3, 2. pkt., ændres »36  

 måneder« til: »18 måneder«.
 03. I § 48 E, stk. 4, 5. pkt., ændres »36  

 måneder« til: 18 måneder'.
 04. I § 48 E, stk. 6, 2. pkt., ændres »36  

 måneder« til: »18 måneder«.
 05. I § 48 E, stk. 7, 1. pkt., ændres »36  

 måneder« til: »18 måneder«.
 Af et mindretal (EL), tiltrådt af et mindretal (S, RV og  

 CD):
 3) Nr. 1 udgår.
 Af et mindretal (EL), tiltrådt af et mindretal (SF):
 Til § 2 4) Stk. 2 og 3 udgår, og i stedet indsættes  

 som stk. 2 :
» Stk. 2. Loven har virkning for ansættelseskontrakter, der  

 indgås efter lovens ikrafttræden, jf. stk. 1.« Bemærkninger Til nr. 1 Ændringsforslaget er en konsekvensændring.
 Til nr. 2 Det foreslås, at perioden for den særlige beskatningsordning i  

 kildeskattelovens § 48 E afkortes fra 3 år til 11/2 år.
 Til nr. 3 Det foreslås, at afviklingsperioden ikke udvides til 4 år, men  

 fastholdes på 2 år som hidtil.
 Til nr. 4 Det foreslås, at afkortningen af den særlige beskatningsordning  

 i kildeskattelovens § 48 E, jf. ændringsforslag nr. 2, får virkning for  

 ansættelseskontrakter indgået efter lovens ikrafttræden.
