NOA-Meddelelse om forsøgsgrundlag under  

 vejledningsforløb AF-kontorer A-kasser Vejledningsforløb forud for en handlingsplan kan  

 følges på dagpenge med de begrænsninger, der følger  

 af § 62 a i lov om arbejdsløshedsforsikring m.v.  

 Vejledningsforløb i henhold til en handlingsplan følges altid  

 med uddannelsesgodtgørelse.
 Der har været nogen tvivl om, i hvilken  

 udstrækning dagpengeretten kan bevares i henhold til § 62 a i lov om  

 arbejdsløshedsforsikring m.v. i forbindelse med  

 vejledningsforløb henholdsvis forud for og i henhold til en  

 handlingsplan.
 Efter drøftelse med Arbejdsdirektoratet og  

 Arbejdsministeriets departement er følgende besluttet:
 1. Vejledningsforløb forud for en  

 handlingsplan.
 Arbejdsdirektoratet vil ændre § 16, stk. 6, i  

 bekendtgørelse om rådighed således, at der igen kan  

 udbetales dagpenge i op til 2 uger ved deltagelse i vejledningsforløb  

 forud for en handlingsplan på over 20 timer ugentligt, når  

 forløbet er arrangeret af Arbejdsformidlingen.
 Indtil ændringen vil ledige dagpengeberettigede  

 medlemmer af en arbejdsløshedskasse alene kunne bevare dagpengeretten  

 ved deltagelse i vejledningsforløb i op til 20 timer ugentligt,  

 når forløbet er arrangeret af AF, jf. § 62 a i lov om  

 arbejdsløshedsforsikring m.v.
 Ved deltagelse i vejledningsforløb på over 20  

 timer ugentligt vil det således være nødvendigt for  

 Arbejdsformidlingen at udarbejde en handlingsplan og at bevilge  

 uddannelsesgodtgørelse til den ledige, jf. § 66, stk. 2, i  

 bekendtgørelse nr. 1338 af 18. december 2000 om en aktiv  

 arbejdsmarkedsindsats.
2. Vejledningsforløb i henhold til en  

 handlingsplan Dagpengeretten kan ikke bevares ved deltagelse i  

 vejledningsforløb i henhold til en handlingsplan.
 Vejledningsforløb i henhold til en handlingsplan  

 må derfor tilrettelægges i overensstemmelse med § 9, stk. 2, i  

 lov om en aktiv arbejdsmarkedspolitik og § 66, stk. 2, i  

 bekendtgørelse om en aktiv arbejdsmarkedsindsats, således at  

 forløbet kan følges med uddannelsesgodtgørelse.
