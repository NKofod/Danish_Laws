Fremsat den 14. december 2005 af  

 skatteministeren (Kristian Jensen) Forslag til Lov  

 om ændring af skattekontrolloven og  

  

 lov om opkrævning og inddrivelse af visse fordringer (Administrativ  

 bistand i skattesager, som ikke er straffesager) § 1 I skattekontrolloven, jf. lovbekendtgørelse nr. 1126 af  

 24. november 2005, foretages følgende ændringer:
 1.  

  

 Efter  

 § 8 X  

 indsættes:
 »  

 § 8 Y.  

  

 Bestemmelser i lovgivningen om pligt til at  

 afgive oplysninger til brug for danske skatteansættelser finder anvendelse,  

 når  

 told- og skatteforvaltningen i skattesager, som ikke er straffesager, yder  

 den  

 kompetente myndighed i en fremmed stat, Færøerne eller Grønland bistand i  

 form  

 af oplysninger til brug ved en udenlandsk, færøsk eller grønlandsk  

 skatteansættelse,  

 når denne bistand sker i overensstemmelse med Danmarks forpligtelser efter en  

 dobbeltbeskatningsoverenskomst, en anden international overenskomst eller  

 konvention eller en administrativt indgået aftale om administrativ bistand i  

 skattesager.
§ 8 Z.  

  

 Bestemmelserne i straffelovens kapitel 14 om forbrydelser mod den offentlige  

 myndighed mv. og kapitel 16 om forbrydelser i offentlig tjeneste eller hverv  

 mv. gælder for embedsmænd fra en anden stat, Færøerne eller Grønland, der  

 befinder sig her i landet som led i ydelse eller modtagelse af  

 administrativ  

 bistand  

 i skattesager, som ikke er straffesager  

,  

  

 i form af udveksling af oplysninger,  

 når denne bistand sker i overensstemmelse med Danmarks forpligtelser efter  

 EU-retlige regler, en dobbeltbeskatningsoverenskomst, en anden international  

 overenskomst eller konvention eller en administrativt indgået aftale om  

 administrativ bistand i skattesager.« § 2 I lov nr. 429 af 6. juni 2005 om opkrævning og  

 inddrivelse af visse fordringer foretages følgende ændringer:
 1.  

  

 I  

  

 § 1  

  

 indsættes efter stk. 1 som nyt  

 stykke:
»  

 Stk. 2.  

  

 Loven gælder desuden for opkrævning og  

 inddrivelse af udenlandske, færøske eller grønlandske skattekrav i  

 skattesager,  

 som ikke er straffesager, som efter anmodning fra den kompetente myndighed i  

 den pågældende stat, Færøerne eller Grønland opkræves eller inddrives her i  

 landet i overensstemmelse med Danmarks forpligtelser efter en  

 dobbeltbeskatningsoverenskomst, en anden international overenskomst eller  

 konvention eller en administrativt indgået aftale om administrativ bistand i  

 skattesager.« Stk. 2 bliver herefter stk. 3.
 2.  

  

 I  

  

 § 1, stk. 2,  

  

 som bliver stk. 3,  

 ændres »stk. 1« til: »stk. 1 og 2«.
§ 3 Loven træder i kraft den 1. maj 2006.
Bemærkninger til lovforslaget 1. Lovforslagets hovedindhold Ved en ændring af skattekontrolloven sikres det, at Danmark  

 kan yde administrativ bistand til kompetente myndigheder i andre lande,  

 Færøerne eller Grønland i skattesager, som ikke er straffesager, når de  

 kompetente  

 myndigheder anmoder om dansk bistand til at tilvejebringe oplysninger til  

 brug  

 ved en udenlandsk, færøsk eller grønlandsk skatteansættelse.
Bistanden skal i  

 disse tilfælde ske med hjemmel i en dobbeltbeskatningsoverenskomst, en anden  

 overenskomst eller konvention eller administrativt indgået aftale om  

 administrativ  

 bistand i skattesager. Ændringen medfører, at told- og skatteforvaltningen i  

 disse situationer kan anvende dansk lovgivnings sædvanlige bestemmelser om  

 oplysningspligt.
Ved en ændring af lov om opkrævning og inddrivelse af visse  

 fordringer sikres det tilsvarende, at Danmark kan yde bistand til kompetente  

 myndigheder i andre lande, Færøerne eller Grønland i skattesager, som ikke er  

 straffesager, til at inddrive udenlandske, færøske eller grønlandske  

 skattekrav. Ændringen medfører, at told- og skatteforvaltningen kan anvende  

 samme retsmidler til at inddrive udenlandske, færøske eller grønlandske  

 skattekrav, som den anvender til at inddrive danske skattekrav.
Bistanden  

 skal  

 i disse tilfælde også ske med hjemmel i en dobbeltbeskatningsoverenskomst, en  

 anden overenskomst eller konvention eller administrativt indgået aftale om  

 administrativt bistand i skattesager.
 Endelig indeholder lovforslaget en anden ændring af  

 skattekontrolloven, som medfører, at embedsmænd fra en fremmed stat, Færøerne  

 eller Grønland, der opholder sig her i landet som led i ydelse eller  

 modtagelse  

 af dansk (administrativ) bistand i form af udveksling af oplysninger, ydes  

 retsbeskyttelse og undergives strafansvar efter reglerne i straffelovens  

 kapitel 14 og 16.
2. Baggrund for og indhold af lovforslaget 2.1. Ydelse af administrativ bistand Når Folketinget har vedtaget en lov om en  

 dobbeltbeskatningsoverenskomst, antages Folketinget herved også at have  

 godkendt, at skattemyndighederne kan indhente oplysninger hos personer og  

 selskaber her i landet for herefter at videregive dem til et andet lands  

 myndigheder i henhold til dobbeltbeskatningsoverenskomsten.
For så vidt angår danske myndigheders ydelse af bistand til  

 andre landes myndigheder i henhold til en anden international aftale end en  

 dobbeltbeskatningsoverenskomst er det derimod uklart, om og i så fald i  

 hvilket  

 omfang Danmarks indgåelse af en international forpligtelse umiddelbart skaber  

 den fornødne nationale hjemmel til at overholde forpligtelsen til at yde  

 bistand.
Told- og skatteforvaltningen har hidtil administreret ud fra en  

 forudsætning herom.
Uklarheden skyldes, at der ikke foreligger nogen  

 retspraksis.
På den baggrund foreslås det at præcisere, at danske  

 bestemmelser  

 om oplysningspligt over for told- og skatteforvaltningen også gælder i  

 tilfælde, hvor forvaltningen indhenter oplysninger til brug for udenlandske  

 myndigheder m.v. efter en aftale om bistand i skattesager, som ikke er  

 straffesager.
Ligeledes foreslås det at præcisere, at told og  

 skatteforvaltningen kan anvende samme retsmidler til at opkræve og inddrive  

 udenlandske skattekrav hos personer og selskaber her i landet efter en  

 bistandsaftale, som gælder ved opkrævning og inddrivelse af tilsvarende  

 danske  

 skattekrav.
2.2 Strafansvar for og retsbeskyttelse af  

 udenlandske embedsmænd De nuværende internationale retsgrundlag for administrativ  

 bistand i skattesager indebærer i visse tilfælde under nærmere angivne  

 omstændigheder, at udenlandske, færøske eller grønlandske embedsmænd er til  

 stede ved told- og skatteforvaltningens kontrol af f.eks. en dansk  

 virksomhed,  

 dog således at de pågældende ikke har beføjelse til at intervenere i  

 kontrollen.
Den foreslåede bestemmelse medfører, at en sådan embedsmand skal  

 nyde samme retsbeskyttelse og være undergivet samme strafansvar som danske  

 embedsmænd.
2.3. Afgrænsning af administrative sager over for  

 straffesager Lovforslaget er afgrænset til at angå bistand i  

 skattesager, som ikke er straffesager.
Det vil sige, at sagen hverken efter  

 dansk ret eller efter det pågældende udenlandske retssystem skal behandles  

 som  

 en straffesag.
Told- og skatteforvaltningen er således ikke kompetent til  

 at yde eller modtage administrativ bistand i skattestraffesager.
Er der tale  

 om  

 en skattestraffesag, skal eventuel udveksling af oplysninger ske gennem det  

 retlige samarbejde med det pågældende land.
 En skattestraffesag opstår f.eks. ved, at der under  

 behandlingen af en skattesag fremkommer oplysninger, som giver told- og  

 skatteforvaltningen grund til at antage, at der foreligger en overtrædelse af  

 skattelovgivningen.
I praksis går skillelinjen mellem administrative  

 skattesager og skattestraffesager ikke samme sted i alle lande.
Det kan som  

 følge deraf forekomme, at told- og skatteforvaltningen modtager en anmodning  

 om  

 bistand til at indhente oplysninger i en sag, der i det anmodende land endnu  

 behandles administrativt som en civil sag, skønt en tilsvarende sag i Danmark  

 på samme processuelle stade ville være overgået til behandling i det  

 strafferetlige regi.
Efter praksis efterkommer told- og skatteforvaltningen  

 ikke en anmodning fra den udenlandske kompetente myndighed i sådanne  

 tilfælde.
 Told- og skatteforvaltningen afgiver heller ikke  

 oplysninger til den udenlandske kompetente myndighed i tilfælde, hvor en sag  

 i  

 det pågældende land behandles i strafferetligt regi, skønt en tilsvarende sag  

 i  

 Danmark på samme processuelle stade ikke ville blive behandlet i  

 strafferetligt  

 regi.
3. Gældende ret Skatteministeriet består af departementet,  

 Landsskatteretten og en enhedsforvaltning, der i lovgivningen og i dette  

 lovforslag er betegnet »told- og skatteforvaltningen«.
Told- og skatteforvaltningen har ansvaret for  

 Skatteministeriets driftsområder.
Told- og skatteforvaltningen tilrettelægger  

 og koordinerer opkrævningen.
Blandt told- og skatteforvaltningens opgaver er, at den som  

 kompetent myndighed yder administrativ bistand til kompetente myndigheder i  

 fremmede stater, Færøerne og Grønland i skattesager.
Opgaven består i en  

 konkret udmøntning af Danmarks påtagne internationale forpligtelser til  

 administrativt samarbejde og bistand i skattesager.
Under pkt. 3.1 beskrives det internationale  

 hjemmelsgrundlag for ydelse af administrativ bistand.
Under pkt. 3.2  

 beskrives  

 indholdet af bestemmelser om udveksling af oplysninger, og under pkt. 3.3.  

 beskrives indholdet af bestemmelser om opkrævning og inddrivelse af skat.
3.1. Beskrivelse af det internationale  

 hjemmelsgrundlag for ydelse af administrativ bistand Danmarks internationale forpligtelser i relation til  

 administrativ bistand i skattesager er af forskellig karakter og påtaget i  

 forskellige sammenhænge.
Det retlige hjemmelsgrundlag kan bestå i:
  

 	  

 en  

 dobbeltbeskatningsoverenskomst,   

 	  

 en international  

 konvention,   

 	  

 en administrativ  

 aftale indgået med den kompetente myndighed i en fremmed stat, Færøerne eller  

 Grønland eller   

 	  

 en EU-retsakt, dvs.  

 et direktiv eller en forordning.
Forekomsten af de forskellige hjemmelsgrundlag er noget  

 varierende for de forskellige dele af told- og skatteforvaltningens  

 kompetenceområde.
Ingen af de nævnte hjemmelsgrundlag kan omfatte bistand i  

 straffesager, jf. afgrænsningen heraf under pkt. 2.3.
 Den ved lovforslagets § 1, nr. 1, foreslåede § 8  

 Y i skattekontrolloven samt lovforslagets § 2, nr. 1, omfatter ikke  

 administrativ bistand i henhold til EU-retlige forpligtelser.
3.1.1. Dobbeltbeskatningsoverenskomster Danmark har igennem de sidste 70 - 80 år indgået et stort antal  

 dobbeltbeskatningsoverenskomster med andre lande.
Overenskomsterne omfatter  

 indkomst- og formueskatter.
Der er også indgået enkelte særlige  

 overenskomster  

 til undgåelse af dobbeltbeskatning af arv og gave.
Overenskomsternes hovedformål er at undgå international  

 dobbeltbeskatning som følge af, at to lande beskatter samme person eller  

 selskab af samme indkomst.
Det sker typisk, når en person eller et selskab,  

 der  

 er hjemmehørende i det ene land, har indkomst fra det andet land.
Et andet  

 formål er at forhindre skatteunddragelse.
 Indholdet af en dobbeltbeskatningsoverenskomst mellem to  

 lande afhænger af resultatet af forhandlinger mellem de pågældende lande.
3.1.2. Den nordiske bistandsaftale Den fælles nordiske dobbeltbeskatningsoverenskomst (mellem  

 Danmark, Finland, Færøerne, Island, Norge og Sverige) har ikke artikler om  

 bistand med informationsudveksling og inddrivelse af skattekrav.
 Derimod har de nordiske lande, herunder Færøerne og  

 Grønland, indgået en bistandsoverenskomst af 7. december 1989. Overenskomsten  

 omfatter ikke straffesager.
 Den nordiske bistandsoverenskomst omfatter ikke alene  

 indkomstskatter, men også arve- og gaveafgifter, motorafgifter i nærmere  

 aftalt  

 omfang, moms i nærmere aftalt omfang, punktafgifter i nærmere aftalt omfang  

 samt socialforsikringsbidrag og lign. i nærmere aftalt omfang.
3.1.3. OECDs og Europarådets bistandskonvention OECD og Europarådet har udarbejdet en konvention om  

 gensidig administrativ bistand i skattesager, som fra 25. januar 1988 har  

 stået  

 åben for de to organisationers medlemslande.
 Danmark har underskrevet konventionen, der er gennemført  

 som lov nr. 132 af 26. februar 1992.
 Konventionen omfatter for tiden Danmark, Azerbaijan,  

 Belgien, Finland, Frankrig, Holland, Island, Norge, Polen, Sverige og USA.  

 Canada, Italien og Ukraine er ved at blive omfattet.
Konventionen omfatter ikke straffesager.
Dens formål er at  

 tilvejebringe et ensartet grundlag, hvorefter de omfattede lande kan yde  

 hinanden bistand i skattesager.
Den giver landenes myndigheder mulighed for  

 udveksling  

 af oplysninger om direkte og indirekte skatter, bistand med sikring og  

 inddrivelse af skattekrav samt bistand med forkyndelse af dokumenter om  

 skatter.
 Konventionen angår både direkte og indirekte skatter.
 Loven om konventionens gennemførelse bestemmer, at hvis den  

 danske kompetente myndighed skal indhente oplysninger hos personer og  

 selskaber  

 m.fl. her i landet til brug for en anden stats kompetente myndighed, sker  

 indhentningen efter reglerne i skattekontrolloven.
3.1.4. Administrative bistandsaftaler Told- og Skattestyrelsen har i egenskab af kompetent  

 myndighed indgået aftaler med en række lande med det formål at aftale mere  

 præcist, hvorledes de udveksler oplysninger.
Efter etableringen af en  

 enhedsforvaltning  

 pr. 1. november 2005 vil sådanne aftaler i fremtiden blive indgået af told-  

 og  

 skatteforvaltningen som kompetent myndighed.
Disse aftaler omfatter ligesom  

 dobbeltbeskatningsoverenskomsterne ikke straffesager.
Deres  

 hovedanvendelsesområde  

 er udveksling af oplysninger inden for området direkte skatter.
 Senest har Danmark indgået aftale af 24. februar 2005 med  

 Tyskland om gensidig bistand i skattesager, jf. bekendtgørelse nr. 11 af 29.  

 april 2005. Herudover har Danmark indgået sådanne aftaler med Holland,  

 Letland,  

 Litauen, Polen, Rusland og Tjekkiet.
Rådets direktiv om beskatning af indtægter fra opsparing i  

 form af rentebetalinger (2003/48/EØF) har pålagt medlemsstaterne at indgå  

 aftaler eller andre ordninger med Hollands og Det Forenede Kongeriges  

 tilknyttede  

 områder, hvorefter disse foretager automatisk udveksling af oplysninger eller  

 opkræver kildeskat.
Direktivet er gennemført i dansk ret ved lov nr. 221 af  

 31.  

 marts 2004. Direktivet angår ikke straffesager.
På baggrund af direktivet har  

 Skatteministeriet indgået aftaler med Guernsey, Jersey, Isle of Man,  

 Anguilla,  

 Britiske Jomfruøer, Cayman Islands, Montserrat og Turks and Caicos Islands  

 samt  

 Aruba og Hollandske Antiller.
Aftalerne angår ikke straffesager.
Aftalerne er  

 offentliggjort som bekendtgørelser nr. 23-32 af 29. august 2005.
 Aftalerne med Aruba, Anguilla, Cayman Islands og Montserrat  

 medfører, at disse områder udveksler oplysninger med Danmark.
3.2. Beskrivelse af indholdet i bestemmelser om  

 udveksling af oplysninger Efter gældende ret indeholder de internationale  

 hjemmelsgrundlag typisk bestemmelser om bistand i form af udveksling af  

 oplysninger, herunder om   

 	  

 at udvekslede  

 oplysninger skal behandles som fortrolige på samme måde som de oplysninger,  

 som  

 en skattemyndighed indhenter til eget brug.
Den anmodende stat kan dog i et  

 vist omfang videregive de modtagne oplysninger til andre stater, som også er  

 forpligtet af det pågældende retsgrundlag,   

 	  

 at en stat ikke er  

 forpligtet til at meddele oplysninger eller udføre forvaltningsakter, som  

 ikke  

 er i overensstemmelse med lovgivning eller forvaltningspraksis i denne stat  

 eller den anden stat, eller som ville røbe forretningshemmeligheder eller  

 stride imod almene interesser (»ordre public«-forbehold), og   

 	  

 at den kompetente  

 myndighed i en stat er forpligtet til at indhente oplysninger, som den anden  

 stat anmoder om, uanset at den førstnævnte stat ikke selv skal bruge  

 oplysningerne.
Den kompetente myndighed skal anvende sin egen stats regler om  

 oplysningspligt ved indhentning af oplysningerne.
 Udveksling af oplysninger kan ske på forskellige  

 måder:
  

 	  

 udveksling af  

 oplysninger efter anmodning,   

 	  

 spontan udveksling  

 af oplysninger,   

 	  

 automatisk  

 udveksling af oplysninger,   

 	  

 samtidigt  

 gennemførte undersøgelser (»simultane revisioner«) eller   

 	  

 udenlandske  

 embedsmænds deltagelse i undersøgelser på nationalt territorium.
Udveksling af oplysninger efter anmodning  

  

 indebærer,  

 at en kompetent myndighed i en anden stat retter henvendelse til den  

 kompetente  

 myndighed i Danmark, fordi den i en given konkret situation har grund til at  

 formode, at de danske skattemyndigheder har eller kan fremskaffe oplysninger,  

 som er nødvendige for korrekt anvendelse af lovgivningen i den førstnævnte  

 stat, f.eks. til korrekt indkomstskatteansættelse eller ansættelse af  

 momstilsvar.  

 Den anmodende stat anmoder de danske myndigheder om at sende oplysninger til  

 brug for den konkrete sag.
Hvis de danske myndigheder ikke allerede har de  

 ønskede oplysninger, har de pligt til  om muligt  at indhente  

 dem.
 Spontan udveksling af oplysninger  

  

 indebærer, at den  

 kompetente myndighed i Danmark uopfordret sender oplysninger til den  

 kompetente  

 myndighed i den anden stat, hvis den har oplysninger, som den skønner vil  

 være  

 relevante for den anden myndighed.
 Automatisk udveksling af oplysninger  

  

 indebærer, at  

 den danske kompetente myndighed sender såkaldte masseoplysninger til en anden  

 stats kompetente myndighed, f.eks. oplysninger om visse typer betalinger  

 (løn,  

 renter, m.v.) fra kilder i Danmark til personer og selskaber, der er  

 hjemmehørende  

 i den anden stat.
 Samtidigt gennemførte undersøgelser  

 (»simultane  

 revisioner«)  

  

 indebærer, at skattemyndighederne i Danmark og i en  

 anden eller flere andre stater samtidig - hver på sit område - undersøger  

 skatteforholdene  

 hos en eller flere personer eller selskaber, som de danske og udenlandske  

 skattemyndigheder har fælles eller forbundet interesse i, og derefter  

 sammenligner de oplysninger, de indhentede ved denne undersøgelse.
Udenlandske embedsmænds deltagelse i undersøgelser på  

 nationalt territorium  

  

 indebærer, at den kompetente myndighed i Danmark kan  

 tillade, at embedsmænd fra en anden stats myndighed er til stede under  

 forberedelsen  

 og gennemførelsen af en undersøgelse her i landet, som har betydning for  

 skatteansættelser i den anden stat.
En udenlandsk embedsmand kan således være  

 til stede, når danske embedsmænd undersøger regnskabsmateriale med bilag og  

 andre dokumenter på stedet hos et dansk selskab, eller når personer besvarer  

 spørgsmål fra danske embedsmænd.
De udenlandske embedsmænd har ikke beføjelse  

 til  

 at intervenere i undersøgelsen, men de kan drøfte forløbet med de danske  

 embedsmænd, der fortager undersøgelsen.
Udenlandske embedsmænd må altså ikke  

 selv foretage undersøgelser her i landet.
3.3. Beskrivelse af indholdet i bestemmelser om  

 opkrævning og inddrivelse af skat Den nordiske bistandsaftale, jf. pkt. 3.1.2., og visse  

 dobbeltbeskatningsoverenskomster indeholder bestemmelser om bistand til  

 opkrævning og inddrivelse af skat.
 Bistand til opkrævning og inddrivelse af skat kan for det  

 første bestå i udveksling af oplysninger, jf. ovenfor.
 Bistand til inddrivelse af skat kan herudover bestå i, at  

 et land, der er anmodet om bistand, efter anmodning inddriver et udenlandske  

 krav på samme måde, som det ville inddrive et tilsvarende nationalt  

 skattekrav.
 Bistand til inddrivelse forudsætter, at det anmodende land  

 forsyner det andet land med et eksekutionsgrundlag med detaljerede  

 oplysninger  

 om kravet, hjemmelsgrundlaget for inddrivelsen, identifikationsoplysninger om  

 den person eller det selskab, som skattekravet er rettet mod, m.v.
4. Økonomiske konsekvenser for det offentlige Forslaget skønnes ikke at have økonomiske konsekvenser for  

 det offentlige.
5. Administrative konsekvenser for det offentlige Forslaget har ingen administrative konsekvenser.
6. Økonomiske konsekvenser for erhvervslivet Forslaget skønnes ikke at have økonomiske konsekvenser for  

 erhvervslivet.
7. Administrative konsekvenser for erhvervslivet Forslaget skønnes ikke at have administrative konsekvenser  

 for erhvervslivet.
8. Administrative konsekvenser for borgerne Forslaget skønnes ikke at have administrative konsekvenser  

 for borgerne.
9. Miljømæssige konsekvenser Forslaget har ikke miljømæssige konsekvenser.
10. Forholdet til EU-retten Forslaget indeholder ikke EU-retlige aspekter.
11. Høring Forslaget har været sendt til høring hos Advokatrådet,  

 Amtsrådsforeningen i Danmark, Arbejderbevægelsens Erhvervsråd, ATP,  

 Børsmæglerforeningen, Danmarks Rederiforening, Danmarks Skibskreditfond,  

 Dansk  

 Arbejdsgiverforening, Dansk Industri, Dansk Landbrug, Danske  

 Finansieringsselskabers  

 Forening, Den Danske Skatteborgerforening, Finansrådet, Foreningen  

 Registrerede  

 Revisorer, Foreningen af Statsautoriserede Revisorer, Foreningen Danske  

 Revisorer, Forsikring og Pension, InvesteringsForeningsRådet,  

 It-brancheforeningen,  

 Københavns Fondsbørs, Kommunernes Landsforening, Landbrugets  

 Rådgivningscenter,  

 Lønmodtagernes Dyrtidsfond, Nationalbanken, Realkreditrådet og  

 Skatterevisorforeningen.
 En oversigt over modtagne høringssvar er medtaget som bilag  

 2 til lovforslaget sammen med Skatteministeriets bemærkninger hertil.
Vurdering af  

 konsekvenserne af lovforslaget Positive konsekvenser/  

  

 mindreudgifter Negative konsekvenser/  

  

 merudgifter Økonomiske konsekvenser for det offentlige Ingen Ingen Administrative konsekvenser for det offentlige Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Administrative konsekvenser for borgerne Ingen Ingen Miljømæssige konsekvenser Ingen Ingen Forholdet til EU-retten Lovforslaget indeholder ikke EU-retlige aspekter.
Bemærkninger til de enkelte bestemmelser Til § 1 Til § 8 Y Den foreslåede bestemmelse i skattekontrollovens § 8 Y  

 omhandler en situation, hvor told- og skatteforvaltningen har modtaget en  

 anmodning  

 om bistand fra en udenlandsk, færøsk eller grønlandsk kompetent myndighed om  

 at  

 indhente oplysninger til brug for en skattesag i det pågældende land m.v.  

 Bestemmelsen indeholder hjemmel for, at dansk lovgivnings sædvanlige  

 bestemmelser om oplysningspligt kan anvendes i sådanne tilfælde.
 Der henvises til pkt. 2.3 for så vidt angår afgrænsningen  

 over for straffesager.
Den foreslåede bestemmelse pålægger ikke danske borgere og  

 virksomheder m.fl. udvidede forpligtelser i forhold til, hvad der i forvejen  

 gælder  

 efter dansk lovgivning, men den udvider anvendelsesområdet for disse derved,  

 at  

 det nu er udtrykkelig angivet, at forpligtelserne også gælder, når told- og  

 skatteforvaltningen indhenter oplysninger til brug ved en udenlandsk  

 skatteansættelse efter en anmodning om bistand fra en kompetent myndighed i  

 en  

 anden stat.
Bestemmelsen har kun praktisk betydning for borgere og  

 virksomheder  

 m.fl. i tilfælde, hvor told- og skatteforvaltningen ikke allerede er i  

 besiddelse af de oplysninger, som den udenlandske myndighed anmoder om.
 Hjemlen til at videregive oplysninger finder anvendelse,  

 når grundlaget for anmodningen er en dobbeltbeskatningsoverenskomst, en anden  

 international overenskomst eller konvention eller en administrativt indgået  

 aftale om administrativ bistand i skattesager, som er omtalt under pkt. 3.1 i  

 de almindelige bemærkninger.
Den foreslåede bestemmelse går ud på, at lovgivningens  

 regler om indhentning af oplysninger til brug for dansk skatteansættelse  

 anvendes ved indhentning af oplysninger til videregivelse til andre lande.  

 Bestemmelsen angiver ikke nærmere, hvilke af  

  

 dansk lovgivnings regler om  

 oplysningspligt  

  

 som skal anvendes.
En sådan opregning kan ikke foretages,  

 da det er hensigten efter de forskellige internationale hjemmelsgrundlag for  

 ydelse af administrativ bistand, at den anmodede stat skal behandle  

 anmodningen  

 efter de regler, som den ville have anvendt, hvis den selv havde haft et  

 tilsvarende behov.
Eksempelvis vil skattekontrolloven skulle anvendes til  

 opfyldelse af en anmodning om oplysninger til brug for ansættelse af  

 indkomstskat, mens der ved anmodning om oplysninger til brug ved ansættelse  

 af  

 en udenlandsk punktafgift skal anvendes de mere specifikke regler i den  

 danske  

 punktafgiftslov, der gælder for tilsvarende danske punktafgifter.
Den foreslåede bestemmelse angiver ikke nærmere  

  

 de  

 udenlandske skatter  

  

 , til brug for hvilke de danske skattemyndigheder skal  

 yde oplysninger.
Hvilke udenlandske skatter der er tale om, afhænger af  

 indholdet af det internationale hjemmelsgrundlag, som den administrativ  

 bistand  

 skal ydes efter.
Alt afhængigt af det enkelte hjemmelsgrundlag omfattes for  

 Danmarks vedkommende alle eller en del af de skatter, som forvaltes af told-  

 og  

 skatteforvaltningen, jf. skatteforvaltningslovens § 1. Denne lov  

 anvender  

 udtrykket »skat« i den bredest tænkelige forstand.
Således omfattes bl.a.  

 diverse  

 indkomstskatter, herunder dødsboskat og ejendomsværdiskat, boafgift,  

 gaveafgift, arbejdsmarkedsbidrag, moms, punktafgifter og told.
Bistanden omfatter tilsvarende udenlandske skatter.
Det er  

 i sagens natur ikke muligt at opregne alle typer af omfattede udenlandske  

 skatter, idet det også afhænger af indretningen af skattesystemet i det land,  

 der anmoder om bistanden.
I de enkelte hjemmelsgrundlag er det i de fleste  

 tilfælde for de enkelte stater afgrænset, hvilke skatter der er omfattet af  

 det  

 pågældende hjemmelsgrundlag.
Disse afgrænsninger suppleres i visse tilfælde  

 af  

 regler om, at tilsvarende ydelser, der måtte blive indført efter  

 hjemmelsgrundlagets  

 ikrafttræden, også omfattes heraf.
Til § 8 Z Den foreslåede bestemmelse i skattekontrollovens § 8 Z  

 angår de situationer, hvor embedsmænd fra fremmede stater befinder sig på  

 dansk  

 territorium, fordi de modtager og/eller yder bistand i overensstemmelse med  

 en  

 dobbeltbeskatningsoverenskomst, en anden international overenskomst eller  

 konvention, et EU-retligt retsgrundlag (forordning eller direktiv) eller en  

 administrativt indgået aftale om administrativ bistand i skattesager.
 Om embedsmænds deltagelse i undersøgelser på udenlandsk område  

 henvises til punkt 2.2. i de almindelige bemærkninger.
Det foreslås, at de pågældende embedsmænd skal nyde samme  

 retsbeskyttelse og være undergivet samme strafansvar som de danske embedsmænd  

 fra told- og skatteforvaltningen, som de ledsager under gennemførelse af  

 fælles  

 kontrol, efterforskning el.lign. på dansk territorium.
Bestemmelsen er ikke  

 udtryk for, at der tillægges de pågældende udenlandske embedsmænd beføjelser  

 til at intervenere i sagsbehandlingen på dansk territorium.
 Der henvises til pkt. 2.3 for så vidt angår afgrænsningen  

 over for straffesager.
Til § 2 Den foreslåede bestemmelse i § 1, stk. 2, i lov  

 om opkrævning og inddrivelse af visse fordringer omhandler en situation, hvor  

 told- og skatteforvaltningen har modtaget en anmodning fra en udenlandsk,  

 færøsk eller grønlandsk kompetent myndighed om bistand til at opkræve eller  

 inddrive et skattekrav fra det pågældende land m.v.
Efter dansk ret forstås  

 ved  

 opkrævning  

 udsendelse af  

 opkrævninger og regninger m.v. til borgere og virksomheder m.fl. og kontrol  

 af,  

 om betaling finder sted inden for den fastsatte betalingsfrist samt eventuelt  

 efterfølgende udsendelse af rykkere.  

 Inddrivelse  

 forstås som anvendelse af lovgivningens forskellige midler til  

 tvangsinddrivelse, som eksempelvis udpantningsret, lønindeholdelse,  

 indtrædelsesret, modregning, indgivelse af konkursbegæring og frivillige  

 betalingsordninger.
 Der henvises til pkt. 2.3 for så vidt angår afgrænsningen  

 til skattesager, som ikke er straffesager.
 Den foreslåede bestemmelse medfører, at når en kompetent  

 myndighed i et andet land, Færøerne eller Grønland anmoder told- og  

 skatteforvaltningen om bistand til at inddrive et skattekrav m.v., kan told-  

 og  

 skatteforvaltningen anvende samme retsmidler, som den ville anvende til  

 inddrivelse af et tilsvarende dansk krav.
 Det medfører, at told- og skatteforvaltningen kan anvende  

 dansk lovgivnings forskellige midler til tvangsinddrivelse, for eksempel  

 frivillige betalingsordninger, lønindeholdelse, indtrædelsesret, modregning,  

 udpantningsret  

 og indgivelse af konkursbegæring.
 Told- og skatteforvaltningen kan under hensyn til den  

 enkelte bistandsaftale tillade betaling i rater af udenlandske skattekrav  

 m.v.
 Told- og skatteforvaltningen kan også foretage  

 sikringsakter med henblik på at sikre muligheden for senere inddrivelse af  

 udenlandske skattekrav m.v.
Til § 3 Det foreslås, at loven træder i kraft den 1. maj 2006.
Bilag 1 Lovforslaget sammenholdt med gældende ret Gældende formulering Lovforslaget § 1 I skattekontrolloven, jf. lovbekendtgørelse nr. 1126 af 24.  

 november 2005, foretages følgende ændringer:
 1.  

  

 Efter § 8 X indsættes:
 »  

 § 8 Y.  

  

 Bestemmelser i lovgivningen om pligt til at  

 afgive oplysninger til brug for danske skatteansættelser finder anvendelse,  

 når told- og skatteforvaltningen i skattesager, som ikke er straffesager,  

 yder den kompetente myndighed i en fremmed stat, Færøerne eller Grønland  

 bistand i form af oplysninger til brug ved en udenlandsk, færøsk eller  

 grønlandsk skatteansættelse, når denne bistand sker i overensstemmelse med  

 Danmarks forpligtelser efter en dobbeltbeskatningsoverenskomst, en anden  

 international overenskomst eller konvention eller en administrativt indgået  

 aftale om administrativ bistand i skattesager.
§ 8 Z.  

  

 Bestemmelserne i straffelovens kapitel 14 om  

 forbrydelser mod den offentlige myndighed mv. og kapitel 16 om forbrydelser i  

 offentlig tjeneste eller hverv mv. gælder for embedsmænd fra en anden stat,  

 Færøerne eller Grønland, der befinder sig her i landet som led i ydelse eller  

 modtagelse af  

 administrativ  

 bistand  

 i skattesager, som ikke er straffesager  

,  

  

 i form af udveksling af oplysninger,  

 når denne bistand sker i overensstemmelse med Danmarks forpligtelser efter  

 EU-retlige regler, en dobbeltbeskatningsoverenskomst, en anden international  

 overenskomst  

 eller konvention eller en administrativt indgået aftale om administrativ  

 bistand i skattesager.« § 2 I lov nr. 429 af 6. juni 2005 om opkrævning og inddrivelse af  

 visse fordringer foretages følgende ændringer:
 § 1.  

  

 Loven gælder for opkrævning og inddrivelse af  

 fordringer med tillæg af renter, gebyrer og andre omkostninger, der opkræves  

 eller inddrives af det offentlige.
 Stk. 2.  

  

 Reglerne i anden lovgivning om opkrævning og  

 inddrivelse af fordringer som nævnt i stk. 1, herunder om  

 udpantningsret,  

 lønindeholdelse, modregning, indtrædelsesret, dækningsrækkefølge, renter,  

 gebyrer og afgifter, eftergivelse og henstand m.v., finder anvendelse.
 1.  

  

 I  

  

 § 1  

  

 indsættes efter  

 stk. 1 som nyt stykke:
»  

 Stk. 2.  

  

 Loven gælder desuden for opkrævning og  

 inddrivelse af udenlandske, færøske eller grønlandske skattekrav i  

 skattesager, som ikke er straffesager, som efter anmodning fra den kompetente  

 myndighed i den pågældende stat, Færøerne eller Grønland opkræves eller  

 inddrives  

 her i landet i overensstemmelse med Danmarks forpligtelser efter en  

 dobbeltbeskatningsoverenskomst, en anden international overenskomst eller  

 konvention eller en administrativt indgået aftale om administrativ bistand i  

 skattesager.« Stk. 2 bliver herefter stk. 3.
 2.  

  

 I  

  

 § 1, stk. 2  

  

 , som bliver  

 stk. 3, ændres »stk. 1« til: »stk. 1 og 2«.
Bilag 2 Oversigt over modtagne bemærkninger til  

 lovforslaget med kommentarer Organisation Bemærkninger i høringssvar Kommentarer hertil Advokatrådet Advokatrådet er enig i, at udveksling af oplysninger  

 mellem stater er hensigtsmæssig.
Advokatrådet er imidlertid betænkelig ved  

 forslaget, i det omfang forslaget indebærer, at told- og skatteforvaltningen  

 kan aftale med fremmede stater, at man kan afkræve personer og selskaber i  

 Danmark oplysninger i videre omfang, end hvad der gælder efter den  

 eksisterende  

 lovgivning.
Advokatrådet anser det for retssikkerhedsmæssigt betænkeligt,  

 såfremt told- og skatteforvaltningen gives beføjelse til at udvide sine egne  

 beføjelser.
Lovforslaget giver ikke told- og skatteforvaltningen  

 mulighed for at aftale med de kompetente myndigheder i andre stater, at der  

 skal kunne afkræves personer og selskaber i Danmaark andre oplysninger end  

 dem, der kan kræves afgivet efter dansk lovgivning.
Lovforslaget giver alene  

 mulighed for, at told- og skatteforvaltningen inden for rammerne af gældende  

 dansk lovgivning kan afkræve personer og selskaber oplysninger, selv om  

 oplysningerne  

 ikke skal bruges af told- og skatteforvaltningen selv, men af den kompetente  

 myndighed i den anmodende stat.
Amtsrådsforeningen i Danmark Har ikke afgivet bemærkninger.
Arbejderbevægelsens Erhvervsråd Har ikke afgivet bemærkninger.
ATP Har ikke afgivet bemærkninger.
Børsmæglerforeningen Har ikke afgivet bemærkninger.
Danmarks Rederiforening Har ikke afgivet bemærkninger.
Danmarks Skibskreditfond Har ikke afgivet bemærkninger.
Dansk Arbejdsgiverforening Har ikke ønsket at afgive bemærkninger.
Dansk Industri Har ingen bemærkninger.
Dansk Landbrug Har ikke afgivet bemærkninger.
Danske Finansieringsselskabers Forening Har ikke afgivet bemærkninger.
Den Danske Skatteborgerforening Har ikke afgivet bemærkninger.
Finansrådet Har ikke fundet anledning til at afgive bemærkninger.
Foreningen Registrerede Revisorer FRR kan støtte forslaget og ser frem til, at der bliver  

 indgået flere aftaler om administrativ bistand.
FRR opfordrer til, at  

 aftalerne formuleres således, at bistanden også kan ydes på baggrund af et  

 ønske fra en skatteyder.
De aftaler om administrativ bistand i skattesager, som  

 ikke er straffesager, som told- og skatteforvaltningen indgår med andre  

 staters kompetente myndigheder, er underlagt det generelle folkeretlige  

 princip, at individer ikke har retssubjektivitet.
Det kan derfor ikke  

 forventes,  

 at det vil være muligt at indgå aftaler, der forpligter andre landes  

 kompetente  

 myndigheder til at yde bistand til danske borgere og virksomheder.
Foreningen af Statsautoriserede Revisorer Har ikke fundet anledning til at afgive bemærkninger.
Foreningen Danske Revisorer Har ingen bemærkninger.
Forsikring og Pension F&P finder, at der bør indføjes en løbende pligt for  

 SKAT til at offentliggøre indgåede aftaler.
 Told- og skatteforvaltningen vil offentliggøre indgåede  

 aftaler i lovtidende C.
InvesteringsForeningsRådet Har ingen bemærkninger.
It-brancheforeningen Har ikke afgivet bemærkninger.
Københavns Fondsbørs Har ikke afgivet bemærkninger.
Kommunernes Landsforening Har ikke afgivet bemærkninger.
Landbrugets Rådgivningscenter Har ikke afgivet bemærkninger.
Lønmodtagernes Dyrtidsfond Har ikke afgivet bemærkninger.
Nationalbanken Har ikke afgivet bemærkninger.
Realkreditrådet Har ikke umiddelbart bemærkninger.
Skatterevisorforeningen Har ingen bemærkninger.
