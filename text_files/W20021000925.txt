Landsskatteretskendelse af 19/12 2001- Konvertering af  

 konvertibel obligation  gældseftergivelse - underskudsbegrænsning A ApS klager for indkomståret 1996 over, at de stedlige  

 skattemyndigheder har forhøjet selskabets indkomst med begrænsning af  

 underskud  

 samt for indkomståret 1997 over, at fremført underskud ikke er anerkendt.
A ApS ejes af B ApS, der ejes af C.
Sidstnævnte var indtil den  

 30. april 1994 ejer af A ApS.
 A ApS udstedte den 20. marts 1991 et konvertibelt gældsbrev på  

 10 mio. kr. til C, som den 30. december 1994 overdrog dette til B ApS for  

 500.000  

 kr. (kurs 5). Den 21. juni 1995 overdrog C fordringen på  

 mellemregningskontoen  

 1.443.732 kr. med A ApS til B ApS for 72.186 kr. (kurs 5).
 B ApS konverterede den 21. juni 1995 selskabets tilgodehavende  

 på hhv. mellemregningskontoen på 1.443.732 kr. og det konvertible gældsbrev  

 på  

 10 mio. kr. (konvertibel obligation) til anpartskapital i A ApS.  

 Konverteringen  

 skete til kurs 100.
 Ved de påklagede indkomstansættelser for indkomstårene 1996  

 (perioden 1. maj 1995 - 30. april 1996) og 1997 (perioden 1. maj 1996 - 31.  

 december 1997) har skattemyndighederne anset konverteringen til  

 anpartskapital  

 for en gældsnedsættelse, der medfører underskudsbegrænsning i A ApS, jf.  

 ligningslovens § 15, stk. 2.
De uudnyttede underskud i A ApS for indkomståret 1996 (9.485.517  

 kr.) og tidligere år (skatteåret 1995/96 292.893 kr.) i alt 9.778.410 kr. er  

 nedsat med det beløb, de konverterede fordringers pålydende (10 mio. kr. +  

 1.443.732 kr., eller i alt 11.443.732 kr.) overstiger de konverterede  

 fordringers kursværdi på tidspunktet for konverteringen (kurs 5 eller 572.187  

 kr. beregnet med udgangspunkt i selskabets værdi pr. 30. april 1995), eller  

 nedsættelsesbeløb af underskud (maksimalt) 10.871.545 kr.
Der er herefter  

 ikke  

 underskud til fremførsel til indkomståret 1997 (eller senere).
Skatteforvaltningen har lagt til grund, at det konvertible  

 obligationslån skal anses for gæld i selskabet, der ved konvertering til  

 anparter er omfattet af reglen i ligningslovens § 15, stk. 2, om  

 underskudsbegrænsning på lige fod med konvertering af anden gæld.
Det er  

 anført, at der er lagt vægt på skyldnerselskabets forhold.
Konvertible  

 obligationslån behandles som gæld efter årsregnskabsloven.
Der findes derfor  

 at  

 være lovhjemmel til underskudsbegrænsning efter ligningslovens § 15, stk. 2,  

 når der sker konvertering til anparter.
Loven anfører:   

  

 Med gældsnedsættelse sidestilles hel eller delvis konvertering af  

 gælden til aktier eller konvertible obligationer  

  

 .
Der stilles således krav  

 om, at der er tale om gæld, hvilket er tilfældet i dette selskab, og gælden  

 erstattes med anparter.
Den omstændighed, at konvertible obligationer hos  

 ejeren er omfattet af aktieavancebeskatningsloven, har ikke medført, at der  

 er  

 indført en klar lovhjemmel til hos skyldneren at henføre konvertible  

 obligationer til en del af et selskabs egenkapital.
 Repræsentanten har nedlagt påstand om, at den skattepligtige  

 indkomst for indkomståret 1996 ansættes til 8.113.971 kr. (selvangiven  

 indkomst  9.485.517 kr. reduceret med 1.371.546 kr.), og at den  

 skattepligtige  

 indkomst for indkomståret 1997 ansættes til 0, idet det skattemæssige  

 underskud  

 for indkomståret 1996 alene findes at skulle reduceres med den konverterede  

 gæld på mellemregningskontoen, hvorefter den samlede underskudsbegrænsning  

 bliver på 1.371.546 kr. (1.443.732 kr.  72.186 kr.).
 Det er gjort gældende, at der ikke er hjemmel til, at B ApS´s  

 konvertering af den konvertible obligation i overensstemmelse med  

 gældsbrevets  

 bestemmelser medfører underskudsbegrænsning efter ligningslovens § 15, stk.  

 2.
 Det er anført, at når et selskabs gæld nedsættes ved en akkord  

 eller lignende, skal selskabets uudnyttede skattemæssige underskud for det  

 pågældende og tidligere indkomstår i visse tilfælde reduceres med det beløb  

 gælden nedsættes i henhold til ligningslovens § 15, stk. 2 og 3. Efter  

 ligningslovens § 15, stk. 2, sidestilles en hel eller delvis konvertering af  

 gæld til aktier eller konvertible obligationer med en gældsnedsættelse.
Som bestemmelsen i ligningslovens § 15, stk. 2, er formuleret,  

 kan konvertering af konvertibel obligation til aktier ikke sidestilles med en  

 gældsnedsættelse.
Konverteringen af den konvertible obligation til anparter  

 findes derfor ikke at have skattemæssige konsekvenser for A ApS.
Repræsentanten er enig med skattemyndighederne i, dels at  

 vurderingen af, om der skal ske underskudsbegrænsning, sker på grundlag af  

 skyldnerselskabets forhold, dels at det også gælder, når gæld konverteres til  

 aktier allerede af den grund, at det fremgår direkte af loven.  

 Skattemyndighedens vurdering af den regnskabsmæssige behandling af  

 konvertibel  

 gæld anfægtes heller ikke.
Det findes imidlertid ikke relevant at inddrage  

 den  

 regnskabsmæssige behandling, når det i ligningslovens § 15, stk. 2, konkret  

 er  

 defineret, at der kun vil ske underskudsbegrænsning ved konvertering af gæld  

 til aktier eller konvertible obligationer.
Det forekommer heller ikke  

 sandsynligt, at lovgivers hensigt med den pågældende bestemmelse har været,  

 at  

 samme gældspost skulle kunne undergives underskudsbegrænsning to gange.
Hvis  

 dette var tilfældet, ville formuleringen i loven konvertering af gæld  

 til  

 aktier eller konvertible obligationer have været helt overflødig.
 Der er i øvrigt henvist til, at det af Ligningsvejledningen  

 fremgår, at konvertering af konvertible obligationer til aktier eller  

 anparter  

 ikke har nogen skattemæssige konsekvenser.
 Landsskatteretten  

 udtaler:
Af ligningslovens dagældende § 15, stk. 2, fremgår, at hvis en  

 skattepligtig i et indkomstår opnår en tvangsakkord, nedsættes uudnyttede,  

 fradragsberettigede underskud fra det pågældende og tidligere indkomstår med  

 det beløb, hvormed gælden er nedsat, jf. bestemmelsens 1. punktum.
Med  

 gældsnedsættelse sidestilles hel eller delvis konvertering af gælden til  

 aktier  

 eller konvertible obligationer, jf. bestemmelsens 6. punktum.
Underskuddet  

 nedsættes i disse tilfælde med det beløb, hvormed den konverterede fordrings  

 pålydende overstiger den konverterede fordrings kursværdi på tidspunktet for  

 konverteringen, jf. bestemmelsens 7. punktum.
I henhold til ligningslovens §  

 15, stk. 3, finder stk. 2 tilsvarende anvendelse på aftaler om en samlet  

 ordning mellem en skyldner og dennes kreditorer om bortfald eller nedsættelse  

 af skyldnerens gæld (frivillig akkord).
 Sagen ses alene at vedrøre fortolkningen af ovennævnte lovs §  

 15, stk. 2, 6. punktum i relation til konverteringen den 21. juni 1995 af det  

 konvertible obligationslån på 10 mio. kr. til anparter i A ApS.
 Det må lægges til grund, at det konvertible obligationslån på 10  

 mio. kr., som ifølge det oplyste er optaget af A ApS den 20. marts 1991,  

 ubestridt er en gæld for A ApS, indtil konverteringen til anparter i  

 selskabet  

 den 21. juni 1995. Konverteringen af det konvertible obligationslån findes  

 herefter - som vedrørende konvertering af gæld til anparter  at være  

 omfattet  

 af ordlyden af ovennævnte § 15, stk. 2, 6. punktum, ligesom  

 underskudsreduktion  

 i et tilfælde som det foreliggende må anses at være i overensstemmelse med  

 bestemmelsens formål.
 For så vidt det af Ligningsvejledningen fremgår, at konvertering  

 af konvertible obligationer til aktier eller anparter ikke har nogen  

 skattemæssige konsekvenser, jf. herved for indkomståret 1997  

 Ligningsvejledningen Aktionærer og Selskaber 1997, S.G.2.4.7.5., bemærkes, at  

 der her er tale om en gennemgang af reglerne om aktieavancebeskatning i  

 relation  

 til ejeren af den konvertible obligation.
 De påklagede indkomstansættelser stadfæstes derfor, hvilket er  

 tiltrådt af Told- og Skattestyrelsen.
