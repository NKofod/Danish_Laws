Til § 1 b.
Skattefri godtgørelse i forbindelse med udlandsarbejde Bestemmelsen i ligningslovens § 9, stk. 7, om udbetaling af skattefri  

 godtgørelse er et element i nogle initiativer på skatteområdet, som har til  

 hensigt at forbedre danske virksomheders konkurrenceevne.
Ifølge ligningslovens § 9, stk. 7, kan en arbejdsgiver, såfremt denne  

 afholder lønmodtagerens udgifter ved rejse i udlandet efter regning, udbetale  

 et skattefrit beløb på indtil 60 pct. af ligningsrådets satser for skattefri  

 godtgørelse (fortæringssatserne). Det er en forudsætning for udbetaling af  

 skattefri godtgørelse, at rejsen er et led i et tjenesteforhold og at  

 udgifterne iøvrigt dækkes efter regning.
Der er ikke stillet krav om, at  

 lønnen skal fastholdes uændret ved udbetaling af den skattefri godtgørelse.  

 Der vil derfor være mulighed for at reducere lønindtægten helt eller delvist  

 modsvarende den skattefri godtgørelse.
Modregningen skal ske indenfor den  

 enkelte lønperiode.
 I den udstrækning et medlem ved udlandsarbejde kan godtgøre reduktion i  

 lønindtægt før skatteberegning som følge af skattefri godtgørelse, vil  

 godtgørelsen uanset skattefrihed kunne medtages i dagpengeberegningen.
 I tvivlsstilfælde må kassen sikre sig, eventuelt ved henvendelse itl  

 arbejdsgiveren eller ved medlemmets fremlæggelse af dokumentation fra  

 skattemyndighederne, at medlemmet har været omfatttet af reglerne om  

 skattefri godtgørelse.
Til § 13 a.
Dagpengesats efter genindtræden i dagpengeretten efter  

 overgangsydelse Som udgangspunkt kan arbejde i en overgangsydelsesperiode ikke danne  

 grundlag for ny beregning, bortset fra arbejde, der har dannet grundlag for  

 generhvervelse af dagpengeretten.
 Ved genindtræden i dagpengeretten foretages således en ny beregning af  

 dagpenge, når medlemmet i den periode der danner grundlag for generhvervelse  

 af dagpengeretten har haft beskæftigelse, som opfylder  

 beregningsbekendtgørelsens betingelser for ny beregning, jf. § 13.
 Hvis medlemmet ikke har haft beskæftigelse som opfylder betingelserne for  

 ny beregning, udbetales der som udgangspunkt dagpenge med medlemmets  

 dagpengesats anvendt ved overgangen til overgangsydelse.
 For at forhindre, at et medlem ved genindtræden i dagpengeretten stilles  

 økonomisk ringere end ved overgangsydelse er det imidlertid fastsat, at et  

 medlem ved genindtræden i dagpengeretten altid vil få udbetalt dagpenge med  

 et beløb, der mindst svarer til den senest udbetalte overgangsydelse.
