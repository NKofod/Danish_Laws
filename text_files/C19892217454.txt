(Til alle amtsråd og Frederiksberg  

 Kommunalbestyrelse) Efter stedfunden forhandling mellem Finansministeriet, Amtsrådsforeningen  

 i Danmark, Lærernes Centralorganisation og Kulturministeriet er der opnået  

 enighed om, at undervisningsaktivitet i henhold til § 4 i lov om almen  

 voksenuddannelse vedrørende projekter af sektoroverskridende karakter i  

 henhold til uddannelsestilbuds - ordningen (jf. lov nr. 840 af 21. december  

 1988 om forstærket indsats mod langvarig ledighed), der udføres af  

 tjenestemænd ved almen voksenuddannelse ved voksenuddannelsescentre indgår i  

 tjenestetiden, klassificeringen samt i normeringsgrundlaget på følgende måde:
 LÆRERNES TJENESTETID:
 Løntimetallet vedrørende undervisningstimer og timetillæg i øvrigt indgår  

 i tjenestemandens løntimetal i henhold til reglerne i cirkulære af 1. juli  

 1986 om leder - og lærerstillinger ved amtskommunale enkeltfagskurser, jf.  

 Kulturministeriets cirkulære af 3. juli 1989 om ændring af  

 tjenestetidsaftalen for tjenestemænd ved voksenuddannelsescentre.
 PROJEKTLEDELSE:
 Såfremt der til samarbejdet mellem institutionerne udpeges en  

 projektleder, ydes der denne et timetillæg, der indgår i tjenestemandens  

 løntimetal således, at en arbejdstime medregnes med 0,6 løntime efter  

 reglerne i § 2, stk. 1, punkt 15 i tjenestetidsaftalen, jf. ovennævnte  

 cirkulære af 3. juli 1989.
 Udover timetillægget ydes et særligt tillæg:
 Tillæggene er opgivet i niveau pr. 1. 10. 1084 og reguleres efter den til  

 enhver tid gældende procentregulering.
 Funktionen som projektleder kan knyttes til et eller flere forløb.  

 Projektlederen varetager foruden opgaven som koordinator m.m. også  

 rapporteringen.
 UDDANNELSESVEJLEDNING:
 Såfremt voksenuddannelsescenteret påtager sig varetagelse af  

 uddannelsesvejledning i forbindelse med ovennævnte samarbejdsprojekt, ydes  

 timetillæg for uddannelsesvejledning efter reglerne i henhold til cirkulæret  

 af 3. juli 1989, jf. aftalens § 5.
 Timetillægget tillægges den tjenestemand, der varetager  

 uddannelsesvejledningen i projektet.
 Har voksenuddannelsescenteret ikke forpligtet sig til at yde vejledning,  

 udløses der ikke timetillæg for uddannelsesvejledning.
 FORSTANDERES OG VICEFORSTANDERES TJENESTETID OG KLASSIFICERING:
 Kursisttimetallet ved projektet medregnes i det kursisttimetal, der danner  

 grundlag for klassificering af og for timetillæg for ledelse af kurset til  

 forstander og viceforstander (souschef).
 NORMERING:
Løntimetallet vedrørende undervisningstimerne samt timetillæg i øvrigt, der udløses af UTB - aktivitet, indgår ikke i normeringsgrundlaget for normering af tjenestemandsstillinger.
Løntimetallet ved projektet medregnes i det løntimetal, der danner grundlag for normering af timelærerstillinger.
VEDRØRENDE VOKSENUDDANNELSESCENTRENES KURSER FOR UNGE LEDIGE (KUA) Foranstående bestemmelser finder tilsvarende anvendelse for ledere og  

 lærere ved voksenuddannelsescentre, der etablerer kurser vedrørende  

 uddannelsesmæssige foranstaltninger mod ungdomsarbejdsløsheden, jf. § 2 i lov  

 nr. 268 af 6. juni 1985 om ungdomsvejledning og visse  

 uddannelsesforanstaltninger og Undervisningsministeriets cirkulære af 28.  

 juli 1986 med senere ændringer.
Vedrørende timetillæg og aflønning for  

 projektledelse skal spørgsmål særskilt forelægges Kulturministeriet.
 P.d.v.
