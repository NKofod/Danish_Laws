 Til § 1.
 Det følger af art. 6 i Nordisk overenskomst af 12. november 1985 om  

 ydelser ved arbejdsløshed (bilag 1), at grænsearbejdere og andre  

 arbejdstagere end grænsearbejdere med bopæl i et andet nordisk land end  

 beskæftigelseslandet, der er helt eller delvis arbejdsløse uden at  

 ansættelsen er ophørt, skal have udbetalt dagpenge efter  

 beskæftigelseslandets arbejdsløshedsforsikringslovgivning.
 Bestemmelserne i overenskomstens art. 6 gør det nødvendigt at fravige  

 bopælskravet i arbejdsløshedsforsikringslovens § 41, stk. 1, nr. 1, ved  

 optagelse af personer med lønmodtagerbeskæftigelse i Danmark og bopæl i et  

 andet nordisk land.
 Dagpenge kan udbetales, hvis arbejdsløshedsforsikringslovens almindelige  

 betingelser herfor er opfyldt, herunder betingelsen om at være tilmeldt  

 arbejdsformidlingen i Danmark.
 For at andre arbejdstagere end grænsearbejdere med en ikke endelig ophørt  

 ansættelse i Danmark og bopæl i et andet nordisk land skal kunne få udbetalt  

 dagpenge, gælder dog den yderligere betingelse, at de fortsat skal  

opholde sig her i landet, jfr. overenskomstens art. 6, stk. 2. Andre  

 arbejdstagere end grænsearbejdere med endeligt ophør i ansættelsen i Danmark  

 vil på samme måde kunne få dagpenge fra beskæftigelseslandet, hvis de flytter  

 til landet og i øvrigt opfylder betingelserne for at opnå ret til dagpenge,  

 jfr. overenskomstens art. 7, stk. 2.
 Baggrunden for kravet om ophold er, at arbejdstageren fuldt ud skal være i  

 stand til at stå til rådighed for beskæftigelseslandets arbejdsmarked.
For at en arbejdstager kan anses for at have ophold i Danmark, må  

 arbejdstageren have en bopælslignende tilknytning hertil.
Som minimum må  

 således kræves, at arbejdstageren fortsat har et fast opholdssted i Danmark  

 og kan kontaktes på dette opholdssted, og at arbejdstageren også faktisk  

 befinder sig her i landet.
Det skal understreges, at bestemmelserne i art. 6 kun gælder for  

 arbejdstagere.
Bestemmelserne kan således ikke anvendes af personer, der  

 driver selvstændig virksomhed her i landet og har bopæl i et andet nordisk  

 land.
 Det følger af overenskomstens art. 3, stk.2, at dokumenterede forsikrings-  

 og arbejdsperioder kan medregnes til opfyldelse af  

 arbejdsløshedsforsikringslovens §§ 53 og 55 (72). Det er dog en forudsætning  

 for overførelse af forsikringsperioder, at den 8-ugers- frist, der er angivet  

 i art. 8, stk. 2, er overholdt.
 Der henvises i øvrigt til direktoratets vejledning af 10. november 1987  

 til Nordisk overenskomst (bilag 2).
 Til § 2.
Det fremgår af art. 6, stk. 2, i Nordisk konvention af 5. marts 1981 om  

 social tryghed, at en nordisk statsborger, der er ansat ombord på et skib,  

 som fører et nordisk lands flag, anses for at have bopæl og være ansat i det  

 land, hvis flag skibet fører.
Bestemmelsen omfatter også nordiske  

 statsborgere med bopæl uden  for de nordiske lande.
 Konventionsbestemmelserne sigter primært på at regulere  

 sygesikringsforholdene for den nævnte gruppe, men da bestemmelsen er indsat i  

 konventionens afsnit II om hvilken lovgivning, der skal anvendes, er det  

 opfattelsen, at den også har betydning for  

 arbejdsløshedsforsikringsforholdene.
 Det fremgår af vejledningen til konventionen, at bestemmelsen i art. 6,  

 stk. 2 kun gælder, så længe ansættelsen ombord består.
 Nordiske statsborgere med ansættelse ombord på eet nordisk lands skib  

og bopæl i et andet nordisk land er nu omfattet af artiklerne 6 og 7  

 i Nordisk overenskomst om ydelser ved arbejdsløshed.
 Disse arbejdstagere er således medlems- og dagpengeberettiget efter  

 bestemmelserne i bekendtgørelsens §§ 1 og 3.
Arbejdsløshedsforsikringsforholdene for nordiske statsborgere med bopæl  

 uden for de nordiske lande er derimod ikke reguleret i overenskomsten.
Det  

 fremgår imidlertid af vejledningen til art. 6, stk. 2, i Nordisk konvention  

 om social tryghed, at nordiske statsborgere med bopæl uden for de nordiske  

 lande efter ophør af ansættelsen ombord skal være omfattet af de nationale  

 regler om dagpengemæssig dækning, der gælder i det land, hvis flag skibet  

 fører.
 Konventionsbestemmelsen gør det nødvendigt at fravige bopælskravet i  

 arbejdsløshedsforsikringslovens § 41, stk. 1, nr. 1, ved optagelse af  

 nordiske statsborgere, der udmønstrer med dansk skib og har bopæl uden for de  

 nordiske lande.
 De pågældende vil imidlertid ikke være berettiget til dagpenge fra en  

 dansk arbejdsløshedskasse, med mindre arbejdsløshedsforsikringslovens  

 almindelige betingelser herfor er opfyldt.
 Til § 3.
 Bestemmelserne i artiklerne 4, 5 og 7 i Nordisk overenskomst af 12.  

 november 1985 om ydelser ved arbejdsløshed gør det nødvendigt at fravige  

 arbejdskravet i arbejdsløshedsforsikringslovens § 41, stk. 1, nr. 3, og § 67,  

 stk. 2, ved optagelse af personer, der flytter til Danmark fra et andet  

 nordisk land, og for personer, der senest har været beskæftiget i et andet  

 nordisk land, men som har bopæl i Danmark.
Ved optagelse af personer, der er omfattet af overenskomstens art. 4,  

 kræves altid 4 ugers sammenhængende arbejde, der skal være påbegyndt inden 8  

 uger, jfr.
Nordisk overenskomsts art. 8. Arbejde af kortere varighed end 4  

 uger kan dog godkendes som optagelsesberettigende, hvis arbejdsforholdet er  

 ophørt, uden at ophøret kan tilregnes den pågældende, og arbejdet var  

 planlagt at skulle vare i længere tid, jfr. overenskomstens art. 4, stk. 2.
 Ved optagelse af personer, der er omfattet af overenskomstens artikler 5  

 og 7, stilles ikke krav om umiddelbart forudgående arbejde i Danmark.
 Der er tale om følgende persongrupper:
 Hvis hovedreglen i Nordisk overenskomsts art. 4 om 4 ugers arbejde for at  

 blive optaget ikke er opfyldt, og personen ikke er omfattet af de grupper,  

 der undtages for krav om arbejde, skal optagelse ske efter de almindelige  

 regler.
I samtlige tilfælde gælder, at de pågældende skal have været  

 arbejdsløshedsforsikret i det nordiske land, hvor de senest havde  

 beskæftigelse.
Tidligere krævedes der i disse situationer en i princippet  

 uafbrudt forsikringsperiode.
 Dagpenge kan udbetales, hvis arbejdsløshedsforsikringslovens almindelige  

 betingelser herfor er opfyldt.
 Det følger af overenskomstens art. 3, at dokumenterede forsikrings- og  

 arbejdsperioder kan medregnes til opfyldelse af  

 arbejdsløshedsforsikringslovens § 53 og § 55 (72). Det er dog en forudsætning  

 for at få overført forsikringsperioder, at de frister, der er angivet i  

 overenskomstens art. 8, er overholdt.
Det skal understreges, at bestemmelserne i overenskomstens art. 7 - i  

 lighed med bestemmelserne i art. 6 - kun gælder for arbejdstagere.
Disse  

 bestemmelser kan således ikke anvendes på personer, der har drevet  

 selvstændig virksomhed i et andet nordisk land, og som har bopæl her i  

 landet.
 Der henvises i øvrigt til vejledningen til Nordisk overenskomst.
 Til § 4.
Nordisk overenskomst om ydelser ved arbejdsløshed indeholder ikke et  

 udtrykkeligt forbud mod dobbelt medlemskab.
Det følger imidlertid af de  

 almindelige bestemmelser i Nordisk konvention om social tryghed, afsnit II,  

 at ingen må være forsikret i mere end eet nordisk land.
 Hvis en dansk arbejdstager med arbejde i et andet nordisk land, hvor  

 arbejdsløshedsforsikring er en frivillig sag, ønsker at være  

 arbejdsløshedsforsikret, skal pågældende være omfattet af  

 beskæftigelseslandets forsikring.
Udsender en arbejdsgiver en arbejdstager fra eet nordisk land til et andet  

 nordisk land for deer for arbejdsgiverens regning at udføre arbejde, kan  

 vedkommende fortsat omfattes af den danske arbejdsløshedsforsikring.
Det er  

 dog en forudsætning, at der er opnået tilladelse hertil fra  

 Sikringsstyrelsen.
For at der gives en sådan tilladelse, må arbejdet som  

 hovedregel være af højst 12 måneders varighed.
 I det omfang en arbejdstager af en eller anden grund ikke kan omfattes af  

 et andet nordisk lands arbejdsløshedsforsikring, kan pågældende blive i det  

 danske arbejdsløshedsforsikringssystem.
Der er udarbejdet fællesnordiske forskrifter for anvendelse af Nordisk  

 overenskomst (bilag 3.) BILAG 1 Nordisk overenskomst af 12. november 1985 om ydelser ved  

 arbejdsløshed Regeringerne i Danmark, Finland, Island, Norge og Sverige, som  

 konstaterer, at bestemmelserne i den nordiske konvention af 5. marts 1981 om  

 social tryghed for visse deles vedkommende også finder anvendelse på ydelser  

 ved arbejdsløshed, har under hensyntagen hertil indgået følgende overenskomst  

 om sådanne ydelser:
Artikel 1 Denne overenskomst anvendes på den i hvert af de nordiske lande gældende  

 lovgivning om arbejdsløshedsforsikring og anden kontantydelse ved  

 arbejdsløshed, som er anført i bilaget til denne overenskomst.
 Hvis lovgivningen i stk. 1 erstattes af lovgivning af lignende art,  

 anvendes overenskomsten også på den nye lovgivning.
Artikel 2 I denne overenskomst forstås ved arbejds- og bidragsperioder, som kan medregnes efter lovgivningen i det  

 land, hvor de er tilbagelagt, samt alle dermed ligestillede perioder, arbejdstagere, som arbejder i et af de nordiske lande, men er bosat i et  

 andet nordisk land, som de sædvanligvis vender tilbage til hver dag.  

 Grænsearbejdere, som af den virksomhed, de er fast tilknyttet, midlertidigt  

 bliver beskæftiget et sted, hvorfra de ikke hver dag kan vende tilbage til  

 bopælen, anses alligevel som grænsearbejdere i et tidsrum af højst fire  

 måneder.
Dette gælder også, selv om arbejdet i dette tidsrum foregår i  

 bopælslandet.
Artikel 3 Personer, der flytter fra et nordisk land til et andet, har ret til at  

 medregne kvalifikationsperioder, der er tilbagelagt i de øvrige nordiske  

 lande.
Dette gælder dog kun under forudsætning af, at perioderne kan  

 medregnes efter lovgivningen i det land, hvor kravet om ydelser fremsættes.
 Tilsvarende ret gælder for personer, der har ret til ydelser ved  

 arbejdsløshed efter artikel 6 og 7.
Artikel 4 Personer, der vil medregne kvalifikationsperioder efter artikel 3, stk. 1,  

 skal umiddelbart før arbejdsløsheden have udført arbejde i det land, hvor  

 kravet om ydelser fremsættes.
Arbejdet skal kunne godkendes efter dette lands  

 lovgivning.
Der kan dog ikke kræves mere end fire ugers sammenhængende  

 erhvervsarbejde.
Hvis arbejdsforholdet er ophørt, uden at dette kan  

 tilskrives den pågældende, kan kvalifikationsperioderne dog medregnes,  

 forudsat at arbejdet var planlagt at skulle vare i længere tid.
Artikel 5 Det krav om arbejde, som er fastsat i artikel 4, stk. 1, gælder ikke for  

 personer, der enten har udført arbejde i et sådant omfang, at han eller hun  

 har været omfattet af lovgivningen om ydelser ved arbejdsløshed eller har  

 modtaget arbejdsløshedsydelser i det land, hvor kravet om ydelser fremsættes.  

 Dog skal arbejdet være udført eller arbejdsløshedsydelser være modtaget inden  

 for en periode på fem år regnet fra datoen for tilmelding som arbejdssøgende  

 hos den offentlige arbejdsformidling og i påkommende tilfælde medlemskab af  

 vedkommende arbejdsløshedskasse.
Kravet gælder heller ikke for personer, der er flyttet med deres  

 ægtefælle, når ægtefællen har fået arbejde af mindst to års varighed i det  

 land, hvor kravet om ydelser fremsættes.
I denne sammenhæng ligestilles  

 samlevende med ægtefæller i det omfang, national lovgivning eller praksis  

 giver anledning til det.
Artikel 6 Til grænsearbejdere, som bliver helt eller delvist arbejdsløse, uden at  

 ansættelsesforholdet er ophørt, udbetales ydelser ved arbejdsløshed efter  

 lovgivningen i beskæftigelseslandet, som om de har været bosat der, forudsat  

 at de er tilmeldt den offentlige arbejdsformidling i beskæftigelseslandet.
 Det samme gælder også for andre arbejdstagere, som under deres ansættelse  

 har været bosat i et andet land end beskæftigelseslandet, hvis de opholder  

 sig i beskæftigelseslandet.
Artikel 7 Til grænsearbejdere, hvis ansættelse er ophørt, udbetales ydelser ved  

 arbejdsløshed efter lovgivningen i det land, hvor de har bopæl, som om de  

 havde været omfattet af dette lands lovgivning under ansættelsen.
Dette  

 gælder dog kun under forudsætning af, at grænsearbejderen tilmelder sig som  

 arbejdssøgende hos den offentlige arbejdsformidling i bopælslandet.
 Det samme gælder også for andre arbejdstagere end grænsearbejdere, som  

 under deres ansættelse har været bosat i et andet land end  

 beskæftigelseslandet, dog kun under forudsætning af, at de har været bosat  

 der i en uafbrudt periode af to år umiddelbart før arbejdsløshedens  

 indtræden.
Artikel 8 For at bestemmelserne kan anvendes, må de tilmeldinger og ansøgninger, som  

 omtales i artiklerne 5 og 7, ske inden for otte uger regnet fra Erhvervsarbejde, som omtales i artikel 4, skal være påbegyndt inden otte  

 uger regnet fra det tidspunkt, hvor vedkommende ophørte med at være omfattet  

 af lovgivningen om ydelser ved arbejdsløshed i det land, som han eller hun er  

 fraflyttet.
Artikel 9 Denne overenskomst hindrer ikke, at et nordisk land anvender regler om ret  

 til ydelser ved arbejdsløshed, der er mere gunstige for vedkommende end de,  

 der er fastsat i artiklerne 4 - 8.
Artikel 10 Ydelser, der udbetales i et nordisk land, skal sammenlægges med ydelser,  

 som er udbetalt i andre nordiske lande.
Artikel 11 Hvis lovgivningen i et nordisk land foreskriver, at ydelser ved  

 arbejdsløshed skal beregnes på grundlag af tidligere erhvervsindtægt, skal  

 indtægt, som er tjent i andre nordiske lande, ligestilles med indtægt, som er  

 tjent i det land, hvor krav om ydelser fremsættes.
Beregningen foretages  

 efter de regler, der gælder i sidstnævnte land.
Artikel 12 Der kan ikke samtidig udbetales ydelser for samme arbejdsløshedsperiode  

 fra mere end et nordisk land.
Artikel 13 Der kan mellem to eller flere af de kontraherende lande indgås særlige  

 overenskomster om udbetaling af arbejdsløshedsforsikringsydelser til  

 arbejdstagere, der efter at være blevet helt eller delvist arbejdsløse uden  

 at ansættelsen er ophørt, vender tilbage til bopælslandet.
 Inden en sådan aftale indgås af de berørte lande, skal de øvrige  

 kontraherende lande have mulighed for at fremføre deres synspunkter.
Artikel 14 Denne overenskomst gælder ikke ydelser, som vedrører tiden før dens  

 ikrafttræden.
 Ved fastsættelsen af ret til ydelser efter denne overenskomst skal også  

 ydelses- og kvalifikationsperioder før overenskomstens ikrafttræden  

 medregnes.
Artikel 15 Kontaktorganer i forbindelse med anvendelsen af denne overenskomst er i Danmark Direktoratet for Arbejdsløshedsforsikringen, i Finland Social- og hælsovårdsministeriet, i Island Atvinnuleysistryggingasjodur, i Norge Arbeidsdirektoratet, i Sverige Arbetsmarknadsstyrelsen.
Artikel 16 Hvis et af de kontraherende lande ønsker at opsige overenskomsten, skal  

 der skriftlig meddelelse til det norske udenrigsministerium, som skal  

 underrette de øvrige nordiske landes regeringer om opsigelsen.
 Opsigelsen gælder kun for det land, som har foretaget opsigelsen, og får  

 gyldighed fra og med begyndelsen af det kalenderår, som følger mindst seks  

 måneder efter, at det norske udenrigsministerium har modtaget meddelelse om  

 opsigelsen.
 Hvis overenskomsten opsiges, skal rettigheder, som er erhvervet i medfør  

 af overenskomsten, fortsat bestå.
Artikel 17 Denne overenskomst skal ratificeres, og ratifikationsdokumenterne  

 deponeres hos det norske udenrigsministerium.
 Overenskomsten træder i kraft den første dag i den måned, som følger to  

 hele kalendermåneder efter den dag, hvor samtlige landes  

 ratifikationsdokumenter er blevet deponeret.
Artikel 18 Samtidig med denne overenskomsts ikrafttræden ophører overenskomsten af  

 28. juni 1976 mellem Danmark, Finland, Island, Norge og Sverige om regler for  

 godskrivning af kvalifikationsperioder m.m. i forbindelse med ret til  

 dagpenge for arbejdsløshedsforsikrede med tilhørende slutprotokol med at  

 gælde.
 I tilfælde, hvor en person ved overenskomstens ikrafttræden allerede  

 modtager ydelser efter artikel 2, stk. 2, i den ophævede overenskomst, skal  

 nævnte stykke fortsat anvendes i den resterende del af ydelsesperioden.
 Til bekræftelse heraf har de respektive befuldmægtigede undertegnet denne  

 overenskomst.
 Udfærdiget i Mariehamn den 12. november 1985 i et eksemplar på dansk,  

 finsk, islandsk, norsk og svensk, idet samtlige tekster er lige autentiske.
Fortegnelse over den i artikel 1 omhandlede lovgivning Danmark Lov (bekendtgørelse nr. 407 af 3. september 1985) om arbejdsformidling og  

 arbejdsløshedsforsikring m.v.
Finland Lag om utkomstskydd før arbetsløsa (602/24.8.1984) Lag om arbetsløshetskassor (603/24.8.1984) - og hertil knyttet lovgivning.
Island Lov nr. 64 af 2. juni 1981 om arbejdsløshedsforsikring.
Norge Lov af 17. juni 1966 nr. 12 om folketrygd, Kapitel 4, Stønad under  

 arbeidsløyse m.v. § 4-1, bokstav a.
Sverige Lag den 5. juni 1973 (nr. 370) om arbetsløshedsførsækring.
 Lag den 5. juni 1973 (nr. 371) om kontant arbetsmarknadsstød.
 Direktoratet for Arbejdsløshedsforsikringens vejledning af 10.november  

 1987.
BILAG 2 Vejledning til Nordisk overenskomst af 12. november 1985 om ydelser  

 ved arbejdsløshed Den 12. november 1985 blev der mellem Finland, Island, Norge, Sverige og  

 Danmark indgået en ny nordisk overenskomst om arbejdsløshedsforsikring.  

 Overenskomsten, der afløser Nordisk overenskomst af 28. juni 1976 med  

 tilhørende slutprotokol om regler for godskrivning af kvalifikationsperioder  

 m.v. i forbindelse med ret til dagpenge for arbejdsløshedsforsikrede, træder  

 i kraft den 1. december 1987. (bilag 1).
 Overenskomsten, som i stort omfang bygger på overenskomsten fra 1976,  

 omfatter ikke Færøerne og Grønland.
 Nordisk overenskomst og Nordisk konvention om social tryghed.
 Overenskomstens regler skal ses i sammenhæng med Nordisk konvention om  

 social tryghed af 5. marts 1981, som også omfatter ydelser ved arbejdsløshed.  

 Konventionen indeholder dog ingen nærmere bestemmelser om sådanne ydelser,  

 men henviser blot til den særlige overenskomst om arbejdsløshedsforsikring.  

 Konventionens almindelige bestemmelser i afsnit I, II og IV kan imidlertid  

 for visse deles vedkommende også anvendes på ydelser ved arbejdsløshed.
 Generelt om Nordisk overenskomsts anvendelse og grundprincipperne  

 heri.
Overenskomsten anvendes på personer, der - som selvstændige  

 erhvervsdrivende eller arbejdstagere - er eller har været omfattet af  

 lovgivningen om arbejdsløshedsforsikring i et nordisk land.
Der gælder altså  

 ikke noget krav om, at de pågældende skal være nordiske statsborgere.
 Overenskomsten gælder hovedsagelig for arbejdsløshedsforsikrede personer,  

 der flytter fra eet nordisk land til et andet, men den indeholder også  

 specielle regler for grænsearbejdere og andre arbejdstagere, som bor i eet  

 nordisk land og arbejder i et andet.
Grundprincippet i overenskomsten er - ligesom i de tidligere  

 overenskomster om arbejdsløshedsforsikring - at kvalifikationsperioder  

 (forsikrings- og arbejdsperioder), som er optjent i eet nordisk land, kan  

 anvendes til at opfylde betingelserne for ret til dagpenge (medlems- og  

 arbejdsbetingelser) i et andet nordisk land.
For Danmarks vedkommende betyder  

 dette, at arbejdsløshedsforsikringslovens §§ 53 og 55 (72) kan opfyldes ved  

 hjælp af sådanne perioder.
Som hovedregel kræves dog, at den forsikrede først  

 har opnået en vis arbejdsmæssig tilknytning til det land, hvor ydelsen  

 kræves.
Ifølge 1976-overenskomsten var det en betingelse for at få overført  

 forsikringsperioder, at man havde en i princippet uafbrudt  

 forsikringsperiode, det vil sige, at pågældende havde været  

 arbejdsløshedsforsikret i fraflytningslandet på udrejsetidspunktet, havde  

 været arbejdsløshedsforsikret under opholdet i tilflytterlandet samt straks  

 efter hjemkomsten omfattedes af arbejdsløshedsforsikringen.
Nu kræves blot,  

 at pågældende har været forsikret i fraflytningslandet, for at  

 forsikringsperioden kan overføres.
 Grænsearbejdere og andre arbejdstagere end grænsearbejdere.
 I overenskomsten fra 1976 blev der - som noget nyt - indført særlige  

 regler for grænsearbejdere.
 Med grænsearbejdere mentes dengang arbejdstagere, som arbejdede i  

 eet af de af overenskomsten omfattede lande, men var bosatte i et andet, som  

 de pågældende sædvanligvis vendte tilbage til mindst een gang om ugen.
 Definitionen af grænsearbejdere er nu ændret, så begrebet kun dækker  

 arbejdstagere, der sædvanligvis hver dag vender tilbage til bopælen.  

 Samtidig er der indført bestemmelser, der regulerer  

 arbejdsløshedsforsikringsforholdene for andre arbejdstagere end  

 grænsearbejdere , som bor i eet nordisk land og arbejder i et andet.
 De nævnte regler om grænsearbejdere og andre arbejdstagere end  

 grænsearbejdere gælder - i modsætning til overenskomstens øvrige regler -  

 kun for arbejdstagere.
 Undtagelser for arbejdskravet forud for udbetaling af dagpenge.
Der er nu mulighed for, at arbejdsløshedsforsikrede i visse situationer  

 kan modtage ydelser uden først at skulle arbejde i det pågældende land.
Der  

 stilles ikke længere krav om statsborgerskab i det land, hvor ydelsen kræves.  

 Det drejer sig dels om personer, der tidligere inden for en 5-års-periode har  

 været omfattet af dette lands lovgivning om arbejdsløshedsforsikring, og dels  

 om arbejdsløshedsforsikrede, der flytter med ægtefællen eller samleveren, som  

 har fået arbejde af mindst 2 års varighed.
Fællesnordiske forskrifter I tilslutning til overenskomsten er der udarbejdet fællesnordiske  

 forskrifter for anvendelse af Nordisk overenskomst, som omhandler de mere  

 generelle principper i overenskomsten. (bilag 3).
Nærværende vejledning er tænkt som en uddybende forklaring på  

 overenskomstens regler og forholdet til den danske  

 arbejdsløshedsforsikringslovgivning.
Vejledningen angiver altså først og  

 fremmest, hvordan personer, der er omfattet af overenskomsten, kan få ydelser  

 efter de danske regler.
 Danskere, som skal arbejde i et andet nordisk land, bør undersøge, hvilke  

 regler der gælder i dette land.
 Kommentarer til overenskomstens artikler:
 Til artikel 1:
 Overenskomstens anvendelse m. v.
I Danmark, Finland og Sverige er arbejdsløshedsforsikringen  

 frivillig og bygger på medlemskab af en statsanerkendt arbejdsløshedskasse.  

 Arbejdsløshedsforsikringen i Island  forudsætter medlemskab af en  

 fagforening.
Fagforeningsmedlemmer bliver automatisk tilsluttet  

 arbejdsløshedsforsikringen.
 I Norge er arbejdsløshedsforsikringen obligatorisk og udgør en del  

 af folketrygden.
Som hovedregel bliver medlemsafgiften til folketrygden, herunder  

 arbejdsløshedsforsikringen, trukket sammen med skatten.
Er man ikke  

 skattepligtig i Norge, skal medlemsafgiften betales direkte til det lokale  

 trygdekontor.
 Den nordiske overenskomst anvendes på landenes gældende  

 arbejdsløshedsforsikringslovgivning og eventuelle senere ændringer heraf.
 For Danmarks vedkommende betyder overenskomsten bl.a., at  

 optagelsesbetingelserne i arbejdsløshedsforsikringslovens § 41, stk. 1, nr.  

 1, og nr. 3, og § 67, stk. 2, om bopæl i fornødent omfang må fraviges.  

 Særlige regler herom er fastsat i direktoratets bekendtgørelse nr. 705 af 10.  

 november 1987 om medlems- og dagpengeret for personer, der har været omfattet  

 af arbejdsløshedsforsikringen i andre nordiske lande m.v., jfr.  

 arbejdsløshedsforsikringslovens § 95, stk. 2.
 Til artikel 2:
 Definitioner.
Kvalifikationsperioder er ifølge overenskomsten de arbejds- og  

 bidragsperioder, samt alle dermed ligestillede perioder, der kan medregnes  

 efter lovgivningen i det land, hvor de pågældende har haft arbejde og været  

 arbejdsløshedsforsikrede.
Disse perioder skal kunne sidestilles med arbejds-  

 og bidragsperioder i såvel det land, hvor perioden er optjent, som i det  

 land, hvor anmodning om dagpenge fremsættes.
 Disse perioder benævnes i denne vejledning forsikrings- og  

 arbejdsperioder , da dette er i bedre overensstemmelse med dansk  

 sprogbrug.
 En grænsearbejder er en arbejdstager, der arbejder i eet nordisk  

 land og er bosat i et andet nordisk land, som den pågældende sædvanligvis  

 vender tilbage til hver dag.
Efter overenskomsten fra 1976 var det tilstrækkeligt, at en grænsearbejder  

 vendte tilbage til bopælslandet een gang hver uge.
Begrebet grænsearbejder er  

 nu strammet og således bragt mere i overensstemmelse med, hvad der gælder på  

 andre områder, blandt andet på skatteområdet.
 En grænsearbejder, der får et midlertidigt arbejdssted, som den pågældende  

 ikke kan vende hjem fra hver dag, anses dog - ligesom det var tilfældet efter  

 den tidligere overenskomst - for at være grænsearbejder i op til 4 måneder.  

Reglen gælder også, selvom arbejdet foregår i bopælslandet . Det vil  

 sige, at en dansker med bopæl i København, som arbejder i Malmø og af sin  

 svenske arbejdsgiver pålægges arbejde i Frederikshavn, stadig vil kunne  

 betragtes som grænsearbejder i en periode på op til 4 måneder.
 Til artikel 3:
 Ret til at medregne forsikrings- og arbejdsperioder fra andre nordiske  

 lande.
Hvis personer, der flytter til Danmark fra et andet nordisk land, bliver  

 arbejdsløse, inden de har haft så lange forsikrings- og arbejdsperioder her i  

 landet, at betingelserne for ret til dagpenge i arbejdsløshedsforsikingsloven  

 §§ 53 og 55 (72) er opfyldt, har de mulighed for at overføre og medregne  

 forsikrings- og arbejdsperioder fra de øvrige nordiske lande til brug for  

 bedømmelse af ret til dagpenge.
Det er dog en betingelse, at disse perioder  

 kan medregnes efter lovgivningen her i landet, jfr. endvidere kommentarerne  

 til artikel 8.
 Retten til overførelse og medregning af perioder gælder ikke kun for  

 personer, der flytter til Danmark fra et andet nordisk land, men også for de  

 personer, som omtales i artiklerne 6 og 7.
 I relation til opfyldelse af arbejdskravet i  

 arbejdsløshedsforsikringslovens § 55, kan alene »døde perioder«,  

 der er tilbagelagt under medlemskab af en dansk arbejdsløshedskasse forlænge  

 den periode, inden for hvilken arbejdskravet skal være opfyldt.
 Forsikringsperioder i andre nordiske lande.
Efterløn er ikke omfattet af Nordisk konvention om social tryghed.  

 Dette betyder, at forsikringsperioder fra andre nordiske lande  ikke  

 kan medregnes for at opnå efterløn i Danmark.
Der henvises til de vejledende  

 bemærkninger til Nordisk konvention om social tryghed, første del, ad art. 1,  

 bogstav h.
 Dokumentation til brug for vurdering af dagpengeretten.
Det fremgår af de fællesnordiske forskrifter for anvendelse af Nordisk  

 overenskomst (bilag 3), at personer, der ønsker at få medregnet forsikrings-  

 og arbejdsperioder fra andre nordiske lande til brug for vurdering af  

 dagpengeretten, normalt selv skal fremskaffe en overflytningsblanket eller  

 anden dokumentation for forsikringsperioder, og dokumentation for  

 arbejdsperioder og indtægter.
Spørgsmålet om, hvilken dokumentation der er  

 nødvendig for vurderingen af dagpengeretten, afgøres af det land, hvor kravet  

 om dagpenge fremsættes.
Da Norge ikke har arbejdsløshedskasser, kan overflytningsblanket  

 ikke fremskaffes.
Dokumentation for arbejde og afgiftsbetaling i Norge kan  

 være løn- og skatteoplysninger, som arbejdsgiveren sender til  

 ligningsmyndighederne og den ansatte ved udgangen af året (eventuelt  

 lønsedler fra arbejdsgiveren for en kortere periode), hvis man er  

 skattepligtig i Norge.
Hvis man ikke er skattepligtig i Norge, er en  

 erklæring fra trygdekontoret om, at der er indbetalt medlemsafgift,  

 tilstrækkelig dokumentation.
 Til artikel 4:
Krav om arbejde i Danmark for medregning af forsikrings-og  

 arbejdsperioder Som hovedregel er det en betingelse for at medregne forsikrings - og  

 arbejdsperioder, at arbejdstageren har haft arbejde her i landet umiddelbart  

 før arbejdsløsheden og derved har vist sin tilknytning til det danske  

 arbejdsmarked.
Arbejdet skal være begyndt inden for en vis frist, jfr.  

 kommentarerne til artikel 8, stk 2, og der kan maksimalt kræves 4 ugers  

 sammenhængende arbejde.
For Danmarks vedkommende kræves altid 4 ugers  

 arbejde, jfr. § 3, stk 1, i direktoratets bekendtgørelse om medlems-og  

 dagpengeret for personer, der har været omfattet af  

 arbejdsløshedsforsikringen i andre nordiske lande m.v.
 Hvis et ansættelsesforhold ophører, inden de 4 uger er gået, kan  

 arbejdskravet alligevel anses for opfyldt, hvis arbejdstageren ikke selv er  

 skyld i arbejdsophøret, og arbejdet var planlagt til at vare i længere tid.
 Denne gennemsnitlige ugentlige arbejdstid i arbejdsperioden på 4 uger er  

 afgørende for, om den pågældende skal optages som fuldtidsforsikret eller  

 deltidsforsikret.
 Til artikel 5:
 Medregning af forsikrings- og arbejdsperioder uden krav om arbejde i  

 Danmark.
 Artiklen beskriver situationer, hvor personer, der flytter til  

 Danmark kan overføre og medregne forsikrings- og arbejdsperioder fra et  

 andet nordisk land til opfyldelse af §§ 53 og 55 (72) i  

 arbejdsløshedsforsikringsloven uden først at have arbejdet her i landet.
 Der vil naturligvis - ligesom i alle andre tilfælde - kun kunne udbetales  

 dagpenge, hvis de pågældende i øvrigt opfylder  

 arbejdsløshedsforsikringslovens almindelige betingelser for ret til dagpenge.
 Artiklens 1. stykke omhandler personer, der flytter tilbage til et  

 nordisk land, hvor de tidligere har været arbejdsløshedsforsikrede.
 Bestemmelsen svarer delvis til undtagelsesbestemmelsen i artikel 3, stk.  

 3, i overenskomsten fra 1976, men der er ikke længere noget krav om, at de  

 pågældende skal være statsborgere i det land, de flytter tilbage til.
 Den nye bestemmelse betyder, at et tidligere medlem af en dansk  

 arbejdsløshedskasse, der flytter tilbage til Danmark efter at have haft bopæl  

 og eventuelt arbejde i en periode i for eksempel Sverige, umiddelbart kan  

 overføre forsikrings- og arbejdsperioder fra Sverige - det vil sige uden  

 først at have haft arbejde her i landet - og få udbetalt dagpenge straks,  

 hvis:
- den pågældende har været medlem af en dansk arbejdsløshedskasse inden  

 for de sidste 5 år regnet tilbage fra den dato, hvor den pågældende (påny)  

 tilmelder sig det danske arbejdsløshedsforsikringssystem, d.v.s.  

 arbejdsformidlingen og arbejdsløshedskassen, og - tilmeldingen sker, inden der er gået 8 uger fra det tidspunkt, hvor den  

 pågældende flytter tilbage til Danmark, jfr. artikel 8, stk. 1, litra a, og - den pågældende i øvrigt opfylder de almindelige betingelser for ret til  

 dagpenge, herunder arbejdsløshedsforsikringslovens §§ 53 og 55 (72).
Som hovedregel skal den pågældende (gen)indtræde i den danske  

 arbejdsløshedskasse, som den pågældende tidligere har været medlem af.  

 Medlemmet overflyttes med den forsikringsstatus pågældende senest har haft i  

 fraflytningslandet.
Hvis der ikke findes deltidsforsikring i  

 fraflytningslandet, vil beskæftigelsens omfang være afgørende for pågældendes  

 forsikringsstatus.
Hvis 5-års-fristen overskrides, kan overenskomstens særlige bestemmelser  

ikke længere anvendes, det vil sige, at overenskomstens artikel 4, om  

 at pågældende skal have haft 4 ugers sammenhængende arbejde, finder  

 anvendelse.
Der henvises iøvrigt til kommentarerne til art. 8, side 13  

 øverst.
 Artiklens 2. stykke handler om arbejdsløshedsforsikrede personer,  

 der flytter med ægtefællen/samleveren til et andet nordisk land.
 Denne bestemmelse har intet modstykke i overenskomsten fra 1976.
 Personer, der flytter med ægtefællen/samleveren, kan nu undtages fra  

 kravet om 4 ugers arbejde i tilflytningslandet, hvis ægtefællen/ samleveren  

 har indgået en aftale om arbejde af mindst 2 års varighed i dette land.
Normalt vil en aftale om ikke-tidsbegrænset ansættelse betragtes som en  

 aftale om arbejde i mindst 2 år.
Arbejdsløshedskassen må sikre sig  

 dokumentation for ansættelsen.
Efter bestemmelsen ligestilles samlevende med ægtefæller i det omfang, den  

 nationale lovgivning eller praksis giver mulighed herfor.
I Danmark  

 ligestilles samlevende med ægtefæller i modsætning til f.eks. i Norge.
 Bestemmelsen betyder, at en arbejdsløshedsforsikret person, der flytter  

 til Danmark fra et andet nordisk land, fordi ægtefællen/ samleveren har fået  

 arbejde her af mindst 2 års varighed, umiddelbart kan overføre de  

 forsikrings- og arbejdsperioder, som den pågældende har haft i  

 fraflytningslandet, og i tilfælde af ledighed i Danmark kan få dagpenge  

 udbetalt straks, hvis:
- ansøgning om overflytning til arbejdsløshedskassen og tilmelding til  

 arbejdsformidlingen sker, inden der er gået 8 uger fra det tidspunkt, hvor  

 den pågældende flytter til Danmark, jfr. artikel 8, stk. 1, litra a, og - den pågældende i øvrigt opfylder de almindelige betingelser for ret til  

 dagpenge, herunder §§ 53 og 55 (72).
Den medflyttende ægtefælle/samlever skal normalt indtræde i den  

 arbejdsløshedskasse, hvis faglige område nærmest svarer til den  

 beskæftigelse, den pågældende har haft inden flytningen til Danmark.
For den  

 medflyttende gælder ligeledes, at pågældende skal overflyttes med den  

 forsikringsstatus vedkommende senest har haft i fraflytningslandet.
I  

 tilfælde hvor der ikke findes deltidsforsikring i fraflytningslandet, vil  

 beskæftigelsens omfang være afgørende for pågældendes forsikringsstatus.
 Der henvises iøvrigt til kommentarerne til artikel 8, side 13.
 Til artikel 6:
 Grænsearbejdere og andre arbejdstagere end grænsearbejdere, der bliver  

 helt eller delvist arbejdsløse, uden at ansættelsesforholdet er ophørt.
 Begrebet grænsearbejder dækker nu kun personer, der normalt vender tilbage  

 til bopælen hver dag, jfr. kommentarerne til artikel 2. Samtidig er  

 der imidlertid - som noget nyt - indført bestemmelser, som regulerer  

 arbejdsløshedsforsikringsforholdene for andre arbejdstagere end  

 grænsearbejdere med bopæl i et andet land end beskæftigelseslandet.
Fælles for grænsearbejdere og andre arbejdstagere end  

 grænsearbejdere er, at der ikke er sammenfald mellem beskæftigelses- og  

 bopælsland.
Arbejdsløshedsforsikringen vil altid være knyttet til  

 beskæftigelseslandet, og det er derfor naturligt, at  

 arbejdsløshedsforsikringsydelser udbetales af beskæftigelseslandet, når der  

 er tale om midlertidigt eller delvist arbejdsophør som f.eks.  

 arbejdsfordeling, hjemsendelse af kortere varighed med udsigt til  

 genbeskæftigelse eller løbende beskæftigelse på nedsat tid.
 Artikel 6 regulerer arbejdsløshedsforsikringsforholdene for  

 grænsearbejdere og andre arbejdstagere, der er helt eller delvis arbejdsløse,  

uden at ansættelsesforholdet er ophørt når de har bopæl i et andet  

 nordisk land end beskæftigelseslandet.
Grænsearbejdere Ifølge artikel 6. stk.1 har grænsearbejdere , der er helt  

 eller delvist arbejdsløse, uden at ansættelsen er ophørt, ret til dagpenge  

 fra beskæftigelseslandet, hvis de nationale betingelser herfor er opfyldt.  

 Ligesom andre persongrupper, der er omfattet af overenskomsten, kan  

 grænsearbejdere overføre og medregne forsikrings- og arbejdsperioder fra  

 andre nordiske lande i et sådant omfang, at de nationale regler i  

 beskæftigelseslandet er opfyldt.
For Danmarks vedkommende er der her tale om  

 medlems- og arbejdsbetingelser, jfr. §§ 53 og 55 (72) i  

 arbejdsløshedsforsikringsloven.
 Bestemmelsen svarer til artikel 7, stk. 1, i 1976-overenskomsten.
 Grænsearbejdere kan ikke gøre krav på dagpenge fra bopælslandet, så længe  

 ansættelsesforholdet består.
 For at få udbetalt dagpenge skal grænsearbejdere være tilmeldt  

 arbejdsformidlingen i beskæftigelseslandet.
 Andre arbejdstagere end grænsearbejdere: .
 Ifølge artiklens stk. 2 har andre arbejdstagere end  

 grænsearbejdere, der er helt eller delvist arbejdsløse, uden at ansættelsen  

 er ophørt, ligeledes ret til dagpenge fra beskæftigelseslandet, hvis den  

 nationale lovgivnings regler herfor er opfyldt.
 Denne persongruppe kan ligesom grænsearbejdere overføre og medregne  

 kvalifikationsperioder fra andre nordiske lande i det omfang, det er  

 nødvendigt for at kunne opfylde beskæftigelseslandets medlems- og  

 arbejdsbetingelser.
For at få dagpenge udbetalt skal andre arbejdstagere end grænsearbejdere  

 være tilmeldt arbejdsformidlingen i beskæftigelseslandet, men herudover  

 kræves tillige, at de skal  opholde sig i beskæftigelseslandet.
For at  

 en arbejdstager kan anses for at have ophold i Danmark, skal vedkommende have  

 en bopælslignende tilknytning hertil.
Som minimum kræves, at arbejdstageren  

 fortsat har fast opholdssted, og at arbejdstageren også faktisk befinder sig  

 her i landet.
 Andre arbejdstagere end grænsearbejdere kan få ret til dagpenge fra  

 bopælslandet under midlertidigt eller delvist arbejdsophør, hvis der mellem  

 bopælslandet og beskæftigelseslandet er indgået en særlig overenskomst af den  

 slags, som nævnes i artikel 13, eller hvis bopælslandets regler i øvrigt  

 tillader dette.
 Danmark har ikke indgået aftaler i henhold til overenskomstens  

 artikel 13.
Danskere med arbejde i et andet nordisk land skal være omfattet af dette  

 lands arbejdsløshedsforsikring.
Der vil derfor ikke kunne udbetales dagpenge  

 til disse arbejdstagere, når de midlertidigt vender tilbage fra beskæftigelse  

 i et andet nordisk land.
Hvis en arbejdstager er »udsendt arbejdskraft« jfr.
Nordisk  

 konvention om social tryghed, artikel 8, og derfor er omfattet af den danske  

 arbejdsløshedsforsikring, vil der heller ikke kunne udbetales dagpenge i  

 kortere perioder, hvor pågældende vender hjem fra beskæftigelse i et andet  

 land, idet betingelsen om at stå til rådighed for arbejdsmarkedet ikke anses  

 for opfyldt, så længe ansættelsesforholdet i det andet land består.
 Til artikel 7:
 Grænsearbejdere og andre arbejdstagere end grænsearbejdere, hvis  

 ansættelse er endelig ophørt.
 Denne artikel regulerer arbejdsløshedsforsikringsforholdene for  

 grænsearbejdere og andre arbejdstagere med bopæl i et andet nordisk land end  

 beskæftigelseslandet, hvis ansættelsesforhold er endeligt ophørt.
 Grænsearbejdere.
 Bestemmelsen i artiklens 1. stykke svarer til artikel 7, stk. 2, i  

 den tidligere overenskomst.
 Grænsearbejdere, der er endelig ophørt med beskæftigelse i et andet  

 nordisk land, kan kun få dagpenge fra bopælslandet og kun under forudsætning  

 af, at pågældende er medlem af en arbejdsløshedskasse og tilmeldt  

 arbejdsformidlingen i bopælslandet.
 Ansøgning til arbejdsløshedskassen og tilmelding til arbejdsformidlingen  

 skal ske inden 8 uger fra arbejdsløshedens indtræden, jfr. artikel 8, stk. 1,  

 litra b, og endvidere skal betingelserne for ret til dagpenge efter de  

 nationale love i det land, hvori anmodningen om dagpenge fremsættes, være  

 opfyldt.
 Hvis en grænsearbejder, efter at ansættelsesforholdet er ophørt, tager  

 bopæl i beskæftigelseslandet, kan der naturligvis udbetales dagpenge efter  

 reglerne i beskæftigelseslandet, jfr. overenskomstens artikel 5, stk. 1. Det  

 er dog ikke muligt at gøre sig til grænsearbejder ved at flytte i en  

 opsigelsesperiode, jfr. de fællesnordiske forskrifter, artikel 2, stk. 2.
 Andre arbejdstagere end grænsearbejdere.
Artiklens stk. 2 omhandler andre arbejdstagere end  

 grænsearbejdere, der har været beskæftiget i et andet land end bopælslandet,  

 hvortil de ikke vender hjem dagligt.
Disse arbejdstagere kan få dagpenge fra  

 bopælslandet, hvis de pågældende har været omfattet af bopælslandets  

 arbejdsløshedsforsikring inden for den umiddelbart forudgående 5-års-  

 periode, jfr. artikel 5, stk. l,  eller hvis de pågældende har været  

 bosat der i en uafbrudt 2-års-periode umiddelbart før ledighedens indtræden.  

 Bestemmelsen er indsat for at løse de arbejdsløshedsforsikringsproblemer, der  

 har eksisteret bl.a. for sømænd, der (uden at være grænsearbejdere) har været  

 ansat ombord på eet nordisk lands skib og haft bopæl i et andet nordisk land  

 samt for arbejdstagere, der har haft arbejde inden for eksempelvis norsk  

 olievirksomhed, men har haft bopæl i et andet nordisk land.
Hvis beskæftigelseslandets regler er opfyldt, kan disse arbejdstagere få  

 udbetalt dagpenge i dette land.
Bestemmelsen giver imidlertid de pågældende  

 ret til i stedet at vælge at få udbetalt dagpenge i bopælslandet.
Det gælder også for andre end grænsearbejdere, at de for at kunne modtage  

 dagpenge skal være tilmeldt arbejdsformidlingen og søge om optagelse i  

 bopælslandets arbejdsløshedsforsikring inden 8 uger efter arbejdsophøret,  

 jfr. artikel 8, stk. 1, litra b.
Endvidere skal betingelserne for ret til  

 dagpenge i det land, hvor anmodningen herom fremsættes, være opfyldt.
Der  

 henvises iøvrigt til kommentarerne til artikel 8, side 13.
 For begge persongrupper gælder, at de som udgangspunkt skal tilknyttes den  

 arbejdsløshedskasse i bopælslandet, hvis faglige område nærmest svarer til  

 den beskæftigelse, de pågældende senest har haft.
 Til artikel 8:
 Frister for medregning af forsikrings- og arbejdsperioder fra andre  

 nordiske lande.
 Det er en betingelse for at få ret til dagpenge efter overenskomstens  

 bestemmelser, at en tidsfrist på 8 uger er overholdt.
Denne tidsfrist har baggrund i de enkelte landes nationale regler og  

 praksis.
For Danmarks vedkommende svarer bestemmelserne i artikel 8 stort set  

 til den praksis, som har udviklet sig efter reglerne i overenskomsten fra  

 1976.
 Fristberegningen for de i artiklerne 5 og 7 omhandlede tilfælde.
Efter artikel 8. stk. 1. kan personer, der flytter tilbage til  

 Danmark eller flytter med ægtefællen/samleveren til Danmark, kun få ret til  

 dagpenge efter bestemmelserne i artikel 5, hvis de ansøger om optagelse i  

 arbejdsløshedskassen og tilmelder sig arbejdsformidlingen, inden der er gået  

 8 uger.
Sker overflytning fra et land med et arbejdsløshedsforsikringssystem,  

 der bygger på medlemskab af arbejdsløshedskasser, skal overflytning til  

 arbejdsløshedskasse og tilmelding til arbejdsformidlingskontor være sket  

 inden 8 uger regnet fra medlemskabets ophør.
Sker overflytning fra et land  

 med et arbejdsløshedsforsikringssystem, der bygger på andet end  

 arbejdsløshedskasser, regnes 8-ugers-fristen fra den dag, hvor flytningen  

 anses for at være sket efter fraflytningslandets regler om folkeregistrering,  

 jfr. de fællesnordiske forskrifter, artikel 8.
 Grænsearbejdere og andre arbejdstagere end grænsearbejdere, der har haft  

 bopæl i Danmark og arbejdet i et andet nordisk land, hvorfra der skal ske  

 overflytning fra en arbejdsløshedskasse, skal tilmelde sig  

 arbejdsformidlingen og søge om optagelse i en dansk arbejdsløshedskasse,  

 inden der er gået 8 uger fra ansættelsens ophør, for at få ret til dagpenge i  

 Danmark efter bestemmelserne i artikel 7. Er der ikke tale om overflytning  

 fra et forsikringssystem med arbejdsløshedskasser, regnes 8-ugers-fristen fra  

 fraflytningsdagen, der ifølge de fællesnordiske forskrifter er den dag,  

 flytningen sker ifølge fraflytningslandets folkeregistreringsregler, jfr. de  

 fællesnordiske forskrifter, artikel 8.
Konsekvensen af en overskridelse af tilmeldingsfristen er, at  

 overenskomstens særlige bestemmelser ikke længere kan anvendes.
Dette  

 betyder, at de pågældende skal opfylde arbejdsløshedsforsikringslovens  

 almindelige betingelser for medlemskab og dagpengeret, det vil sige optages  

 som nye medlemmer af kassen.
 Grænsearbejdere og andre arbejdstagere end grænsearbejdere med arbejde i  

 Danmark og bopæl i et andet nordisk land, der på grund af hel eller delvis  

 arbejdsløshed anmoder om dagpenge efter bestemmelserne i artikel 6, falder  

 ind under arbejdsløshedsforsikringslovens almindelige regler om tilmelding.
 Fristberegning for påbegyndelse af arbejde efter artikel 4.
 Efter artiklens 2. stykke skal arbejde af 4-ugers varighed, jfr.  

 artikel 4, være begyndt , inden der er gået 8 uger fra det tidspunkt,  

 hvor den pågældende ophørte med at være omfattet af  

 arbejdsløshedsforsikringen (lovgivningen om ydelser ved arbejdsløshed) i  

 fraflytningslandet.
 For personer, der flytter fra et land, hvis  

 arbejdsløshedsforsikringssystem bygger på medlemskab af en  

 arbejdsløshedskasse, jfr. kommentarerne til artikel 1, regnes 8-  

 ugers-fristen fra det tidspunkt, hvor medlemskabet ophørte.
 For personer, der flytter fra et land, hvis forsikringssystem bygger på  

 andet end arbejdsløshedskasser, regnes fristen fra den dag, hvor flytningen  

 anses for at være sket efter fraflytningslandets regler om folkeregistrering,  

 jfr. de fællesnordiske forskrifter.
Det kan ikke kræves, at en arbejdstager, der er omfattet af artikel 4 og  

 således skal præstere 4 ugers sammenhængende arbejde, skal stå tilmeldt  

 arbejdsformidlingen i de 8 uger, der er fristen for påbegyndelse af dette  

 arbejde.
Dette skyldes, at der under ingen omstændigheder i sådanne tilfælde  

 kan ske overflytning og dermed udbetaling af dagpenge, før der foreligger 4  

 ugers sammenhængende arbejde, der er påbegyndt inden 8-ugers-fristens udløb.
 Den ikke-forsikrede del af fristperioden tæller ikke med som  

 forsikringsperiode, jfr. arbejdsløshedsforsikringslovens § 53.
Hvis arbejdet i Danmark ikke er begyndt inden for 8- ugers-fristen, kan  

 den pågældende alene optages som nyt medlem og få dagpenge efter de  

 almindelige regler i arbejdsløshedsforsikringsloven.
Det betyder, at  

 forsikringsperioder fra andre nordiske lande ikke kan tælles med, når der  

 anmodes om dagpenge fra en dansk arbejdsløshedskasse.
 At forsikringsperioden fra andre nordiske lande ikke kan medregnes  

 til opfyldelse af medlemsbetingelsen i arbejdsløshedsforsikringslovens § 53,  

 udelukker dog ikke, at  beskæftigelse udført under medlemsperioden i  

 andre nordiske lande, i det omfang det er nødvendigt, vil kunne medregnes til  

 opfyldelse af arbejdsbetingelserne i arbejdsløshedsforsikringslovens § 55  

 (72).
 Til artikel 9:
 Overenskomstens regler kan ikke skærpes.
 Efter denne bestemmelse er der intet i vejen for, at det enkelte land  

 anvender nationale regler, som er lempeligere end de, der er fastsat i  

 artiklerne 4 - 8.
Artiklerne 4 - 8 angiver altså blot, hvad der kan kræves for at opnå de  

 ydelser, som er omfattet af overenskomsten.
De danske regler indeholder dog  

ikke lempeligere betingelser end overenskomsten.
 Efter fast praksis anvendes arbejdsløshedsforsikringslovens § 63, stk. 1,  

 nr. 2, (om karantæne ved selvforskyldt arbejdsophør)  ikke ved  

 arbejdsophør i udlandet.
 Til artikel 10:
 Sammenlægning af ydelser.
 Det fremgår af denne bestemmelse, at ydelser, som udbetales i eet nordisk  

 land, skal lægges sammen med ydelser, som er udbetalt i andre nordiske lande.  

 Bortset fra den ændrede formulering svarer denne bestemmelse til  

 1976-overenskomstens artikel 6 om beregning af dagpengerettens varighed.
 For Danmarks vedkommende har bestemmelsen ingen større betydning, da  

 spørgsmålet om dagpengerettens varighed altid skal afgøres efter reglerne i  

 arbejdsløshedsforsikringslovens § 55 (72).
 Til artikel 11:
 Dagpengeberegning.
 Når der skal beregnes dagpenge, ligestilles en indtægt, som er modtaget i  

 et andet nordisk land, med en indtægt, som er modtaget i det land, hvor  

 kravet om dagpenge fremsættes.
 Beregningen foretages efter de regler, som gælder i det land, hvor  

 dagpengene skal udbetales.
 For Danmarks vedkommende skal beregningen altså ske efter  

 arbejdsløshedsforsikringslovens almindelige regler om beregningsperioder m.v.  

 Der henvises til direktoratets bekendtgørelse nr. 685 af 8. oktober 1986  

 vedrørende fremgangsmåden ved beregning af arbejdsfortjenesten for  

 lønmodtagere samt direktoratets bekendtgørelse nr. 833 af 9. december 1986 om  

 ændring af førnævnte bekendtgørelse.
 Omregning af en indtægt fra et andet nordisk land foretages på grundlag af  

 den officielle kurs på det tidspunkt, hvor anmodning om dagpenge blev  

 fremsat, jfr. de fællesnordiske forskrifter, artikel 17.
 Til artikel 12:
 Ydelse kan kun udbetales fra eet land.
 Bestemmelsen indeholder et forbud mod dobbeltydelser og svarer til artikel  

 8 i overenskomsten fra 1976.
Overenskomsten indeholder ikke et udtrykkeligt forbud mod dobbelt  

 medlemskab.
Det følger imidlertid af de almindelige bestemmelser i Nordisk  

 konvention om social tryghed, afsnit II, at ingen må være forsikret i mere  

 end eet nordisk land.
 Af de almindelige bestemmelser fremgår det endvidere, at »den, der er  

 antaget til arbejde i et andet nordisk land end det, hvori han har sin bopæl,  

 er omfattet af lovgivningen i beskæftigelseslandet for så vidt angår dette  

 arbejde med hensyn til ret til ydelser, som afhænger af erhvervsarbejde eller  

 indtægt fra sådant arbejde«.
 Et medlem af en dansk arbejdsløshedskasse, der får arbejde i et andet  

 nordisk land, skal således være omfattet af beskæftigelseslandets  

 arbejdsløshedsforsikring.
 Dette har betydning for artiklerne 6 og 7.
 Udsendelse af arbejdskraft.
Hvis der er tale om, at en arbejdstager bliver udsendt af en dansk  

 arbejdsgiver for at udføre arbejde for arbejdsgiverens regning, som påregnes  

 at vare højst 12 måneder, kan Sikringsstyrelsen attestere, at den udsendte  

 arbejdstager fortsat er omfattet af udsendelseslandets lovgivning, når det  

 drejer sig om ydelser, der er afhængige af erhvervsarbejde, herunder  

 arbejdsløshedsforsikring.
Denne attestation gives på en særlig blanket N 1,  

 som kan rekvireres i Sikringsstyrelsen.
Når Sikringsstyrelsen har attesteret  

 blanketten, skal den i forbindelse med arbejdets påbegyndelse sendes af  

 arbejdstager eller arbejdsgiver til den myndighed i beskæftigelseslandet, som  

 er angivet i udsendelsesblanketten.
Attestation fra Sikringsstyrelsen kan  

 eventuelt fås efterfølgende.
 Til artikel 13:
 Særlige aftaler.
 For Danmarks vedkommende er der ikke indgået sådanne særlige  

 aftaler.
 Til artiklerne 14-18:
 Artiklerne indeholder bestemmelser af mere teknisk karakter.
Praktiske oplysninger Der findes ikke en fællesnordisk blanket til brug ved overflytning af et  

 medlem fra arbejdsløshedsforsikringen i eet nordisk land til  

 arbejdsløshedsforsikringen i et andet nordisk land.
I de lande, der har  

 arbejdsløshedskasser, skal den nationale overflytningsblanket anvendes.
 Hvis en arbejdstager under arbejde i et andet nordisk land har spørgsmål  

 vedrørende arbejdsløshedsforsikringen, kan henvendelse ske til:
- I  Island  Atvinnuleysistryggingasjodur Laugavej 116 105  

 Reykjavik tlf.: 009-354- 1 - 19300 - i Finland  Social- och hælsovårdsministeriet PB 267 SF-00171  

 Helsingfors tlf.: 009-358-0- 1601 - i  Sverige  Den lokale arbejdsformidling eller den berørte arbejdsløshedskasse og ellers til Arbetsmarknadsstyrelsens  

 Førsækringsenhet Sundbybergsvægen 9 S-17199 Solna tlf.: 009-46-8-7306000 - i  Norge  Den lokale arbejdsformidling/arbejdskontor eller  

 Arbeidsdirektoratet Holbergs Plass 7 Postboks 8127 Dep.
N-0032 Oslo 1 BILAG 3 Fællesnordiske forskrifter for anvendelse af den nordiske overenskomst  

 om ydelser ved arbejdsløshed Indledning Overenskomsten af 12. november 1985 mellem Danmark, Finland, Island, Norge  

 og Sverige om ydelser ved arbejdsløshed erstatter overenskomsten af 28. juni  

 1976 mellem disse lande vedrørende regler om godskrivning af  

 kvalifikationsperioder m.v. i forbindelse med ret til dagpenge for  

 arbejdsløshedsforsikrede.
Nordisk konvention af 5. marts 1981 om social tryghed omfatter også  

 dagpenge ved arbejdsløshed.
Konventionen indeholder dog ikke nærmere regler  

 om disse ydelser, men henviser til den særlige overenskomst om  

 arbejdsløshedsdagpenge.
Konventionens almindelige bestemmelser i afsnit I, II  

 og IV kan imidlertid for visse deles vedkommende også anvendes ved  

 bedømmelsen af, om man har ret til dagpenge ved arbejdsløshed.
Blandt de  

 bestemmelser i konventionen, der har særlig betydning for  

 arbejdsløshedsdagpenge, kan nævnes defitionen af begrebet »bopæl« i  

 artikel 1, litra k og bestemmelsen i artikel 29, stk. 1, om samarbejde mellem  

 de respektive myndigheder og institutioner i de forskellige lande.
Artikel 1 Overenskomsten gælder ud over arbejdsløshedsforsikringerne i de  

 forskellige lande for Finland og Sveriges vedkommende også de alternative  

 statslige ydelser »grunddagpenning« og »kontant  

 arbetsmarknadsstød«.
I Danmark, Finland og Sverige er arbejdsløshedsforsikringen frivillig og  

 bygger på medlemskab af en statsunderstøttet, anerkendt arbejdsløshedskasse.  

 Arbejdsløshedsforsikringen på Island forudsætter medlemskab af en  

 fagforening, og medlemmerne bliver obligatorisk omfattede af forsikringen.
I  

 Norge er arbejdsløshedsforsikringen obligatorisk og udgør en del af den  

 statslige Folketrygden.
 Overenskomsten anvendes på personer, som er eller har været omfattet af  

 den aktuelle lovgivning i et nordisk land.
Artikel 2 Af artiklens stk. 1 fremgår det, at kvalifikationsperioder er perioder,  

 som efter det pågældende lands nationale regler kan sidestilles med arbejds-  

 og bidragsperioder.
Hertil skal bemærkes, at kravet i artikel 3 om  

 gensidighed i lovgivningen også gælder for perioder, der ønskes medregnet,  

 det vil sige, at disse perioder skal kunne sidestilles med arbejds - og  

 bidragsperioder i såvel det land, hvor perioden er optjent, som i det land,  

 hvor anmodning om dagpenge fremsættes.
I artiklens stk. 2 findes en definition af begrebet grænsearbejder.
For at  

 blive betragtet som grænsearbejder skal arbejdstageren normalt vende hjem til  

 bopælslandet hver dag.
Der skal være tale om en mere varig ordning med hensyn  

 til bolig- og arbejdsforhold.
Heraf følger, at en arbejdstager, som f.eks.  

 flytter til et andet land i en opsigelsesperiode, ikke kan betragtes som  

 grænsearbejder.
Artikel 3 Den ret, som stadfæstes i denne artikel, gælder i princippet både for  

 selvstændige og arbejdstagere og endvidere for de arbejdstagere, der er  

 omtalt i artiklerne 6 og 7.
 Det skal bemærkes, at for at en kvalifikationsperiode skal kunne  

 medregnes, skal den være godkendt i såvel det land, hvor perioden er optjent,  

 som efter reglerne i det land, hvor anmodningen om dagpenge fremsættes.
 Personer, som i Finland og Sverige optjener kvalifikationsperioder efter  

 reglerne om de alternative statslige ydelser, har ret til at medregne sådanne  

 kvalifikationsperioder ved bedømmelsen af retten til dagpenge i Norge,  

 forudsat perioderne også kan godkendes efter de norske regler.
 De alternative ydelser kan kun opnås på grundlag af  

 kvalifikationsperioder, som er optjent i Finland eller Sverige.
Ansøgere, som ønsker overført kvalifikationsperioder optjent i et andet  

 nordisk land, skal som hovedregel selv sørge for den dokumentation, der  

 kræves for at få godkendt overførslen, f.eks. i form af overflytningsblanket  

 og dokumentation for arbejde og indkomst.
Det land, hvori anmodningen om  

 dagpenge fremsættes, afgør, hvilken dokumentation der kræves for at vurdere  

 dagpengeretten.
Artikel 4 Af artiklen fremgår det, at den, der ønsker at medregne  

 kvalifikationsperioder efter artikel 3, som hovedregel skal have udført  

 arbejde af et vist omfang i det land, hvor anmodningen om dagpenge  

 fremsættes.
Der gøres undtagelser fra hovedreglen i visse tilfælde i  

 artiklerne 5 og 7.
Det arbejde, som kræves efter artikel 4, skal i princippet være mindst 4  

 ugers sammenhængende arbejde og skal kunne medregnes efter lovgivningen i det  

 land, hvor anmodningen om dagpenge fremsættes.
Om en afbrydelse i  

 arbejdsforholdet skal godkendes og i så fald med hvilken begrundelse, samt  

 hvor omfattende arbejdet skal have været pr. uge, bestemmes ligeledes ud fra  

 reglerne i det land, hvor anmodningen om dagpenge fremsættes.
Intet land kan  

 kræve mere end 4 ugers sammenhængende arbejde.
Af artiklens stk. 2 følger, at det aktuelle arbejde fra begyndelsen skal  

 have været bestemt til at vare mindst 4 uger.
Hvis arbejdet ophører  

 tidligere, uden at den pågældende har skyld heri, kan perioden alligevel  

 medregnes efter artikel 3. Det skal vurderes efter de nationale regler, om  

 arbejdet er ophørt uden den pågældendes egen skyld.
Artikel 5 I artiklen behandles 2 tilfælde, hvor en ansøger kan flytte fra et nordisk  

 land til et andet og få medregnet kvalifikationsperioder fra de øvrige  

 nordiske lande uden først af have udført arbejde i tilflytterlandet.
For at  

 opnå ret til dagpenge under ledighed kræves det, at ansøgeren opfylder de  

 nationale regler herfor.
Stk. 1  vedrører personer, som flytter tilbage til et  

 nordisk land, hvor de tidligere har været arbejdsløshedsforsikrede.
Der  

 kræves således ikke, at de pågældende tidligere har oppebåret dagpenge under  

 ledighed, men blot at de har arbejdet i et sådant omfang, at de var omfattede  

 af landets arbejdsløshedsforsikringslovgivning.
 De personer, der omtales i stk. 1, skal normalt genindtræde i den  

 arbejdsløshedskasse, som de var medlemmer af før flytningen.
Stk. 2  vedrører en ledig, medflyttende ægtefælle.
For  

 at den medflyttende kan opnå ret til dagpenge i det nordiske tilflytterland,  

 kræves det, at den anden ægtefælle har truffet aftale om mindst 2 års arbejde  

 i det land, hvor dagpengespørgsmålet vurderes.
Normalt vil en aftale om  

 ikke-tidsbegrænset ansættelse betragtes som ansættelse i mindst 2 år.  

 Arbejdets ugentlige omfang bestemmes af hvert enkelt land.
Den medflyttende  

 ægtefælle skal normalt indtræde i og få dagpenge fra den arbejdsløshedskasse,  

 hvis faglige område nærmest svarer til den beskæftigelse, som pågældende har  

 haft i fraflytningslandet.
Artikel 6 I denne artikel reguleres dagpenge i perioder med hel eller delvis  

 arbejdsløshed for grænsearbejdere og andre arbejdstagere, som bor i eet  

 nordisk land og har beskæftigelse i et andet nordisk land.
Disse arbejdsløse  

 har ret til dagpenge fra beskæftigelseslandet, hvis de søger arbejde gennem  

 arbejdsformidlingen i det pågældende land, og hvis de i øvrigt opfylder dette  

 lands nationale regler for ret til dagpenge.
 Det skal bemærkes, at en grænsearbejder ikke kan gøre krav på  

 arbejdsløshedsdagpenge fra bopælslandet, så længe arbejdsforholdet består.
Efter overenskomsten er det hovedreglen, at dagpenge til de arbejdstagere,  

 der er omtalt i artiklens stk. 2, skal udbetales fra beskæftigelseslandet.  

 Hvis der er indgået særlig overenskomst, som nævnt i artikel 13, kan der  

 gælde andre regler.
Der kan udbetales dagpenge fra bopælslandet, hvis dette  

 lands regler tillader det.
 Hvis en arbejdstager, der er midlertidig ledig fra sin stilling, opsiger  

 denne, kan dagpengeudbetaling fra bopælslandet komme på tale, hvis det krav,  

 som er nævnt i artikel 7, stk. 2, er opfyldt.
Artikel 7 I stk. 1 reguleres retten til dagpenge for grænsearbejdere, hvis  

 ansættelse er endeligt ophørt.
Grænsearbejderen har således ret til dagpenge  

 fra bopælslandet under forudsætning af, at de nationale regler for ret til  

 dagpenge i dette land er opfyldt.
Normalt skal pågældende indtræde i - samt  

 modtage dagpenge fra - den arbejdsløshedskasse, hvis faglige område nærmest  

 svarer til den beskæftigelse, pågældende har haft i beskæftigelseslandet.
Det  

 skal bemærkes, at en grænsearbejder ikke har ret til selv at vælge, fra  

 hvilket land der skal ske dagpengeudbetaling. hverken i denne situation eller  

 i den, som er nævnt i artikel 6, stk. 1.
 Ophører en grænsearbejders ansættelse under ledighed, og bosætter  

 pågældende sig i beskæftigelseslandet, har vedkommende ret til dagpenge i  

 dette land, hvis de nationale regler er opfyldt.
Stk. 2  indeholder en ny regel i forhold til  

 1976-overenskomsten.
Heri reguleres dagpengeretten for de arbejdstagere, som  

 uden at være grænsearbejdere dog har arbejdet i eet nordisk land og været  

 bosat i andet nordisk land.
Et eksempel på arbejdstagere i denne situation er  

 sømænd, som arbejder på eet nordisk lands fartøj, og som er bosat i et andet  

 nordisk land.
Et andet eksempel er arbejdstagere, der arbejder inden for  

 olievirksomhed i Norge, men er bosat i et andet nordisk land.
Sådanne  

 arbejdstagere har ret til arbejdsløshedsdagpenge i beskæftigelseslandet, hvis  

 de nationale regler er opfyldt.
Denne bestemmelse giver imidlertid  

 arbejdstagerne ret til i stedet at vælge at modtage dagpenge fra  

 bopælslandet, forudsat at de pågældende har boet der mindst 2 år umiddelbart  

 før arbejdsløshedens indtræden.
De skal i givet fald normalt indmeldes i og  

 få dagpenge fra den arbejdsløshedskasse i bopælslandet, hvis faglige område  

 svarer til de pågældendes senere beskæftigelse i fraflytterlandet.  

 Betingelserne for at opnå ret til dagpenge efter bopælslandets regler skal  

 være opfyldt.
Artikel 8 De tidsfrister, der er angivet i denne artikel, stemmer overens med  

 tilsvarende nationale regler og praksis.
De skal nærmest betragtes som  

 ordensforskrifter.
 Forudsætningen efter stk. 1 er, at ansøgninger/tilmeldinger skal ske inden  

 8 uger, dels for at den ledige, som flytter til et land, hvor den  

 pågældende tidligere har været arbejdsløshedsforsikret, eller den, som  

 flytter med ægtefællen/samleveren, skal kunne opnå dagpenge efter reglen i  

 artikel 5, dels for at grænsearbejdere eller andre arbejdstagere, som  

 arbejder i et nordisk land, men er bosat i et andet, skal kunne få dagpenge i  

 bopælslandet efter reglerne i artikel 7.
 Ved »flytningen« efter stk. 1, a) (artikel 8) forstås den dag,  

 hvor fraflytningen anses at være sket efter reglerne om folkeregistrering i  

 det land, hvor anmodningen om dagpenge fremsættes.
Ved »arbejdsløshedens indtræden«, efter stk. 1, b) (artikel 8)  

 forstås, for så vidt angår artikel 7, det tidspunkt, hvor ansættelsen  

 ophørte.
For den, der søger om dagpenge efter reglen i artikel 6, gælder de  

 frister for ansøgning henholdsvis tilmelding, som er fastsat i  

 beskæftigelseslandets nationale regler.
Den 8-ugers-frist, som er fastsat i stk. 2, skal regnes fra det tidspunkt,  

 hvor ansøgeren ophørte med at være omfattet af arbejdsløshedsforsikringen i  

 fraflytningslandet.
For den, som har været medlem af en arbejdsløshedskasse,  

 anses dette for at være sket den dag, da medlemskabet ophørte, og for andre  

 den dag, da fraflytning er sket efter fraflytningslandets regler om  

 folkeregistrering.
Artikel 10 Af artiklen følger, at dagpengeudbetalingsperioder i eet land skal  

 sammenlægges med dagpengeudbetalingsperioder i et andet nordisk land ved  

 vurdering af dagpengeperiodens længde.
På tilsvarende måde skal også  

 karensperioder sammenlægges, således at karensdage, der er tilbagelagt i eet  

 land, skal medregnes for et medlem, som efter overenskomsten har ret til  

 arbejdsløshedsdagpenge i et andet nordisk land.
Artikel 11 I de tilfælde, hvor der ved beregning af arbejdsløshedsdagpenge ses på  

 indkomst erhvervet i et andet nordisk land, skal indkomsten omregnes efter  

 den officielle kurs, der gælder på det tidspunkt, hvor anmodningen om  

 dagpenge fremsættes.
