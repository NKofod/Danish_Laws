 I medfør af § 5, stk. 4, i lov om skibsfartens betryggelse, jfr.  

 lovbekendtgørelse nr. 309 af 3. august 1965, fastsættes efter samråd med  

 forsvarsministeriet:
§ 1.  Den vestlige Lillebæltsbro, der er beliggende i  

 retning ca.
NNØ-SSV mellem Snoghøj på Jyllandssiden og Kongebroen på  

 Fynssiden, er en højbro hvilende på 4 piller, der betegnes ved numrene 1, 2,  

 3 og 4 regnet fra Fynssiden.
Stk. 2.  Den fri gennemsejlingshøjde ved middelvandstand  

 er 33 m.
Gennemsejlingsbredden i det midterste gennemsejlingsfag er 210 m.
 Stk. 3.  Vedrørende fyrbelysning og tåge signal henvises  

 til søkort og fyrliste.
 § 2.  Gennemsejlingen mellem bropillerne 1 og 2 må kun  

 benyttes af skibe, der er østgående, og gennemsejlingen mellem bropillerne 3  

 og 4 må kun benyttes af skibe, der er vestgående.
 § 3.  Skibe, der har passeret broen, skal give skibe,  

 der skal til at passere denne, rigelig plads til at rette kursen ind mod  

 gennemsejlingen.
 Stk. 2.  Inden for en afstand af 500 m fra broen er al  

 sejlads på tværs af farvandet forbudt.
§ 4.  Inden for et område, der strækker sig 500 m vest  

 for og 750 m øst for broen, må der kun ankres, når det er strengt nødvendigt,  

 f. eks. for at undgå påsejling af broen.
Inden for området findes kabler.
 Stk. 2.  Inden for samme område er fiskeri forbudt.
§ 5.  Fortøjning ved bropillerne er forbudt.
Ligeledes  

 er det forbudt at bestige bropillerne fra både og fartøjer.
 § 6.  Overtrædelse af denne bekendtgørelse straffes i  

 medfør af § 6, stk. 3, i lov om skibsfartens betryggelse med bøde.
 § 7.  Bekendtgørelsen træder i kraft ved  

 bekendtgørelsen i lovtidende.
 Stk. 2.  Bekendtgørelse af 15. maj 1935 angående sejlads  

 i Lille-Bælt ved Lille-Bælts-Broen samt ændringsbekendtgørelse hertil af 4.  

 august 1937 ophæves.
