 Ankenævnet fandt ikke tilstrækkeligt grundlag for at  

 tilbagekalde bevillingen af uddannelsesorlov med virkning fra den 11.  

 november 1996, men først fra den 5. februar 1997, hvor  

 ansøgeren blev underrettet om arbejdsformidlingens afgørelse om  

 tilbagekaldelse.
 Ankenævnet lagde vægt på, at kassen og  

 arbejdsformidlingen i forbindelse med bevillingen af orlov den 15. november  

 1996 ikke var opmærksom på, at ansøgeren allerede havde  

 forbrugt det maksimale antal uger til uddannelsesorlov.
 Ankenævnet lagde desuden vægt på, at der forelå en  

 begunstigende forvaltningsakt, og at ansøgeren efter orlovens  

 bevilling fortsatte sin uddannelse i tillid til den givne bevilling.
Tidspunkt for tilbagekaldelse af orlov Medlemmet havde tidligere forbrugt 52 uger af uddannelsesorlov.
Han fik  

 den 15. november 1996 af AF-Storkøbenhavn bevilget uddannelsesorlov i  

 perioden 11. november 1996 til 5. juli 1997 på baggrund af kassens  

 oplysninger om medlemmets tidligere forbrug af uddannelsesorlov (oplyst til  

 10 uger).
Kassen meddelte AF-Roskilde, at medlemmet allerede havde forbrugt 52 ugers  

 orlov til uddannelse.
Kassen oplyste bl.a., at medlemmet fra kassen var  

 blevet bekendt med, at han havde 3 måneders orlov tilbage.
 AF-Storkøbenhavn tilbagekaldte den 4. februar 1997 bevillingen for  

 perioden 11. november 1996 til 5. juli 1997 under henvisning til, at  

 medlemmet allerede havde forbrugt 52 ugers orlov til uddannelse i forbindelse  

 med tidligere uddannelsesforløb.
 Medlemmet henviste til, at han fik bevilget uddannelsesorlov fra den 11.  

 november 1996. Da han fremsendte sit udfyldte dagpengekort for  

 december/januar måned havde han en forventning om at modtage  

 orlovsydelse, han modtog i stedet et brev fra kassen, hvoraf det fremgik, at  

 man havde bemærket, at hans orlovsperiode oversteg 52 uger, og at man  

 ikke vil udbetale orlovsydelse før, man når frem til en  

 afklaring af, hvorvidt han var berettiget til ydelser af anden art, herunder  

 uddannelsesgodtgørelse, han vidste således ikke om og  

 hvornår, der ville komme penge ind på hans konto.
Det anførtes endvidere, at når man indgår en skriftlig  

 aftale, som der i dette tilfælde havde været igennem to  

 instanser, kan man ikke ganske uden videre standse udbetalingen af  

 uddannelsesorlovsydelse.
Det måtte være et brud på en  

 aftale, som jo strider mod lovgivningen.
Hvis han ikke kunne få denne  

 uddannelsesorlov genbevilget, så han sig nødsaget til at stoppe  

 sit uddannelsesforløb af økonomiske årsager.
 Der henvises endvidere til, at flere af hans medstuderende havde  

 fået bevilget uddannelsesorlov i en periode på 2 år, og at  

 han sendte sin ansøgning i håb om at få bevilget endnu en  

 orlovsperiode.
 AF-Storkøbenhavn  

 meddelte AF-Roskilde, at AF-Storkøbenhavn beklageligvis fejlagtigt  

 havde behandlet denne orlovsansøgning, som retligt skulle have  

 været behandlet af AF Roskilde, da ansøgeren var bosiddende  

 der.
AF- Storkøbenhavn bevilgede orlov til uddannelse i 36 uger.
Af  

  kassens påtegning på orlovsblanketten fremgik det, at  

 ansøgeren tidligere havde forbrugt 10 ugers uddannelsesorlov.
Ved  

 beregning af orlovens længde i forhold til tidligere forbrug af orlov  

 benyttede altid kassens oplysninger, idet AF's egne oplysninger om tidligere  

 forbrug - af tekniske grunde -ikke altid var retvisende.
AF fik imidlertid fra kassen - via AF Roskilde - oplyst, at tidligere  

 forbrug af  orlov var oplyst forkert, og at medlemmet allerede havde forbrugt  

 det maximale antal uger til uddannelsesorlov (52 uger indenfor en periode  

 på 5 år, jf.
Orlovsbekendtgørelsens '55,stk. 1).
 På denne baggrund havde AF tilbagekaldt medlemmets  

 orlovsbevilling.
 AF- Storkøbenhavn havde ikke yderligere bemærkninger men  

 oplyste, at medlemmet også har anket til Arbejdsmarkedsstyrelsen.
 Ankenævnet fandt ikke tilstrækkeligt grundlag for at  

 tilbagekalde bevillingen af uddannelsesorlov med virkning fra den 11.  

 november 1996, men først fra den 5. februar 1997, hvor medlemmet blev  

 underrettet om arbejdsformidlingens afgørelse om tilbagekaldelse.
 Ankenævnet lagde vægt på, at kassen og  

 arbejdsformidlingen i forbindelse med bevillingen af orlov den 15. november  

 1996 ikke var opmærksom på, at medlemmet allerede havde forbrugt  

 det maksimale antal uger til uddannelsesorlov.
 Ankenævnet lagde desuden vægt på, at der forelå en  

 begunstigende forvaltningakt, og at medlemmet efter orlovens bevilling  

 fortsatte sin uddannelse i tillid til den givne bevilling.
 Ankenævnet ændrede AF-Storkøbenhavns afgørelse  

 for så vidt angik perioden 11. november 1996 til 5. februar 1997.
