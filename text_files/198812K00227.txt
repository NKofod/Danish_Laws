Nr LSF 227 Forslag til Lov om ændring af lov om stempelafgift (Ændring af afgift på  

 udbetaling ved kreditkøb m.v.) Fremsat af skatteministeren (Fogh Rasmussen) den 12. april 1989 Vedtaget ved tredjebehandling den 18. maj 1989 Lov nr. 342 af 24/05/1989 § 1 I lov om stempelafgift, jf. lovbekendtgørelse nr. 805 af 1. december 1986,  

 foretages følgende ændringer:
 1. Efter § 4 indsættes:
» § 4 A.
Overdragelsesdokumenter, der oprettes i forbindelse  

 med et skibs overførsel fra et udenlandsk register til Dansk Internationalt  

 Skibsregister, er stempelfri, hvis skibet tidligere har været registreret i  

 Skibsregistret og overdrages til den, som ejede skibet ved dettes udslettelse  

 af Skibsregistret.« 2. I § 40, stk. 1, 1. pkt., indsættes efter  

 »skibsregistrering«: »eller lov om Dansk Internationalt  

 Skibsregister«.
 3. § 41, stk. 1, affattes således:
»Dokumenter om overdragelse eller levering af andet løsøre end nævnt  

 i § 39 samt dokumenter om levering af vand, gas, elektricitet, varme og  

 lignende stemples med 1 promille af vederlaget, jf. dog § 41 A.« 4. § 41 A, stk. 1, affattes således:
»Dokumenter om overdragelse af løsøre eller skibe som nævnt i stk. 2  

 stemples med 4 pct. af vederlaget, hvis vederlaget eller en del heraf  

 forfalder til betaling senere end 3 måneder efter overgivelsen af det købte,  

 jf. dog § 41, stk. 2. Af den del af vederlaget, der forfalder til betaling  

 senest ved overgivelsen af det købte, beregnes stempelafgiften dog efter  

 reglerne i § 39 eller § 41. 2. punktum finder kun anvendelse, hvis dokumentet  

 er forsynet med påtegning om stempelafgiftens beregning.« 5. Efter § 62, stk. 1, nr. 8, indsættes som nyt nr. 9:
 »9. sikkerhedsstillelse over for staten eller Grønlands hjemmestyre i  

 forbindelse med rettigheder meddelt i henhold til lov om mineralske råstoffer  

 i Grønland,».
 Nr. 9 bliver herefter nr. 10.
§ 2 Stk. 1. Loven træder i kraft dagen efter bekendtgørelsen i Lovtidende.
 Stk. 2. § 1, nr. 1, har virkning for dokumenter, der er anmeldt til  

 registrering i Dansk Internationalt Skibsregister den 22. juli 1988 eller  

 senere. § 1, nr. 1, gælder indtil 30. juni 1990.
 Stk. 3. § 1, nr. 2, har virkning for dokumenter, der anmeldes til  

 registrering i Dansk Internationalt Skibsregister efter lovens ikrafttræden.
Oprindeligt fremsat forslag § 1 I lov om stempelafgift, jf. lovbekendtgørelse nr. 805 af 1. december 1986,  

 foretages følgende ændringer:
 1. Efter § 4 indsættes:
» § 4 A.
Overdragelsesdokumenter, der oprettes i forbindelse  

 med et skibs overførsel fra et udenlandsk register til Dansk Internationalt  

 Skibsregister, er stempelfri, hvis skibet tidligere har været registreret i  

 Skibsregistret og overdrages til den, som ejede skibet ved dettes udslettelse  

 af Skibsregistret.«.
 2. I § 40, stk. 1, 1. pkt., indsættes efter  

 »skibsregistrering« : »eller lov om Dansk Internationalt  

 Skibsregister«.
 3. I § 41 A, stk. 1, indsættes som 2. og 3. pkt.:
 »Den del af vederlaget, der forfalder til betaling senest 3 måneder  

 efter dokumentets oprettelse, stemples dog efter reglerne i§ 39 eller § 41.  

 2. punktum finder kun anvendelse, hvis dokumentet er forsynet med påtegning  

 om stempelafgiftens beregning.«.
 4. Efter § 62, stk. 1, nr. 8, indsættes som nyt nr. 9:
 »9. sikkerhedsstillelse overfor staten eller Grønlands hjemmestyre i  

 forbindelse med rettigheder meddelt i henhold til lov om mineralske råstoffer  

 i Grønland,».
 Nr. 9 bliver herefter nr. 10.
§ 2 Stk. 1. Loven træder i kraft dagen efter bekendtgørelsen i Lovtidende.
 Stk. 2. § 1, nr. 1, har virkning for dokumenter, der er anmeldt til  

 registrering i Dansk Internationalt Skibsregister den 22. juli 1988 eller  

 senere. § 1, nr. 1, gælder indtil 30. juni 1990.
 Stk. 3. § 1, nr. 2, har virkning for dokumenter, der anmeldes til  

 registrering i Dansk Internationalt Skibsregister efter lovens ikrafttræden.
Bemærkninger til lovforslaget 1. Lovforslaget går ud på at ændre reglerne om stempling ved kreditkøb.  

 Efter den foreslåede ændring skal der alene betales den højere stempelafgift  

 på 4 pct. af restgælden ved kreditkøb.
Udbetalingen skal efter forslaget kun  

 stemples som kontantkøb, dvs. almindeligvis med 0,1 pct.
Forslaget fremsættes efter ønske fra bl.a. bilbranchen.
De gældende regler  

 indebærer, at kreditkøbere også skal betale den højere stempelafgift af den  

 del af købesummen, der gives som udbetaling.
Den foreslåede ændring betyder  

 således, at kreditkøberen - for så vidt angår udbetalingen - ligestilles med  

 den person, der køber kontant.
De gældende regler om stempling af kreditkøbskontrakter for løsøre - dvs.  

 især biler, motorcykler, møbler og hårde hvidevarer m.v. - indførtes som led  

 i "kartoffelkuren" for at begrænse privat gæld, der blev optaget  

 til forbrug.
Den foreslåede ændring er en understregning af  

 "kartoffelkurens" opsparingsfremmende sigte.
Således øges  

 incitamentet til at yde så stor en udbetaling som muligt.
For den del af  

 købesummen, hvortil der ydes kredit i mere end 3 måneder, sker derimod ingen  

 ændringer i forhold til "kartoffelkuren".
Lovforslaget indeholder herudover nogle ændringer i stempelloven af mere  

 teknisk karakter.
Ved gennemførelsen af Dansk Internationalt Skibsregister  

 forudsattes visse ændringer i stempelreglerne, som nu foreslås gennemført i  

 forbindelse med den ovenfor omtalte ændring. Ændringen går bl.a. ud på at  

 fritage for den stempelafgift, der udløses i forbindelse med, at et skib, der  

 tidligere har sejlet under dansk flag, tilbagesælges til den tidligere danske  

 ejer og i den anledning tilbageføres fra et udenlandsk skibsregister til  

 Dansk Internationalt Skibsregister.
 Endelig foreslås det, at danske firmaer fritages for at betale  

 stempelafgift af sikkerhedsstillelse i forbindelse med koncession til  

 efterforskning og udvinding af mineralske råstoffer i Grønland.
 Stempelloven er senest ændret ved lov nr. 699 af 17. oktober 1986, jf.  

 Folketingstidende 1986-87, sp. 73, 418, 677, 742, 1071; Tillæg A, sp. 55 og  

 Tillæg B, sp. 45.
 2. De gældende regler i stempellovens § 41 A blev indført ved lov nr. 699  

 af 17. oktober 1986, hvor stempelafgiften blev hævet fra 0,1 pct. til 4 pct.  

 for kreditkøbskontrakter for en række typiske varige forbrugsgoder, herunder  

 biler. Ændringen var et led i regeringens initiativer til fremme af  

 opsparingen og nedbringelse af gældsætningen, den såkaldte  

 "kartoffelkur".
Reglerne om 4 pct. stempelafgift vedrører kun kreditkøbskontrakter, hvor  

 der er givet henstand med betalingen i mere end 3 måneder.
Dokumenter om  

 overdragelse, der ikke er omfattet af § 41 A, skal fortsat stemples efter  

 reglerne i § 39 eller § 41, dvs. almindeligvis med 0,1 pct.
Efter de nuværende regler beregnes den forhøjede stempelsats på 4 pct. af  

 hele købesummen for det forbrugsgode, der købes på kredit.
Ved dette  

 lovforslag foreslås stempelsatsen på 4 pct. begrænset til alene at gælde for  

 den del af det samlede vederlag, der forfalder til betaling senere end 3  

 måneder efter dokumentets oprettelse.
Denne ændring fremgår af lovforslagets  

§ 1, nr. 3.
Den del af vederlaget, der forfalder til betaling senest 3 måneder efter  

 dokumentets oprettelse, foreslås stemplet efter reglerne om kontantkøb.  

 Herved opnås, at kreditkøberen for så vidt angår den del af vederlaget, der  

 skal betales senest 3 måneder efter dokumentets oprettelse, ligestilles med  

 kontantkøberen.
For kreditkøberen vil udbetalingen således stempelmæssigt  

 blive belønnet i forhold til restgælden.
 Af administrative grunde foreslås, at dokumentet som en betingelse for, at  

 den del af vederlaget, der forfalder til betaling senest 3 måneder efter  

 dokumentets oprettelse, kan stemples efter de lempeligere regler i §§ 39  

 eller 41, skal være forsynet med en påtegning om stempelafgiftens beregning.  

 Konsekvensen af, at en sådan påtegning ikke er påført dokumentet, er, at  

 stemplet beregnes med 4 pct. af hele vederlaget.
 De foreslåede ændringer understreger blot "kartoffelkurens"  

 opsparingsfremmende sigte. Ændringerne vil skabe incitament til større  

 udbetalinger i kreditkøb og dermed tilskynde til øget opsparing.
3. Som nævnt indeholder lovforslaget tillige nogle ændringer af  

 stempelloven af mere teknisk karakter.
Som en opfølgning af indførelsen af  

 Dansk Internationalt Skibsregister foreslås det i lovforslagets § 1, nr.  

 1, at der gives fritagelse for stempling af skibsskøder, hvis der i  

 forbindelse med skibets overførsel fra et udenlandsk register til  

 registrering i Dansk Internationalt Skibsregister sker tilbageoverdragelse  

 til den person eller det selskab m.v., der ejede skibet, da dette  

 "udflagede". Fritagelsen er således kun møntet på ejerforhold, der  

 "reetableres" ved tilbageførslen under dansk flag.
For en række  

 skibe, der er og ventes tilmeldt Dansk Internationalt Skibsregister, er der  

 tidligere betalt stempelafgift, nemlig ved registrering i Skibsregistret og  

 for de flestes vedkommende igen ved afmeldingen fra registret.
 Det foreslås, at den nævnte lempelse på stempelafgiftsområdet alene skal  

 gælde i en kort periode, nemlig fra tidspunktet for ikrafttrædelsen af Dansk  

 Internationalt Skibsregister den 22. juli 1988 til den 30. juni 1990.
Der foreslås i denne sammenhæng endvidere i lovforslagets § 1, nr.  

 2, en ændring af stempellovens § 40, stk. 1, således at bilbreve, der  

 danner grundlag for registrering i Dansk Internationalt Skibsregister, bliver  

 stempelpligtige på samme måde som bilbreve, der danner grundlag for  

 registrering i Skibsregistret.
Bilbreve er bygningsattester fra det værft,  

 der har bygget det pågældende skib.
Bilbrevet indeholder bl.a. en beskrivelse  

 af skibets tonnage, maskineri m.v.
 Ændringen foreslås i lovforslagets § 2, stk. 3 , sat i kraft med  

 virkning for bilbreve, der anmeldes til registrering i Dansk Internationalt  

 Skibsregister fra og med dagen efter bekendtgørelsen i Lovtidende af denne  

 lov.
4. I forbindelse med efterforskning og udvinding af mineralske råstoffer i  

 Grønland kan en rettighedshaver afkræves en sikkerhedsstillelse for  

 opfyldelsen af sine forpligtelser i henhold til den meddelte rettighed,  

 f.eks. en koncession.
Efter gældende regler er en sådan garanti  

 stempelpligtig efter stempellovens § 57, stk. 1, 2. pkt., med 3 promille af  

 det beløb, for hvilket der stilles sikkerhed.
 Ved lov nr. 276 af 6. juni 1984 blev stempellovens regler om stempelfri  

 dokumenter ved indsættelsen af nr. 8 i § 62, stk. 1, udvidet til også at  

 omfatte dokumenter om sikkerhedsstillelse overfor staten i forbindelse med  

 administrationen af lovgivningen om anvendelse af Danmarks undergrund.  

 Formålet med denne lovændring var at ligestille danske og udenlandske  

 rettighedshavende selskaber, idet udenlandske selskaber allerede efter  

 stempellovens § 3 stempelfrit kunne udstede dokumenter om  

 sikkerhedsstillelse, hvilket danske firmaer ikke havde mulighed for.
 I dette lovforslag foreslås det i § 1, nr. 4 , at ligestille danske  

 og udenlandske selskaber i forbindelse med efterforskning og indvinding af  

 mineralske råstoffer i Grønland.
Administrative og provenumæssige virkninger 5. De foreslåede ændringer af stempelloven kan næppe forventes at få  

 nævneværdige administrative konsekvenser.
 Forslagets § 1, nr. 1, vedrørende skibe skønnes kun at få meget beskedne  

 provenumæssige virkninger.
Provenuet ved forslagets § 1, nr. 2, vedrørende bilbreve vil afhænge af  

 antallet og værdien af nybyggede skibe, der registreres i Dansk  

 Internationalt Skibsregister.
Da antallet af nybygninger varierer stærkt fra  

 år til år, vil provenuet ligeledes variere.
Gennemsnitligt vil det årlige  

 stempelafgiftsbeløb dog formentlig være i størrelsesordenen et par mill. kr.
 Provenutabet ved forslagets § 1, nr. 3, om ændring af stempelafgiften ved  

 kreditkøb skønnes at være i størrelsesordenen 20-25 mill. kr.
Staten har hidtil ikke haft stempelindtægter af dokumenter af den art, der  

 skal være stempelfri efter forslagets § 1, nr. 4. Der bliver derfor kun tale  

 om, at staten giver afkald på fremtidige afgiftsbeløb, der skulle betales  

 efter den gældende stempellov.
Der foreligger ikke oplysninger om det  

 fremtidige kontraktomfang, hverken med hensyn til antal eller beløb, og det  

 er derfor ikke muligt at skønne over det provenu, som staten fremover vil gå  

 glip af.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget 1. Efter § 4 indsættes:
»§ 4 A.
Overdragelsesdokumenter, der oprettes i forbindelse med et  

 skibs overførsel fra et udenlandsk register til Dansk Internationalt  

 Skibsregister, er stempelfri, hvis skibet tidligere har været registreret i  

 Skibsregistret og overdrages til den, som ejede skibet ved dettes udslettelse  

 af Skibsregistret.«.
 2. I § 40, stk. 1, 1. pkt., indsættes efter  

 »skibsregistrering« : »eller lov om Dansk Internationalt  

 Skibsregister«.
§ 40. Bilbreve og lignende dokumenter, der er grundlag for endelig  

 registrering af nybygget skib efter lov om skibsregistrering, stemples med 1  

 promille af den samlede pris, der er betalt for skibet, hvis skibet måler 20  

 bruttoregistertons eller derover.
Er kun skibets bruttotonnage målt, skal den  

 udgøre 20 eller derover.
Stempelpligten indtræder ved registreringen og  

 påhviler den, der registreres som ejer.
Stk. 2. - - - Stk. 3. - - - Stk. 4. - - - Stk. 5. - - - 3. I § 41 A, stk. 1, indsættes som 2. og 3 pkt.:
 »Den del af vederlaget, der forfalder til betaling senest 3 måneder  

 efter dokumentets oprettelse, stemples dog efter reglerne i § 39 eller § 41.  

 2. punktum finder kun anvendelse, hvis dokumentet er forsynet med påtegning  

 om stempelafgiftens beregning.«.
§ 41 A.
Dokumenter om overdragelse af løsøre eller skibe som nævnt i stk.  

 2 stemples med 4 pct. af vederlaget, hvis vederlaget eller en del heraf  

 forfalder til betaling senere end 3 måneder efter dokumentets oprettelse, jf.  

 dog § 41, stk. 2.
 Stk. 2. Reglen i stk. 1 finder anvendelse ved overdragelse af:
 1. Personbiler til privat personbefordring.
 2. Motorcykler til privat personbefordring.
 3. Campingvogne til beboelse.
 4. Lystfartøjer.
 5. Møbler og gulvtæpper.
 6. Foto-, smalfilms- og videokameraer.
 7. Følgende varer, der er omfattet af lov om forbrugsbegrænsende  

 foranstaltninger, jf. lovbekendtgørelse nr. 478 af 15. juli 1986:
 a) Radiogrammofoner og andre radiomodtagere, pladespillere, grammofoner og  

 højttalere.
 b) Magnetiske lydgengivere og -optagere.
 c) Vaskemaskiner med en vægt på højst 15 kg.
 d) Køleskabe og kølebokse, fryseskabe og frysebokse, som ikke er beregnet  

 til stærkstrøm eller gas.
 e) Elektriske koge- og stegeapparater og gasapparater.
 f) Elektriske røre-, piske-, hakke-, skære-, snitte-, formalings-, presse-  

 og skrællemaskiner samt tilbehør til sådanne maskiner, alt til behandling af  

 levnedsmidler.
 8. Følgende varer, der er omfattet af lov om forskellige forbrugsafgifter,  

 jf. lovbekendtgørelse nr. 479 af 15. juli 1986.
 a) Fjernsynsmodtagere, jf. § 1, nr. 1-3, i den nævnte lov.
 b) Videooptagere og -gengivere til fjernsyn.
 9. Følgende apparater til stærkstrøm eller gas, der er omfattet af lov om  

 forskellige forbrugsafgifter, jf. lovbekendtgørelse nr. 479 af 15. juli 1986.
 a) Støvsugere.
 b) Vaskemaskiner med en vægt over 15 kg og opvaskemaskiner.
 c) Tørretumblere og -skabe samt presse- og strygemaskiner til behandling  

 af tekstilvarer.
 d) Tørrecentrifuger til behandling af tekstilvarer.
 e) Fryse- og køleskabe.
 f) Fryse- og kølebokse.
 g) Fritstående komfurer.
 h) Indbygningsovne og mikrobølgeovne.
 i) Bordkomfurer og indbygningskogesektioner.
 j) Bordovne.
 k) Emhætter med ventilator.
 Stk. 3. De varer, der er nævnt i stk. 2 under nr. 7-9, omfattes dog ikke  

 af reglen i stk. 1, såfremt de efter deres type må antages udelukkende at  

 blive anvendt til erhvervsmæssigt formål.
 Stk. 4. Ved opgørelse af vederlaget efter stk. 1 medregnes afgift efter  

 lov om registreringsafgift af motorkøretøjer m.v. uanset reglen i § 15, stk.  

 2, nr. 1.
 4. Efter § 62, stk. 1, nr. 8, indsættes som nyt nr. 9:
 »9. sikkerhedsstillelse overfor staten eller Grønlands hjemmestyre i  

 forbindelse med rettigheder meddelt i henhold til lov om mineralske råstoffer  

 i Grønland,».
 Nr. 9 bliver herefter nr. 10.
§ 62. Stempelfri er dokumenter om 1. sikkerhedsstillelse ved pant eller kaution mod tab ved  

 kautionsforpligtelse, 2. sikkerhedsstillelse ved pant eller kaution for ydelser efter en  

 aftægts- eller forsørgelseskontrakt, 3. overførsel af lån i kreditforeninger, hypotekforeninger eller andre  

 realkreditinstitutter fra en serie eller afdeling til en anden, 4. sikkerhedsstillelse over for staten for told- og forbrugsafgifter til  

 den danske stat eller til en stat, der er medlem af De europæiske  

 Fællesskaber, 5. sikkerhedsstillelse over for staten i forbindelse med administrationen  

 af De europæiske Fællesskabers landbrugsordninger og sikkerhedstillelse over  

 for De europæiske Fællesskaber i forbindelse med administrationen af  

 Fællesskabernes stålordninger, 6. sikkerhedsstillelse over for domstolene, herunder foged- og  

 skifteretter, 7. sikkerhedsstillelse for betaling af kur og pleje for patienter på  

 sygehuse, plejehjem og lignende, 8. sikkerhedsstillelse over for staten i forbindelse med administrationen  

 af lov om anvendelse af Danmarks undergrund eller lov om etablering og  

 benyttelse af en rørledning til transport af råolie og kondensat, 9. sikkerhedsstillelse for forpligtelser, der påhviler indehaveren af en  

 eneretsbevilling udstedt efter lov om naturgasforsyning vedrørende den af  

 loven omfattede virksomhed.
Stk. 2. - - - Stk. 3. - - - Stk. 4. - - - Stk. 5. - - - Stk. 6. - - - Efter 2. behandling den 11. maj 1989 § 1 I lov om stempelafgift, jf. lovbekendtgørelse nr. 805 af 1. december 1986,  

 foretages følgende ændringer:
 1. Efter § 4 indsættes:
» § 4 A.
Overdragelsesdokumenter, der oprettes i forbindelse  

 med et skibs overførsel fra et udenlandsk register til Dansk Internationalt  

 Skibsregister, er stempelfri, hvis skibet tidligere har været registreret i  

 Skibsregistret og overdrages til den, som ejede skibet ved dettes udslettelse  

 af Skibsregistret.« 2. I § 40, stk. 1, 1. pkt., indsættes efter  

 »skibsregistrering«: »eller lov om Dansk Internationalt  

 Skibsregister«.
 3. § 41, stk. 1, affattes således:
»Dokumenter om overdragelse eller levering af andet løsøre end nævnt  

 i § 39 samt dokumenter om levering af vand, gas, elektricitet, varme og  

 lignende stemples med 1 promille af vederlaget, jf. dog § 41 A.« 4. § 41 A, stk. 1, affattes således:
»Dokumenter om overdragelse af løsøre eller skibe som nævnt i stk. 2  

 stemples med 4 pct. af vederlaget, hvis vederlaget eller en del heraf  

 forfalder til betaling senere end 3 måneder efter overgivelsen af det købte,  

 jf. dog § 41, stk. 2. Af den del af vederlaget, der forfalder til betaling  

 senest ved overgivelsen af det købte, beregnes stempelafgiften dog efter  

 reglerne i § 39 eller § 41. 2. punktum finder kun anvendelse, hvis dokumentet  

 er forsynet med påtegning om stempelafgiftens beregning.« 5. Efter § 62, stk. 1, nr. 8, indsættes som nyt nr. 9:
 »9. sikkerhedsstillelse over for staten eller Grønlands hjemmestyre i  

 forbindelse med rettigheder meddelt i henhold til lov om mineralske råstoffer  

 i Grønland,».
 Nr. 9 bliver herefter nr. 10.
§ 2 Stk. 1. Loven træder i kraft dagen efter bekendtgørelsen i Lovtidende.
 Stk. 2. § 1, nr. 1, har virkning for dokumenter, der er anmeldt til  

 registrering i Dansk Internationalt Skibsregister den 22. juli 1988 eller  

 senere. § 1, nr. 1, gælder indtil 30. juni 1990.
 Stk. 3. § 1, nr. 2, har virkning for dokumenter, der anmeldes til  

 registrering i Dansk Internationalt Skibsregister efter lovens ikrafttræden.
