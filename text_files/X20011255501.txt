I denne forbindelse har klager bl.a. påstået indklagede  

 tilpligtet at betale et beløb som indklagede har tilbageholdt som  

 følge af påståede mangler ved klagerens byggeri.
Derudover  

 påstår klager indklagede tilpligtet at honorere klagerens krav  

 for ekstraarbejder.
Indklagede har påstået frifindelse og har nedlagt  

 selvstændig påstand.
Overfor denne har klageren adciteret den  

 adciterede med påstand om, at denne skal friholde klageren for ethvert  

 beløb, som klageren måtte blive tilpligtet at betale  

 indklagede.
 Den adciterede har påstået frifindelse.
 Voldgiftsretten udtaler, at klageren ikke er afskåret fra  

 tidsfristforlængelse efter ABT 93 § 24 og der er derfor ikke  

 belæg for at pålægge klageren dagbod.
 Som følge af, at hele overvågningsanlægget ved  

 ibrugtagningen af fabrikken ikke var færdiggjort og derfor var  

 behæftet med en betydelig mangel må indklagedes påstand  

 herom tages til følge.
For så vidt angår ekstraarbejder udtaler voldgiftsretten, at  

 klagerens kontrakt alene vedrørte bygninger og installationer.
Den  

 konstruktion indklagede valgte, mellem klager og adciterede kan  

 karakteriseres som to ligestillede hovedentrepriser uden et klart  

 afgrænset koordineringsansvar.
 Da det ikke fremgik af indklagedes udbudsmateriale hvilke maskiner der  

 skulle tages hensyn til ved projekteringen, må det være  

 indklagedes ansvar som bygherre at søge klagerens forbehold og  

 eventuelle særpriser afklaret inden kontraktindgåelsen.
 De resterende poster betales af klager, indklagede og adciterede efter  

 nærmere opgørelse.
 Voldgiftssag afgjort af Voldgiftsnævnet  

 for Bygge- og Anlægsvirksomhed.
 Vedrører ABT 93 §§ 6 og 24.
 Ved klageskrift af 13. oktober 1997 har klager indklaget  

 indklagede for en i henhold til "Regler for behandling af sager ved  

 Voldgiftsnævnet for bygge- og anlægsvirksomhed" nedsat en  

 voldgiftsret bestående af civilingeniør Niels Steen Steensen,  

 funktionschef og akademiingeniør Carsten Monrad og landsdommer  

 Marianne Levy, sidstnævnte som formand.
 Klageren har nedlagt endelig påstand om, at  

 indklagede tilpligtes at betale klageren kr. 9.835.414,93 at forrente fra de  

 respektive fakturadatoer, bortset fra et beløb stort kr. 98.847,83,  

 der forrentes fra indgivelse af processkrift af 19. september 2001, med den  

 til hver tid gældende rentesats i henhold til renteloven indtil  

 betaling sker.
 Over for indklagedes påstand påstås  

 frifindelse mod betaling af kr. 1.831.000 at forrente med den til enhver tid  

 gældende rentesats i henhold til renteloven for så vidt  

 angår kr. 1.600.000 fra den 29. juni 2001, for så vidt  

 angår 57.750 fra den 25. juli 2000, for så vidt angår  

 70.900 fra den 27. november 2000, for så vidt angår kr. 56.850  

 fra den 17. november 2000, og for så vidt angår kr. 45.500 fra  

 den 29. juni 2001, alt indtil betaling sker.
Indklagede har påstået frifindelse  

 subsidiært mod betaling af et mindre beløb.
Indklagede har  

 herudover nedlagt følgende endelige selvstændige  

 påstand:
 Klageren tilpligtes til indklagede at betale kr.  

 9.876.324,59 med sædvanlig procesrente af kr. 1.950.000 fra den 11.  

 marts 1997, af yderligere kr. 1.383.000 fra den 23. april 1999 af yderligere  

 kr. 4.774.914,52 fra den 2. maj 2001 samt af yderligere kr. 1.801.950,00 fra  

 den 14. november 2001, alt til betaling sker, subsidiært et mindre  

 beløb med renter som principalt påstået.
 Klageren har ved adcitationsklageskrift af den 3. marts  

 1998 påstået adciterede tilpligtet at friholde adcitanten for  

 hvad denne måtte blive tilpligtet at betale indklagede i hovedsagen,  

 inkl. renter og omkostninger for så vidt angår de af indklagede  

 rejste krav vedrørende rørsystemet for brugsvand,  

 kedelanlægget og kondensattanken.
 Adciterede har vedrørende  

 rørinstallationerne påstået frifindelse mod betaling af  

 1.600.000 kr. med renter fra den 29. juni 2001, og vedrørende  

 kedelanlægget og kondenssattank påstået frifindelse.
 Baggrunden for sagen er, at indklagede som bygherre af en  

 hellefiskefabrik bl.a. dels har tilbageholdt et betydeligt beløb som  

 følge af påståede mangler ved klagerens byggeri, dels har  

 nægtet at honorere meget betydelige krav fra klageren for  

 ekstraarbejder under henvisning til, at arbejdet blev udført i  

 totalentreprise.
 Adciterede har projekteret bl.a. rørsystemet for  

 brugsvand og kedelanlægget på hellefiskefabrikken.
 Indklagede har opgjort sine mangelkrav  

 således:
 1.
Dagbodskrav Kr. 1.950.000,00 2.
Omkostninger (anslåede) til  

 færdiggørelse af SRO-anlæg Kr.    100.000,00 3.
Omkostninger til montering af nye godkendte lofter Kr. 2.059.309,28 4.
Omkostninger til montering af nye godkendte lofter Kr.    883.836,19 5.
Omkostninger til udskiftning af rør i  

 brugsvandssystem Kr. 2.929.962,21 6.
Omkostninger (anslåede) til montering af  

 ventilationsanlæg - oliesepareringsrum Kr.    242.000,00 7.
 Omkostninger til installation af ny skorsten m.v.
Kr.    545.135,84 8.
Indklagedes mangeludbedring Kr.    278.500,00 9.
Mangler - kedelanlæg Kr. 2.000.000,00 10.
Manglende udbedring af mangler i henhold til mangelliste  

 fra afleveringen og 1-årsgennemgangen Kr.      45.000,00 De af klagerens krav, der er bestridt helt eller  

 delvis er følgende:
 Krav 1.
Ekstrafundering ved kedelcentral Kr.    234.955,00 Krav 2.
Ændret funderingsmetode over eksisterende  

 kajkonstruktion Kr. 1.059.841,00 Krav 4.
 Ændring af gyrofryser m.v.
Kr.    534.590,00 Krav 5.
Fragtstigninger Kr.    119.873,14 Krav 7.
Lagertank for fiskeolie Kr.    399.500,00 Krav 8.
totalentreprenør 2-tilslutninger, el Kr.    958.000,00 Krav 11.
Udsugning fra totalentreprenør 2-udstyr Kr.    247.000,00 Krav 15.
 Ismaskine m.v.
Kr.   82.029,14 Krav 27.
Lamper, manual drift af motor Kr.   55.000,00 Krav 29.
Elprojektering, totalentreprenør 2 Kr. 180.500,00 Krav 30.
VVS-projektering, totalentreprenør 2 i alt Kr. 165.400,00 Krav 31.
Ekstra tilslutning for totalentreprenør-udstyr Kr. 187.375,75 Krav 32.
Afløb for totalentreprenør-udstyr Kr.   85.719,50 Krav 43 Ekstra koordinering m.v.
Kr. 306.000,00 Krav 44 Totalentreprenør 2-tilslutninger, el Kr. 395.722,00 Krav 47 Ændringer for vaskemaskiner Kr.   86.951,00 Krav 50 Ekstra edb- og telefoninstallationer Kr.   64.900,00 Krav 72 Pladefrysere m.v.
Kr.   80.130,00 Krav 77 Installationer for fiskeolieanlæg Kr. 393.000,00 Garantiprovision Kr.   98.847,83 Det er over for voldgiftsretten oplyst, at der ikke er  

 eller skal tillægges moms, fordi arbejdet er udført på  

 Grønland.
 For så vidt angår indklagede  

 rentepåstande, der relaterer sig til duplikkens indgivelse  

 bemærkes, at denne først er modtaget i voldgiftsretten den 29.  

 juni 2001.
 sagen blev mundtligt forhandlet den 12., 13., 14., 15. og  

 16. november 2001.
 I forbindelse med, at sagen blev optaget til kendelse,  

 tilkendegav parterne, at kendelsen kan skrives i kort form uden  

 sagsfremstilling og gengivelse af forklaringerne.
 Parternes anbringender fremgår af processkrifterne  

 og påstandsdokumenterne.
Indklagedes krav Under hensyn til, at indklagede overordnet har gjort  

 gældende, at byggeprogrammet og de heri anførte specifikationer  

 går forud for klagerens tilbud med projekt, vil voldgiftsretten  

 først tage stilling til prioriteringen af de dokumenter, der  

 indgår i kontraktfortolkningen.
 Ifølge totalentreprisekontrakten af 21. juli 1995,  

 der er konciperet af indklagede, er følgende bilag grundlag for  

 arbejdet og leverancerne:
 "1.
Nærværende totalentreprisekontrakt 2.
 Udbudsbrev af 7. april 1995, med tilhørende  

 bilag og rettelsesblad nr. 1 dateret 31. maj 1995.
 3.
 Almindelige Betingelser for Totalentreprise af 1993  

 (ABT 93).
 4.
 Totalentreprenørens tilbud af den 12. juni  

 1995.
 5.
Fordelingsliste.
Bilag nr. 1 til kontrakten.
 6.
Udstyrsliste med procesudstyr (bygherreleverancer).  

 Bilag nr. 2 til kontrakten." I kontraktens pkt. 2 anføres bl.a.:
"Såfremt der måtte foreligge  

 uoverensstemmelser mellem nærværende kontrakt og andre  

 dokumenter, er det entreprisekontraktens bestemmelser der er gældende,  

 som angivet i paragraf 1." I klagerens tilbud af 12. juni 1995, der var vedlagt en  

 meget detaljeret beskrivelse fra klageren om arbejdets udførelse og  

 anlæggenes ydelse, omfang og funktion med tilhørende tegninger,  

 blev det tydeligt anført og fremhævet, at bl.a. angivelserne i  

 disse beskrivelser og i tegningerne skulle gælde forud for indklagedes  

 udbudsbetingelser.
Klagerens tilbud af 12. juni 1995 er ifølge  

 totalentreprisekontrakten et led i det kontraktmæssige grundlag, og der  

 er ikke i totalentreprisekontrakten taget udtrykkeligt afstand fra den  

 prioritering, der følger af tilbudet, idet det bemærkes, at  

 bestemmelsen i kontraktens pkt. 2 om uoverensstemmelser mellem kontrakten og  

 andre dokumenter er så uklar og upræcist formuleret, at den ikke  

 kan fortolkes som en udtrykkelig fravigelse af den efter arbejdets karakter  

 og omfang rimelige og hensigtsmæssige rangfølge, der er  

 anført i klagerens tilbud.
Hertil kommer, at der ikke i kontrakten  

 blev taget afstand fra de forbehold, som totalentreprenøren havde  

 taget, eller fra de priser på tillægsydelser, som  

 totalentreprenøren anførte i sit tilbud.
På denne  

 baggrund finder voldgiftsretten, at angivelserne i klagerens tilbudsmateriale  

 går forud for udbudsmaterialet ved vurderingen af, om en ydelse kan  

 betragtes som kontraktmæssig.
 Ad post 1. Dagbodskrav.
 I totalentreprisekontrakten af 21. juli 1995 var den  

 endelige aflevering af anlægget fastsat til den 1. februar 1997.  

 Herudover blev det i pkt. 4 anført:
 "Der vil ikke kunne indrømmes  

 tidsfristforlængelse med mindre der er tale om forhold over hvilke  

 totalentreprenøren ikke er herre, for eksempel krig, usædvanlige  

 naturbegivenheder, brand, strejker, lockout eller hærværk,  

 offentlige påbud eller forbud, som ikke skyldes  

 totalentreprenørens egne forhold.
 Om dagbod fremgik bl.a. følgende i pkt. 5:
 "Ved overskrivelse af afleveringsterminen som  

 nævnt under paragraf 4, der betyder at bygningen og dens udstyr ikke  

 kan tages i brug, betaler totalentreprenøren en dagbod på 50.000  

 kr. for hver kalenderdags forsinkelse indtil anlægget afleveres.
Det er dog aftalt, at dagbodskravet max.
Kan andrage kr.  

 5.000.000" Pkt. 7 havde følgende bestemmelse vedrørende  

 ekstra arbejder:
"Entreprisesummen er fast og der vil ikke kunne  

 blive honoreret uspecificerede ekstraarbejder, eller ekstraarbejder  

 udført uden forudgående skriftlige aftaler mellem bygherre og  

 totalentreprenør med angivelse af såvel økonomiske som  

 tidsmæssige konsekvenser." Voldgiftsretten finder ikke, at bestemmelsen i kontraktens  

 pkt. 4 afskar klageren fra tidsfristforlængelse efter de almindelige  

 regler herom i ABT 93 § 24. Dette understøttes også af den  

 forklaring, som indklagedes daværende anlægschef afgav.
Denne  

 havde deltaget i kontraktforhandlingerne med klageren, og det var dennes  

 opfattelse, at kontraktens pkt. 7 altid havde været fortolket og  

 praktiseret således, at man i forbindelse med ekstraarbejder  

 drøftede, om det gav anledning til fristforlængelse.
Voldgiftsretten har i sine indledende generelle  

 bemærkninger til klagerens ekstra krav anerkendt, at den  

 omstændighed, at der blev indgået 2 totalentreprisekontrakter,  

 én med klageren om bygninger og installationer og én med  

 totalentreprenør 2 om procesudstyret uden et koordineringsansvar hos  

 en af disse, medførte betydelige ekstraarbejder for klageren.
Hertil  

 kommer, at også klagerens ekstrafundering ved kedelcentral og  

 ændrede funderingsmetode over eksisterende kajkonstruktion er anerkendt  

 af voldgiftsretten som ekstraarbejder.
 Indklagede accepterede, at anlægget blev taget i  

 brug den 11. marts 1997 uden at tage forbehold over for væsentlige  

 mangler ved anlægget, herunder især vedrørende den  

 manglende færdiggørelse af SRO anlægget.
 Under hensyn hertil finder voldgiftsretten, at klagerens  

 ekstrafundering og ændrede funderingsmetode berettiger til  

 tidsfristforlængelse på 30 dage, og at forsinkelsen som  

 følge af forøgelsen af punktantal og for sen fremkomst af  

 oplysninger fra totalentreprenør 2 har andraget mindst 9 dage  

 også henset til den foretagne forcering af arbejderne.
 Som følge heraf finder voldgiftsretten ikke  

 belæg for at pålægge klageren nogen dagbod.
 Ad post 2. Omkostninger (anslåede) til  

 færdiggørelse af SRO anlægget.
 I forbindelse med afleveringsforretningen den 16.  

 februar 1997 blev det konstateret, at det vitale  

 overvågningsanlæg, der skulle anvendes til dokumentation til  

 myndigheder, energiregistrering , alarmering og generel overvågning af  

 den samlede fabrik, ikke kunne ibrugtages før medio 1998, grundet  

 manglende færdiggørelse af PLC-program og fortrådning af  

 signaler for dette fra klagerens side.
Det fremgår af memorandum af 13. januar 1999 fra  

 indklagede, at "Indklagede har haft væsentlige  

 omkostninger, idet klager gentagne gange har meldt deres del af  

 overvågningsanlægget klar, uden at dette var tilfældet.  

 Dette har medført at den af indklagede tilkaldte tekniker måtte  

 returnere til Danmark efter 1-2 uger uden resultat på fabrikken.
Overslagsmæssigt vurderes ekstraudgifterne for  

 indklagede i forbindelse med klagers manglende færdiggørelse af  

 anlægget til ca. 100.000 kr.
Hertil kommer de tab og gener der har  

 været i den forløbne periode, ved ikke at kunne følge  

 produktion, tekniske installationer og energiforbrug på  

 overvågningsanlægget." Voldgiftsretten finder, at den manglende  

 færdiggørelse af hele overvågningsanlægget ved  

 ibrugtagningen den 11. marts 1997 er en meget betydelig mangel.
De af  

 indklagede skønnede ekstraudgifter på 100.000 kr., der  

 ikke er imødegået af klageren, findes ikke at være  

 urealistiske, hvorfor klageren betaler dette beløb til indklagede med  

 renter fra den 29. juni 2001.
 Ad post 3. Omkostninger til montering af nye lofter  

 i kommune 1.
Det fremgik af indklagedes udbudsmateriale bl.a.,  

 at "Lofter i produktionsrum skal udføres med  

 tæt rengøringsvenlig overflade.
Lofter skal være  

 resistente over for fugt og vandpåvirkning i forbindelse med  

 rengøring.
Nedhængte lofter skal udføres i et  

 demonterbart system med genanvendelige komponenter.
Der skal sikres mulighed  

 for rengøring og skadedyrsbekæmpelse." Herudover blev det anført, at "tekniske  

 installationer i fiskefabrikken fremføres generelt som skjult  

 installation over nedhængt loft.
Der skal sikres god  

 tilgængelighed til afsatte ventiler og stik".
 Af rumskemaerne for produktionsrummene fremgik det, at  

 bygherrens krav til støjniveauet var 55 dB, og myndighedskravene til  

 lofterne var, at materialerne skulle opfylde betingelserne i brandklasse  

 A.
 I tilbudsmaterialet anførte klageren, at  

 "lofter i produktionsrum, excl. kølerum udføres som  

 lyddæmpende nedhængte hygiejnelofter i synligt skinnesystem, samt  

 at lyddæmpning ud over montering af lyddæmpende lofter ikke var  

 medtaget i projektet".
 Klageren valgte især under hensyn til fastlagte  

 støj- og brandkrav at montere et loft af mærket Ecophon Hygiejne  

 Protec II og oplyste i februar 1997, at "loftspladen er beregnet til  

 våd aftørring 1-2 gange om ugen samt højtryksspuling 4  

 gange om året".
 Uanset at klageren på foranledning af de  

 veterinære myndigheder valgte at overmale lofterne, blev der af  

 Fiskeridirektoratet taget forbehold i indklagedes autorisation på grund  

 af den valgte løsning, hvorfor de veterinære myndigheder alene  

 kunne udstede en midlertidig produktionsautorisation . Efter et tilsyn i  

 april 1998 meddelte Fiskeridirektoratet, at udskiftning af loftsplader i  

 visse dele af fabrikken var påkrævet.
 Indklagede foranstaltede herefter afholdelse af syn og  

 skøn i november 1999, hvorefter lofterne blev skiftet ud til Paroc  

 lofter, der kunne godkendes af veterinære myndigheder.
 Et indhentet tilbud på udskiftning lød  

 på 1.300.000,- kr. og de faktisk afholdte omkostninger er af indklagede  

 opgjort til 2.059.309, 28 kr.
Voldgiftsretten finder, at lofter i en  

 fødevarevirksomhed som indklagedes først og fremmest skal  

 opfylde hygiejnemæssige krav fra veterinære myndigheder, hvilket  

 klageren, der har specialiseret sig i byggeri inden for  

 levnedsmiddelbranchen, ikke kan have været ubekendt med.
Uanset at  

 kravene i udbudsmaterialet til brandklasse, demonterbarhed,  

 støjdæmpning og rengøringsvenlighed må anses for  

 uforenelige, valgte klageren uden forinden at forelægge indklagede  

 kravenes uforenelighed at prioritere de tre førstnævnte  

 krav.
 Under hensyn hertil samt til, at det ikke var muligt for  

 indklagede, med de af klageren opsatte lofter, at opnå en autorisation  

 uden forbehold, findes en udskiftning af hele loftet at have været  

 nødvendigt.
Skønsmanden har i sin tillægserklæring  

 fra juni 2001 foretaget et skøn over omkostningerne ved udskiftning af  

 150 m2 loftplader.
Idet voldgiftsretten ikke finder det godtgjort, at  

 indklagede ved den foretagne udskiftning til Paroc-lofter har fået en  

 forbedret kvalitet eller levetid i forhold til det, der kunne forventes efter  

 klagerens tilbud, fastsættes omkostningerne til afhjælpning  af  

 1030 m2 loft til 1.236.000 kr. med renter af 1.133.000,- kr. fra den 24.  

 april 1999 og af 103.000,- kr. fra den 29. juni 2001. Klageren betaler 2/3 af  

 de skønsomkostninger vedrørende lofterne , som indklagede har  

 afholdt.
 Ad post 4. Omkostninger til montering  af nye lofter  

 i kommune 2.
 Af indklagedes udbudsmateriale fremgår  

 følgende krav til lofter:
"Lofter i råvare og produktionslokaler skal  

 udføres med tæt rengøringsvenlig overflade, f.eks.  

 DC-kølerumselementer eller stålplader.
Evt. nedhængte  

 lofter skal udføres i et demonterbart genanvendelige  

 komponenter." I sit tilbud af 12. juni 1995 anførte klageren  

 følgende:
 "Lofterne i rum 2, 7, 9, 10 og 11 udføres  

 med nedhængte lydabsorberende lofter som Ecophon Hygiejne".
 Klageren opsatte de samme lofter i kommune 2 som i kommune  

 1.
I forbindelse med indklagedes ansøgning om  

 autorisation til produktion af røgede fiskevarer meddelte de  

 veterinære myndigheder, at den valgte loftsbeklædning i rum nr.  

 1, 2, 7 og 9 ikke kunne godkendes, da der ikke kunne ske daglig  

 vådrengøring.
Dette blev senere ændret på betingelse  

 af, at der skete en opmaling af loftspladerne, og at pladerne blev forseglet  

 med ophængningsrammerne.
Dette indebar, at loftspladerne ikke ville  

 være demonterbare.
Efter at indklagede modtog yderligere påbud  

 fra veterinærmyndighederne om udbedring af lofterne, og der havde  

 været afholdt syn og skøn, blev klageren opfordret til at  

 meddele, om de ville foretage afhjælpning.
Klageren meddelte, at de  

 ikke anså sig forpligtet til at afhjælpe de påståede  

 mangler, da de havde leveret en kontraktmæssig ydelse.
 Herefter lod klageren lofterne udskifte med samme  

 materialer som i kommune 1. Udgifterne hertil blev opgjort til 883.836,19  

 kr.
Efter bevisførelsen finder voldgiftsretten, at det  

 har været nødvendigt at udskifte lofterne som sket, for at  

 indklagede kunne få afsluttet sagen uden fortsatte problemer med de  

 veterinære myndigheder.
Under hensyn til, at især lofterne i  

 pakkerummet må antages at have givet indklagede en forbedret  

 loftskvalitet, fastsættes de omkostninger, som klageren skal refundere  

 indklagede til skønsmæssigt 420.000 kr., hvori indgår ½ af  

 udgifterne til afholdelse af syns- og skønsforretningen.  

 Beløbet forrentes fra den 29. juni 2001. Herudover betaler klageren  

 2/3 af indklagedes omkostninger i forbindelse med Ys afhjemling for  

 voldgiftsretten.
 Ad post 5. Omkostninger til udskiftning af  

 rør i brugsvandssystem.
Denne del af entreprisen blev projekteret af  

 adciterede ved anvendelse af varmgalvaniserede rør.
Som følge  

 af meget betydelige tæringer i rørsystemet forårsaget af  

 den særlige vandkvalitet i området besluttede indklagede i  

 forbindelse med den nødvendige udskiftning af lofterne, at udskifte  

 rørene samtidig.
Klager havde forinden afvist, at der var tale om  

 projekteringsfejl, eller at der var mangler ved det udførte  

 VVS-arbejde, og tog i øvrigt ikke initiativ til afhjælpning.  

 Indklagede overdrog derfor dette arbejde til et VVS-firma uden  

 forudgående licitation eller udbud, idet indklagede fandt, at dette  

 firma var det eneste VVS-firma, der kunne påtage sig opgaven.  

 Indklagede har opgjort omkostningerne til udskiftningen til 2.929.962,21 kr.  

 incl. 266.000 kr. til diverse ingeniørassistance.
 Efter at der i marts 2000 havde været afholdt syn og  

 skøn og afgivet en supplerende syns- og skønserklæring i  

 august 2001, har adciterede erkendt et projekteringsansvar ved at have  

 anvendt galvaniserede rør i strid med vandnormen DS 439s  

 anvisninger og anbefalinger.
Adciterede og klageren har imidlertid bestridt indklagedes  

 opgørelse over kravets størrelse, idet de alene kunne anerkende  

 1.360.000 kr. senere ændret til 1.600.000 kr. under den mundtlige  

 forhandling.
Dette beløb fremkommer på følgende  

 måde:
Oprindelig erstatningsgodtgørelse Kr. 2.868.795,05 med fradrag for uvedkommende kondensattank Kr.      93.000,00 Kr. 2.775.795,05 med tillæg af overført beløb  

 vedrørende loftsproblematik Kr.    154.167,16 tilbageføres som uberettiget  

 overført Kr.    154.167,16 Kr. 2.775.795,05 med fradrag for uvedkommende ventil Kr.      29.174,00 og med fradrag for uvedkommende udgift til  

 ingeniør Kr.    266.017,45 Kr.   .480.603,60 fradrag for usikkerhed i opgørelse, manglende  

 udbud i konkurrence og afskæring af opnåelse af  

 forhandlingsresultat 15 % af kr. 2.480.603,60 Kr.    372.090,54 Kr. 2.108.513,06 fradrag for 2 års forlængede levetid i  

 forhold til 20 års levetid eller 10 % af kr. 2.108.513,06 Kr.    210.581,31 Kr. 1.897.661,75 med fradrag for merværdi i forhold til  

 oprindeligt projekt Kr.  . 300.000,00 Kr.  1.597.661,75 Afrundet til Kr.  1.600.000,00 Skønsmanden har opgjort de samlede  

 udbedringsomkostninger til 2.600.000 kr., idet han dog i det væsentlige  

 har baseret denne opgørelse på de faktisk afholdte  

 udbedringsudgifter.
 Voldgiftsretten finder ikke, at skønsmandens  

 omkostningsberegning kan lægges til grund, idet der ikke af denne er  

 foretaget en egentlig selvstændig vurdering af omkostningerne.
 Ved det for voldgiftsretten forelagte materiale findes det  

 ikke af indklagede godtgjort, at en ventil til 29.174 kr. vedrører  

 rørinstallationerne.
 For så vist angår udgifterne til  

 ingeniørassistance på i alt 266.000 kr. finder voldgiftsretten,  

 også henset til at indklagede anvendte et kompetent VVS-firma, at  

 rimelige omkostninger til udarbejdelse af skønstema og  

 projektgennemgang alene kan fastsættes til 100.000 kr.
Uanset at klageren i forbindelse med 1-års  

 gennemgangen var gjort bekendt med de meget betydelige tæringsproblemer  

 i rørene, foretog klageren sig intet aktivt med henblik på en  

 udbedring af problemerne.
Det må lægges til grund, at klageren  

 vidste, at der skulle udskiftning af lofterne, og ikke kunne være  

 ubekendt med, at det i den forbindelse ville være hensigtsmæssigt  

 at udskifte rørsystemet , der for en stor dels vedkommende var  

 placeret over lofterne.
Som følge af at klageren således har  

 haft al mulig grund til at fremkomme med udbedringsforslag, finder  

 voldgiftsretten ikke grundlag for et fradrag for manglende udbud i  

 konkurrence og afskæring af opnåelse af forhandlingsresultat.
 Under hensyn til, at skønsmanden ikke har foretaget  

 egne priskalkulationer, men alene baseret sin vurdering på de faktisk  

 afholdte udgifter, finder voldgiftsretten, at omkostningerne til den  

 ændrede rørinstallation selv efter grønlandske forhold er  

 meget høje, hvorfor der bør ske et nedslag på 200.000 kr.  

 heri.
 Herudover finder voldgiftsretten, at der bør ske et  

 yderligere fradrag på 500.000 kr. for merværdi og forlænget  

 levetid i forbindelse med et projekt med kobberrør og rustfri  

 varmtvandsbeholdere.
 I samlede omkostninger til udskiftning af rør i  

 brugsvandssystem betaler klageren 1.880.603,60 kr. med renter fra den 29.  

 juni 2001. Omkostningerne i forbindelse med afholdelse af syn og skøn  

 betales af klageren.
 Som følge af adciteredes fejlprojektering friholder  

 adciterede klageren for de ovennævnte omkostninger.
 Ad post 6. Omkostninger til montering af  

 ventilationsanlæg i oliesepareringsrum.
 Det fremgår ikke af det rumskema, der var  

 vedlagt udbudsmaterialet, at der blev stillet særlige krav til  

 ventilation i oliespareringsrummet, ligesom der ikke i den dertil indrettede  

 rubrik var angivelser om specielt varmeafgivende udstyr i lokalet.
 Under hensyn hertil finder voldgiftsretten, at  

 ventilationsanlæg i oliesepareringsrummet ikke var indeholdt i  

 kontrakten, hvorfor indklagede ikke har krav på at få  

 omkostningerne hertil dækket.
 Ad post 9. Mangler ved dampkedelanlæg og post  

 7. Omkostninger til installation af ny skorsten m.v.
Indklagede har gjort gældende, at det af  

 klageren installerede kedelanlæg var utilstrækkeligt  

 dimensioneret i forhold til udbudsmaterialets kravspecifikation og  

 indklagedes behov, hvorfor indklagede har krævet et  

 forholdsmæssigt afslag på 2 mio. kr.
Endvidere er det indklagedes  

 opfattelse, at kedelanlægget var behæftet med mangler i  

 skorstensforløb røggasafgange, hvorfor indklagede måtte  

 installere en ny skorsten.
 Kedelanlæggets kapacitet.
 Indklagede har i udbudsmaterialet anført, at  

 den nye dampkedel alene skal kunne dække dampforbruget i rejefabrikken  

 og hellefiskefabrikken.
 Endvidere er anført, at kedelanlægget skal  

 kunne forsyne centralvarmeanlægget via en varmeveksler.
 Baseret på oplysningerne i udbudsmaterialet og  

 fremsendt dokumentation i forbindelse med kontraktsindgåelsen har  

 klageren fastlagt procesdampbehovet til 3 t/h og rum- og brugsvandsopvarmning  

 til 2,5 MW.
På grundlag heraf har klageren valgt en dampkedel  

 med en kapacitet på 3 t/h og en centralvarmekedel med en effekt  

 på 3 MW.
Endvidere er eksisterende 2,5 t/h dampkedel af fabrikat  

 Henschel forudsat genanvendt som reserve- og spidslastkedel.
 Den nævnte bestykning indgår i klagerens  

 projektbeskrivelse som en del af tilbudet og kontraktsgrundlaget.
Klageren har efter det for voldgiftsretten oplyste  

 forstået udbudsmaterialet således, at dampforbruget normalt skal  

 kunne dækkes af den nye dampkedel og centralvarme- og varmt  

 brugsvandsbehovet fra den nye centralvarmekedel.
Ved eventuelt udfald af  

 centralvarmekedlen kan der leveres varme fra den nye og den eksisterende  

 dampkedel til såvel dampforbrug og centralvarme (via varmeveksler).
 Voldgiftsretten finder, at klagerens fortolkning af  

 teksten i udbudsmaterialet som nævnt ovenfor er rimelig, og at  

 indklagede har haft mulighed for at protestere herimod ved modtagelse af  

 klagerens projektmateriale inden kontraktsindgåelsen.
Klageren har baseret sin dimensionering af kedlerne  

 på de oplysninger, indklagede har givet i udbudsmaterialet og de  

 efterfølgende kontraktsforhandlinger.
Indklagede må derfor  

 bære risikoen for dampkedlens utilstrækkelige ydelse, hvis disse  

 oplysninger ikke har været fyldestgørende og dækkende for  

 alle driftssituationer.
 På grundlag af forklaringerne under den mundtlige  

 forhandling vurderer voldgiftsretten endvidere, at der normalt vil kunne  

 opnås tilstrækkelig forsyning af såvel procesdamp som  

 centralvarme ved at køre med den nye dampkedel og den  

 centralvarmekedel om vinteren, og med den nye og den eksisterende dampkedel  

 om sommeren.
Voldgiftsretten finder, som nævnt under den  

 mundtlige forhandling, at det ud fra et energimæssigt synspunkt ville  

 være hensigtsmæssigt at kunne dække det samlede dampbehov  

 og centralvarmebehov om sommeren alene fra den ny dampkedel.
Der er  

 imidlertid ikke i udbudsmaterialet eller under kontraktsindgåelsen  

 blevet redegjort for et sådant behov.
 Indklagedes krav om forholdsmæssigt afslag som  

 følge af utilstrækkelig kapacitet ved kedelanlægget kan  

 derfor ikke imødekommes af voldgiftsretten.
 Problemer i forbindelse med røgrør og  

 skorsten.
Med hensyn til de af indklagede oplyste problemer med  

 utætte røgspjæld og overhedning af standby kedel finder  

 voldgiftsretten, at afhjælpning mest hensigtsmæssigt kan ske ved  

 etablering af en separat skorsten for reservekedlen.
Ved denne løsning  

 vil hver kedel kunne udstyres med separat røgrør, og de 3  

 kedler vil herefter kunne være i drift uafhængigt af hinanden.  

 Klageren bør i forbindelse hermed betale 300.000 kr. til den  

 indklagede med renter fra den 29. juni 2001.
 Ad post 8 og 10. Mangelsudbedringer til udskiftning  

 af kondensattank.
Klageren har anerkendt post 10 på 45.500 kr.  

 fuldt ud samt post 8 med 185.500 kr.
Klageren har derimod afvist indklagedes  

 krav om betaling af omkostningerne på 93.000 kr. til udskiftning af  

 kondensattank.
 Kravet er af indklagede opgjort til 93.000 kr. og er  

 indeholdt i post 8, hvoraf den øvrige del er anerkendt af  

 klageren.
 Ifølge eftersynsrapport fra 1-års  

 gennemgangen er kondensattanken i kedelrummet "kraftig tæret og  

 skal udskiftes".
 Voldgiftsretten finder, at klageren skal bære  

 omkostningerne som følge af denne mangel uanset årsagen hertil,  

 idet det ikke kan anses for godtgjort, at anlægget, under hensyn til de  

 modtagne instruktioner, var misligholdt.
 Da indklagede ved den foretagne udskiftning imidlertid  

 må anses for at have fået en forbedret beholder, nedsættes  

 det krav, som indklagede kan få godtgjort, til 71.000 kr. med renter  

 fra den 29. juni 2001. Voldgiftsretten finder ikke, at dette krav kan  

 videreføres til adciterede.
 Klagerens krav på betaling for  

 ekstraarbejder.
Indklagede har i meget vidt omfang afvist klagerens  

 krav på betaling for ekstraarbejder under henvisning til, at klageren  

 som totalentreprenør har forpligtet sig til at levere en færdig  

 hellefiskefabrik.
Klageren bærer derfor ifølge indklagede selv  

 ansvaret for det merarbejde eller de yderligere installationer, der var  

 nødvendige for at opnå en funktionsdygtig hellefiskefabrik, som  

 indklagede havde udbudt.
 Hertil har voldgiftsretten følgende  

 bemærkninger:
Medens det oprindeligt havde været indklagedes tanke  

 at lade fabrikkens procesudstyr indgå i den samlede totalentreprise,  

 valgte indklagede imidlertid at udskille dette til en særskilt  

 entreprise, idet ansvaret for og layout på procesudstyret blev  

 overdraget til totalentreprenør 2. Klagerens totalentreprisekontrakt  

 vedrørte således alene bygninger og installationer.
Den  

 konstruktion, som indklagede valgte, må uanset betegnelsen i begge  

 kontrakter snarere karakteriseres som 2 ligestillede  

 hovedentreprenører uden et klart afgrænset koordineringsansvar,  

 idet ingen af de 2 entreprenører var udstyret med sanktionsmuligheder  

 over for hinanden.
Hertil kommer, at det ikke fremgik klart og utvetydigt af  

 indklagedes udbudsmateriale bl.a. hvilke maskiner eller særlige  

 ventilationskrav, der skulle tages hensyn til ved projekteringen.
En  

 sådan klarhed i udbudsmaterialet er af afgørende betydning for  

 en realistisk prisfastsættelse også henset til, at arbejdet blev  

 udbudt i konkurrence mellem flere entreprenører.
 Det er således bygherrens ansvar i sit  

 udbudsmateriale at angive, hvad der forventes afsat til produktionskapacitet  

 eller ekstraarbejder, ligesom bygherren efter modtagelse af tilbudet burde  

 have søgt tilbudsgiverens forbehold og eventuelle særpriser  

 afklaret inden kontraktsindgåelsen.
 Hvis der i forbindelse med voldgiftsrettens vurdering af  

 de enkelte krav findes at være uoverensstemmelse mellem udbuds- og  

 tilbudsmaterialet, vil angivelser i sidstnævnte gå forud for  

 angivelselser i udbudsmaterialet jf. voldgiftsrettens bemærkninger  

 under dette punkt ovenfor.
 Ad krav 1. Ekstrafundering ved kedelcentral 234.955  

 kr. og krav 2. Ændret funderingsmetode over eksisterende  

 kajkonstruktion 1.059.841 kr.
 Ifølge udbudsmaterialet fremgik følgende  

 om fundamenter:
"4.2.1 Fundamenter generelt Bygningen funderes i.h.t. gældende regler og normer  

 efter entreprenørens valg.
 Vedlagte forundersøgelsesmateriale danner grundlag  

 for funderingsmetode.
 Fundamenterne udføres af en sådan styrke, at  

 de kan overføre de dimensionsgivende belastninger, således at  

 skadelige sætninger udgås.
 Forundersøgelsesmaterialet gælder som  

 grundlag for projekt og tilbud.
Alle udgifter til fundering skal være indeholdt i  

 tilbudet.
I tilbudsmaterialet skal medtages en redegørelse over  

 funderingsprincip." I rettelsesblad nr. 1 af 31. maj 1995 blev det  

 anført:
 "Funderingsforhold.
Der kan ikke gives yderligere oplysninger om  

 bundforholdene end allerede oplyst i Byggeprogrammet.
Yderligere oplysninger  

 må hentes ved besigtigelse på stedet." Den 8. juni 1995 tilsendte Bygge- og Anlægsstyrelsen  

 i Grønland følgende skrivelse til indklagede:
 "På grund af en ekspeditionsfejl i kommune 1  

 i forbindelse med lokalplan-behandlingen er vi først for nylig blevet  

 bekendt med indklagedes planer om at udvide fabriksanlægget i kommune 1  

 ud over liggekajens areal.
 Som bekendt varetager Bygge- og Anlægsstyrelsen  

 administrationen af Hjemmestyrets havne, og Bygge- og Anlægsstyrelsen  

 skal derfor høres i forbindelse med ændringer i havnenes  

 anvendelse.
 Det er derfor med nogen undren, at vi konstaterer, at  

 indklagede ikke har fundet anledning til at henvende sig til os på et  

 tidligt tidspunkt i planlægningen af fabriksudvidelsen.
 Vi finder, at den planlagte udvidelse er problematisk dels  

 fordi den indskrænker kajarealet ganske væsentligt, dels af rent  

 byggetekniske årsager.
 Med hensyn til de byggetekniske problemer skal vi  

 anføre følgende:
 Den pågældende kajkonstruktion er en  

 stålspunsvæg med 4" stålankre placeret i  

 bagfylden.
 Konstruktionens generelle bæreevne bliver  

 næppe noget problem, men eventuelle koncentrerede belastninger fra  

 bygning eller maskiner må vurderes nøje.
Konstruktionens stabilitet er helt afhængig af  

 stålankrenes tilstand på både kortere og længere  

 sigt.
Ankrene er udsat for korrosion, og en forankret kajkonstruktion er kun  

 forsvarlig, når der til enhver tid er adgang til at inspicere og/eller  

 udskifte ankrene, dersom der skulle vise sig behov derfor.
I praksis betyder det, at den påtænkte bygning  

 må udføres på en måde, som gør det muligt i  

 påkommende tilfælde at frigrave ankrene.
Desuden skal det  

 naturligvis sikres, at ankrene, som ligger pr. 2.1 meter, ikke berøres  

 af byggeriet.
Der er tale om ganske væsentlige tekniske problemer,  

 som ikke uden videre kan overlades til en totalentreprenør at  

 løse.
Bygge- og Anlægsstyrelsen må derfor forlange, at  

 indklagede inddrager det rådgivende ingeniørfirma, som i sin tid  

 projekterede kajanlægget dels i udarbejdelsen af udbudsprogrammets  

 formulering omkring disse problemer, dels i en kontrol af  

 entreprenørens projekt og beregninger Bygge- og Anlægsstyrelsen skal desuden anmode om  

 løbende at blive holdt informeret om de dele af udbudsprogram,  

 tilbudsprojekt og hovedprojekt, som relaterer til  

 kajkonstruktionen." Klager anførte i sit tilbudsmateriale  

 følgende:
 "Funderingen består af søjle- og  

 randfundamenter, ført 1,2 m under fremtidigt terræn, eller til  

 fast fjeld.
 Fundament mod kajen er placeret ovenpå den gamle  

 kajkonstruktion med aflastningsfundamenter funderet på sandfyldet i  

 kote 0,40 og med bærende fundamentsbjælke over den gamle  

 kajkonstruktion.
Det forudsættes, at de fremsendte oplysninger om  

 kajanlæggene er i overensstemmelse med de faktiske forhold, og at  

 myndighederne kan acceptere vort funderingsforslag." I entreprisekontrakten af 21. juli 1995 blev det  

 anført, at "eventuelle myndighedskrav, som ikke er  

 lovfæstede, er ikke indeholdt i entreprisesummen." På grund af de krav, som myndighederne havde stillet  

 i sin skrivelse af 8. juni 1995, som klageren først blev gjort bekendt  

 med, efter at entreprisekontrakten var underskrevet, blev der rettet  

 henvendelse til det rådgivende ingeniørfirma, der havde fungeret  

 som rådgiver for indklagede.
 Den løsning, som det rådgivende  

 ingeniørfirma foreskrev, blev projekteret og udført af klageren  

 med de omkostninger til følge, der fremgår af de 2 krav.
Voldgiftsretten finder, at klageren i sit tilbud klart har  

 redegjort for sit funderingsforslag og utvetydigt taget forbehold for bl.a.  

 myndighedernes accept af funderingsforslaget.
Der er ikke i forbindelse med  

 kontraktsforhandlingerne taget afstand fra klagerens forslag eller forbehold,  

 uanset der på grund af kravet af 8. juni 1995 fra Bygge- og  

 Anlægsstyrelsen måtte være en helt særlig anledning  

 for indklagede til at tage disse spørgsmål op til nærmere  

 drøftelse og i øvrigt rette henvendelse til det  

 rådgivende ingeniørfirma, hvilket først skete efter  

 kontraktsindgåelsen.
 Som følge heraf findes indklagede som bygherre at  

 måtte bære risikoen for, at myndighedernes krav til fundering  

 ikke kunne opfyldes ved de krav, tilbudsmaterialet henviste til, idet en  

 totalentreprenør ikke kan påtage sig risikoen for enhver  

 fundering uanset dybde og udførelsesmåde.
 Voldgiftsretten finder, at de udgifter, der er afholdt til  

 ekstrafundering ved kedelanlæg og ved ændret funderingsmetode  

 over eksisterende kajkonstruktion, er rimelige, idet det dog bemærkes,  

 at omkostningerne til projektering og byggeledelse under krav 2 ikke  

 står i forhold til anlægsudgifterne på ca. 800.000 kr.  

 Voldgiftsretten kan derfor alene godkende et honorar herfor på i alt  

 200.000 kr.
 Som følge heraf godkender voldgiftsretten krav 1  

 med fulde beløb 234.955 kr. med renter af 200.000 kr. fra den 31.  

 januar 1996 og af 34.955 kr. fra den 28. juni 1996.
 Krav 2 anerkendes med 708.720 kr. med rente 453.000 kr.  

 fra den 31. juli 1996 og 255.720 kr. fra den 30. september 1996.
 Ad krav 4. Ændring af gyrofryser m.v. 534.590  

 kr.
Ifølge indklagedes udbudsmateriale skulle  

 indfrysningskapaciteten for gyrofryseren være 500 kg pr. time, ligesom  

 der skulle være mulighed for at indfryse 2 produkter på samme  

 tid.
Herudover blev det anført, at fryseren skulle være  

"dimensioneret til at kunne indfryse både skinpakkede produkter  

 med en styk vægt på 1 kg, svarende til følgende maximale  

 dimensioner H*L*B".
 I sit tilbud henviste klageren til en gyrofryser af  

 fabrikat Frigoscandia med nærmere opregnede specifikationer, dog ikke  

 båndbredden, som fremgik af et almindeligt produktblad.
Voldgiftsretten finder, at udbudsmaterialet, der uklart  

 formuleret, ikke indeholder oplysninger, der muliggør en  

 dimensionering af fryserens båndbredde.
Bygherren og bygherrens  

 rådgiver burde derfor i mangel af egne dimensioneringskrav have  

 undersøgt, om det af klageren tilbudte produkt opfyldte deres behov og  

 krav til bredde.
 Idet voldgiftsretten finder, at der bør ske en  

 reduktion i de opgjorte omkostninger ved ændring af fryser, godkendes  

 kravet med i alt 500.000 kr. med renter af 492.410 kr. fra den 30. december  

 1996 og af 7.590 kr. fra den 27. oktober 1997.
 Krav 5. Fragtstigninger 119.873,14 kr.
I entreprisekontrakten af 21. juli 1995 blev  

 entreprisesummen aftalt til 53.800.000 kr., og det blev anført, at  

 "Priserne er faste, jf. fastpriscirkulæret". Ifølge §  

 38, stk. 4, i dette cirkulære, der gælder for statslige bygge- og  

 anlægsarbejder, kan den faste pris reguleres i tilfælde af  

 statslige indgreb, som er gennemført efter tilbudets afgivelse, og som  

 har ført til ikke uvæsentlige merudgifter.
I  

 entreprisekontrakten var der tillige henvist til et udbudsbrev af 7. april  

 1995 med tilhørende bilag bl.a.
FBG 79 (Fællesbetingelser for  

 arbejder og leverancer i bygge- og anlægsvirksomhed i Grønland).  

 Ifølge disse fællesbetingelser vil en entreprenør  

 på grund af de særlige forsyningsforhold i Grønland uanset  

 fastprisprincippet være berettiget til godtgørelse for  

 prisstigninger på den "til transportøren betalte fragt for  

 materialer, som udsendes og anvendes af entreprisen".
Under hensyn hertil finder voldgiftsretten, at  

 bestemmelserne om undtagelse i fastprisprincippet som følge af de  

 særlige grønlandske forhold går forud for kontraktens mere  

 generelle henvisning til fastpriscirkulæret.
Voldgiftsretten har herved  

 også tillagt det betydning, at en fragtstigning på de 10% med  

 virkning fra den 1. august 1995 krævede en godkendelse af  

 Grønlands Hjemmestyre, hvilket skete på Hjemmestyrets  

 møde den 20. juli 1995. Da en fragtstigning på 10% ikke kan  

 betegnes som uvæsentlig, betaler indklagede til klageren 119.873,14 kr.  

 med renter af 76.391,08 kr. fra den 7. december 1995, af 43.482,06 kr. fra  

 den 31. januar 1996.
 Ad krav 7. Omkostninger til lagertank for fiskeolie  

 399.500 kr.
 I indklagedes tilbudsmateriale var olieinstallationen  

 beskrevet således:
 "De to eksisterende 10.000 liter overjordiske  

 lagertanke for gasolie genanvendes.
Der udføres nye olieinstallationer i kedelrummet i  

 fiskefabrikken.
Der placeres bl.a. dagtank for olie med indbygget  

 varmespiral.
Fra hellefiskeaffaldet frasepareres der olie.
Denne olie  

 skal i filtreret tilstand transporteres til kedelrummet og opsamles i en  

 indendørs tank.
Der forventes en dagsproduktion på maximal 3,4  

 tons fiskeolie." Klageren leverede og installerede en dagtank på 1500  

 l.
På møder i begyndelsen af 1996 fremførte indklagede,  

 at der manglede en opsamlingstank for fiskeolie, og en repræsentant for  

 det rådgivende ingeniørfirma oplyste, at en opsamlingstank for  

 fiskeolie skulle have et rumindhold svarende til min. 2 dagsproduktioner.  

 På grund af pladsforholdene og myndighedskrav om, at  

 indendørstanke højst måtte have et rumindhold på  

 6000 l, blev det aftalt, at klageren skulle ombygge en af de eksisterende  

 udendørs 10.000 liters olietanke til fiskeolieoplag.
Det er udgifterne  

 hertil, der kræves erstattet.
På baggrund af udbudsmaterialet, der er formuleret  

 uklart og upræcist, finder voldgiftsretten, at indklagede kunne  

 forvente en noget større dagtank end den leverede.
Merudgifterne til  

 etableringen af en sådan skønnes at være 20.000 kr.
Hvis  

 indklagede havde haft forudsætninger om en lagertank, der skulle tage  

 udgangspunkt i produktionen, burde dette være præciseret i  

 udbudet med angivelse af, hvor mange dagsproduktioner en sådan tank  

 forventedes at rumme.
 Under hensyn til, at dette ikke var præciseret, og  

 at det i øvrigt ikke er tilladt at etablere indendørstanke med  

 et rumindhold på over 6000 l samt de knebne pladsforhold i det  

 pågældende rum, finder voldgiftsretten, at en 10.000 liters  

 lagertank ligger klart udenfor, hvad der kunne forventes leveret af  

 klageren.
 Klageren skal derfor have udgifterne til ombygningen med  

 fradrag af de ovenfor nævnte 20.000 kr. dækket, i alt 375.000 kr.  

 med renter fra den 28. april 1997.
 Ad krav 8. totalentreprenør 2-tilslutninger,  

 el 958.000 kr.
 Ad krav 29. Elprojektering 180.500 kr.
 AD krav 30. VVS-omprojektering 165.400 kr.
 Ad krav 44. entreprenør 2-tilslutninger, el 395.722  

 kr.
 Disse krav relaterer sig til klagerens forøgede  

 antal tilslutninger til motorer og andre komponenter end forudsat i tilbudet  

 (krav 8) samt ekstraomkostninger (krav 29, 30 og 44) som følge af, at  

 for klageren relevante oplysninger vedrørende totalentreprenør  

 2s maskinleverancer fremkom sent eller var utilstrækkelige.
 Ad krav 8.
 For så vidt angik el-installationerne fremgik  

 bl.a. følgende af indklagedes udbudsmateriale:
 "Tilbud på funktionskrav.
Det foreliggende udbud udformet således, at tilbud  

 afgives på funktionskrav.
Specifikationerne på de individuelle  

 delarbejder er angivet med henblik på kapacitet, funktion og  

 driftssikkerhed.
 Følgende denne procedure, er det op til den bydende  

 at præstere sit eget detailprodukt, omfattende alle bygningsarbejder,  

 installationer og nødvendigt udstyr.
Nærværende specifikation med tilhørende  

 tegninger dækker de totale elarbejder, idet tegninger, beskrivelser og  

 rumskemaer angiver layout for de enkelte rum.
Det står imidlertid den  

 bydende frit, at foreslå egnede løsninger, med det forbehold, at  

 de skal opfylde bygherrens standarder og intentioner, og  

 kvalitetsmæssigt være helt på højde med hvad dette  

 udbud angiver.
 Arbejder og leverancer som ikke er beskrevet i disse  

 specifikationer, men som er en naturlig del af et funktionsdygtigt  

 anlæg, skal indgå i entreprenørens ydelser.
 Det er den bydendes ansvar at alt arbejde udføres,  

 som er nødvendigt for bygherrens ibrugtagning og drift af det  

 færdige anlæg, på en for ham tilfredsstillende  

 måde.
 Elarbejdet skal ses som en integreret del af alle andre  

 arbejder specificeret i dette udbud, og skal udføres i koordination  

 med disse.
Entreprenøren skal projektere, levere og  

 idriftsætte alt elektrisk udstyr nødvendigt for de færdige  

 anlæg." Udbudsmaterialet indeholdt i pkt. 22 en procesbeskrivelse  

 med tilhørende flowdiagram.
 I rettelsesblad nr. 1 af 31. maj 1995 anførte  

 indklagede:
 "Maskinydelse.
Idet der p.t. ikke er indgået kontrakt med nogen  

 maskinleverandør omkring udstyr til fabriksanlægget er det ikke  

 muligt at præcisere forbruget af vand, damp, el samt luft  

 yderligere." I klagerens tilbud bemærkedes bl.a.:
"Det forudsættes, at alt procesudstyr i  

 beskrivelsens pkt. 22 leveres, monteres og indkøres af anden  

 entreprenør." Vedrørende elinstallationer anførte klageren  

 bl.a.:
"Da udformningen af produktionsanlægget ikke  

 er kendt, er der i tilbudet regnet med tilslutning af 100 motorer og 100  

 øvrige komponenter, som magnetventiler, termostater og følere  

 m.v." I begyndelsen af januar 1996 oplyste  

 totalentreprenør 2 over for klageren, at det ikke ville være  

 praktisk muligt at give klageren alle detaljerede oplysninger om  

 elinstallationer på maskiner før ultimo maj 1996.
På grund af stadige problemer med at få  

 fremskaffet de nøjagtige oplysninger fra totalentreprenør 2 med  

 henblik på klagerens færdigprojektering af el- og  

 VVS-installationerne gjorde klageren flere gange indklagede opmærksom  

 på, at klageren ville kræve udgifterne til omprojektering  

 dækket af indklagede, idet det havde været nødvendigt at  

 foretage el- og VVS-projekteringen på grundlag af stipulerede  

 effektangivelser.
I skrivelse af 20. maj 1996 tilkendegav klageren, at klager  

 ville kræve  tidsfristforlængelse fra den 1. juni 1996 og indtil  

 fuldt færdige og godkendte funktionsbeskrivelser forelå for alt  

 udtyr.
 I en skrivelse af 1. juli 1996 til indklagede meddelte  

 klageren bl.a. følgende:
 "totalentreprenør 2 bekræftede, at  

 funktionsbeskrivelser for PLC-styringen vil foreligge senest i uge 27 for  

 hele fabrikken.
 Som anført på projekteringsmødet vil  

 det, på grund af de alt for sent meddelte oplysninger fra  

 totalentreprenør 2, være nødvendigt at forcere  

 elprojekteringen af tavler og PLC-programmering for at fastholde det  

 planlagte afleveringstidspunkt af byggeriet.
 Endvidere vil det være nødvendigt, at  

 udføre en hel del omprojektering af det allerede udbudte projekt.
 Overslagsmæssigt vil udgiften for denne forcering og  

 omprojektering beløbe sig til ca. kr. 150.000,00, som vi vil fakturere  

 til indklagede efter nærmere opgørelse.
Med det senest modtagne layout layout fra  

 totalentreprenør 2 fremgår det, at antallet af motorer og  

 styringer på udstyret er steget væsentligt i omfang i forhold til  

 udbudsmaterialet." Den 19. august 1996 opgjorde klageren sit krav på  

 ekstraydelser som følge af, at der i tilbudet alene indgik  

 tilslutning, fortrådning, føringsveje, tavler m.v. for 100 stk.  

 motorer og 100 stk. magnetventiler, termostater, følere m.v., medens  

 der i det endelige projekterede anlæg indgik 121 stk. motorer og 340  

 stk. magnetventiler m.v. (krav 8). Samtidig opgjorde klageren sine udgifter  

 til forcering (krav 29).
 Den 19. november 1996 fremsendte klageren merkrav på  

 eltilslutninger i forbindelse med totalentreprenør 2-udstyr (krav  

 44).
 Endelig fremsendte klageren 24. april 1997 den endelige  

 opgørelse over en projektering af VVS til totalentreprenør 2  

 udstyret (krav 30).
 Voldgiftsretten henviser til sine indledende  

 bemærkninger til klagerens krav om det manglende koordineringsansvar  

 mellem de 2 valgte totalentreprenører.
 Som følge heraf finder voldgiftsretten, at den  

 manglende koordinering fra bygherrens side som udgangspunkt berettiger  

 klageren til merkrav som følge af, at forholdet til  

 totalentreprenør 2 har nødvendiggjort bl.a. ændret  

 projektering, forøgede tilslutninger af såvel el som VVS  

 forcering.
Voldgiftsretten finder, at klageren, som følge af  

 at den nærmere udformning af produktionsanlægget ikke var kendt  

 på tilbudstidspunktet, har været berettiget til at basere sit  

 tilbud på de estimerede 100 motorer og 100 følere og  

 øvrige komponenter.
Forholdet til totalentreprenør 2 har efter  

 voldgiftsrettens opfattelse nødvendiggjort den mængde  

 ændringer i motorer og signaler, som klageren har opgjort.  

 Voldgiftsretten har med hensyn til følere og øvrige komponenter  

 lagt klagerens enhedspris til grund, men har med hensyn til prisen for  

 tilslutning til motorer lagt en noget lavere marginalpris til grund, ligesom  

 merudgiften til projektering er blevet nedsat.
Klagerens krav  

 fastsættes herefter til 545.000 kr. med rente af 350.000 kr. fra den  

 19. august 1996 og af 195.000 kr. fra den 30. april 1997.
 Ad krav 29:
 Efter de foreliggende oplysninger, herunder Z´s  

 forklaring om det anvendte tidsforbrug på grund af, at det ikke var  

 muligt at afklare eltilslutningerne, før produktionskapaciteten var  

 fastlagt, finder voldgiftsretten, at det rimelige tidsforbrug til forcering  

 og omprojektering i den omhandlede periode kan opgøres til 300  

 timer.
 Klagerens krav 29 kan herefter opgøres til 159.500  

 kr. med renter fra den 19. august 1996.
 Ad krav 44:
 Voldgiftsretten finder de opgjorte omkostninger til  

 føringsveje og installationer og til ændringer og  

 tilføjelser til tavle T3.8 og tilhørende PLC-tavle for  

 rimelige, hvorimod projekteringsudgifterne skønsmæssigt  

 fastsættes tilæ 100.000 kr.
 Klageren har herefter krav på betaling af 338.222  

 kr. med renter fra den 30. april 1997.
 Ad krav 30:
 Voldgiftsretten finder det rimeligt, at der har  

 været merarbejde og omprojektering i forbindelse med VVS-arbejdet, men  

 at omkostningerne hertil skønsmæssigt bør nedsættes  

 til 110.000 kr., som indklagede betaler til klageren med renter fra den 30.  

 december 1996.
 Ad øvrige totalentreprenør 2  

 relaterede krav:
Ad krav 11. Udsugning fra totalentreprenør  

 2-udstyr. 247.000 kr. Kravet vedrører etablering af punktudsugning fra  

 rammevasker og vognvasker i produktionsrum.
 Det fremgår ikke af det rumskema, der var vedlagt  

 udbudsmaterialet, at der blev stillet særlige krav til  

 specialventilation eller var særlige behov som følge af  

 varmeudviklingen fra apparatur, ligesom der ikke i den dertil indrettede  

 rubrik var angivelser om inventar eller specielt udstyr.
 Under hensyn hertil finder voldgiftsretten, at det af  

 klageren etablerede ventilationsudstyr ikke var omfattet af kontrakten,  

 hvorfor klageren har krav på at få dækket sine omkostninger  

 hertil i alt 247.000 kr. med renter fra den 28. april 1997.
 Ad krav 27. Lamper, manuel drift af motorer. 55.000  

 kr.
 Dette krav vedrører klagerens merpris ved  

 installation af lamper for indikering af manuel drift på alle motorer i  

 procesanlægget.
 Voldgiftsretten finder ikke, at der totalt set er tale om  

 merudgifter i forbindelse med driftsindikering ved maskiner, hvorfor kravet  

 ikke kan anerkendes.
 Ad krav 31. Ekstra tilslutning  

 totalentreprenør 2-udstyr. 187.375,75 kr.
 Voldgiftsretten finder som anført under krav 8  

 m.fl. i relation til den manglende fastlæggelse af procesudstyret i  

 udbudsmaterialet, at der har været betydelig flere tilslutninger, end  

 klageren kunne påregne ved sit tilbud.
 Voldgiftsretten har på baggrund af de oplyste  

 mængder fundet, at kravet bør nedsættes til 147.307,-kr.  

 med renter fra den 12. maj 1997.
 Ad krav 32. Afløb fra totalentreprenør  

 2-udstyr. 85.719,50 kr.
 Voldgiftsretten finder ikke, at det fremgår af  

 udbudsmaterialet, at afløbsinstallationer fra totalentreprenør  

 2´s drypbakker til gulvafløb var omfattet heraf, hvorfor dette  

 anerkendes som ekstraarbejde, der skønsmæssigt fastsættes  

 til 50.000 kr. med renter fra den 30. april 1997.
 Ad krav 43. Ekstra koordinering m.v. 306.000 kr.
 Dette krav vedrører klagerens ekstra  

 tidsforbrug vedrørende koordinering især i relation til  

 totalentreprenør 2. Beløbet er skønsmæssigt  

 fastsat.
Ud over de under de øvrige krav anerkendte ekstra  

 projekteringsomkostninger finder voldgiftsretten, at forholdet til  

 totalentreprenør 2 for klageren som totalentreprenør har  

 nødvendiggjort ekstra koordinering.
Kravet anerkendes og  

 fastsættes skønsmæssigt til 100.000 kr. med renter fra den  

 30. december 1996.
 Ad krav 47. Ændringer for vaskemaskiner.  

 86.954 kr.
Det var ifølge udbudet forudsat, at de  

 oprindelige dampopvarmede vaskemaskiner skulle genanvendes.
Dette blev  

 ændret senere, således at der blev indkøbt nye elopvarmede  

 vaskemaskiner, som medførte en forøgelse af eltilslutningen fra  

 16 til 32 ampere.
 Idet indklagede ikke har godtgjort, at en ændring  

 var nødvendig allerede som følge af en fejlprojektering fra  

 klageren, anerkender voldgiftsretten, at elinstallationen er blevet  

 opgraderet som følge af installation af nye maskiner, hvilket krav  

 på 54.000 kr. anerkendes med renter fra den 30. april 1997.  

 Voldgiftsretten kan derimod ikke anerkende de øvrige krav under denne  

 post bl.a. henset til besparelsen ved ikke at skulle tilslutte damp.
 ØVRIGE KRAV:
 Ad krav 15. Ismaskine m.v. 82.029,14 kr.
 Udbudsmaterialet indeholdt krav til ismaskinens  

 dimensionering, og på en ledsagende tegning var ismaskinen oprindelig  

 placeret i stueplan.
 På grund af pladsforholdene ændredes projektet  

 for maskinens placering flere gange, for til slut at blive placeret på  

 1. sal, hvilket udløste krav om ekstra betaling.
Voldgiftsretten finder, at det på grund af  

 ismaskinens ændrede placering i forhold til udbudsmaterialet har  

 været nødvendigt at foretage væsentlige bygnings.
Og  

 rumindretningsmæssige ændringer samt at etablere udsugning.  

 Derimod anses tilpasninger af elinstallationer m.v. for at høre under  

 totalentreprenørens risiko.
 Klageren har herefter krav på betaling 54.279,10 kr.  

 med renter af 51.587,60 kr. fra den 28. april 1997 og af 2.691, 50 kr. fra  

 den 27. oktober 1997.
 Ad krav 50. Ekstra edb- og telefoninstallationer.  

 64.900 kr.
Ifølge udbudsmaterialet skulle der bl.a.  

 "etableres edb- og telefoninstallationer fra rum til krydsfelt i rum  

 " Klagerens krav vedrører edb- og  

 telefoninstallationer i forbindelse med krydsfeltet.
Voldgiftsretten finder, at dette arbejdes, således  

 som udbudet er formuleret, burde have været omfattet af tilbudet.
Der  

 ses ikke ar være taget forbehold i tilbudet for terminering af disse  

 installationer, hvorfor kravet ikke kan anerkendes.
 Ad krav 72. Pladefrysere m.v. 80.130 kr.
 Ifølge udbudsmaterialet indgik der som  

 bygherreleverance 4 stk. pladefrysere fra den gamle hellefiskefabrik.
Klageren anførte i sit tilbud en tillægspris  

 på 450.000,- kr., såfremt de eksisterende pladefrysere ikke kunne  

 genanvendes.
Dette viste sig at være tilfældet, men pladefryserne  

 blev anskaffet af indklagede.
 Klagerens krav vedrører især arbejdet med  

 intern fortrådning i forbindelse med de nye pladefrysere, som ikke ved  

 leveringen var forsynet hermed.
 Voldgiftsretten finder, at arbejdet med  

 fortrådningen er en ekstraydelse.
 Idet voldgiftsretten lægger til grund, at der ikke  

 er nogen merydelse i forbindelse med kraftforsyning af 3 nye pladefrysere i  

 forhold til opstilling af 4 eksisterende, fastsættes kravet  

 skønsmæssigt til 35.000 kr. med renter fra den 30. april  

 1997.
 Ad krav 77. Installationer for fiskeolieanlæg.  

 393.000 kr.
 Klageren anførte i sit tilbud:
"Tillæg for  

 fiskeoliebrænderanlæg     kr. 393.000,00" Under hensyn til, at indklagede ikke har taget stilling  

 til betydningen af denne merpris eller i øvrigt fået afklaret  

 dette i forbindelse med kontraktsindgåelsen, er denne ydelse ikke  

 omfattet af kontrakten, jf. også voldgiftsrettens bemærkninger om  

 prioritering.
Der er derfor tale om en merydelse på 393.000 kr. med  

 renter fra den 20. april 1998.
 Ad kravet på garantiprovision.
 Dette krav fremkommer som følge af, at den af  

 klageren stillede garanti ikke blev nedskrevet i overensstemmelse med  

 reglerne i ABT 93 § 6.
 Voldgiftsretten finder, at der af indklagede som  

 følge af, at klagerens krav langt overstiger indklagedes,  

 uretmæssigt er tilbageholdt i garantien, hvorfor dette anerkendes med  

 98.847,83 kr. med renter fra den 19. september 2001.
 Ad klagerens krav over for adciterede,  

 projektør:
Adciterede har anerkendt et projekteringsansvar,  

 hvorfor adciterede skal friholde klageren for indklagedes af voldgiftsretten  

 anerkendte krav til udskiftning af rør i brugsvandssystem og til  

 installation af ny skorsten, i alt 2.180.603,60 kr.
Endvidere friholder  

 adciterede klageren for udgifterne til skønserklæringerne  

 udfærdiget af syns- og skønsmanden samt for dennes  

 fremmøde ved den mundtlige forhandling, i alt 169.491,67 kr.
 Voldgiftsrettens konklusion:
 Indklagede betaler til klageren 8.370.785,39 kr. med  

 renter som nedenfor bestemt.
 Klageren betaler til indklagede 4.193.103,60 kr. med  

 renter som nedenfor bestemt, samt 303.408,92 kr. i  

 skønsomkostninger.
 Adciterede betaler til klageren 2.180.603,60 kr. med  

 renter som nedenfor bestemt, samt skønsomkostninger med 169.491,67  

 kr.
 Ad sagsomkostninger:
 I delvise sagsomkostninger betaler indklagede til  

 klageren. 250.000 kr. incl. moms.
 Adciterede betaler i sagsomkostninger til klageren 100.000  

 kr. incl. moms.
Voldgiftsrettens omkostninger til sagens behandling  

 betales med 2/3 af indklagede og 1/3 af klageren efter opgørelse og  

 påkrav fra voldgiftsretten.
Adciterede friholder klageren for ½ af  

 klagerens omkostninger til voldgiftsrettens behandling.
 Thi bestemmes:
 Indklagede betaler 4.270.704,82 til klageren  

 således:
·  

 	234.955 kr. med renter af 200.000 kr. fra den 31. januar 1996 og af  

 34.955 kr. fra den 28. juni 1996, ·  

 	708.720 kr. med renter af 453.000 kr. fra den 31. juli 1996 og af 255.720  

 kr. fra den 30. september 1996, ·  

 	500.000 kr. med renter af 492,440 kr. fra den 30. december 1996 og af  

 7.590 kr. fra den 27. oktober 1997, ·  

 	119.873,14 kr. med renter af 76.391,08 kr. fra den 7. december 1995 og af  

 43.482,06 kr. fra den 31. januar 1996, ·  

 	375.000 kr. med renter fra den 28. april 1997, ·  

 	545.000 med renter af 350.000 kr. fra den 19. august 1996 og af 195.000  

 kr. fra den 30 april 1997, ·  

 	247.000 kr. med renter fra den 28. april 1997, ·  

 	54.279,10 kr. med renter af 51.587,60 kr. fra den 28. april 1997 og af  

 2.691,50 kr. fra den 27. oktober 1997, ·  

 	159.500 kr. med renter fra den 19. august 1996, ·  

 	110.000 kr. med renter fra den 30. december 1996, ·  

 	147.307,75 kr. med renter fra den 12. maj 1997, ·  

 	50.000 kr. med renter fra den 30 april 1997, ·  

 	100.000 kr. med renter fra den 30. december 1996, ·  

 	338.222 kr. med renter fra den 30. april 1997, ·  

 	54.000 kr. med renter fra den 30. april 1997, ·  

 	35.000 kr. med renter fra den 30. april 1997, ·  

 	393.000 kr. med renter fra den 20. april 1998, ·  

 	98.847,83 kr. med renter fra den 19. september 2001.
 Herudover betaler indklagede til klageren 3.444.548,64  

 kr. med renter af:
·  

 	25.934,25 kr. fra den 30. april 1996, ·  

 	1.088.060,00 kr. fra den 31. januar 1997, ·  

 	350.980,00 kr. fra den 28. februar 1997, ·  

 	205.000,00 kr. fra den 26. marts 1997, ·  

 	110.000,00 kr. fra den 30. april 1997, ·  

 	378.000,00 kr. fra den 21. juli 1997, ·  

 	15.000,00 kr. fra den 24. september 1997, ·  

 	157.000,00 kr. fra den 28. februar 1997, ·  

 	3.824.03 kr. fra den 30. april 1997, ·  

 	6.690,56 kr. fra den 26. marts 1997, ·  

 	4.716,74 kr. fra den 28. februar 1997, ·  

 	10.544,46 kr. fra den 28. februar 1997, ·  

 	30.042,29 kr. fra den 31. januar 1997, ·  

 	61.776,52 kr. fra den 30. december 1996, ·  

 	144.470,62 kr. fra den 29. november 1996, ·  

 	159.418,61 kr. fra den 31. oktober 1996, ·  

 	78.180,26 kr. fra den 30. september 1996, ·  

 	54.021,30 kr. fra den 30. august 1996, ·  

 	48.337,00 kr. fra den 28. april 1997, ·  

 	48.000,00 kr. fra den 12. maj 1997, ·  

 	34.400,00 kr. fra den 28. april 1997, ·  

 	1.500,00 kr. fra den 28. april 1997, ·  

 	30.000,00 kr. fra den 28. april 1997, ·  

 	59.375,00 kr. fra den 28. april 1997, ·  

 	46.960,00 kr. fra den 28. april 1997, ·  

 	8.864,00 kr. fra den 28. april 1997, ·  

 	17.400,00 kr. fra den 28. april 1997, ·  

 	33.520,00 kr. fra den 28. april 1997, ·  

 	3.221,00 kr. fra den 28. april 1997, ·  

 	13.037,00 kr. fra den 28. april 1997, ·  

 	5.175,00 kr. fra den 28. april 1997, ·  

 	32.000,00 kr. fra den 28. april 1997, ·  

 	24.800,00 kr. fra den 30. maj 1997, ·  

 	72.000,00 kr. fra den 30. december 1996, ·  

 	82.300,00 kr. fra den 30. maj 1997.
 Og 655.531,93 kr. med  

 renter af:
·  

 	204.400 kr.  fra den 20. april 1997, ·  

 	2.068,02 kr. fra den 18. november 1996, ·  

 	10.843,60 kr. fra den 19. november 1996, ·  

 	22.150,00 kr. fra den 28. april 1997, ·  

 	16.500,00 kr. fra den 28. april 1997, ·  

 	4.700,00 kr. fra den 28. april 1997, ·  

 	3.712,00 kr. fra den 28. april 1997, ·  

 	27.846,00 kr. fra den 28. april 1997, ·  

 	 163.100,00 kr. fra den 30. maj 1997, ·  

 	1.375,00 kr. fra den 28. april 1997, ·  

 	17.850,00 kr. fra den 28. april 1997, ·  

 	57.900,00 kr. fra den 27, marts 1998, ·  

 	1.125,00 kr. fra den 28. april 1997, ·  

 	4.364,00 kr. fra den 30. april 1997, ·  

 	1.956,00 kr. fra den 30. april 1997, ·  

 	16.402,00 kr. fra den 30. april 1997, ·  

 	3.453,00 kr. fra den 28. april 1997, ·  

 	415,00 kr. fra den 28. april 1997, ·  

 	39.300,00 kr. fra den 12. maj 1997, ·  

 	9.450,00 kr. fra den 28. april 1997, ·  

 	14.041,31 kr. fra den 30. april 1997, ·  

 	16.181,00 kr. fra den 30. maj 1997, ·  

 	16.400,00 kr. fra den 27. oktober 1997.
 Klageren betaler til indklagede 4.193.103,60 kr. med  

 renter af 1.133.000 kr. fra den 24. april 1999, af 57.750,- kr. fra den 25.  

 juli 2000, af 56.850,- kr. fra den 17. november 2000, af 70.900,- kr. fra den  

 27. november 2000 og af 2.415.417,- kr. fra den 29. juni 2001, og i  

 skønsomkostninger 303.240,40 kr.
 Adciterede betaler klageren 2.180.603,60 kr. med renter  

 fra den 29. juni 2001, 169.491,67 kr. i skønsomkostninger samt i  

 sagsomkostninger 100.000 kr. incl. moms.
 I sagsomkostninger betaler indklagede 250.000 kr. incl.  

 moms til klageren.
Voldgiftsrettens omkostninger betales med 2/3 af  

 indklagede og 1/3 af klageren efter opgørelse og påkrav fra  

 voldgiftsretten.
Adciterede friholder klageren for ½ af klagerens  

 omkostninger til voldgiftsrettens behandling.
 Kendelsen opfyldes inden 14 dage fra dens modtagelse.
