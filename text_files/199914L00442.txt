Betænkning afgivet af Trafikudvalget den  

 6. april 2000 Betænkning over Forslag til lov om ændring af lov om  

 luftfart (Firmaflyvning, flyvepladser i Grønland m.v.) Lovforslaget blev fremsat den 27. oktober 1999.  

 Lovforslaget blev efter 1. behandling den 19. november 1999 henvist til  

 behandling i Trafikudvalget.
 Udvalget har behandlet lovforslaget i en række  

 møder og har herunder stillet spørgsmål til  

 trafikministeren, som denne har besvaret skriftligt.
 Trafikministeriet har den 11. januar 2000 foretaget en  

 teknisk gennemgang af lovforslaget over for udvalget.
 Endvidere har udvalget modtaget skriftlige og/eller  

 mundtlige henvendelser fra:
Advokatfirmaet E.
Vinther Andersen og Bente Yde Nissen, Århus, Aircraft Owners and Pilots Association, AOPA Danmark, Dansk Motorflyver Union, Erhvervenes Transportudvalg, Henriksen, Tom Engly, Sorø, Kongelig Dansk Aeroklub og Pharma Nord.
 Der er af trafikministeren stillet ændringsforslag,  

 hvorom henvises til de ledsagende bemærkninger.
 Trafikministeren har over for udvalget oplyst  

 følgende vedrørende skærpede helbredskrav og  

 flyvefærdigheder:
» I bemærkningerne er bl.a. anført de krav med  

 hensyn til skærpede helbredskrav og flyvefærdigheder, der vil  

 skulle opfyldes af en pilot for, at denne kan udføre firmaflyvning.
 Efter nærmere overvejelse og drøftelse vil  

 det med hensyn til skærpede helbredskrav i de regler, som vil blive  

 udstedt i medfør af lovforslaget vedrørende § 76 af Statens  

 Luftfartsvæsen, blive fastsat, at disse skærpede helbredskrav  

 alene vil gælde for personer, der erhverver A-certifikat efter den 1.  

 maj 2001, og som ønsker at udføre firmaflyvning.
Med hensyn til flyvefærdigheder er der tale om tre  

 muligheder, hvoraf én af mulighederne er privatflyvercertifikat og 500  

 flyvetimer.
De 500 flyvetimer vil i de regler, der vil blive udstedt, blive  

 reduceret og fastsat til 350 timer.« Herefter indstiller et flertal (udvalget med  

 undtagelse af Dansk Folkepartis medlemmer) lovforslaget til vedtagelse  

med de stillede ændringsforslag.
 Et mindretal (Dansk Folkepartis medlemmer af  

 udvalget) vil redegøre for sin stilling til lovforslaget og de  

 stillede ændringsforslag ved 2. behandling.
 Mindretallet protesterer mod, at betænkningen  

 afgives på nuværende tidspunkt, idet ministerens svar på 13  

 af udvalgets spørgsmål først er modtaget i Folketinget  

 sent om eftermiddagen dagen før betænkningsafgivelsen.
Ændringsforslag Af	trafikministeren, tiltrådt af et flertal  

(udvalget med undtagelse af DF):
Til § 1 1) I det under nr. 12 foreslåede § 75, stk.  

 7, indsættes efter »stat«: »samt kommuner, amtskommuner, statslige  

 virksomheder og myndigheder«.
Til § 2 2) I stk. 1 ændres datoen »1. april« til:  

»1. juni« .
Bemærkninger Til nr. 1 Ændringsforslaget præciserer, at også  

 offentlige virksomheder og myndigheder omfattes af reglerne for  

 firmaflyvning.
Til nr. 2 Da lovforslaget ikke kan færdigbehandles inden den  

 1. april 2000, foreslås det, at lovens ikrafttræden udskydes til  

 den 1. juni 2000.
Poul Andersen (S) nfmd.  

  Holger Graversen (S)  Søren Hansen (S)  

  Helge Mortensen (S)  Jytte Wittrock (S)  

  Margrete Auken (SF) Arne Melchior (CD) fmd.  

  Vibeke Peschardt (RV)  Søren Kolstrup (EL)  

  Svend Heiselberg (V)  Kristian Jensen (V)  

  Svend Erik Hovmand (V)  Erik Jacobsen (V)  

 Kaj Ikast (KF)  Brian Mikkelsen (KF)  

  Ole Donner (DF)  Klaus Kjær (DF) Kristeligt Folkeparti og Frihed 2000 havde ikke medlemmer  

 i udvalget.
