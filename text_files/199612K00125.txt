Nr LSF 125 Forslag til Lov om ændring af lov om elforsyning og lov om kommunal  

 udligning og generelle tilskud til kommuner og amtskommuner(Salg af  

 elforsyningsvirksomhed m.v.) Fremsat af energiministeren (Svend Auken) den 11. december 1996 Vedtaget ved tredjebehandling den 20. februar 1997 Lov nr. 189 af 12/03/1997 § 1 I lov om elforsyning, jf. lovbekendtgørelse nr. 632 af 1. juli 1996, som ændret ved lov nr. 486 af 12. juni 1996, foretages følgende ændringer:
 1. Efter § 10 a indsættes:
» § 10 b.
En kommune eller en amtskommune skal i forbindelse  

 med salg af en elforsyningsvirksomhed eller andele eller aktier m.v. i en  

 elforsyningsvirksomhed opgøre størrelsen af kommunens eller amtskommunens  

 indskudskapital i elforsyningsvirksomheden samt nettoprovenuet ved salget.
Stk. 2. Med salg, jf. stk. 1, sidestilles enhver form for hel  

 eller delvis, direkte eller indirekte overdragelse eller lignende af 1) elforsyningsvirksomhed, 2) direkte eller indirekte rådighed eller anden rettighed over  

 elforsyningsvirksomhed, 3) kapitalandele, som i elforsyningsvirksomheden besiddes direkte eller  

 indirekte.
 Stk. 3. Opgørelsen indsendes til Elprisudvalget efter regler  

 fastsat af udvalget.
Stk. 4. Bestemmelserne i stk. 1-3 gælder også, hvis sælgeren eller  

 overdrageren er en virksomhed eller et selskab m.v., som kommunen eller  

 amtskommunen direkte eller indirekte har en kapitalandel i, eller hvis  

 kommunen eller amtskommunen opnår et provenu gennem salg eller overdragelse  

 m.v. af en virksomhed eller et selskab, der ejer kapitalandele i en  

 elforsyningsvirksomhed.
Bestemmelserne i stk. 1-3 gælder endvidere, hvis  

 kommunen eller amtskommunen på anden måde opnår et provenu gennem salg eller  

 overdragelse m.v. som nævnt i 1. pkt.
Stk. 5. Elprisudvalget træffer afgørelse om, hvorvidt opgørelsen  

 kan godkendes.
Kan Elprisudvalget ikke godkende denne, fastsætter udvalget  

 størrelsen af kommunens eller amtskommunens direkte eller indirekte andel af  

 indskudskapitalen i elforsyningsvirksomheden samt nettoprovenuet ved salget,  

 jf. stk. 1, 2 og 4.
 Stk. 6. Elprisudvalget giver senest den 1. juni hvert år  

 Indenrigsministeriet meddelelse om størrelsen af det beløb, som en kommune  

 eller en amtskommune direkte eller indirekte har opnået i nettoprovenu ved  

 salg, jf. herved stk. 5.
 Stk. 7. Indenrigsministeriet reducerer herefter kommunens eller  

 amtskommunens statstilskud efter bestemmelserne i §§ 10 og 17 i lov om  

 kommunal udligning og generelle tilskud til kommuner og amtskommuner med det  

 i stk. 6 nævnte beløb inklusive forrentning som nævnt i stk. 8.
Stk. 8. Indenrigsministeriet beregner en forrentning, som beregnes  

 fra det tidspunkt, hvor kommunen eller amtskommunen får rådighed over  

 provenuet fra salget eller overdragelsen, og indtil det år, hvor reduktionen  

 i statstilskuddet til kommunen eller amtskommunen sker.
Forrentningen  

 beregnes af nettoprovenuet, jf. stk. 6, fraregnet den årlige  

 tilskudsreduktion som nævnt i stk. 7. Renten fastsættes til Nationalbankens  

 diskonto den 1. januar for det år eller de år, for hvilket forrentningen skal  

 beregnes.« 2. § 15, stk. 3, affattes således:
»Stk. 3. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« 3. I § 15 a indsættes efter »§ 10, stk. 1,»:  

 »§ 10 b, stk. 3,».
 § 2 I lov om kommunal udligning og generelle tilskud til kommuner  

 og amtskommuner, jf. lovbekendtgørelse nr. 555 af 30. juni 1995, som senest  

 ændret ved lov nr. 1205 af 27. december 1996, foretages følgende ændringer:
 1. I § 10 indsættes som stk. 6:
»Stk. 6. De efter stk. 5 opgjorte tilskud for den enkelte kommune  

 reduceres herefter i overensstemmelse med den afgørelse om nettoprovenuet,  

 som Elprisudvalget i medfør af § 10 b, stk. 6, i lov om elforsyning har givet  

 meddelelse om, samt rentetilskrivning efter § 10 b, stk. 7 og 8, i lov om  

 elforsyning.
Hvis disse beløb overstiger statstilskuddet i et år, reduceres  

 statstilskuddet i de følgende år.« 2. I § 11, stk. 1, ændres to steder »10« til:  

 »10, stk. 5«.
 3. I § 17 indsættes som stk. 6:
»Stk. 6. De efter stk. 5 opgjorte tilskud for den enkelte amtskommune  

 reduceres herefter i overensstemmelse med den afgørelse om nettoprovenuet,  

 som Elprisudvalget i medfør af § 10 b, stk. 6, i lov om elforsyning har givet  

 meddelelse om, samt rentetilskrivning efter § 10 b, stk. 7 og 8, i lov om  

 elforsyning.
Hvis disse beløb overstiger statstilskuddet i et år, reduceres  

 statstilskuddet i de følgende år.« § 3 Stk. 1. Loven træder i kraft dagen efter  

 bekendtgørelsen i Lovtidende, jf. dog stk. 2.
 Stk. 2. Loven har virkning for salg, der foretages fra den 11.  

 december 1996.
Oprindeligt fremsat forslag § 1 I lov om elforsyning, jf. lovbekendtgørelse nr. 632 af 1. juli 1996, som  

 ændret ved lov nr. 486 af 12. juni 1996, foretages følgende ændringer:
 1. Efter § 10 a indsættes:
» § 10 b.
En kommune eller en amtskommune skal i forbindelse  

 med salg af en elforsyningsvirksomhed eller andele eller aktier m.v. i en  

 elforsyningsvirksomhed opgøre størrelsen af kommunens eller amtskommunens  

 indskudskapital i elforsyningsvirksomheden samt nettoprovenuet ved salget.
 Stk. 2. Med salg, jf. stk. 1, sidestilles enhver form for hel  

 eller delvis, direkte eller indirekte overdragelse eller lignende af:
1) elforsyningsvirksomhed, 2) direkte eller indirekte rådighed eller anden rettighed over  

 elforsyningsvirksomhed, 3) kapitalandele, som i elforsyningsvirksomheden besiddes direkte eller  

 indirekte.
 Stk. 3. Opgørelsen indsendes til Elprisudvalget efter regler  

 fastsat af udvalget.
Stk. 4. Bestemmelserne i stk. 1-3 gælder også, hvis sælgeren eller  

 overdrageren er en virksomhed eller et selskab m.v., som kommunen eller  

 amtskommunen direkte eller indirekte har en kapitalandel i, eller hvis  

 kommunen eller amtskommunen opnår et provenu gennem salg eller overdragelse  

 m.v. af en virksomhed eller et selskab, der ejer kapitalandele i en  

 elforsyningsvirksomhed.
Bestemmelserne i stk. 1-3 gælder endvidere, hvis  

 kommunen eller amtskommunen på anden måde opnår et provenu gennem salg eller  

 overdragelse m.v., som nævnt i 1. pkt.
Stk. 5. Elprisudvalget træffer afgørelse om, hvorvidt opgørelsen  

 kan godkendes.
Kan Elprisudvalget ikke godkende denne, fastsætter udvalget  

 størrelsen af kommunens eller amtskommunens direkte eller indirekte andel af  

 indskudskapitalen i elforsyningsvirksomheden samt nettoprovenuet ved salget,  

 jf. stk. 1, 2 og 4.
 Stk. 6. Elprisudvalget giver senest den 1. juni hvert år  

 Indenrigsministeriet meddelelse om størrelsen af det beløb, som en kommune  

 eller en amtskommune direkte eller indirekte har opnået i nettoprovenu ved  

 salg af elforsyningsvirksomhed eller kapitalandele i en  

 elforsyningsvirksomhed, jf. herved stk. 5.
 Stk. 7. Indenrigsministeriet reducerer herefter kommunens eller  

 amtskommunens statstilskud efter bestemmelserne i §§ 10 og 17 i lov om  

 kommunal udligning og generelle tilskud til kommuner og amtskommuner med det  

 i stk. 6 nævnte beløb inklusiv forrentning som nævnt i stk. 8.
Stk. 8. Indenrigsministeriet beregner en forrentning, som beregnes  

 fra det tidspunkt, hvor kommunen eller amtskommunen får rådighed over  

 provenuet fra salget eller overdragelsen og indtil det år, hvor reduktionen i  

 statstilskuddet til kommunen eller amtskommunen sker.
Forrentningen beregnes  

 af nettoprovenuet, jf. stk. 6, fraregnet den årlige tilskudsreduktion, som  

 nævnt i stk. 7. Renten fastsættes til Nationalbankens diskonto den 1. januar  

 for det år eller de år, for hvilket forrentningen skal beregnes.« 2. § 15, stk. 3, affattes således:
»Stk. 3. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« 3. I § 15 a indsættes efter »§ 10, stk. 1,»:  

 »§ 10 b, stk. 3,».
§ 2 I lov om kommunal udligning og generelle tilskud til kommuner og  

 amtskommuner, jf. lovbekendtgørelse nr. 555 af 30. juni 1995, som ændret ved  

 lov nr. 223 af 27. marts 1996, foretages følgende ændringer:
 1. I § 10 indsættes som stk. 6:
»Stk. 6. De efter stk. 5 opgjorte tilskud for den enkelte  

 kommune reduceres herefter i overensstemmelse med den afgørelse om  

 nettoprovenuet, som Elprisudvalget i medfør af § 10 b, stk. 6, i lov om  

 elforsyning har givet meddelelse om, samt rentetilskrivning efter § 10 b,  

 stk. 7-8, i lov om elforsyning.
Hvis disse beløb overstiger statstilskuddet i  

 et år , reduceres statstilskuddet i de følgende år.« 2. I § 17 indsættes som nyt stk. 6.
»Stk. 6. De efter stk. 5 opgjorte tilskud for den enkelte  

 amtskommune reduceres herefter i overensstemmelse med den afgørelse om  

 nettoprovenuet, som Elprisudvalget i medfør af § 10 b, stk. 6, i lov om  

 elforsyning har givet meddelelse om, samt rentetilskrivning efter § 10 b,  

 stk. 7-8, i lov om elforsyning.
Hvis disse beløb overstiger statstilskuddet i  

 et år, reduceres statstilskuddet i de følgende år.« 3. I § 11, stk. 1, ændres to steder »10« til:  

 »10, stk. 6«.
§ 3 Loven træder i kraft dagen efter bekendtgørelsen i Lovtidende, jf. dog  

 stk. 2.
 Stk. 2. Loven har virkning for salg, der foretages fra den 11.  

 december 1996.
Bemærkninger til lovforslaget Almindelige bemærkninger Lovforslagets formål Sigtet med lovforslaget er at mindske det særlige incitament for kommuner  

 og amtskommuner til frasalg af ejerandele i elforsyning til virksomheder, som  

 ikke er reguleret af elforsyningslovens prisbestemmelser.
Baggrunden for lovforslaget Flere kommuner og amtskommuner er i dag inde i overvejelser om frasalg af  

 ejerandele i elforsyningsvirksomhed.
Baggrunden herfor er, at aktiverne i den  

 danske elforsyning i dag tillægges en markedsværdi, som langt overstiger  

 aktivernes nedskrevne værdi og de indtjeningsmuligheder, der er ved køb af  

 elforsyningsvirksomhed, som er underlagt elforsyningslovens prisbestemmelser.  

 Villigheden til at betale en højere pris for køb af elforsyningsvirksomhed er  

 for eksempel udtrykt i kursen for NESA aktier.
Årsagen er formentlig blandt andet potentielle investorers forventning om  

 en fremtidig lempet prisregulering, der skulle muliggøre, at overskud,  

 herunder rationaliseringsgevinster, kan udtages af selskaberne i langt større  

 omfang end tilladt under den gældende lovgivning.
Desuden kan visse  

 investorer være interesserede i muligheden for at erhverve en strategisk  

 fordel i forbindelse med den øgede konkurrence på det nordeuropæiske  

 elmarked.
Kommunernes interesse for at sælge er begrundet i muligheden for at opnå  

 gevinster, der kan indgå i den kommunale økonomi.
I de ikke-kommunale  

 forbrugerejede elforsyningsvirksomheder vil gevinsten ved frasalg af  

 ejerandele direkte tilfalde elforbrugerne.
 Elforsyningsvirksomheder har siden elforsyningslovens ikrafttræden i 1977  

 været underlagt prisbestemmelser, hvorefter kun nødvendige omkostninger kan  

 indregnes i priserne.
Baggrunden for indførelsen af prisreguleringen var, at elforsyningen i al  

 væsentlighed var baseret enten på forbrugereje eller på kommunalt ejerskab,  

 og at elprisfastsættelsen hidtil var sket på grundlag af det såkaldte  

 »hvile-i-sig-selv« princip.
På det kommunale område indebar dette  

 »hvile-i-sig-selv« princip, at de gevinster og tab, der kunne opstå  

 i forbindelse med driften af forsyningsvirksomhederne, ikke måtte have  

 betydning for den enkelte kommunes skatteopkrævning, men alene måtte  

 reguleres over takstopkrævningen hos forsyningsområdets forbrugere.
 Blandt andet på denne baggrund, og fordi de begrænsede  

 indtjeningsmuligheder ikke gjorde det tillokkende at foretage kommercielle  

 investeringer i elforsyningen, var der ikke nogen grund til at fastsætte  

 regler om salg af elforsyningsvirksomheder.
 Hvis kommunerne beslutter sig for frasalg med henblik på at bruge en  

 værdistigning, der baserer sig på aktiver, som er opbygget ved  

 forbrugerbetaling til henlæggelser og drift, til andre formål end til  

 elforsyning, brydes der med grundlaget for »hvile-i-sig-selv«  

 princippet i elforsyningsloven, som bygger på, at forsyningsvirksomhederne  

 forvalter forbrugernes behov for elforsyning og derfor også de økonomiske  

 ressourcer, som er nødvendige for at sikre elforsyningen til forbrugerne.
En udvikling, hvor enkelte kommuner eller amtskommuner får meget store  

 engangsindtægter ved salg af ejerandele i elforsyningsvirksomheder, vil  

 tillige kunne have kommunaløkonomiske konsekvenser.
Helt generelt vil en  

 kommune, som får en sådan stor gevinst, kunne benytte provenuet til  

 konsolidering, herunder gældsafvikling, lavere skat eller et højere  

 serviceniveau.
Det kommunale selvstyre - herunder den selvstændige kommunale  

 skatteopkrævning - bygger på, at der er en forholdsvis tæt sammenhæng mellem  

 den skatteprocent, den enkelte kommune opkræver, og det serviceniveau  

 kommunen tilbyder sine borgere.
Denne sammenhæng sikres gennem  

 udligningssystemet, der i betydeligt omfang udjævner forskellene i  

 kommunernes skattegrundlag og udgiftsbehov.
Sammenhængen mellem skatteprocent  

 og serviceniveau vil imidlertid blive brudt, hvis der i enkelte kommuner  

 forekommer betydelige indtægter, der ikke indgår i systemet med  

 skatteopkrævning, statstilskud og udligning.
Lovforslagets indhold Ifølge lovforslaget skal kommuners og amtskommuners indskud i  

 elforsyningen samt nettoprovenuet ved salg af elforsyningsvirksomhed opgøres.  

 Opgørelsen skal indsendes til Elprisudvalget, som skal godkende denne.
 Forslaget indebærer, at Indenrigsministeriet på baggrund af  

 Elprisudvalgets afgørelse reducerer statstilskuddet for en kommune eller en  

 amtskommune, som har opnået et nettoprovenu ved salget.
 Udover salgsprovenuet reduceres for den forrentning, som en rimelig  

 anbringelse af salgsprovenuet må forventes at give anledning til.
 Lovforslagets gennemførelse vil umiddelbart indebære en besparelse for  

 statskassen svarende til statstilskudsreduktionen, såfremt en kommune eller  

 amtskommune vælger at sælge elforsyningsvirksomhed.
Det er regeringens hensigt, at besparelsen placeres i en fond, hvis formål  

 er at tilgodese forbrugerne og elforsyningen.
Udmøntningen vil blive drøftet  

 nærmere efter høring af de berørte parter.
Den fremtidige regulering Nogle kommuners og amtskommuners ønske om frasalg af ejerandele i  

 elforsyning rejser en række problemstillinger i forhold til en fremtidig  

 situation, hvor ejerinteresserne i højere grad bliver styret af kommercielle  

 hensyn.
Ellovgivningen er baseret på en historisk tradition og struktur, der har  

 muliggjort, at en række offentlige hensyn er blevet løst frivilligt af  

 elselskaberne, fordi de enten har været forbruger- eller kommunalt ejede.
De  

 offentlige hensyn i elforsyningen vedrører hensynet til forsyningssikkerhed,  

 miljø og forbrugerbeskyttelse.
Disse hensyn skal blandt andet varetages i  

 forhold til driften af elforsyningssystemet, der specielt i forhold til en  

 række systemfunktioner og drift af ledningsnet m.v., fortsat vil udgøre et  

 naturligt monopol, som bør være under offentlig kontrol.
En række af disse  

 opgaver har elselskaberne hidtil løst uden direkte at have været underlagt  

 lovgivningsmæssig styring, fordi opgaverne i kraft af ejerforholdet er  

 indgået naturligt i selskabernes drift.
Idet den nuværende lovgivning baserer sig på et særligt ejerforhold i  

 elforsyningen, tager den ikke højde for, hvordan varetagelsen af de  

 offentlige hensyn, som f.eks. i Norge og Sverige er varetaget gennem et  

 direkte statsligt engagement i sektoren, skal sikres, hvis elforsyningen i  

 højere grad overtages af kommercielle ejerinteresser.
De indbyggede  

 interessemodsætninger mellem de offentlige hensyn på området og  

 ejerinteresser må forventes at blive større end i dag.
Der kan derfor opstå  

 behov for en mere præcis og detaljeret regulering af monopoler, som har  

 ansvaret for de centrale systemopgaver og for nettjenesterne.
Regeringen har allerede i forbindelse med fremlæggelsen af Energi 21  

 igangsat lovforberedende arbejde, som skal tilpasse elsektoren til de  

 fremtidige mere konkurrenceprægede markedsvilkår.
Dette arbejde sigter på en  

 mere sammenhængende og omfattende revision af el- og  

 varmeforsyningslovgivningen, der tidsmæssigt er planlagt under hensyn til, at  

 de eksisterende bevillinger til elforsyning udløber i 1998, og at det  

 forventede EU-direktiv vil skulle implementeres i begyndelsen af 1998. I  

 betragtning af elforsyningslovens betydning for samfundsudviklingen vil det  

 ikke være hensigtsmæssigt at gennemføre omfattende lovændringer uden grundige  

 overvejelser og drøftelser med de forskellige interesser i elforsyningen.
Økonomiske og administrative konsekvenser Lovforslagets administration i Miljø- og Energiministeriet og  

 Indenrigsministeriet forventes at kunne afholdes indenfor de nuværende  

 budget- og personalerammer.
Lovforslagets gennemførelse kan indebære et vist administrativt merarbejde  

 i Elprisudvalgets sekretariat under Konkurrencerådet.
Arbejdets omfang vil  

 især afhænge af, hvor mange kommuner og amtskommuner, der ønsker at sælge  

 elforsyningsvirksomhed under den foreslåede regulering.
 Forslaget forventes udfra en samlet betragtning at kunne gennemføres uden  

 ansættelse af yderligere personale i Elprisudvalgets sekretariat.
De statsfinansielle konsekvenser Gennemførelsen af lovforslaget kan som nævnt føre til en besparelse i  

 statskassen, som følge af den foreslåede reduktion af statstilskuddene.
Det  

 er regeringens hensigt, at besparelsen placeres i en fond, hvis udmøntning  

 vil blive nærmere drøftet.
Miljømæssige konsekvenser Lovforslaget forventes ikke i sig selv at have nogen miljøeffekt.
Erhvervsmæssige konsekvenser Lovforslaget forventes ikke at have erhvervsmæssige konsekvenser.
Forholdet til EU-retten Regeringen har igangsat lovforberedende arbejde, som blandt andet sigter  

 mod at forberede implementeringen af EU-direktiv vedrørende fælles regler for  

 det indre elmarked, som i lyset af den af Rådet vedtagne fælles holdning  

 tidligst ventes at skulle være gennemført i dansk ret i begyndelsen af 1998.
Bemærkninger til de enkelte bestemmelser Til § 1 Til nr. 1 Ved kommuners eller amtskommuners salg af elforsyningsvirksomhed eller  

 andele eller aktier heri skal kommunen eller amtskommunen efter den  

 foreslåede bestemmelse foretage en opgørelse over indskudskapitalen.
 Den del af kapitalen, som er indskudt af kommunen, skal i overensstemmelse  

 med »hvile-i-sig-selv« tankegangen i elforsyningsloven holdes ude  

 ved beregningen af den reduktion af statstilskuddet, som efter forslaget skal  

 finde sted efter § 10 b, stk. 7.
 Efter bestemmelsen i § 9, stk. 1, i elforsyningsloven kan der med  

 Elprisudvalgets tiltræden beregnes en forrentning af indskudskapitalen.
 Hvis en kommune eller en amtskommune i stedet for løbende at trække denne  

 godkendte forrentning ud af selskabet, har ladet denne indestå i selskabet,  

 vil en sådan indestående kapital skulle medregnes til indskudskapitalen.
 Indskudskapitalen omfatter således al kapital, som er investeret i  

 selskabet.
Kommunen eller amtskommunen skal herudover efter forslaget til § 10 b,  

 stk. 1, opgøre nettoprovenuet ved salget.
Nettoprovenuet opgøres som  

 salgsprisen fratrukket indskudskapitalen samt beløb, som ved salget ikke  

 tilfalder kommunen.
 Dette indebærer blandt andet, at kommunen skal tage stilling til, om en  

 del af salgsprovenuet helt eller delvist skal tilbageføres til  

 forsyningsområdets forbrugere.
 Således har Konkurrenceankenævnet i to konkrete sager i 1996, med  

 henvisning til lovens almindelige prisbestemmelser, fastslået, at de to  

 omhandlede kommuner var afskåret fra frit at kunne disponere over den del af  

 et salgsprovenu, som var oparbejdet efter elforsyningslovens ikrafttræden i  

 1977. Dette beløb fandt Konkurrenceankenævnet skulle tilbagebetales til  

 forbrugerkredsen.
 I overensstemmelse med elforsyningslovens i øvrigt gældende principper er  

 det kommunen eller amtskommunen, der foretager opgørelsen og indsender denne  

 til Elprisudvalget.
 Hensigten med bestemmelserne i stk. 2 og stk. 4 er at forhindre, at  

 kommuner og amtskommuner ved forskellige selskabskonstruktioner m.v. kan omgå  

 lovens formål.
Stk. 2 nævner en række situationer, som sidestilles med salg.
Bestemmelsen  

 omfatter således enhver form for hel eller delvis, direkte eller indirekte  

 overdragelse m.v. af direkte eller indirekte rådighed eller anden rettighed  

 over elforsyningsvirksomhed.
De rettigheder, der her sigtes til, kan  

 eksempelvis være fordringer, herunder konvertible obligationer m.m.,  

 forkøbsrettigheder, stemmerettigheder, aktionæroverenskomster eller adgang  

 til at udnytte ledelsesret eller udpege bestyrelsesmedlemmer m.v.
 Med forslaget til § 10 b, stk. 3, får Elprisudvalget mulighed for at  

 fastsætte regler for anmeldelsen, herunder procedure- og fristbestemmelser.  

 En sådan adgang svarer helt til princippet ved anmeldelse af priser og andre  

 betingelser, som i dag er gældende efter elforsyningslovens § 10, stk.1.
 Forslaget til bestemmelsen i § 10 b, stk. 4, tager sigte på at hindre, at  

 en kommune eller amtskommune kan foretage det reelle frasalg af værdierne  

 gennem et selskab eller lignende, med det formål at omgå bestemmelsen om  

 opgørelse og senere reduktion i statstilskud.
Den opgørelse, som i en salgssituation indsendes til Elprisudvalget, skal  

 efter forslaget godkendes af udvalget.
Udvalget må således vurdere, om  

 opgørelsen er i overensstemmelse med elforsyningsloven, således som denne  

 foreslås ændret ved dette lovforslag.
Finder udvalget, at dette ikke er  

 tilfældet, kan udvalget foretage ændringer i opgørelsen, før denne godkendes.
 Elprisudvalgets afgørelse kan påklages til Konkurrenceankenævnet i  

 overensstemmelse med bestemmelsen i elforsyningslovens § 12, stk. 2.
 Fører en klage til en ændret afgørelse, skal Elprisudvalget i  

 overensstemmelse med bestemmelserne i § 10 b, stk. 6, indberette dette til  

 Indenrigsministeriet.
 Indenrigsministeriet vil herefter ved tilskudsberegningen tage højde for  

 den ændrede afgørelse.
Forslaget til bestemmelsen i stk. 7, indebærer, at en kommunes eller en  

 amtskommunes statstilskud reduceres svarende til det nettoprovenu, kommunen  

 eller amtskommunen har opnået på salget af elforsyningsvirksomheden m.v.
Det  

 er forudsat, at et eventuelt nettotab ikke medfører en regulering af  

 statstilskud.
 Der reduceres endvidere for den rentefordel, som salget giver kommunen  

 eller amtskommunen mulighed for.
 Der sker således ingen reduktion for den del af salgssummmen, som udgør  

 den indskudte eller opsparede kapital eller for midler, som måtte tilfalde  

 forbrugerne eller andre.
 Reduktionen vil efter lovforslaget ikke kunne finde sted i statstilskud,  

 hvortil der allerede er givet tilsagn af Indenrigsministeriet.
Indenrigsministeriet skal således af hensyn til tilskuds- og  

 udligningsberegningen have modtaget meddelelse om, at der skal ske en  

 reduktion inden 1. juni i et år, for at reduktionen vil kunne finde sted i  

 det følgende år.
I praksis vil forrentningen kunne beregnes, når den samlede  

 størrelse og tidsfølgen af den eller de statstilskudsreduktioner, der skal  

 foregå, foreligger.
Forrentningen skal beregnes fra det tidspunkt, hvor  

 kommunen eller amtskommunen har haft rådighed over beløbet.
Den periode, for  

 hvilken renten skal beregnes, vil afhænge af, hvornår reduktionen eller  

 reduktionerne finder sted.
I det omfang tilskudsreduktionen overstiger  

 kommunens eller amtskommunens samlede statstilskud for et år, vil der ske en  

 reduktion for det beregnede rentebeløb.
Der vil her skulle beregnes en rente  

 af det nettoprovenu, som statstilskuddet skal reduceres med, dog med fradrag  

 af de reduktioner, der allerede har fundet sted.
For det beløb, som indgår i  

 den første reduktion af statstilskuddet, skal der således beregnes en  

 forrenting fra det tidspunkt, hvor amtskommunen eller kommunen har rådighed  

 over beløbet til 1. juli det år, hvor reduktionen finder sted.
Kommunens  

 rådighed over beløbet anses således for - som en gennemsnitsbetragtning - at  

 være ophørt pr. 1. juli i året.
Hvis det fulde beløb ikke kan reduceres i  

 statstilskuddet det første år, skal der endvidere af det resterende beløb  

 beregnes en forrentning i endnu et år osv.
Der beregnes ikke  

 »rentes-rente«.
Til nr. 2 Ændringen er en konsekvens af den ændring af straffeloven, som blev  

 gennemført ved lov nr. 474 af 12. juni 1996. Ved denne lovændring blev der  

 indført generelle bestemmelser om kollektivansvar i straffeloven.
Disse  

 bestemmelser omfatter også lovovertrædelse, der begås af staten eller  

 kommuner.
Ved vedtagelsen af ændringen af straffeloven var det en  

 forudsætning, at nye bestemmelser om hjemmel til strafansvar for juridiske  

 personer skulle affattes som angivet i forslaget til § 15, stk. 3.
Til nr. 3 Den gældende bestemmelse i § 15 a indeholder hjemmel til, at miljø- og  

 energiministeren kan anvende tvangsmidler i form af bøder for den, der ikke  

 rettidigt afgiver oplysninger til Elprisudvalget.
Forslaget til tilføjelse  

 til § 15 a indebærer, at dette tvangsmiddel også kan anvenndes over for en  

 kommune eller en amtskommune, der ikke rettidigt indsender opgørelse til  

 Elprisudvalget i overensstemmelse med forslaget til § 10 b, stk. 3.
Til § 2 Til nr. 1 Bestemmelsen om statstilskud til kommuner og amtskommuner fremgår af  

 henholdsvis § 10 og § 17 i lov om kommunal udligning og generelle tilskud til  

 kommuner og amtskommuner.
Statstilskuddet fordeles, jf. lovens §§ 10, stk. 5, og 17, stk. 5, efter  

 kommunernes og amtskommunernes andel af det samlede beskatningsgrundlag  

 blandt kommunerne og amtskommunerne.
Med de forslåede bestemmelser i  

 henholdsvis § 10, stk. 6, og § 17, stk. 6, fastsættes det, at  

 Indenrigsministeriet skal reducere det beregnede statstilskud til en kommune  

 eller amtskommune, der har solgt en elforsyningsvirksomhed helt eller  

 delvist, med det beløb, som Elprisudvalget har givet meddelelse om i medfør  

 af den foreslåede bestemmelse i Elforsyningslovens § 10 b, stk. 6, samt en  

 forrentning af beløbet, som svarer til muligheden for indtjening ved en  

 hensigtsmæssig anbringelse af salgsprovenuet, jf. § 10 b, stk. 8.
Tilskudsreduktionen vil alene vedrøre den eller de pågældende kommuner  

 eller amtskommuner, hvorimod de øvrige kommuners eller amtskommuners  

 statstilskud ikke vil blive berørt.
Reduktionen vil således føre til en  

 nedsættelse af det samlede statstilskud til kommuner og amtskommuner.
 Da en tilskudsreduktion eventuelt kan overstige en kommunes eller  

 amtskommunes statstilskud for det pågældende år, vil tilskudsreduktionen  

 eventuelt skulle ske over en årrække.
 Tilskudsreduktionen udmeldes til kommunen eller amtskommunen samtidig med  

 Indenrigsministeriets øvrige udmeldninger af tilskud og udligning.  

 Tidsfristen herfor er normalt den 1. juli, jf. § 33 i lov om kommunal  

 udligning og generelle tilskud.
Hvis der efter tilskudsmeldingen sker ændringer i kommunens eller  

 amtskommunens statstilskud som følge af f.eks. en generel regulering efter §  

 10, stk. 2, nr. 3, eller § 17, stk. 2, nr. 3, (regulering for kommunale  

 mer/mindreudgifter ved ny lovgivning mv.) vil tilskudsreduktionen for den  

 pågældende kommune eller amtskommune ligeledes kunne blive reguleret.
Det  

 samme gælder, hvis der sker en ændring af statstilskuddet i forbindelse med  

 efterfølgende reguleringer.
Reguleringen tilsigter, at reduktionen ikke overstiger kommunens eller  

 amtskommunens endelige statstilskud for det pågældende år.' Til nr. 2 Kommunerne er i medfør af § 11 i lov om kommunal udligning og generelle  

 tilskud til kommuner og amtskommuner omfattet af den såkaldte  

 overudligningsbestemmelse.
Bestemmelsen skal sikre, at der maksimalt udlignes  

 90 %. ved en stigning i en kommunes udskrivningsgrundlag.
 Ved beregningen af et eventuelt overudligningsbeløb indgår de dele af  

 tilskuds- og udligningssystemet, hvor udskrivningsgrundlag indgår i  

 opgørelsen af tilskud og udligning.
 Da kommunernes statstilskud fordeles efter kommunernes andel af det  

 samlede beskatningsgrundlag - hvor udskrivningsgrundlag indgår i opgørelsen -  

 indgår en kommunes statstilskud efter § 10 dermed også i opgørelsen af et  

 eventuelt overudligningsbeløb.
Med den foreslåede ændring af § 11, stk. 1, præciseres det, at  

 overudligning ikke beregnes af en evt. tilskudsreduktion efter lov om  

 elforsyning.
Der vil således ikke ske en forøgelse af kommunernes  

 overudligningsbeløb, som følge af den foretagne tilskudsreduktion.
Til § 3 Loven foreslås at have virkning for salg, der finder sted fra  

 lovforslagets fremsættelse.
 Herved undgås det, at lovforslaget får tilbagevirkende kraft på allerede  

 endeligt indgåede aftaler samtidig med, at det ikke er muligt at omgå  

 lovforslaget ved at gennemføre handler inden lovforslagets vedtagelse.
Skriftlig fremsættelse Miljø- og energiministeren (Svend Auken):
 Jeg skal herved tillade mig at fremsætte:
 Forslag til lov om ændring af lov om elforsyning og lov om kommunal  

 udligning og generelle tilskud til kommuner og amtskommuner. (Salg af  

 elforsyningsvirksomhed m.v.).
(Lovforslag nr.
L 125).
 Lovforslaget skal sikre, at der ikke vil være incitament for kommuner  

 eller amtskommuner til at sælge deres andele eller aktier i  

 elforsyningsvirksomheder.
 Regeringen finder det ikke hensigtsmæssigt, at enkelte kommuner eller  

 amtskommuner får meget store engangsindtægter ved salg af elforsyning.
Ifølge forslaget skal kommuner og amtskommuner opgøre deres  

 indskudskapital i elforsyningen samt det nettoprovenu, som er opnået ved  

 salget.
Denne opgørelse indsendes til Elprisudvalget til godkendelse.
 Indenrigsministeriet reducerer, på baggrund af Elprisudvalgets afgørelse,  

 statstilskuddet til den pågældende kommune eller amtskommune med et beløb  

 svarende til det opgjorte nettoprovenu, herunder også de renteindtægter  

 kommunen kan opnå ved likviditetsforøgelsen.
 Ved kommuners salg af elforsyningsvirksomhed vil der herefter, når  

 lovforslaget gennemføres, være en umiddelbar besparelse for statskassen, og  

 det er regeringens hensigt, at denne besparelse skal placeres i en fond, hvis  

 formål er at tilgodese forbrugerne og elforsyningen.
 Udmøntningen af fondet vil blive nærmere drøftet.
 Lovforslaget er nødvendigt, fordi elforsyningen er inde i en  

 forandringsperiode, hvor der opstår nye situationer, der ikke i den nuværende  

 lovgivning er taget højde for.
Der er derfor behov for en mere præcis og detaljeret regulering af de  

 naturlige monopoler, som findes inden for elforsyningen.
Et lovforberedende  

 arbejde, som skal tilpasse elsektoren til de fremtidige mere  

 konkurrenceprægede markedsvilkår blev igangsat samtidig med fremlæggelsen af  

 Energi-21.
Dette arbejde sigter mod en mere sammenhængende og omfattende revision af  

 el- og varmeforsyningslovgivningen.
Forslag hertil fremsættes i  

 folketingssamlingen 1997/98.
 Idet der i øvrigt henvises til lovforslaget med bemærkninger, anbefales  

 Folketingets velvillige behandling af forslaget.
Efter 2. behandling den 18. februar 1997 § 1 I lov om elforsyning, jf. lovbekendtgørelse nr. 632 af 1. juli 1996, som ændret ved lov nr. 486 af 12. juni 1996, foretages følgende ændringer:
 1. Efter § 10 a indsættes:
» § 10 b.
En kommune eller en amtskommune skal i forbindelse  

 med salg af en elforsyningsvirksomhed eller andele eller aktier m.v. i en  

 elforsyningsvirksomhed opgøre størrelsen af kommunens eller amtskommunens  

 indskudskapital i elforsyningsvirksomheden samt nettoprovenuet ved salget.
Stk. 2. Med salg, jf. stk. 1, sidestilles enhver form for hel  

 eller delvis, direkte eller indirekte overdragelse eller lignende af 1) elforsyningsvirksomhed, 2) direkte eller indirekte rådighed eller anden rettighed over  

 elforsyningsvirksomhed, 3) kapitalandele, som i elforsyningsvirksomheden besiddes direkte eller  

 indirekte.
 Stk. 3. Opgørelsen indsendes til Elprisudvalget efter regler  

 fastsat af udvalget.
Stk. 4. Bestemmelserne i stk. 1-3 gælder også, hvis sælgeren eller  

 overdrageren er en virksomhed eller et selskab m.v., som kommunen eller  

 amtskommunen direkte eller indirekte har en kapitalandel i, eller hvis  

 kommunen eller amtskommunen opnår et provenu gennem salg eller overdragelse  

 m.v. af en virksomhed eller et selskab, der ejer kapitalandele i en  

 elforsyningsvirksomhed.
Bestemmelserne i stk. 1-3 gælder endvidere, hvis  

 kommunen eller amtskommunen på anden måde opnår et provenu gennem salg eller  

 overdragelse m.v. som nævnt i 1. pkt.
Stk. 5. Elprisudvalget træffer afgørelse om, hvorvidt opgørelsen  

 kan godkendes.
Kan Elprisudvalget ikke godkende denne, fastsætter udvalget  

 størrelsen af kommunens eller amtskommunens direkte eller indirekte andel af  

 indskudskapitalen i elforsyningsvirksomheden samt nettoprovenuet ved salget,  

 jf. stk. 1, 2 og 4.
 Stk. 6. Elprisudvalget giver senest den 1. juni hvert år  

 Indenrigsministeriet meddelelse om størrelsen af det beløb, som en kommune  

 eller en amtskommune direkte eller indirekte har opnået i nettoprovenu ved  

 salg, jf. herved stk. 5.
 Stk. 7. Indenrigsministeriet reducerer herefter kommunens eller  

 amtskommunens statstilskud efter bestemmelserne i §§ 10 og 17 i lov om  

 kommunal udligning og generelle tilskud til kommuner og amtskommuner med det  

 i stk. 6 nævnte beløb inklusive forrentning som nævnt i stk. 8.
Stk. 8. Indenrigsministeriet beregner en forrentning, som beregnes  

 fra det tidspunkt, hvor kommunen eller amtskommunen får rådighed over  

 provenuet fra salget eller overdragelsen, og indtil det år, hvor reduktionen  

 i statstilskuddet til kommunen eller amtskommunen sker.
Forrentningen  

 beregnes af nettoprovenuet, jf. stk. 6, fraregnet den årlige  

 tilskudsreduktion som nævnt i stk. 7. Renten fastsættes til Nationalbankens  

 diskonto den 1. januar for det år eller de år, for hvilket forrentningen skal  

 beregnes.« 2. § 15, stk. 3, affattes således:
»Stk. 3. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« 3. I § 15 a indsættes efter »§ 10, stk. 1,»:  

 »§ 10 b, stk. 3,».
§ 2 I lov om kommunal udligning og generelle tilskud til kommuner og  

 amtskommuner, jf. lovbekendtgørelse nr. 555 af 30. juni 1995, som senest  

 ændret ved lov nr. 1205 af 27. december 1996, foretages følgende ændringer:
 1. I § 10 indsættes som stk. 6:
»Stk. 6. De efter stk. 5 opgjorte tilskud for den enkelte kommune  

 reduceres herefter i overensstemmelse med den afgørelse om nettoprovenuet,  

 som Elprisudvalget i medfør af § 10 b, stk. 6, i lov om elforsyning har givet  

 meddelelse om, samt rentetilskrivning efter § 10 b, stk. 7 og 8, i lov om  

 elforsyning.
Hvis disse beløb overstiger statstilskuddet i et år, reduceres  

 statstilskuddet i de følgende år.« 2. I § 11, stk. 1, ændres to steder »10« til:  

 »10, stk. 5«.
 3. I § 17 indsættes som stk. 6:
»Stk. 6. De efter stk. 5 opgjorte tilskud for den enkelte amtskommune  

 reduceres herefter i overensstemmelse med den afgørelse om nettoprovenuet,  

 som Elprisudvalget i medfør af § 10 b, stk. 6, i lov om elforsyning har givet  

 meddelelse om, samt rentetilskrivning efter § 10 b, stk. 7 og 8, i lov om  

 elforsyning.
Hvis disse beløb overstiger statstilskuddet i et år, reduceres  

 statstilskuddet i de følgende år.« § 3 Stk. 1. Loven træder i kraft dagen efter bekendtgørelsen i  

 Lovtidende, jf. dog stk. 2.
 Stk. 2. Loven har virkning for salg, der foretages fra den 11.  

 december 1996.
