Vejledning Maj 1990 Registreringsblanket Y 1/A 203 benyttes ved anmeldelse til registrering,  

 herunder ændring af registreringen efter - kildeskatteloven - ATP-loven - ambi-loven - momsloven Blanketten kan også benyttes ved meddelelse om ophør, men kun for ophør  

 efter kildeskatteloven og ATP-loven.
Begge eksemplarer af blanketten skal sendes til Deres told- og  

 skatteregion senest 8 dage før virksomhedens start.
Anmeldelse efter  

 kildeskatteloven og ATP-loven kan dog ske op til 8 dage efter første  

 lønudbetaling.
 Ændring, herunder ophør, meddeles inden 8 dage.
 Udfyldelse af blanketten:
 Blanketten udfyldes med blokbokstaver eller på skrivemaskine.
Driftsform og underskriftsforhold Interessentskaber Alle interessenters navne og CPR-nr skal oplyses i blanketten.
Hvis en  

 eller flere af interessenterne er et selskab oplyses SE-nr.
Blanketten skal underskrives af alle interessenter eller af de(n)  

 tegningsberettigede.
Tegningsudskrift og kopi af eventuel  

 interessentskabskontrakt skal vedlægges.
Partrederier Alle parthaveres navne og CPR-nr eller SE-nr (for selskaber) skal oplyses  

 i blanketten, der skal underskrives af alle partrederne eller af den  

 bestyrende reder alene, skal der vedlægges kopi af den  

 registreringsanmeldelse, der er afgivet til Skibsregistret.
Den bestyrende  

 reders navn og adresse skal fremgå af denne anmeldelse.
Kommanditselskaber Alle komplementarers navne og CPR-nr skal oplyses i blanketten.
Hvis en  

 eller flere af komplementarerne er et selskab oplyses SE-nr.
Blanketten skal  

 underskrives af alle komplementarer eller af de(n) tegningsberettigede og  

 vedlægges tegningsudskrift.
Aktie- og anpartsselskaber u/stiftelse Alle stifteres navne og CPR-nr oplyses i blanketten.
Hvis et selskab er  

 ene- eller medstifter af et selskab oplyses SE-nr.
Kopi af stiftelsesdokument  

 vedlægges.
Blanketten underskrives af alle stiftere eller af de(n)  

 tegningsberettigede ifølge stiftelsesdokumentet.
Aktie- og anpartsselskaber, der er optaget i Erhvervs- og Selskabsstyrelsens register Udskrift af A/S-registret vedlægges og eventuelle SE-nr skal oplyses i  

 blanketten.
Blanketten underskrives af de(n) tegningsberettigede.
Hvis  

 selskabet er under navneændring mv vedlægges kopi af anmeldelse til  

 A/S-registret, den seneste tegningsudskrift og nye ved-tægter.
Anden driftsform Omfatter bl a:
Dødsbo Konkursbo Udenlandsk aktieselskab Filial af udenlandsk selskab Udenlandsk anden virksomhed Brugsforening Forening/selskab med begrænset Indkøbsforening Produktions- og salgsforening Gensidigt forsikringsselskab Akkumulerende investeringsforening Anden forening Selvejende institution Selvejende institution med offentlig støtte Sparekasse Fond Stiftelse Ad foreninger, selvejende institutioner og fonde: Kopier af love,  

 vedtægter eller fundats vedlægges blanketten, der skal underskrives af den  

 ansvarlige ledelse.
Startdato Startdato er den dato, De starter Deres virksomhed, uanset om der er  

 ansatte eller ej.
Ophørsdato Ophørsdato er den dato, hvor De ophører med at drive virksomhed.
 Ophører De med at drive ambi- og/eller momspligtig virksomhed, skal der  

 afgives særskilt afmeldelse, der kan fås hos regionen.
Kildeskatteloven Anmeldelse skal ske,, når De udbetaler A-indkomst (arbejdsgiver efter  

 kildeskatteloven).
 Efter registreringen vil De modtage vejledningen SKATTETRÆK samt  

 giroindbetalingskort.
Ved ophør som arbejdsgiver skal De som hovedregel senest 10 dage efter  

 sidste udbetaling af løn mv indsende oplysninger om udbetalingerne siden  

 kalenderårets begyndelse.
Anden indsendelsesfrist kan i særlige tilfælde  

 aftales med Deres Told og Skatteregion.
ATP-loven Anmeldelse skal ske, når De beskæftiger lønmodtagere i alderen 16-66 år  

 mindst 10 timer ugentligt eller mindst 43 1/3 timer månedligt (arbejdsgiver  

 efter ATP-loven).
 Efter registreringen vil De modtage vejledninger fra ATPhuset.
Ambi-loven De nærmere regler for arbejdsmarkedsbidrag (ambi) findes i en vejledning,  

 som kan fås hos regionen.
Virksomhedens bidragspligtige aktivitet markeres ved afkrydsning.
For  

 anden bidragspligtig aktivitet skal arten anføres.
Momsloven De nærmere regler for moms findes i en vejledning, som kan fås hos  

 regionen.
Virksomhedens momspligtige aktivitet markeres ved afkrydsning.
De  

 vigtigste varegrupper, arbejds- eller aktivitetsområder oplyses i feltet  

 under afkrydsningsskemaet.
Supplerende oplysninger Oplysninger om yderligere indehavere kan anføres her eller vedlægges  

 blanketten.
 Hvis der til virksomheden er knyttet andre virksomheder, afdelinger på  

 andre adresser, udleveringsafdelinger, eksportafdelinger, detailudsalg o  

 lign, som skal registreres sammen med virksomheden, opføres afdelingerne med  

 angivelse af art i denne rubrik eller på et særskilt bilag.
Ønsker virksomheden en del- eller fællesregistrering i henhold til f eks  

 momsloven anmodes herom i rubrikken.
De nærmere regler om del eller  

 fællesregistrering kan fås hos regionen.
Registreringsbevis Virksomheden vil indtil videre modtage to registreringsbeviser, da  

 oplysningerne registreres i to registre - SE-registret og VIRK-registret.  

 SE-nummer og VIRK-nummer vil normalt være identisk for alle nyregistrerede  

 virksomheder.
 Ændringer i de registrerede oplysninger kan evt meddeles regionen via  

 registreringsbeviset.
Andet Visse af oplysningerne i registreringsblanketten videregives til  

 erhvervsregistret, der administreres af Danmarks Statistik, jf lov nr 151 af  

 24 april 1975.
 Virksomheder, der skal registreres efter toldloven (erhvervsmæssig  

 import/eksport), lov om lønsumsafgift (finansielle sektor), punktafgiftsloven  

 eller skattekontrolloven (oplysningspligt) skal anmeldes på særskilte  

 blanketter, der fås hos regionen.
Yderligere information Har De spørgsmål vedrørende ATP og FerieGiro kan De rette henvendelse til  

 ATPhuset, Kongens Vænge 8, 3400 Hillerød, tlf 48 24 11 00.
 Andre spørgsmål kan rettes til Deres Told- og Skatteregion, se side 4.
