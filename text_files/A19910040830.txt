 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov nr. 296 af 8. juni 1978 om hyrekørsel foretages følgende ændringer:
 1. I § 7, stk. 1, indsættes som nr. 3:
 2. I § 7, stk. 3, indsættes efter »stk. 1, nr.  

 2«: »og 3«.
 3. I § 8 indsættes efter stk. 2 som nyt stykke:
»Stk. 3.  En bevilling kan endvidere tilbagekaldes  

 af den, der har meddelt bevillingen, såfremt indehaveren har betydelig  

 forfalden gæld til det offentlige.
Bevillingen kan tilbagekaldes på tid fra 1  

 til 5 år eller indtil videre.« Stk. 3  bliver herefter stk. 4.
 4. § 8, stk. 3, der bliver stk. 4, affattes således:
»Stk. 4.  En afgørelse i henhold til stk. 1-3 skal  

 meddeles ved anbefalet brev.
En afgørelse i henhold til stk. 1 skal indeholde  

 oplysning om adgangen efter § 9, stk. 1, til at indbringe sagen for  

 trafikministeren og om fristen herfor.
En afgørelse i henhold til stk. 2 og 3  

 skal indeholde oplysning om adgangen efter § 9, stk. 2 og 3, til at begære  

 domstolsprøvelse og om fristen herfor.« 5. I § 9 indsættes efter stk. 2 som nyt stykke:
»Stk. 3.  En afgørelse efter § 8, stk. 3, kan af  

 den, afgørelsen vedrører, forlanges indbragt for domstolene.
Anmodning herom  

 skal fremsættes over for den myndighed, der har tilbagekaldt bevillingen,  

 inden 4 uger efter at afgørelsen er meddelt den pågældende.
Myndigheden  

 anlægger sag mod den pågældende i den borgerlige retsplejes former.
Anmodning  

 om sagsanlæg har ikke opsættende virkning, men retten kan ved kendelse  

 bestemme, at den pågældende under sagens behandling skal have adgang til at  

 udøve hyrekørselsvirksomheden.
Ankes en dom, hvorved en tilbagekaldelse ikke  

 findes lovlig, kan den ret, der har afsagt dommen, eller den ret, hvortil  

 sagen er indbragt, bestemme, at hyrekørselsvirksomheden ikke må drives under  

 ankesagens behandling.« Stk. 3  bliver herefter stk. 4.
 6. § 9, stk. 3, der bliver stk. 4, affattes således:
»Stk. 4.  En tilbagekaldelse efter § 8, stk. 2 og  

 3, kan til enhver tid efter ansøgning ophæves af den myndighed, der har  

 truffet afgørelsen.
Hvis en ansøgning herom afslås, kan ansøgeren forlange  

 afgørelsen prøvet ved domstolene, såfremt tilbagekaldelsen er sket indtil  

 videre og der er forløbet mindst 5 år efter tilbagekaldelsen og mindst 2 år  

 efter, at ophævelse senest er nægtet ved dom. § 9, stk. 2, 2. og 3. pkt.,  

 samt § 9, stk. 3, 2. og 3. pkt., finder tilsvarende anvendelse.« 7. § 10, 1. pkt., affattes således:
»Beføjelser, som efter §§ 2, 6, stk. 3, 7, stk. 1, og 8, stk. 1-3, er  

 tillagt kommunalbestyrelsen, udøves i Københavns og Frederiksberg Kommuner  

 samt kommunerne i Københavns Amt af et hyrevognsnævn for Storkøbenhavn.« § 2 Loven træder i kraft den 1. juli 1991.
Givet på Christiansborg Slot, den 6.  

 juni 1991 Under Vor Kongelige Hånd og Segl MARGRETHE R.
