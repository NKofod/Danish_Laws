 Bekendtgørelse om  

 godkendelse af desinfektionsmidler m.v. i visse fødevarevirksomheder m.v.
 I medfør af § 26, § 45  

 stk. 3 og § 60 stk. 3 og 4 i lov nr. 526 af 24. juni 2005 om fødevarer,  

 fastsættes:
Kapitel 1 Område og definitioner § 1.  

  

 Denne bekendtgørelse finder anvendelse på desinfektionsmidler m.v., der  

 bruges til lokaler, inventar og udstyr, som kan komme i berøring med  

 fødevarer,  

 pattedypningsmidler, pattespray og midler, der bruges til yverhygiejne i  

 mælkeleverende besætninger samt korrosionsnedsættende midler til dampkedler.
 Stk. 2.  

  

 Desinfektionsmidler  

 og lignende produkter, som kommer i forbindelse med fødevarer, må ikke ved  

 normal anvendelse eller under forudsigelige forhold kunne afgive bestanddele  

 til fødevarer i et omfang, der kan frembyde fare for menneskers sundhed,  

 medføre en uacceptabel ændring af sammensætningen af fødevarerne eller  

 forringe  

 fødevarernes farve, lugt, smag eller andre af fødevarernes karakteristika.
 § 2.  

  

 Bekendtgørelsen finder ikke anvendelse på desinfektionsmidler m.v., som  

 skal godkendes efter kapitel 7 i bekendtgørelse af lov om kemiske stoffer og  

 produkter nr. 1755 af 22/12 2006.
Kapitel 2 Godkendelse § 3.  

  

 Følgende midler skal godkendes af Fødevarestyrelsen:
1)  

 	  

 Desinfektionsmidler, der bruges a)  

 	  

 i fødevarevirksomheder b)  

 	  

 i mælkeleverende besætninger c)  

 	  

 om bord på fiskefartøjer, med opbevaring af konsumfisk i mere end  

 24 timer.
 2)  

 	  

 Pattedypningsmidler og pattespray.
 3)  

 	  

 Produkter, der anvendes til yverhygiejne før malkning.
 § 4.  

  

 Midler, der er omfattet af en godkendelsesordning i henhold til denne  

 bekendtgørelse, må kun bruges af de i § 3, nr. 1 litra a til c nævnte  

 virksomheder,  

 såfremt midlerne er godkendt eller generelt accepteret af Fødevarestyrelsen.
 § 5.  

  

 De i § 3 nævnte midler skal være toksikologisk vurderet.
Stk. 2.  

  

 Desinfektionsmidler og pattedypningsmidler skal have en dokumenteret  

 teknologisk effekt.
Desinfektionsmidler skal opfylde kravene til  

 effektivitetstest DS/EN 13697:2001.  

 Pattedypningsmidler  

 og pattespray skal opfylde kravene til effektivitetstest DS/EN 1656:2000.
 Stk. 3.  

  

 Indtil den 31.  

 december 2007 vil suspensionsprøvning som beskrevet i DS/EN 1655 og DS/EN  

 1650  

 kunne erstatte de i stk. 2 beskrevne krav.
 § 6.  

  

 Følgende midler er undtaget godkendelsesordningen i henhold til denne  

 bekendtgørelse:
 1)  

 	  

 Opløsning af mindst 300 og højst 400 mg hydrogenperoxid (cas.nr.  

 7722-84-1) pr. liter rent vand.
 2)  

 	  

 Opløsning af mindst 400 og højst 600 mg natriumhypoklorit (cas.nr.  

 7681-52-9) pr. liter rent vand.
 § 7.  

  

 Korrosionsnedsættende midler til dampkedler, der benyttes til produktion  

 af damp, som kan komme i direkte forbindelse med fødevarer, må udelukkende  

 fremstilles af indholdsstoffer, der generelt er godkendt af Fødevarestyrelsen  

 med de dertil hørende fastsatte restriktioner og/eller specifikationer.
 Stk. 2.  

  

 Listen over godkendte  

 indholdsstoffer til korrosionsnedsættende midler til dampkedler kan  

 rekvireres  

 hos Fødevarestyrelsen, eller findes på Fødevarestyrelsens hjemmeside  

 www.fvst.dk.
 Stk. 3.  

  

 Ansøgning om  

 optagelse af nye indholdsstoffer på listen over godkendte indholdsstoffer,  

 jf.  

 stk. 1, skal indgives til Fødevarestyrelsen, Mørkhøj Bygade 19, 2860 Søborg.  

 Ansøgningsskema kan rekvireres hos Fødevarestyrelsen, eller findes på  

 Fødevarestyrelsens hjemmeside www.fvst.dk.
 Stk. 4.  

  

 Korrosionsnedsættende  

 midler, der er godkendt af Fødevarestyrelsen i henhold til tidligere gældende  

 regler, må fortsat anvendes.
Kapitel 3 Mærkning § 8.  

  

 Midler der er godkendt af Fødevarestyrelsen, jf. § 3, skal være mærket med  

 ordene:
 1)  

 	  

 Desinfektionsmiddel godkendt af Fødevarestyrelsen under journalnummer  

 (journalnummer anføres) for så vidt angår midler nævnt i § 3 stk. 1,  

 nr. 1.
 2)  

 	  

 Pattedyp eller pattespray godkendt af Fødevarestyrelsen under  

 journalnummer (journalnummer anføres) for så vidt angår midler nævnt i  

 § 3  

 stk. 1, nr. 2.
 3)  

 	  

 Middel godkendt af Fødevarestyrelsen under journalnummer  

 (journalnummer anføres) til yverhygiejne før malkning for så vidt angår  

 midler  

 nævnt i § 3 stk. 1, nr. 3.
 Stk. 2.  

  

 Midler, der er  

 godkendt af Fødevarestyrelsen skal desuden være mærket med:
1)  

 	  

 Forhandlernes navn og adresse 2)  

 	  

 En brugsanvisning, herunder oplysning om anvendelsesområde og  

 maksimal brugskoncentration.
For desinfektionsmidler skal desuden oplyses  

 minimal brugskoncentration.
 3)  

 	  

 Ordene Må ikke opbevares sammen med fødevarer, og Må kun  

 opbevares  

 i originalemballage.
 4)  

 	  

 Oplysning om at overflader, der kommer i forbindelse med  

 fødevarer, skal skylles af med drikkevand efter endt desinfektion.
 5)  

 	  

 Oplysning om, at desinfektion skal foretages som en særskilt  

 arbejdsproces efter rengøring med tilhørende afskylning, hvis midlet er et  

 kombineret rengørings- og desinfektionsmiddel.
 6)  

 	  

 Ordene Må kun anvendes umiddelbart efter malkning, hvis midlet  

 er pattedypningsmiddel eller en pattespray.
 Stk. 3.  

  

 Fødevarestyrelsen kan  

 ved godkendelse fastsætte yderligere krav til mærkningen af det pågældende  

 middel.
Kapitel 4 Ansøgning § 9.  

  

 Ansøgning om godkendelse skal indgives til Fødevarestyrelsen, Mørkhøj  

 Bygade 19, 2860 Søborg.
Ansøgningsskema kan rekvireres hos Fødevarestyrelsen  

 eller findes på fødevarestyrelsens hjemmeside: www.fvst.dk.
Kapitel 5 Dispensation § 10.  

  

 Fødevarestyrelsen kan i visse tilfælde dispensere fra kravet i § 8 stk. 2,  

 nr. 4. En dispensation fra dette krav betragtes også som en dispensation fra  

 krav om efterskylning ved brug af midlerne, hvor dette er foreskrevet i andre  

 regler fastsat af Fødevarestyrelsen.
 Stk. 2.  

  

 Hvis der er givet  

 dispensation, jf. stk. 1 skal dette anføres på etiketten.
Kapitel 6 Tilbagekaldelse § 11.  

  

 Fødevarestyrelsen kan til enhver tid tilbagekalde eller ændre en godkendelse  

 af et middel omfattet af denne bekendtgørelse, herunder godkendelse meddelt  

 før  

 bekendtgørelsens ikrafttræden, hvis det er nødvendigt af hensyn til  

 menneskers  

 sundhed.
 Stk. 2.  

  

 Fødevarestyrelsen kan  

 endvidere tilbagekalde en godkendelse, såfremt produktet indeholder et  

 aktivstof, der ikke optages på bilag I eller bilag IA til Europa-Parlamentets  

 og Rådets direktiv 98/8/EF af 16. februar 1998 om markedsføring af  

 biocidholdige produkter.
Kapitel 7 Overgangsbestemmelser § 12.  

  

 Desinfektionsmidler m.v., som er omfattet af denne bekendtgørelse, og som  

 på tidspunktet for bekendtgørelsens ikrafttræden er godkendt i henhold til  

 tidligere regler, kan fortsat sælges på de i godkendelsen anførte  

 betingelser,  

 medmindre andet bestemmes af Fødevarestyrelsen.
 Stk. 2.  

  

 Efter den 1. januar  

 2008 må rengøringsmidler, der er godkendt i henhold til tidligere gældende  

 regler, ikke markedsføres med henvisning til, at midlerne er godkendt af  

 Fødevarestyrelsen.
Kapitel 8 Straffe- og ikrafttrædelsesbestemmelser § 13.  

  

 Med bøde straffes den, der markedsfører de i § 3 nævnte midler uden  

 godkendelse eller uden at overholde mærkningskravene i § 8, og den der  

 overtræder § 4 eller § 12 stk. 2.
Stk. 2.  

  

 Straffen kan stige  

 til fængsel i indtil 2 år, hvis den ved handlingen eller undladelsen skete  

 overtrædelse er begået med forsæt eller grov uagtsomhed og der ved  

 overtrædelsen er 1)  

 	  

 forvoldt skade på sundheden eller fremkaldt fare herfor eller 2)  

 	  

 opnået eller tilsigtet opnået en økonomisk fordel for den  

 pågældende selv eller andre.
 Stk. 3.  

  

 Der kan pålægges  

 selskaber m.v. (juridiske personer) strafansvar efter reglerne i  

 straffelovens  

 kapitel 5.
 § 14.  

  

 Denne bekendtgørelse træder i kraft den 14. februar 2007.  

 Samtidig ophæves bekendtgørelse nr. 1357 af 15.  

 december 2005 om godkendelse af desinfektionsmidler m.v. i visse  

 fødevarevirksomheder  

 m.v.
