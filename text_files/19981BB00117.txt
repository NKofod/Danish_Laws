Fremsat den 9. april 1999 af Birthe Skaarup (DF),  

 Kristian Thulesen Dahl (DF),  

 Pia Kjærsgaard (DF),  

 Inge Refshauge (DF) og Peter Skaarup (DF) Forslag til folketingsbeslutning om støtte til køb af hoftebeskyttere Folketinget pålægger regeringen at ændre  

 reglerne om hjælpemidler i § 97 i lov om social service, sådan at  

 der kan ydes støtte til hoftebeskyttere til ældre borgere.
Bemærkninger til forslaget Forslagsstillerne er af den opfattelse, at  

 der som en forebyggende indsats mod hoftebrud bør kunne ydes  

 støtte til hoftebeskyttere til ældre personer.
Det er Dansk Folkepartis opfattelse, at hoftebeskyttere er  

 et af de hjælpemidler, der naturligt skal ydes støtte til efter  

 § 97 i lov om social service.
Såfremt socialministeren ikke er enig  

 heri, opfordres ministeren til at ændre serviceloven, så der kan  

 ydes støtte til sådanne forebyggende foranstaltninger.
En hoftebeskytter som eksempelvis den danskproducerede  

 "Safehip" har vist sig at være en udmærket foranstaltning til  

 forebyggelse af hoftebrud, der opstår som følge af fald.
Da  

 hoftebrud - forårsaget af knogleskørhed - ofte sker i  

 forbindelse med fald på siden, kan et brud i mange tilfælde  

 forhindres ved at bruge en hoftebeskytter.
 Der har igennem en længere periode været et  

 tovtrækkeri mellem Socialministeriet og Sundhedsministeriet om, hvem  

 der eventuelt skulle betale for hoftebeskytterne, såfremt disse skulle  

 tilbydes de ældre som en forebyggende foranstaltning.
I øjeblikket er det kun Københavns Kommune,  

 der tilbyder hoftebeskyttere til sine ældre medborgere, og med gode  

 resultater.
Forslagsstillerne så gerne, at ordningen blev udbredt som  

 et tilbud til ældre over hele landet.
Det forekommer urimeligt, at  

 ældre på dette vigtige område stilles forskelligt, alt  

 efter hvor i landet de bor.
Skriftlig fremsættelse Birthe Skaarup (DF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om støtte til  

 køb af hoftebeskyttere.
(Beslutningsforslag nr.
B 117).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
