Nr LSF 42 Forslag til Lov om ændring af retsplejeloven (Tvangsauktioner m.v.) Fremsat af justitsministeren (Engell) den 9. oktober 1991 Vedtaget ved tredjebehandling den 19. december 1991 Lov nr. 941 af 27/12/1991 § 1 I lov om rettens pleje, jf. lovbekendtgørelse nr. 748 af 1. december  

 1989, som ændret senest ved § 56 i lov nr. 348 og ved lov nr. 349 af 6. juni  

 1991, foretages følgende ændringer:
 1. § 15 affattes således:
 » § 15. Københavns Byret består af en præsident og 36 andre  

 dommere.
 Stk. 2. Retten i Århus består af en præsident og 13 andre dommere.
 Stk. 3. Retten i Odense består af en præsident og 10 andre  

 dommere.
 Stk. 4. Retten i Ålborg består af en præsident og 9 andre dommere.
 Stk. 5. Retten i Roskilde består af en præsident og 7 andre  

 dommere.
Stk. 6. Københavns Byret og retterne i Århus, Odense, Ålborg og  

 Roskilde deles i afdelinger, som hver beklædes af en enkelt dommer.  

 Almindelige regler om forretningernes fordeling mellem afdelingerne  

 fastsættes af rettens præsident med justitsministerens godkendelse.
Sagernes  

 fordeling mellem dommerne bestemmes af præsidenten efter forhandling med  

 rettens medlemmer.« 2. § 16 a, stk. 1, 1. pkt., ophæves.
 3. I § 17 a, stk. 2, § 18, stk. 1, § 22, stk. 1, § 44, stk. 3,  

 § 48 og § 735, stk. 1, ændres »og Ålborg« til: »,  

 Ålborg og Roskilde«.
 4. I § 43, stk. 1, ændres »eller Ålborg« til:  

 », Ålborg eller Roskilde«.
 5. § 330 a, stk. 1, affattes således:
»Indtægts- og beløbsgrænser, der fastsættes i medfør af § 330, stk.  

 3, reguleres hvert år pr. 1. januar med 2,0 pct. tillagt eller fratrukket  

 tilpasningsprocenten for det pågældende finansår, jf. loven om en  

 satsreguleringsprocent.
De regulerede beløb afrundes opad til det nærmeste  

 hele kronebeløb, der kan deles med 1.000. Reguleringen sker på grundlag af de  

 på reguleringstidspunktet gældende indtægts- og beløbsgrænser før  

 afrunding.« 6. § 561, stk. 1, 3. pkt., ophæves, og i stedet indsættes:
»Indkaldelsen skal indeholde oplysning om formålet med mødet, jf.  

 stk. 3, om adgangen til advokatbeskikkelse og antagelse af en sagkyndig samt  

 opfordring til skyldneren om at medbringe kvitteringer og andre papirer af  

 betydning for gældsforholdene i ejendommen.
Skyldneren indkaldes ved  

 anbefalet brev.
Kendes skyldnerens adresse ikke, bekendtgør fogedretten  

 indkaldelsen i Statstidende.« 7. § 561, stk. 3, affattes således:
» Stk. 3. På mødet vejleder fogedretten skyldneren om  

 virkningerne af anmodningen om tvangsauktion og fastsætter så vidt muligt  

 tidspunktet for et eventuelt forberedende møde og for auktionen.
I særlige  

 tilfælde kan fogedretten på mødet meddele skyldneren en frist på indtil 4  

 uger til at afværge auktionen.
Har behandlingen af anmodningen om  

 tvangsauktion været udsat efter § 560, stk. 2, kan sådan frist dog kun helt  

 undtagelsesvis meddeles.
Er skyldneren eller rekvirenten ikke mødt,  

 underretter fogedretten i fornødent omfang den pågældende om de beslutninger,  

 der er truffet på mødet.« 8. § 561, stk. 6, affattes således:
» Stk. 6. Fogedretten kan når som helst under auktionssagen  

 beskikke en advokat for skyldneren.
Fogedretten bør i almindelighed beskikke  

 en advokat, når skyldneren, rekvirenten eller andre i ejendommen berettigede  

 anmoder herom.
Fogedretten kan træffe bestemmelse om, at udgifterne ved  

 beskikkelsen helt eller delvis endeligt skal afholdes af statskassen, hvis  

 behovet for advokatbistand er begrundet i skyldnerens personlige forhold og  

 skyldneren opfylder den i § 330, stk. 1, nr. 2, nævnte betingelse.
I andre  

 tilfælde pålægger fogedretten skyldneren eller, hvis auktionen gennemføres,  

 auktionskøberen ud over auktionsbudet at erstatte statskassen udgifterne.  

 Bestemmelsen i § 562, stk. 2, finder i så fald tilsvarende anvendelse.
Om  

 salær og godtgørelse for udlæg til den beskikkede advokat gælder samme regler  

 som i tilfælde, hvor der er meddelt fri proces, jf. kapitel 31.« 9. I § 562, stk. 1, indsættes efter 2. pkt. som nye  

 punktummer:
»Fogedretten bør i almindelighed antage en sagkyndig, når skyldneren,  

 rekvirenten eller andre i ejendommen berettigede anmoder herom.
Den  

 sagkyndige kan efter skyldnerens begæring antages inden udløbet af den i 1.  

 pkt. nævnte frist efter § 561, stk. 3. Hvis der efter det, som er oplyst for  

 fogedretten, er tvivl om den sagkyndiges upartiskhed, antages denne  

 ikke.« 10. § 562, stk. 3, affattes således:
» Stk. 3. Rekvirenten eller, hvis en sagkyndig er antaget, den  

 sagkyndige udarbejder en salgsopstilling til brug ved auktionen.  

 Salgsopstillingen skal indeholde oplysninger om salgsvilkårene og om andre  

 forhold vedrørende ejendommen og auktionen, som må antages at være af  

 væsentlig betydning for køber.
Salgsopstillingen skal herunder indeholde de  

 oplysninger, der er nævnt i § 566, stk. 2, og § 569, stk. 1, 1. pkt., samt  

 efter fogedrettens bestemmelse de oplysninger, der er nævnt i § 566, stk. 3,  

 3. pkt.
Skyldneren og de i ejendommen berettigede skal fremkomme med de  

 oplysninger, som er nødvendige til udarbejdelse af salgsopstilling og øvrige  

 auktionsvilkår.
Undladelse heraf medfører, at den pågældende ikke kan få  

 dækket sine omkostninger i anledning af auktionssagen.« 11. § 563 affattes således:
» § 563. Fogedretten kan indkalde skyldneren, rekvirenten  

 eller andre i ejendommen berettigede til et forberedende møde.
De indkaldte  

 kan opfordres til at medbringe sædvanlig dokumentation for de i § 569, stk.  

 1, nævnte oplysninger.
Det skal i så fald anføres, at undladelse heraf eller  

 udeblivelse fra mødet kan medføre, at den pågældende ikke kan få dækket sine  

 omkostninger i anledning af auktionssagen.
Stk. 2. Mødet indkaldes i almindelighed med mindst 14 dages  

 varsel.
Bortfalder mødet, underretter fogedretten så vidt muligt de indkaldte  

 herom.« 12. Efter § 563 indsættes:
» § 563 a.
Rekvirenten skal tilbagekalde sin anmodning, hvis  

 skyldneren inden auktionen betaler alle forfaldne krav, som er sikret ved  

 rekvirentens pant i ejendommen, samt auktionssagens omkostninger.
Stk. 2. Har auktionen været afholdt, og er der begæret ny auktion,  

 skal rekvirenten tilbagekalde sin anmodning, såfremt skyldneren inden den nye  

 auktion betaler de i stk. 1 nævnte omkostninger samt forfaldne beløb og  

 tilkendte omkostninger til alle, som opnåede dækning ved de ved auktionen  

 afgivne bud.
Skal et pantebrev forblive indestående, hvis auktionsbudet  

 antages, kan andre fordringshavere end rekvirenten kun kræve betaling af  

 forfaldne ydelser og omkostninger.« 13. I § 565, stk. 2, udgår », stk. 1 eller 2,».
 14. § 566 affattes således:
 » § 566. Rekvirenten eller, hvis en sagkyndig er antaget, den  

 sagkyndige bekendtgør auktionen een gang i Statstidende med mindst 14 dages  

 varsel.
Stk. 2. Bekendtgørelsen skal betegne auktionen som tvangsauktion  

 og ud over tid og sted for auktionen indeholde oplysninger om alle forhold,  

 der kan antages at have en væsentlig betydning for ejendommens værdi.  

 Bekendtgørelsen skal særligt indeholde oplysninger om ejendommens  

 matrikelnummer, nøjagtige adresse, ejendomsværdi, karakter, areal og  

 anvendelse, herunder så vidt muligt oplysning om størrelsen af det bebyggede  

 areal og dets indretning.
Bekendtgørelsen skal indeholde de i § 564, stk. 3,  

 nævnte oplysninger.
Stk. 3. Rekvirenten eller den sagkyndige bekendtgør endvidere  

 auktionen mindst een gang i et eller flere på auktionsstedet almindeligt  

 læste dagblade og eventuelt tillige på anden hensigtsmæssig måde, der er  

 egnet til at skabe købsinteresse.
Bekendtgørelser i dagblade og andre blade  

 skal i videst muligt omfang optages blandt de almindelige annoncer om  

 ejendomme til salg og skal indeholde de i stk. 2 nævnte oplysninger.
Ved  

 auktioner over ejendomme, der anvendes til privat beboelse, kan fogedretten  

 bestemme, at bekendtgørelsen skal indeholde eksempel på kontantbehov, årlige  

 bruttoudgifter og skatteunderskud beregnet ved en given budsum.« 15. I § 568, stk. 1, 2. pkt., udgår »stk. 1 eller  

 2,».
 16. I § 569 indsættes som stk. 2:
»Stk. 2. Fogedretten påser, at auktionen er bekendtgjort efter § 566,  

 herunder at den i § 566, stk. 3, nævnte bekendtgørelse efter indhold,  

 placering, indrykningssteder og antal indrykninger er egnet til at skabe  

 købsinteresse.
Fogedretten påser endvidere, at den i § 562, stk. 3, nævnte  

 salgsopstilling efter sit indhold er egnet til at skabe købsinteresse.« 17. I § 582 udgår », stk. 1 og 2,».
 18. § 584, stk. 3, affattes således:
» Stk. 3. Fogedrettens afgørelse efter § 561, stk. 2-4, § 562,  

 stk. 1-3, § 563, § 566, stk. 3, 3. pkt., § 569, stk. 1, 4. pkt., § 570, stk.  

 2, 3. pkt., og stk. 3, § 571, stk. 1, § 576, stk. 2, og § 577, stk. 2, kan  

 ikke kæres.« § 2 Stk. 1. Loven træder i kraft den 1. januar 1992.
 Stk. 2. Er anmodning om tvangsauktion indgivet til fogedretten  

 inden lovens ikrafttræden, finder de hidtil gældende regler anvendelse.
Oprindeligt fremsat forslag § 1 I lov om rettens pleje, jf. lovbekendtgørelse nr. 748 af 1. december 1989  

 som ændret senest ved lov nr. 348 (§ 56) og nr. 349 af 6. juni 1991,  

 foretages følgende ændringer:
 1. § 15 affattes således:
 » § 15. Københavns Byret består af en præsident og 36 andre  

 dommere.
 Stk. 2. Retten i Århus består af en præsident og 13 andre dommere.
 Stk. 3. Retten i Odense består af en præsident og 10 andre  

 dommere.
 Stk. 4. Retten i Aalborg består af en præsident og 9 andre  

 dommere.
 Stk. 5. Retten i Roskilde består af en præsident og 7 andre  

 dommere.
Stk. 6. Københavns Byret og retterne i Århus, Odense, Aalborg og  

 Roskilde deles i afdelinger, som hver beklædes af en enkelt dommer.  

 Almindelige regler om forretningernes fordeling mellem afdelingerne  

 fastsættes af rettens præsident med justitsministerens godkendelse.
Sagernes  

 fordeling mellem dommerne bestemmes af præsidenten efter forhandling med  

 rettens medlemmer.« 2. § 16 a, stk. 1, 1. pkt., ophæves.
 3. I § 17 a, stk. 2, § 18, stk. 1, § 22, stk. 1, § 44, stk. 3,  

 § 48 og § 735, stk. 1, ændres »og Aalborg« til: »,  

 Aalborg og Roskilde«.
 4. I § 43, stk. 1, ændres »eller Aalborg« til:  

 », Aalborg eller Roskilde«.
 5. I § 330 a, stk. 1, affattes således:
»Indtægts- og beløbsgrænser, der fastsættes i medfør af § 330, stk.  

 3, reguleres hvert år pr. 1. januar med 2,0 pct. tillagt eller fratrukket  

 tilpasningsprocenten for det pågældende finansår, jf. loven om en  

 satsreguleringsprocent.
De regulerede beløb afrundes opad til det nærmeste  

 hele kronebeløb, der kan deles med 1.000. Reguleringen sker på grundlag af de  

 på reguleringstidspunktet gældende indtægts- og beløbsgrænser før  

 afrunding.« 6. § 561, stk. 1, 3. pkt., ophæves, og i stedet indsættes:
»Indkaldelsen skal indeholde oplysning om formålet med mødet, jf.  

 stk. 3, om adgangen til advokatbeskikkelse og antagelse af en sagkyndig samt  

 opfordring til skyldneren om at medbringe kvitteringer og andre papirer af  

 betydning for gældsforholdene i ejendommen.
Skyldneren indkaldes ved  

 anbefalet brev.
Kendes skyldnerens adresse ikke, bekendtgør fogedretten  

 indkaldelsen i Statstidende.« 7. § 561, stk. 3, affattes således:
» Stk. 3. På mødet vejleder fogedretten skyldneren om  

 virkningerne af anmodningen om tvangsauktion og fastsætter så vidt muligt  

 tidspunktet for et eventuelt forberedende møde og for auktionen.
I særlige  

 tilfælde kan fogedretten på mødet meddele skyldneren en frist på indtil 4  

 uger til at afværge auktionen.
Har behandlingen af anmodningen om  

 tvangsauktion været udsat efter § 560, stk. 2, kan sådan frist dog kun helt  

 undtagelsesvis meddeles.
Er skyldneren eller rekvirenten ikke mødt,  

 underretter fogedretten i fornødent omfang den pågældende om de beslutninger,  

 der er truffet på mødet.« 8. § 561, stk. 6, affattes således:
» Stk. 6. Fogedretten kan når som helst under auktionssagen  

 beskikke en advokat for skyldneren.
Fogedretten bør i almindelighed beskikke  

 en advokat, når skyldneren, rekvirenten eller andre i ejendommen berettigede  

 anmoder herom.
Fogedretten kan træffe bestemmelse om, at udgifterne ved  

 beskikkelsen helt eller delvis endeligt skal afholdes af statskassen, hvis  

 behovet for advokatbistand er begrundet i skyldnerens personlige forhold, og  

 skyldneren opfylder den i § 330, stk. 1, nr. 2, nævnte betingelse.
I andre  

 tilfælde pålægger fogedretten skyldneren eller, hvis auktionen gennemføres,  

 auktionskøberen ud over auktionsbudet at erstatte statskassen udgifterne.  

 Bestemmelsen i § 562, stk. 2, finder i så fald tilsvarende anvendelse.
Om  

 salær og godtgørelse for udlæg til den beskikkede advokat gælder samme regler  

 som i tilfælde, hvor der er meddelt fri proces, jf. kapitel 31.« 9. I § 562, stk. 1, indsættes som 3. og 4. pkt.:
»Fogedretten bør i almindelighed antage en sagkyndig, når  

 skyldneren, rekvirenten eller andre i ejendommen berettigede anmoder herom.  

 Den sagkyndige kan efter skyldnerens begæring antages inden udløbet af den i  

 1. pkt. nævnte frist efter § 561, stk. 3.« 10. § 562, stk. 3, affattes således:
» Stk. 3. Rekvirenten eller, hvis en sagkyndig er antaget, den  

 sagkyndige udarbejder en salgsopstilling til brug ved auktionen.  

 Salgsopstillingen skal indeholde oplysninger om salgsvilkårene og om andre  

 forhold vedrørende ejendommen og auktionen, som må antages at være af  

 væsentlig betydning for køber.
Salgsopstillingen skal herunder indeholde de  

 oplysninger, der er nævnt i § 566, stk. 2, og § 569, stk. 1, 1. pkt., samt  

 efter fogedrettens bestemmelse de oplysninger, der er nævnt i § 566, stk. 3,  

 3. pkt.
Skyldneren og de i ejendommen berettigede skal fremkomme med de  

 oplysninger, som er nødvendige til udarbejdelse af salgsopstilling og øvrige  

 auktionsvilkår.
Undladelse heraf medfører, at den pågældende ikke kan få  

 dækket sine omkostninger i anledning af auktionssagen.« 11. § 563 affattes således:
» § 563. Fogedretten kan indkalde skyldneren, rekvirenten  

 eller andre i ejendommen berettigede til et forberedende møde.
De indkaldte  

 kan opfordres til at medbringe sædvanlig dokumentation for de i § 569, stk.  

 1, nævnte oplysninger.
Det skal i så fald anføres, at undladelse heraf eller  

 udeblivelse fra mødet kan medføre, at den pågældende ikke kan få dækket sine  

 omkostninger i anledning af auktionssagen.
Stk. 2. Mødet indkaldes i almindelighed med mindst 14 dages  

 varsel.
Bortfalder mødet, underretter fogedretten så vidt muligt de indkaldte  

 herom.« 12. Efter § 563 indsættes:
» § 563 a.
Rekvirenten skal tilbagekalde sin anmodning, hvis  

 skyldneren inden auktionen betaler alle forfaldne krav, som er sikret ved  

 rekvirentens pant i ejendommen, samt auktionssagens omkostninger.
Stk. 2. Har auktionen været afholdt, og er der begæret ny auktion,  

 skal rekvirenten tilbagekalde sin anmodning, såfremt skyldneren inden den nye  

 auktion betaler de i stk. 1 nævnte omkostninger samt forfaldne beløb og  

 tilkendte omkostninger til alle, som opnåede dækning ved de ved auktionen  

 afgivne bud.
Skal et pantebrev forblive indestående, hvis auktionsbudet  

 antages, kan andre fordringshavere end rekvirenten kun kræve betaling af  

 forfaldne ydelser og omkostninger.« 13. I § 565, stk. 2, udgår: », stk. 1 eller 2,».
 14. § 566 affattes således:
 » § 566. Rekvirenten eller, hvis en sagkyndig er antaget, den  

 sagkyndige bekendtgør auktionen een gang i Statstidende med mindst 14 dages  

 varsel.
Stk. 2. Bekendtgørelsen skal betegne auktionen som tvangsauktion  

 og ud over tid og sted for auktionen indeholde oplysninger om alle forhold,  

 der kan antages at have en væsentlig betydning for ejendommens værdi.  

 Bekendtgørelsen skal særligt indeholde oplysninger om ejendommens  

 matrikelnummer, nøjagtige adresse, ejendomsværdi, karakter, areal og  

 anvendelse, herunder så vidt muligt oplysning om størrelsen af det bebyggede  

 areal og dets indretning.
Bekendtgørelsen skal indeholde de i § 564, stk. 3,  

 nævnte oplysninger.
Stk. 3. Rekvirenten eller den sagkyndige bekendtgør endvidere  

 auktionen mindst een gang i et eller flere på auktionsstedet almindeligt  

 læste dagblade og eventuelt tillige på anden hensigtsmæssig måde, der er  

 egnet til at skabe købsinteresse.
Bekendtgørelser i dagblade og andre blade  

 skal i videst muligt omfang optages blandt de almindelige annoncer om  

 ejendomme til salg og skal indeholde de i stk. 2 nævnte oplysninger.
Ved  

 auktioner over ejendomme, der anvendes til privat beboelse, kan fogedretten  

 bestemme, at bekendtgørelsen skal indeholde eksempel på kontantbehov, årlige  

 bruttoudgifter og skatteunderskud beregnet ved en given budsum.« 15. I § 568, stk. 1, 2. pkt., udgår: »stk. 1 eller  

 2,».
 16. I § 569 indsættes som stk. 2:
Stk. 2. Fogedretten påser, at auktionen er bekendtgjort efter § 566,  

 herunder at den i § 566, stk. 3, nævnte bekendtgørelse efter indhold,  

 placering, indrykningssteder og antal indrykninger er egnet til at skabe  

 købsinteresse.
Fogedretten påser endvidere, at den i § 562, stk. 3, nævnte  

 salgsopstilling efter sit indhold er egnet til at skabe købsinteresse.« 17. I § 582 udgår: », stk. 1 og 2,».
 18. § 584, stk. 3, affattes således:
» Stk. 3. Fogedrettens afgørelse efter § 561, stk. 2-4, § 562,  

 stk. 1-3, § 563, § 566, stk. 3, 3. pkt., § 569, stk. 1, 4. pkt., § 570, stk.  

 2, 3. pkt., og stk. 3, § 571, stk. 1, § 576, stk. 2, og § 577, stk. 2, kan  

 ikke kæres.« § 2 Stk. 1. Loven træder i kraft den 1. januar 1992.
 Stk. 2. Er anmodning om tvangsauktion indgivet til fogedretten  

 inden lovens ikrafttræden, finder de hidtil gældende regler anvendelse.
Bemærkninger til lovforslaget Almindelige bemærkninger 1. Indledning De foreslåede ændringer af retsplejelovens tvangsauktionsregler har til  

 formål at sikre, at skyldneren har mulighed for at få bistand af en advokat  

 og en sagkyndig under en påbegyndt tvangsauktionssag med henblik på, at disse  

 eventuelt kan tilvejebringe grundlag for at afværge tvangsauktionen.
 Forslaget indebærer endvidere, at det sikres, at salg af en ejendom ved  

 tvangsauktion annonceres på en så hensigtsmæssig måde som muligt, således at  

 annoncerne i højere grad end i dag vil kunne sammenholdes med annoncer  

 vedrørende ejendomme, der sælges i fri handel.
Endelig foreslås reglerne om skyldnerens mulighed for at udskyde en  

 tvangsauktion ændret, så det kun kan ske, hvis skyldneren reelt har mulighed  

 for at afværge tvangsauktionen.
I den forbindelse foreslås betingelserne for,  

 at skyldneren kan opnå en udsættelse af tvangsauktionen ved meddelelse af en  

 såkaldt afværgefrist, skærpet, hvis skyldneren tidligere har fået udsat en  

 tvangsauktion over ejendommen.
Disse forslag vil dermed bidrage til at  

 nedbringe berammelsestiderne i fogedretterne.
Ved udarbejdelsen af forslagene er der i øvrigt lagt vægt på, at der  

 skabes et grundlag for at behandle en begæring om tvangsauktion på den i  

 hvert enkelt tilfælde mest hensigtsmæssige måde.
Reglerne er derfor udformet  

 således, at fogedretten bl.a. på grundlag af den lokale erfaring og en  

 konkret vurdering af omkostningsbyrden kan søge at nå frem til den rigtigste  

 løsning i den enkelte sag.
 Der er således samlet tale om et afbalanceret lovforslag, der dels har til  

 formål at hjælpe tvangsauktionstruede boligejere inden for de rammer,  

 retssystemet giver mulighed for, og dels at afskaffe adgangen til unødigt at  

 forhale sager, hvor tvangsauktion ikke kan undgås.
 Endvidere foreslås indført en præsidentordning ved retten i Roskilde (§ 1,  

 nr. 1-4).
 Endelig foreslås en ændret regulering af indtægts- og beløbsgrænserne for  

 meddelelse af fri proces (§ 1, nr. 5).
Forslagene om annoncering, beskikkelse af advokat og antagelse af  

 sagkyndig er udarbejdet på baggrund af de forslag, der er indeholdt i  

 betænkning nr. 1173/1989 om annoncering m.v. af tvangsauktioner over fast  

 ejendom.
Betænkningen er afgivet i maj 1989 af en arbejdsgruppe, som blev  

 nedsat af Justitsministeriet på baggrund af en tilkendegivelse fra  

 Folketingets Retsudvalg i en tillægsbetænkning af 14. maj 1987 over  

 lovforslag L 136 om ændring af konkursloven, lov om aktieselskaber og  

 anpartsselskaber (kuratorsalærer m.v.). Folketingets Retsudvalg gav heri  

 udtryk for, at problemerne vedrørende annoncering af tvangsauktioner og  

 retternes adgang til og muligheder for at betjene sig af sagkyndig bistand i  

 forbindelse med opstilling af salgsvilkår m.v. vedrørende tvangsauktioner  

 snarest burde overvejes.
 Forslagene om ændring af reglerne om meddelelse af afværgefrist og  

 betingelserne for at kunne afværge en tvangsauktion er udarbejdet på baggrund  

 af nogle af de forslag, der er indeholdt i betænkning nr. 1201/1990 om  

 modernisering og forenkling af tvangsfuldbyrdelsen, som er afgivet af  

 Retsplejerådet i juni 1990. I denne betænkning har rådet i øvrigt tiltrådt  

 arbejdsgruppens forslag, der er indarbejdet i det lovudkast, som findes i  

 betænkningen.
 I det følgende omtales hovedpunkterne i lovforslaget samt andre forslag,  

 som er indeholdt i betænkning nr. 1201. I øvrigt henvises til bemærkningerne  

 til de enkelte bestemmelser.
2. Beskikkelse af advokat for skyldneren Det fremgår af en undersøgelse, der er omtalt i betænkning nr. 1173/1989  

 om annoncering m.v. af tvangsauktioner over fast ejendom, at den bestående  

 adgang til at beskikke advokat for skyldneren under en tvangsauktionssag  

 bliver anvendt i meget begrænset omfang.
 Med henblik på at sikre, at advokatbeskikkelse anvendes i videre omfang,  

 foreslås det i betænkningen, at reglerne herom ændres, således at en advokat  

 foruden på fogedrettens eget initiativ i almindelighed bør beskikkes, når  

 skyldneren, rekvirenten eller andre i ejendommen berettigede anmoder derom.  

 Advokatens opgave vil navnlig være at undersøge mulighederne for at  

 tilvejebringe en ordning med kreditorerne, således at skyldneren enten kan  

 bevare boligen eller få den solgt i fri handel.
 For at sikre, at skyldneren får mulighed for at overveje spørgsmålet om  

 advokatbeskikkelse, foreslås det, at der allerede i indkaldelsen til det  

 første møde i auktionssagen (vejledningsmødet) skal gives skyldneren en  

 orientering om bl.a. muligheden for advokatbistand.
 Fogedrettens afgørelse om advokatbeskikkelse bør dog fortsat træffes på  

 grundlag af en vurdering af omstændighederne i den konkrete sag.
Advokatbeskikkelse vil således navnlig kunne ske, hvis skyldneren selv  

 anmoder herom og i den forbindelse anfører en rimelig realistisk udsigt til,  

 at auktionen kan afværges gennem et frivilligt salg eller en kreditorordning  

 (omprioritering m.v.). Advokatbeskikkelse vil endvidere kunne foretages i  

 tilfælde, hvor skyldneren har store sociale problemer eller i øvrigt store  

 vanskeligheder med at varetage egne anliggender, f.eks. på grund af sygdom  

 eller alder.
Er skyldneren ikke mødt til vejledningsmødet, vil  

 advokatbeskikkelse kunne komme på tale, hvis det efter oplysninger fra  

 tingbogen m.v. er klart for fogedretten, at der er en friværdi i ejendommen.
Har skyldneren inden auktionsbegæringens indgivelse gennem længere tid  

 forsøgt at undgå en truende tvangsauktion og i den forbindelse erfaret, at  

 det ikke er muligt at få en ordning med kreditorerne, vil det normalt ikke  

 tjene noget formål at beskikke en advokat for skyldneren i tilfælde, hvor  

 ejendommen i øvrigt ikke ved salg i fri handel vil kunne opnå en pris, der  

 dækker samtlige hæftelser i ejendommen.
Også i andre tilfælde vil det være  

 klart for fogedretten, at en advokat ikke vil kunne hjælpe skyldneren under  

 tvangsauktionssagen, og fogedretten bør derfor i sådanne tilfælde uanset en  

 eventuel anmodning herom undlade at beskikke en advokat.
Justitsministeriet kan tilslutte sig betænkningens forslag, således at der  

 i højere grad end i dag beskikkes en advokat som bistand for skyldneren under  

 en tvangsauktionssag.
Dette skal navnlig gælde i tilfælde, hvor det må  

 forekomme realistisk at søge en gældsordning med kreditorerne gennemført, som  

 muliggør, at skyldneren kan bevare boligen eller kan få ejendommen solgt i  

 fri handel.
 Om forslaget henvises til § 1, nr. 8.
3. Antagelse af særlig sagkyndig Efter den gældende bestemmelse i retsplejelovens § 562, stk. 1, kan  

 fogedretten antage en sagkyndig til at foretage en vurdering af ejendommens  

 salgsværdi på tvangsauktion og til gennem annoncering efter fogedrettens  

 bestemmelse at fremskaffe interesserede købere med henblik på ejendommens  

 salg, så vidt muligt i fri handel.
 Denne adgang for fogedretten til at antage en ejendomsmægler eller  

 -formidler er ligeledes ifølge den undersøgelse, der er foretaget af  

 arbejdsgruppen, blevet anvendt i et beskedent omfang - dog i lidt flere  

 tilfælde end beskikkelse af advokater.
Den særlig sagkyndige vil navnlig kunne varetage opgaven med at formidle  

 et salg i fri handel.
Det gælder naturligvis i de tilfælde, hvor det viser  

 sig muligt ved en effektiv indsats at sælge ejendommen i fri handel til en  

 pris, der giver dækning til alle kreditorer.
Men det gælder også i de  

 tilfælde, hvor salg i fri handel bliver muliggjort efter forhandling med de  

 yderligtstående panthavere.
Arbejdsgruppen foreslår derfor den gældende bestemmelse om antagelse af  

 sagkyndig ændret, således at fogedretten foruden på eget initiativ i  

 almindelighed bør antage en sagkyndig, når skyldneren, rekvirenten eller  

 andre i ejendommen berettigede anmoder derom.
Arbejdsgruppen forudsætter  

 imidlertid, at fogedretten - som efter den hidtidige praksis og i  

 overensstemmelse med forslaget om advokatbeskikkelse - vil kunne nægte at  

 antage sagkyndig særlig i tilfælde, hvor det på forhånd må anses for  

 udsigtsløst at forsøge at tilvejebringe en varig ordning, der kan afværge  

 tvangsauktionen.
Justitsministeriet er enig i, at antagelse af sagkyndig skal kunne ske  

 også på initiativ af skyldneren eller andre i ejendommen berettigede, således  

 at fogedretten normalt bør imødekomme en sådan anmodning, medmindre antagelse  

 af en sagkyndig efter de indvundne erfaringer og en vurdering af  

 omstændighederne i den konkrete sag må anses for formålsløs.
I så fald bør  

 auktionssagen ikke belastes med unødvendige udgifter til en sagkyndig, og en  

 anmodning om antagelse af en sagkyndig bør derfor i disse tilfælde ikke  

 imødekommes.
 Da den sagkyndige skal kunne varetage disse opgaver på en for skyldneren  

 og samtlige rettighedshavere tilfredsstillende måde, er det i øvrigt en  

 forudsætning, at den sagkyndige ikke f.eks. på grund af sin virksomheds  

 finansieringsforhold er særligt tilknyttet en eller flere af de personer  

 m.v., der berøres af tvangsauktionssagen, således at der af den grund kan  

 skabes tvivl om den sagkyndiges upartiskhed.
 Der henvises til § 1, nr. 9.
 4. Annoncering m.v.
 Efter den gældende bestemmelse i retsplejelovens § 566 om annoncering af  

 tvangsauktioner skal fogedretten ud over at bekendtgøre auktionen een gang i  

 Statstidende også foretage bekendtgørelse i et på auktionsstedet almindeligt  

 læst blad og eventuelt tillige på anden hensigtsmæssig måde.
Efter arbejdsgruppens opfattelse giver de gældende regler i almindelighed  

 mulighed for at foretage en hensigtsmæssig annoncering.
Arbejdsgruppen  

 foreslår imidlertid, at reglernes tilsigtede anvendelse præciseres, og giver  

 i den forbindelse udtryk for, at det i mange tilfælde vil være  

 formålstjenligt at udvide annonceringen.
 På den baggrund foreslås det, at den gældende bestemmelse ændres, således  

 at der ud over bekendtgørelsen i Statstidende skal ske bekendtgørelse mindst  

 een gang i et på auktionsstedet almindelig læst dagblad og eventuelt tillige  

 på anden hensigtsmæssig måde, der er egnet til at skabe købsinteresse.
 Bekendtgørelse i et eller flere dagblade bør således i almindelighed ske 2  

 gange, men således at fogedretten efter et konkret skøn kan beslutte f.eks.,  

 at een annonce er tilstrækkelig, eller at der skal indrykkes mere end 2  

 annoncer.
Arbejdsgruppen peger i den forbindelse på, at annonceringen bør ske i et  

 mere almindeligt læst dagblad og f.eks. ikke alene i en lokalavis, hvis  

 læserkreds ikke er så stor.
Desuden bør annoncerne så vidt muligt placeres i  

 tilknytning til andre annoncer vedrørende salg af fast ejendom i fri handel.
 Arbejdsgruppen foreslår endvidere, at salgsopstilling og annoncer  

 udarbejdes af rekvirenten eller, hvis en særlig sagkyndig er antaget, af den  

 sagkyndige, som bl.a. på baggrund af en besigtigelse af ejendommen vil have  

 gode forudsætninger for at beskrive ejendommen på en fyldestgørende måde, der  

 er egnet til at vække købsinteresse.
Ved udfærdigelsen af salgsopstilling anvendes i dag en blanket udarbejdet  

 i et samarbejde mellem Advokatrådet og Dansk Ejendomsmæglerforening.
Denne  

 blanket er efter arbejdsgruppens opfattelse hensigtsmæssigt opbygget som  

 grundlag for budgivning på en tvangsauktion.
For at give eventuelle  

 interesserede købere, der ikke har erfaring med køb på tvangsauktion, en  

 bedre mulighed for at kunne danne sig et overblik over boligøkonomien ved en  

 given budsum, foreslår arbejdsgruppen dog, at det i det enkelte tilfælde bør  

 overvejes at supplere den hidtil anvendte blanket ved tvangsauktion over  

 ejendomme, der anvendes til privat beboelse, med nøgletal om kontantbehov,  

 årlige bruttoudgifter og skatteunderskud beregnet ved en given budsum.
 Efter forslaget kan fogedretten således bestemme, at sådanne nøgletal skal  

 beregnes såvel til brug for salgsopstillingen som til brug for annonceringen.  

 Sådanne nøgletal vil gøre det væsentligt nemmere for eventuelle interesserede  

 købere at sammenholde de økonomiske oplysninger i en  

 tvangsauktionssalgsopstilling eller -annonce med tilsvarende  

 oplysningsmateriale vedrørende ejendomme, der sælges i fri handel.
 Ved tvangsauktion over ejendomme, der anvendes til erhverv, vil det  

 normalt ikke være muligt i simpel form at beregne nøgletal, der kan tjene til  

 sammenligning, ligesom en række særegne forhold vil kunne gøre sig gældende.  

 I disse tilfælde finder arbejdsgruppen det derfor rimeligt at henvise den  

 eventuelle køber til selv straks at antage fornøden sagkyndig bistand.
 Da den foreslåede udvidelse af de oplysninger, der gives i salgsopstilling  

 og annoncer, vil medføre visse meromkostninger i en auktionssag, bør det dog  

 i alle tilfælde vurderes, om det er rimeligt at belaste auktionssagen og i  

 sidste instans skyldneren hermed.
 Ligeledes bør det også i forbindelse med annonceringen ud fra samme  

 synspunkt overvejes, hvilket omfang annonceringen bør have - såvel med hensyn  

 til den enkelte annonces størrelse som med hensyn til antal.
 Justitsministeriet kan tiltræde arbejdsgruppens forslag, således at det  

 sikres, at salgsopstillingen og annonceringen bliver udformet og foretaget på  

 den mest hensigtsmæssige måde på grundlag af en vurdering af forholdene i den  

 enkelte sag.
 Der henvises herom til § 1, nr. 10, 14 og 16.
 5. Ventelistesystemet m.v.
Er der indgivet flere anmodninger om tvangsauktion over samme faste  

 ejendom, behandles de i den rækkefølge, de er modtaget.
Det betyder, at en  

 senere indgivet anmodning om tvangsauktion først vil danne grundlag for en  

 tvangsauktionsbehandling, hvis den tidligere indgivne anmodning falder bort,  

 f.eks. fordi skyldneren har indfriet det krav, der dannede grundlag for denne  

 tvangsauktionsanmodning.
 Dette såkaldte ventelistesystem foreslås opretholdt, men de  

 misbrugsmuligheder, der efter gældende ret har været forbundet med denne  

 ordning, foreslås af Retsplejerådet i betænkning nr. 1201/1990 om  

 modernisering og forenkling af tvangsfuldbyrdelsen begrænset betydeligt  

 gennem forslag til ændring af betingelserne for at kunne afværge en  

 tvangsauktion.
 Efter gældende ret kan skyldneren forlange auktionsbegæringen  

 tilbagekaldt, hvis skyldneren betaler de påløbne omkostninger og det krav,  

 som dannede grundlag for tvangsauktionsanmodningen.
Det indebærer, at skyldneren i visse tilfælde ved betaling af et  

 forholdsvist beskedent beløb sammenlignet med de samlede restancer i  

 ejendommen kan få en tvangsauktionsanmodning tilbagekaldt.
Da der typisk i et  

 sådant tilfælde vil være indgivet flere tvangsauktionsanmodninger, vil  

 skyldneren således alene opnå en udsættelse af en i øvrigt uundgåelig  

 tvangsauktion.
Udsættelse af en tvangsauktion, der ikke tjener andet formål end at  

 forlænge kreditperioden og dermed forøge restancerne, bør så vidt muligt  

 undgås, fordi kontantkravet ved en tvangsauktion over ejendommen derved vil  

 stige og således påvirke den pris, der kan opnås på en tvangsauktion, i  

 nedadgående retning.
Det er ikke kun til skade for kreditorerne, men også for  

 skyldneren, som efter tvangsauktionen hæfter personligt for de krav, der ikke  

 er blevet dækket.
På denne baggrund foreslår Retsplejerådet, at skyldneren for at kunne  

 afværge en tvangsauktion ikke blot skal betale rekvirentens omkostninger og  

 det krav, der danner grundlag for tvangsauktionsanmodningen, men tillige  

 samtlige de forfaldne krav, som den pågældende kreditor har sikkerhed for i  

 ejendommen.
Betales disse krav, vil den pågældende kreditor herefter ikke  

 have noget tvangsauktionsgrundlag og vil derfor ikke længere kunne optræde  

 som rekvirent.
Samtidig opnås der en større sikkerhed for, at en skyldner,  

 som således afværger en truende tvangsauktion, også reelt har mulighed for at  

 bevare boligen.
Rådet foreslår dernæst, at reglerne om, at fogedretten kan give skyldneren  

 en frist til at afværge tvangsauktionen, præciseres med henblik på at sikre,  

 at afværgefrist meddeles på grundlag af en konkret vurdering i den enkelte  

 sag.
Det foreslås endvidere, at afværgefrist kun helt undtagelsesvis kan  

 meddeles i de tilfælde, hvor skyldneren umiddelbart forinden har afværget en  

 tvangsauktion ved at betale een kreditor, men ikke været i stand til i den  

 forbindelse at afvikle de øvrige restancer i ejendommen.
I sådanne tilfælde  

 vil det normalt ikke tjene noget formål at give skyldneren yderligere frist,  

 og en unødvendig udsættelse af tvangsauktionen bør derfor af hensyn til alle  

 parter undgås.
 Justitsministeriet kan tilslutte sig de foreslåede ændringer, som vil  

 betyde, at tvangsauktioner, der reelt ikke kan afværges, vil blive gennemført  

 hurtigere og uden unødige omkostninger og udsættelser, således at den gæld,  

 som skyldneren hæfter for efter tvangsauktionen, bliver mindst mulig.
 Om forslagene henvises til § 1, nr. 7 og 12.
6. Andre overvejelser Inden for tvangsauktionsområdet indeholder betænkningen om modernisering  

 og forenkling af tvangsfuldbyrdelsen desuden forslag om, at udlæg for krav,  

 der er sikret ved pant i fast ejendom, erstattes med et påkrav, og at  

 fogedretten i tvangsauktionssager kan antage en advokat som medhjælper til at  

 bistå fogedretten ved auktionssagens behandling.
 Der henvises til betænkning nr. 1201, side 43-45 (kap. 3), 50-56 og 70-81  

 (lovudkastets § 1, nr. 14-18, 20, 22-24, 26-28, 30, 32-33, og § 2, nr. 1).
Forslaget om at erstatte pantebrevsudlæg i fast ejendom med et påkrav vil  

 betyde, at kreditor uden fogedrettens mellemkomst kan skaffe sig et  

 tvangsauktionsgrundlag.
Det indebærer, at der herefter ikke længere vil  

 skulle afholdes et møde i fogedretten med henblik på at foretage udlæg i  

 ejendommen.
Den pågældende kreditor vil derimod allerede på grundlag af et  

 sådant påkrav kunne iværksætte en tvangsauktionsbehandling.
 Forslaget om, at fogedretten skal kunne antage en medhjælper i  

 tvangsauktionssager, vil betyde, at medhjælperen overtager de opgaver, som i  

 dag påhviler den advokat, der har indgivet tvangsauktionsanmodningen.  

 Derudover skal medhjælperen være ansvarlig for indkaldelse og bekendtgørelse  

 af auktionen og for salgsopstillingens indhold og således på disse områder  

 aflaste fogedretten.
 Disse forslag er i nogle høringsudtalelser over betænkningen blevet mødt  

 med kritik.
Advokatrådet har således udtalt sig imod forslaget om at erstatte  

 pantebrevsudlæg med et påkrav, bl.a. under henvisning til, at en sådan  

 ordning vil betyde, at kreditorer, der ikke er i stand til selv at forestå  

 tvangsinddrivelsen, selv vil skulle afholde eventuelle ekstra omkostninger  

 forbundet med tvangsinddrivelsen.
Advokatrådet peger endvidere på, at  

 forslaget vil indebære, at man herefter ikke allerede i forbindelse med  

 foretagelse af pantebrevsudlægget vil få lejlighed til at undersøge  

 eventuelle konkrete afværgemuligheder.
Derudover vil de foreslåede ændringer  

 efter Advokatrådets opfattelse kunne påvirke den udenretlige  

 inkassovirksomhed i en uhensigtsmæssig retning som følge af, at disse opgaver  

 herefter må forventes at ville blive overgivet til andre end advokater.
Forslaget om indførelse af en medhjælperordning vil ifølge Politiets og  

 Domstolenes Tjenestemandsforening og HK/Dommerkontorerne ikke medføre de  

 forudsatte besparelser og forenklinger, bl.a. fordi det vil være nødvendigt  

 at kontrollere, at medhjælperen har udført opgaverne korrekt.
Desuden peges  

 der på, at fogedretten ved anvendelse af meget få ressourcer effektivt vil  

 være i stand til at varetage de opgaver, der foreslås overført til  

 medhjælperen, hvis der indføres mere moderne teknik i fogedretterne.
Justitsministeriet kan i den forbindelse oplyse, at fogedretterne inden  

 for de næste par år forventes at blive udstyret med et edb-system.
Efter de  

 hidtidige erfaringer må det antages, at en medhjælperordning ikke vil  

 indebære særlige arbejdslettelser i forhold til et sådant system.
Realkreditrådet kan ligeledes ikke støtte forslaget om, at fogedretten  

 skal kunne antage en medhjælper.
Realkreditrådet har herved henvist til, at  

 den gældende ordning, hvor rekvirentens advokat varetager en række opgaver i  

 forbindelse med tvangsauktionssagen, efter Realkreditrådets opfattelse  

 fungerer tilfredsstillende.
 Justitsministeriet har navnlig på denne baggrund fundet det rigtigst, at  

 disse forslag ikke søges gennemført i denne forbindelse, men indgår i en  

 samlet vurdering af tvangsinddrivelsesreglerne og domstolenes opgaver også på  

 dette område.
7. Økonomiske og administrative konsekvenser Forslaget vedrørende advokatbeskikkelse for skyldneren tilsigter en  

 udvidelse af anvendelsen af den bestående adgang til at beskikke en advokat  

 for skyldneren.
Skønnet over de økonomiske konsekvenser er imidlertid  

 forbundet med betydelig usikkerhed, bl.a. fordi antallet af tvangsauktioner  

 er svingende, og fordi det arbejde, som advokaten vil skulle udføre, varierer  

 fra sag til sag.
Med disse forbehold skønner Justitsministeriet, at forslaget vil medføre  

 en stigning i udgifterne til advokatbeskikkelse i størrelsesordenen 2-3 mio.  

 kr. årligt.
Beløbet forventes at kunne afholdes inden for de eksisterende  

 bevillinger.
De foreslåede ændringer af reglerne om skyldnerens adgang til at afværge  

 tvangsauktionen, efter tvangsauktionsbehandling er påbegyndt, må antages at  

 ville føre til, at en uundgåelig tvangsauktion vil kunne gennemføres på en  

 mere effektiv og hensigtsmæssig måde end i dag.
Forslaget vil således kunne  

 bidrage til at nedbringe berammelsestiderne i fogedretternes  

 tvangsauktionsafdelinger.
 Indførelsen af en præsidentordning ved retten i Roskilde indebærer  

 oprettelse af en stilling som retspræsident i lønramme 39 mod nedlæggelse af  

 en stilling som administrende dommer i lønramme 38.
 Det ændrede grundlag for reguleringen af indtægts- og beløbsgrænser for  

 meddelelse af fri proces skønnes ikke at have nævneværdige økonomiske  

 konsekvenser.
 Lovforslaget skønnes i øvrigt ikke at have økonomiske eller administrative  

 konsekvenser af betydning for det offentlige.
 8. Hørte myndigheder m.v.
 Betænkning nr. 1173/1989 om annoncering m.v. af tvangsauktioner over fast  

 ejendom har været sendt til høring hos præsidenterne for Østre og Vestre  

 Landsret, Københavns Byret og retterne i Århus, Odense og Aalborg, Den Danske  

 Dommerforening, Dommerfuldmægtigforeningen, Advokatrådet, Boligministeriet,  

 Realkreditrådet, Dansk Ejendomsmæglerforening, Foreningen af Danske  

 Ejendomsformidlere, Den Danske Bankforening og Danmarks Sparekasseforening.
 Retsplejerådets betænkning nr. 1201/1990 om modernisering og forenkling af  

 tvangsfuldbyrdelsen har været sendt til høring hos præsidenterne for Østre og  

 Vestre Landsret, Københavns Byret og retterne i Århus, Odense og Aalborg, Den  

 Danske Dommerforening, Dommerfuldmægtigforeningen, Foreningen af Politimestre  

 i Danmark, rigspolitichefen, politidirektøren i København,  

 Politifuldmægtigforeningen, Politiets og Domstolenes Tjenestemandsforening,  

 HK-landsklubben (Dommerkontorerne), Landsklubben HK (Politiet),  

 Vagtmesterforeningen, Foreningen af Stævningsmænd, Advokatrådet, Finansrådet,  

 Industrirådet, Landbrugsrådet, Håndværksrådet, Realkreditrådet,  

 Butikshandelens Fællesråd, Dansk Organisation af Detailhandelskæder,  

 Entreprenørforeningen, Det Danske Handelskammer, Dansk Ejendomsmæglerforening  

 og Foreningen af Danske Ejendomsformidlere.
Bemærkninger til lovforslagets enkelte bestemmelser I bilaget til lovforslaget er de foreslåede bestemmelser sammenholdt med  

 de gældende regler.
Til § 1 Til nr. 1 I forbindelse med ændringen af retsplejelovens bestemmelser om dommeres  

 habilitet ved lov nr. 403 af 13. juni 1990 var det i bemærkningerne til  

 lovforslaget anført, at der til varetagelse af det forventede øgede antal  

 sættedommerhverv skulle ansættes 5 dommere ved de største byretsembeder.
 Disse stillinger er nu besat og deres placering fastlagt med 2 dommere ved  

 retten i Roskilde, 1 dommer ved retten i Odense, 1 dommer ved retten i Århus  

 og 1 dommer ved retten i Aalborg.
Retten i Roskilde består således af 8 dommere, som var det antal, der i  

 sin tid fandtes ved retten i Aalborg, da der ved lov nr. 225 af 7. juni 1972  

 indførtes præsidentordning ved denne ret.
Sagsantallet for retten i Roskilde  

 er i øvrigt af samme størrelsesorden som sagstallet i Aalborg.
Det foreslås  

 derfor, at der indføres præsidentordning ved retten i Roskilde.
En sådan  

 ordning vil bl.a. indebære, at en række administrative funktioner vedrørende  

 sagernes fordeling, disciplinærbeføjelser m.v., der hidtil har været  

 varetaget af rettens enkelte dommere, den administrerende dommer eller  

 præsidenten for Østre Landsret, nu henlægges til præsidenten for retten i  

 Roskilde.
Til nr. 2, 3 og 4 Der er alene tale om konsekvensændringer, jf. nr. 1.
Til nr. 5 Efter den gældende bestemmelse i retsplejelovens § 330 a, stk. 1,  

 reguleres indtægts- og beløbsgrænserne for meddelelse af fri proces på  

 grundlag af reguleringspristallet.
Bestemmelserne om beregning af reguleringspristallet blev ophævet ved lov  

 nr. 438 af 13. juni 1990. Det foreslås, at indtægts- og beløbsgrænserne  

 vedrørende fri proces for fremtiden reguleres med 2,0 pct. nedsat eller  

 forhøjet med den såkaldte tilpasningsprocent, jf. lov nr. 385 af 13. juni  

 1990 om en satsreguleringsprocent.
Dette svarer til de ændrede  

 reguleringsbestemmelser, der i øvrigt er fastsat efter lov nr. 386 af 13.  

 juni 1990 om ændring af forskellige lovbestemmelser om regulering af  

 overførsler m.v. Ændringen indebærer, at indtægts- og beløbsgrænserne  

 reguleres i takt med årslønsudviklingen (ekskl. sociale bidrag) for  

 LO-arbejdere.
Til nr. 6 Det foreslås, at skyldneren allerede i indkaldelsen til det første møde i  

 fogedretten i anledning af tvangsauktionssagen (vejledningsmødet) meddeles  

 oplysning om muligheden for advokatbeskikkelse og antagelse af sagkyndig.  

 Dermed sikres det, at skyldneren på så tidligt et tidspunkt som muligt får  

 oplysning om disse muligheder og således får tid til at overveje spørgsmålet  

 inden mødet i fogedretten.
 Ved skyldneren forstås som hidtil såvel ejeren af ejendommen som  

 skyldneren ifølge pantegældsaftalen.
 Det findes i øvrigt hensigtsmæssigt, at fogedretten i almindelighed  

 vedlægger indkaldelserne en kortfattet vejledning om tvangsauktion over fast  

 ejendom med oplysninger som ved skriftlig vejledning efter § 561, stk. 5.
 Vejledningsmødet skal efter den gældende bestemmelse afholdes, hvis  

 ejendommen benyttes til beboelse for skyldneren eller dennes familie, eller  

 hvis fogedretten i øvrigt finder, at der er behov for et møde.
Der er således efter gældende ret også mulighed for at afholde  

 vejledningsmøde ved tvangsauktion over erhvervsejendomme.
Denne mulighed er  

 dog kun sjældent blevet anvendt.
Det skyldes, at der efter den gældende  

 bestemmelse i § 563, stk. 1, altid skal indkaldes til et forberedende møde,  

 når der er indgivet anmodning om tvangsauktion over en forretnings-,  

 industri-, landbrugs- eller udlejningsejendom.
Indkaldelse skal ske med  

 mindst 14 dages varsel, og reglen indebærer således, at skyldneren i sådanne  

 tvangsauktionssager ganske automatisk får en frist til at afværge  

 tvangsauktionen.
Bestemmelsen i § 563, stk. 1, foreslås imidlertid ændret, således at  

 fogedretten i alle tilfælde kun skal indkalde til forberedende møde, når der  

 skønnes at være behov herfor.
Der henvises til bemærkningerne til nr. 11.
 Som følge af denne ændring vil fogedretten herefter skulle foretage en  

 nøjere vurdering af, om der ved anmodning om tvangsauktion over  

 erhvervsejendomme bør indkaldes til et vejledningsmøde f.eks. med henblik på  

 at meddele en afværgefrist.
Det foreslås endvidere præciseret, at indkaldelse til vejledningsmøde skal  

 ske ved anbefalet brev, eller - hvis skyldnerens adresse er ukendt - ved  

 bekendtgørelse i Statstidende.
Denne fremgangsmåde er i overensstemmelse med  

 den praksis, der følges af fogedretterne i dag.
 Om forslaget henvises til betænkning nr. 1173, side 82, 101 og 105  

 (bemærkningerne til lovudkastets § 1, nr. 1) og betænkning nr. 1201, side 51  

 og 73 (bemærkningerne til lovudkastets § 1, nr. 17).
Til nr. 7 Efter den gældende bestemmelse i § 561, stk. 3, 2. pkt., kan fogedretten  

 fastsætte en frist for skyldneren på indtil 4 uger til selv at søge  

 ejendommen solgt eller på anden måde få afværget auktionen, hvis skyldneren  

 anmoder derom.
I praksis meddeles der normalt altid afværgefrist, hvis  

 skyldneren fremsætter ønske derom.
Afværgefristen har imidlertid i mange tilfælde ikke tjent andet formål end  

 at udsætte tvangsauktionen.
Det foreslås derfor præciseret, at afværgefrist  

 kun bør meddeles i særlige tilfælde.
Det indebærer, at fogedretten i hvert  

 enkelt tilfælde skal foretage en vurdering af, om skyldneren har en reel  

 mulighed for at afværge tvangsauktionen.
Perioden fra fogedrettens modtagelse  

 af en tvangsauktionsanmodning til afholdelsen af tvangsauktionen vil dermed i  

 de tilfælde, hvor en tvangsauktion må anses for uundgåelig, ikke blive  

 unødigt forlænget.
Dermed begrænses stigningerne i restancerne under  

 tvangsauktionsbehandlingen.
Dette vil ikke kun være en fordel for  

 kreditorerne, men også for skyldneren, fordi den personlige gæld, som denne  

 kommer til at hæfte for efter tvangsauktionen, bliver mindst mulig.
Det foreslås endvidere, at afværgefrist kun helt undtagelsesvis kan  

 meddeles, hvis behandlingen af anmodningen har været udsat efter § 560, stk.  

 2, og således er påbegyndt umiddelbart efter, at skyldneren har afværget en  

 tidligere indgivet tvangsauktionsanmodning.
Med dette forslag sikres det, at  

 skyldneren ikke kan misbruge tvangsauktionssystemet til igennem længere tid  

 at skaffe sig en urimelig kredit.
 Er der meddelt en afværgefrist på indtil 4 uger, kan denne frist som  

 hidtil forlænges, når særlige omstændigheder taler derfor, jf. § 561, stk. 4.
 Der henvises til de almindelige bemærkninger pkt. 5 og betænkning nr.  

 1201, side 51 og 73-76 (nr. 17). Se endvidere betænkning nr. 1173, side 95-97  

 (pkt. 4.2.).
Til nr. 8 Ved den ændrede sproglige affattelse af bestemmelsen angives det, at der  

 vil kunne ske advokatbeskikkelse i et videre omfang end hidtil.  

 Advokatbeskikkelse bør således ikke alene forbeholdes tilfælde, hvor  

 skyldneren har store problemer med at varetage egne anliggender, eller  

 tilfælde, hvor skyldneren ikke møder på vejledningsmødet eller på anden måde  

 giver sig til kende, og det efter tingbogen og øvrige oplysninger står  

 fogedretten klart, at der er en friværdi i ejendommen.
Advokatbeskikkelse bør  

 navnlig - tillige med spørgsmålet om antagelse af en sagkyndig - overvejes i  

 tilfælde, hvor det må forekomme realistisk at søge gennemført en  

 gældsordning, der muliggør, at skyldneren kan beholde ejendommen.
 Den beskikkede advokats opgave er først og fremmest at hjælpe skyldneren  

 til at kunne bevare boligen, forudsat det er i overensstemmelse med  

 skyldnerens ønske.
 Advokaten må ved løsningen af denne opgave indledningsvis skabe et  

 overblik over ejendommens belåningsforhold og restancer samt over skyldnerens  

 økonomiske forhold i øvrigt.
På baggrund af disse oplysninger må advokaten vurdere, om ejendommens  

 prioriteringsforhold kan forbedres, forhandle med panthaverne om restancerne  

 og opstille et budget over skyldnerens mulighed for at kunne bevare  

 ejendommen.
Om muligt kan dette give anledning til at stille forslag om en  

 akkord eller henstandsordning over for panthaverne, enten som en generel  

 ordning eller som individuelle aftaler med de enkelte panthavere, hvor der  

 tages hensyn til disses tabsrisiko ved en tvangsauktion.
Såfremt skyldneren har væsentlig gæld ud over pantegælden, kan advokaten  

 efter omstændighederne vejlede skyldneren om konkurslovens regler om  

 gældssanering.
Udgifterne til advokatbistand til gennemførelse af en eventuel  

 gældssanering af usikret gæld eller gennemførelse af en frivillig  

 kreditorordning vedrørende gæld, som ikke er sikret ved pant i ejendommen, er  

 imidlertid ikke omfattet af bestemmelsen og vil således ikke kunne dækkes af  

 statskassen eller som auktionsomkostning efter stk. 6, 3. og 4. pkt., jf.  

 nedenfor.
 Viser det sig, at det ikke er muligt for skyldneren at beholde ejendommen,  

 er det advokatens opgave at søge ejendommen solgt bedst muligt ved frivilligt  

 salg.
Da ejendommen normalt er overbehæftet, vil det være en forudsætning for  

 ejendommens salg i fri handel, at der træffes en ordning med panthaverne.
Den  

 pantegæld, som ikke overtages af en køber, skal kvitteres og aflyses, og  

 dette kræver forhandling med de panthavere, som ikke har udsigt til at opnå  

 dækning ved en tvangsauktion.
Advokatens opgaver som led i bestræbelserne på  

 at tilvejebringe kreditorordninger med sådanne panthavere vil bl.a. omfatte  

 muligheden for at fremskaffe midler fra skyldnerens bank til dækning af  

 restancer og lignende og undersøgelse af, om der kan stilles anden sikkerhed  

 over for panthaver, eksempelvis i form af kaution.
Endvidere vil advokatens  

 arbejde omfatte de nødvendige efterfølgende ekspeditioner med  

 rykningspåtegninger, aflysning og lignende.
 I de tilfælde, hvor ejendommen søges solgt ved frivilligt salg,  

 forudsættes salgsbestræbelserne gennemført i et nært samarbejde mellem den  

 beskikkede advokat og ejendomsformidleren for at få realiseret det salg, som  

 viser sig muligt som følge af ejendomsformidlerens indsats, og som ofte vil  

 nødvendiggøre yderligere forhandlinger med panthaverne.
Bestemmelsen i stk. 6, 2. pkt., indebærer, at skyldneren i  

 almindelighed vil kunne få advokatbistand, hvis han selv ønsker det.
Skønner  

 fogedretten, at advokatbistand er udsigtsløs med henblik på at afværge  

 auktionen eller i øvrigt uden værdi for skyldneren, kan fogedretten nægte at  

 beskikke advokat.
På baggrund af de bestræbelser, som bl.a. realkreditinstitutterne har  

 udfoldet for at være skyldnerne behjælpelige med at undgå tvangsauktioner, er  

 det fundet hensigtsmæssigt også at give rekvirenten og andre berettigede  

 adgang til at fremsætte anmodning om advokatbeskikkelse.
En panthaver vil dog  

 normalt kun være interesseret i, at skyldneren får advokatbistand, hvis  

 skyldneren selv har vist seriøs interesse i at klare sine økonomiske  

 forpligtelser og bevare ejendommen.
 Bestemmelserne i stk. 6, 3. og 4. pkt., indebærer, at statskassen  

 afholder udgifterne til den beskikkede advokat, hvis skyldneren opfylder de  

 økonomiske betingelser for at kunne få fri proces, jf. retsplejelovens § 330,  

 stk. 1, nr. 2, og hvis hensynet til skyldnerens personlige forhold, f.eks.  

 sygdom og alderdomssvækkelse taler derfor, svarende til den hidtidige praksis  

 efter § 561, stk. 6. I andre tilfælde må udgiften ved advokatbeskikkelsen  

 afholdes af skyldneren selv, hvis auktionen afværges, eller af  

 auktionskøberen som en auktionsomkostning ud over auktionsbudet, jf. § 582.
 Bestemmelsen i stk. 6, 5. pkt., indebærer, at der kan kræves  

 sikkerhedsstillelse på samme måde som ved antagelse af en sagkyndig.
 Henvisningen i stk. 6, 6. pkt., til retsplejelovens kapitel 31  

 gælder alene reglerne i § 336 c om fastsættelse m.v. af salær og godtgørelse  

 for udlæg til den beskikkede advokat.
 Der henvises til de almindelige bemærkninger pkt. 2 og betænkning nr.  

 1173, side 78-88 (pkt. 2.), 101-102 og 105-108 (nr. 2).
Til nr. 9 Den foreslåede tilføjelse til § 562, stk. 1, indeholder en præcisering af  

 bestemmelsens tilsigtede anvendelsesområde.
Det må således antages, at  

 fogedretterne også efter gældende ret i almindelighed vil antage en  

 sagkyndig, når ejeren, rekvirenten eller andre i ejendommen berettigede  

 anmoder herom.
Fremsættes ingen anmodning, vil fogedretterne derimod som  

 oftest være tilbageholdende med at træffe bestemmelse om, at der skal antages  

 en sagkyndig.
 Den foreslåede bestemmelse tilsigter, at ejeren og rettighedshavere i  

 videre omfang bør tage stilling til spørgsmålet.
 Forslaget skal ses i sammenhæng med forslaget under nr. 6, der tilsigter,  

 at skyldneren allerede forinden vejledningsmødet får oplysning om muligheden  

 for antagelse af sagkyndig og derved opfordres til eventuelt at fremsætte  

 ønske herom.
Ofte har skyldneren imidlertid forinden auktionsbegæringens indgivelse  

 gennem længere tid via en ejendomsmægler eller -handler søgt at sælge  

 ejendommen i fri handel, men uden held, fordi ejendommen har vist sig  

 overbehæftet, og i den forbindelse erfaret, at det ikke har været muligt for  

 ejendomsformidleren at etablere en kreditorordning.
Det må som hidtil også i  

 øvrigt antages, at det i nogle tilfælde vil være formålsløst at antage en  

 sagkyndig eller beskikke en advokat med henblik på at søge auktionen  

 afværget, og at det således er nødvendigt gennem en auktion at få slettet de  

 mest yderligtstående prioriteter, for at ejendommen kan sælges i fri handel.  

 Fogedretten bør derfor i sådanne tilfælde uanset en eventuel anmodning herom  

 undlade at antage en sagkyndig, idet der herved alene påføres kreditorerne og  

 dernæst skyldneren en merudgift.
Antages en sagkyndig, skal denne som hidtil forberede ejendommens salg, så  

 vidt muligt i fri handel.
Den sagkyndige skal herunder med henblik på salg i  

 fri handel undersøge mulighederne for en gældsordning med kreditorerne i det  

 omfang, ejendommen måtte vise sig overbehæftet.
Viser der sig under dette  

 arbejde mulighed for at etablere en gældsordning med kreditorerne, således at  

 skyldneren kan beholde ejendommen, bør dette forsøges, navnlig hvis  

 ejendommen tjener til bolig for skyldneren.
Den sagkyndiges arbejde med en  

 eventuel gældsordning vil svare til det arbejde, en beskikket advokat  

 formodes at udføre, jf. bemærkningerne til nr. 8. Er der tillige beskikket en  

 advokat for skyldneren, forudsættes den sagkyndiges arbejde derfor udført i  

 et samarbejde med denne, således at arbejdsindsatsen koordineres, og således  

 at den sagkyndiges indsats normalt koncentreres om salgsarbejdet.
 Det foreslås endvidere udtrykkeligt præciseret, at den sagkyndige efter  

 skyldnerens begæring kan antages inden afværgefristens udløb.
Da den sagkyndiges opgave består i at søge at finde frem til en løsning,  

 der er tilfredsstillende for alle de personer m.v., der berøres af  

 tvangsauktionssagen, er det en forudsætning, at den sagkyndige ikke f.eks. på  

 grund af sin virksomheds finansieringsforhold står i et særligt  

 tilhørsforhold til f.eks. en af rettighedshaverne, således at der af den  

 grund kan opstå tvivl om den sagkyndiges upartiskhed.
En af fogedretten  

 antaget sagkyndig bør i givet fald gøre fogedretten opmærksom på, at  

 vedkommende ikke kan virke som sagkyndig i den pågældende sag.
 Der henvises til de almindelige bemærkninger pkt. 3 og betænkning nr.  

 1173, side 78-88 (pkt. 2.), 102 og 108-110 (nr. 3).
Til nr. 10 Den foreslåede bestemmelse angiver som udgangspunkt de oplysninger, en  

 salgsopstilling også efter gældende ret skal indeholde.
Herudover foreslås  

 indført adgang for fogedretten til at bestemme, at der i salgsopstillingen  

 vedrørende auktioner over ejendomme, der anvendes til privat beboelse, skal  

 medtages eksempel på kontantbehov, årlige bruttoudgifter og skatteunderskud  

 beregnet ved en given budsum, jf. henvisningen til § 566, stk. 3, 3. pkt.
Der  

 henvises herom til bemærkningerne til nr. 14.
De relevante oplysninger kan indhentes fra skyldneren og de i ejendommen  

 berettigede.
Fogedretten kan fastsætte frist for meddelelse af oplysninger.  

 Undladelse af at fremkomme med de ønskede oplysninger kan medføre, at den  

 pågældende ikke kan få dækket sine omkostninger i anledning af auktionssagen.
 Yderligere præcisering af salgsopstillingens indhold vil i øvrigt som  

 hidtil kunne ske gennem de af justitsministeren i medfør af § 570, stk. 1,  

 udfærdigede tvangsaukionsvilkår, jf. pkt. 2 i de gældende vilkår.
 Der henvises til de almindelige bemærkninger pkt. 4 og betænkning nr. 1173  

 side 88-94 ( pkt. 3.), 102 og 110 (nr. 4).
Til nr. 11, 13, 15 og 17 Efter den gældende bestemmelse i § 563 skal fogedretten ved anmodning om  

 auktion over en forretnings-, industri-, landbrugs- eller udlejningsejendom  

 altid indkalde skyldneren og rettighedshaverne til et forberedende møde.
Ved  

 anmodning om auktion over andre ejendomme afholdes et sådant møde kun, når  

 fogedretten skønner behov herfor.
 Det foreslås, at det i alle tilfælde overlades til fogedretten at skønne  

 over, om der er behov for et forberedende møde.
 Finder fogedretten ikke, at der er behov for at indkalde til et  

 forberedende møde, bør retten imidlertid være opmærksom på, om skyldneren bør  

 indkaldes til et vejledningsmøde efter § 561, stk. 1. Der henvises til  

 bemærkningerne til nr. 6 og til betænkning nr. 1173, side 102-103 og 110-111  

 (nr. 5).
 Ændringerne af nr. 13, 15 og 17 er alene konsekvensændringer som følge af  

 en ændret affattelse af § 563.
Til nr. 12 Forslaget til § 563 a fastlægger, under hvilke omstændigheder skyldneren  

 kan afværge ejendommens bortsalg på tvangsauktion.
Stk. 1 vedrører skyldnerens mulighed for at afværge auktionen i  

 perioden, indtil ejendommen opråbes på første auktion.
Efter gældende ret kan  

 skyldneren forlange auktionsbegæringen tilbagekaldt og dermed afværge  

 auktionen, hvis skyldneren betaler auktionens omkostninger og den fordring,  

 som danner grundlag for tvangsauktionsbegæringen.
Derimod kræves det ikke, at  

 skyldneren betaler eventuelle andre forfaldne krav, som den pågældende  

 kreditor også har sikkerhed for i ejendommen, hvis disse krav ikke danner  

 grundlag for tvangsauktionsanmodningen.
Ønsker denne kreditor at få tvangsinddrevet sine øvrige krav mod  

 skyldneren, som er sikret ved pant i ejendommen, vil den pågældende kreditor  

 efter gældende ret være henvist til at starte en ny tvangsauktionssag  

 vedrørende den samme ejendom og skyldner.
Skyldneren vil i sådanne tilfælde  

 ved at afværge tvangsauktionen således blot have opnået udsættelse med det  

 endelige bortsalg af ejendommen.
 Denne retstilstand foreslås ændret, således at skyldneren for at kunne  

 afværge en tvangsauktion skal betale ikke blot det krav, der danner grundlag  

 for tvangsauktionsanmodningen, men samtlige de forfaldne krav, som den  

 pågældende kreditor (rekvirenten) har pantesikkerhed for i ejendommen, dvs.  

 f.eks. også de krav, der er forfaldet under auktionssagens behandling.
Efter forslaget vil rekvirenten som hidtil have krav på dækning af de  

 omkostninger ved auktionssagen, som han hæfter for, herunder retsafgift,  

 annonceudgifter, honorar til en særlig sagkyndig samt udgifter til  

 rekvirentens egen og en for skyldner beskikket advokat.
I de tilfælde, hvor  

 skyldneren afværger tvangsauktionen så sent, at det ikke er muligt at nå at  

 aflyse tvangsauktionsmødet over for dem, som har modtaget særskilt  

 indkaldelse, vil rekvirenten således også som hidtil være berettiget til at  

 afkræve skyldneren omkostninger til bedre prioriterede panthavere som  

 betingelse for auktionens tilbagekaldelse, jf. retsplejelovens § 565, stk. 1.
Forslaget til § 563 a, stk. 2, regulerer retsstillingen i  

 tidsrummet mellem opråb på første auktion og opråb på en eventuel ny auktion.  

 I disse tilfælde foreslås det, at skyldneren skal kunne afværge auktionen ved  

 at betale auktionssagens omkostninger samt forfaldne beløb og tilkendte  

 omkostninger til alle, som opnåede dækning på første auktion.
Ud over at løse  

 usikkerheden om betingelserne for at afværge en auktion, når ny auktion  

 begæres, rummer forslaget den fordel, at kreditorerne tvinges til allerede på  

 første auktion at byde det, de reelt mener, ejendommen bør kunne indbringe,  

 medmindre de vil udsætte sig for, at auktionen afværges, uden at de samtidig  

 opnår betaling af restancer og omkostninger.
 Efter forslaget kræves der hverken samtykke fra panthavere eller  

 højstbydende til auktionens tilbagekaldelse.
Skal ny auktion afholdes, og tilbagekalder rekvirenten af første auktion  

 sin begæring, bortfalder auktionen.
Tilbagekalder rekvirenten sin begæring  

 uden at sikre sig, at de i forslaget til § 563 a, stk. 2, opstillede  

 betingelser er opfyldt, kan rekvirenten ifalde erstatningsansvar over for de  

 øvrige kreditorer i ejendommen i det omfang, dispositionen påfører disse et  

 tab.
 Når det foreslås at lade betaling af restancer og omkostninger til dem,  

 som opnåede dækning på første auktion, være eneste betingelse for at afværge  

 auktionen, når ny auktion begæres, skyldes det, at ny auktion i langt de  

 fleste tilfælde begæres af skyldneren netop med det formål at afværge  

 auktionen.
I § 563 a, stk. 2, sidste pkt., er det foreslået, at andre  

 fordringshavere end rekvirenten - når et pantebrev skal forblive indestående,  

 hvis auktionsbudet antages - alene skal kunne kræve betaling af forfaldne  

 ydelser og omkostninger.
Bestemmelsen tager kun sigte på betingelserne for  

 tilbagekaldelse af auktionsbegæring og berører således ikke i øvrigt et  

 lovligt krav om indfrielse af gælden på grund af misligholdelse.
 Endelig bemærkes, at det følger af formålet med den foreslåede § 563  

 a, at der ikke kan kræves hammerslag, hvis rekvirenten skal tilbagekalde  

 sin tvangsauktionsbegæring efter denne bestemmelse.
 Der henvises til de almindelige bemærkninger pkt. 5 og betænkning nr.  

 1201, side 37-39 (pkt. 8.4.), 53 og 78-79 (nr. 19) samt 79-80 (nr. 29). Se  

 endvidere betænkning nr. 1173, side 95-97 (pkt. 4.2.).
Til nr. 14 Fogedretten bekendtgør efter den gældende bestemmelse auktionen såvel i  

 Statstidende som i et på auktionsstedet almindeligt læst blad og eventuelt  

 tillige på anden hensigtsmæssig måde.
Annonceringen i dagspressen m.v. skal efter motiverne til den gældende  

 bestemmelse være oplysende og »kundevenlig«.
Fogedretten bør  

 derimod afholde sig fra egentlig lovprisende annoncering.
 Med henblik på såvel at aflaste fogedretterne som at gøre annonceringen  

 mere informativ foreslås det, at det overlades til rekvirenten eller, hvis en  

 sagkyndig er antaget, den sagkyndige at bekendtgøre auktionen (stk.  

 1). Rekvirenten eller den sagkyndige vil gennem besigtigelse af  

 ejendommen have dannet sig et direkte indtryk og kan derfor med større  

 sikkerhed udforme en beskrivelse af ejendommen.
Efter stk. 3, 1. pkt., skal auktionen bekendtgøres mindst een gang  

 i et eller flere på auktionsstedet almindeligt læste dagblade og eventuelt på  

 anden hensigtsmæssig måde, der er egnet til at skabe købsinteresse.
Ved  

 tvangsauktion over een-familieboliger vil det normalt ikke give anledning til  

 problemer at vælge et eller flere relevante dagblade, hvorimod annoncering af  

 erhvervsejendomme og lignende bør gøres til genstand for nærmere overvejelse.  

 I alle tilfælde indebærer forslaget, at en auktion ikke alene må annonceres i  

 f.eks. en lokalavis, hvor den måske ikke bliver bemærket.
 Efter forslaget er det endvidere et krav, at tvangsauktionsannoncen  

 indrykkes i det pågældende dagblad under bladets rubrik for boligannoncer,  

 eller, hvis der ikke er en særskilt rubrik, i tilknytning til de øvrige  

 boligannoncer i dagbladet (stk. 3, 2. pkt.).
Som en væsentlig nydannelse foreslås det, at der gives fogedretten adgang  

 til at bestemme, at annoncer ved auktioner over ejendomme, der anvendes til  

 privat beboelse, skal indeholde eksempel på kontantbehov, årlige  

 bruttoudgifter og skatteunderskud beregnet ved en given budsum (stk. 3, 3.  

 pkt.). Salgsopstillingen foreslås samtidig suppleret med disse  

 oplysninger, jf nr. 10. Sådanne nøgletal vil kunne medvirke til at styrke  

 købsinteressen hos den ikke professionelle auktionskøber.
Den interesserede  

 køber vil herigennem ved sammenligning med annoncer på ejendomme, der udbydes  

 til salg i fri handel, have bedre mulighed for at skønne over, om han eller  

 hun økonomisk har mulighed for at gå videre med sin købsinteresse.
Disse  

 fordele bør imidlertid afvejes over for de meromkostninger, som vil være  

 forbundet med en sådan annoncering, og bestemmelsen er derfor gjort  

 fakultativ, således at retten ud fra et konkret skøn bl.a. på baggrund af  

 lokal erfaring og en vurdering af omkostningsbyrden bestemmer, om der i en  

 konkret sag bør stilles krav om beregning og angivelse af sådanne nøgletal.
 Der henvises til de almindelige bemærkninger pkt. 4 og betænkning nr.  

 1173, side 71-78 (pkt. 1.), 103 og 111-112 (nr. 7).
Til nr. 16 Som konsekvens af, at det foreslås overladt til rekvirenten eller en  

 antaget sagkyndig at bekendtgøre auktionen, samt arbejdsgruppens forslag med  

 henblik på forøgelse af annonceringens effekt, jf. nr. 14, foreslås indsat et  

 nyt stk. 2 i § 569, hvorefter det udtrykkeligt påhviler fogedretten at påse,  

 at bekendtgørelsen efter indhold, placering, indrykningssteder og antal  

 indrykninger er egnet til at skabe købsinteresse.
Det foreslås endvidere, at  

 fogedretten skal påse, om salgsopstillingen er egnet til at skabe  

 købsinteresse.
Der tænkes herved på, om den anvendte blanket er behørigt  

 udfyldt, eksempelvis med hensyn til ejendommens beskrivelse.
Ved auktion over  

 ejendomme, der anvendes til privat beboelse, skal fogedretten påse, at der er  

 beregnet nøgletal i tilfælde, hvor fogedretten har truffet bestemmelse herom  

 efter § 562, stk. 3, og § 566, stk. 3 (lovforslagets nr. 10 og 14).
 Det findes af væsentlig betydning, at fogedretten så vel på eget initiativ  

 som efter begæring forinden auktionens afholdelse tager stilling til de her  

 nævnte spørgsmål og således, at fogedrettens afgørelse herom er endelig, jf.  

 nr. 18.
Finder fogedretten, at bekendtgørelserne eller salgsopstillingen ikke har  

 været egnet til at skabe købsinteresse, må auktionen udsættes, jf. § 571, og  

 rekvirenten foreløbigt bære omkostningerne herved.
Rekvirenten eller den  

 sagkyndige vil derfor i tvivlstilfælde hermed være opfordret til på forhånd  

 at indhente en tilkendegivelse fra fogedretten, der i den anledning kan rejse  

 spørgsmålet på et forberedende møde eller på anden måde.
Fremmes auktionen, vil rekvirenten alene kunne gøres ansvarlig for det  

 faktiske indhold af bekendtgørelserne i Statstidende og i dagspressen m.v.,  

 herunder f.eks. for overtrædelse af normerne for god markedsføring og  

 indholdet af salgsopstillingen.
Spørgsmålet, om bekendtgørelserne eller  

 salgsopstillingen har været egnet til at skabe købsinteresse, er derimod  

 endeligt afgjort af fogedretten.
 Der henvises til betænkning nr. 1173, side 92, 103-104 og 112-113 (nr. 9).
Til nr. 18 Som følge af den ændrede affattelse af § 563 foreslås henvisningen til  

 denne bestemmelse ændret.
Det foreslås endvidere, at fogedrettens afgørelse  

 om, at der i salgsopstillingen og annoncen skal medtages visse nøgletal (§  

 562, stk. 3, og § 566, stk. 3, 3. pkt.), ikke kan indbringes for højere ret.  

 Der henvises til bemærkningerne til nr. 11, 14 og 16.
Til § 2 Det foreslås, at de nye regler skal træde i kraft den 1. januar 1992.
 Er anmodningen om tvangsauktion indgivet før lovens ikrafttræden, skal de  

 hidtil gældende regler dog anvendes.
 Den første regulering af indtægts- og beløbsgrænserne for fri proces i  

 medfør af retsplejelovens § 330 a, stk. 1, som affattet ved § 1, nr.  

 5, sker den 1. januar 1992. Denne regulering foretages på grundlag af de  

 gældende grænser efter afrunding.
Bilag I dette bilag er (med mindre skrift) indsat den gældende formulering af de bestemmelser, der ændres ved lovforslaget.
 1. § 15 affattes således:
 » § 15. Københavns Byret består af en præsident og 36 andre  

 dommere.
 Stk. 2. Retten i Århus består af en præsident og 13 andre dommere.
 Stk. 3. Retten i Odense består af en præsident og 10 andre  

 dommere.
 Stk. 4. Retten i Aalborg består af en præsident og 9 andre  

 dommere.
 Stk. 5. Retten i Roskilde består af en præsident og 7 andre  

 dommere.
Stk. 6. Københavns Byret og retterne i Århus, Odense, Aalborg og  

 Roskilde deles i afdelinger, som hver beklædes af en enkelt dommer.  

 Almindelige regler om forretningernes fordeling mellem afdelingerne  

 fastsættes af rettens præsident med justitsministerens godkendelse.
Sagernes  

 fordeling mellem dommerne bestemmes af præsidenten efter forhandling med  

 rettens medlemmer.« § 15. Københavns Byret består af en præsident og 36 andre dommere.
 Stk. 2. Retten i Århus består af en præsident og 13 andre dommere.
 Stk. 3. Retten i Odense består af en præsident og 10 andre  

 dommere.
 Stk. 4. Retten i Aalborg består af en præsident og 9 andre  

 dommere.
Stk. 5. Københavns Byret og retterne i Århus, Odense, og Aalborg  

 deles i afdelinger, som hver beklædes af en enkelt dommer.
Almindelige regler  

 om forretningernes fordeling mellem afdelingerne fastsættes af rettens  

 præsident med justitsministerens billigelse.
Sagernes fordeling mellem  

 dommerne bestemmes af præsidenten efter forhandling med rettens medlemmer.
 2. § 16 a, stk. 1, 1. pkt., ophæves.
§ 16 a.
Retten i Roskilde består af 6 dommere.
Retten i Randers  

 består af 4 dommere.
Retten på Frederiksberg samt retterne i Lyngby,  

 Ballerup, Esbjerg, Horsens og Herning består af 3 dommere.
Retterne i  

 Tåstrup, Hørsholm, Svendborg og Skanderborg består af 2 dommere.
 3. I § 17 a, stk. 2, § 18, stk. 1, § 22, stk. 1, § 44, stk. 3,  

 § 48 og § 735, stk. 1, ændres »og Aalborg« til: »,  

 Aalborg og Roskilde«.
§ 17 a. - - - Stk. 2. Ved byretterne og ved sø- og handelsretten i København kan  

 der meddeles andre personer bemyndigelse til at udføre foged-, skifte-,  

 notarial- og tinglysningsforretninger samt faderskabssager, såfremt der ikke  

 skal træffes afgørelse i tvistigheder.
Personer, der er bemyndiget til at  

 udføre fogedforretninger, kan dog efter dommerens nærmere bestemmelse træffe  

 afgørelser efter § 490, § 494, stk. 2 og 3, og § 525. For så vidt angår sø-  

 og handelsretten i København, Københavns byret og retterne i Århus, Odense og  

 Aalborg, meddeles bemyndigelse af rettens præsident.
For så vidt angår de i §  

 16 a, stk. 1, nævnte retter, meddeles bemyndigelsen af den administrerende  

 dommer.
Ved de øvrige retter meddeles bemyndigelsen af dommeren.
§ 18. Antages domsforhandlingen i en straffesag, der behandles af  

 byretten, at ville blive af længere varighed, kan landsrettens præsident  

 efter indstilling fra dommeren bestemme, at forhandlingen skal overværes af  

 en suppleant for denne.
For så vidt angår Københavns byret og retterne i  

 Århus, Odense og Aalborg, træffes bestemmelsen af rettens præsident.  

 Suppleanten deltager ikke i rettens rådslagninger og afstemninger, men kan  

 efter dommerens bestemmelse overvære disse.
Suppleanten indtræder i stedet  

 for dommeren, såfremt denne bliver forhindret i at beklæde retten ved sagens  

 behandling og pådømmelse.
Stk. 2. - - - § 22. Justitsministeren fastsætter og bekendtgør tiden for de  

 ordentlige retsmøder til domssagers behandling ved byretterne, bortset fra  

 Københavns byret og retterne i Århus, Odense og Aalborg.
Stk. 2. - - - § 44. - - - Stk. 2. - - - Stk. 3. Landsrettens præsident kan i påtrængende tilfælde, samt  

 når den faste dommers forfald skønnes at ville blive kortvarigt, meddele  

 bemyndigelse til midlertidigt at forestå embedet som dommer ved byret.
Dette  

 gælder dog ikke i Københavns byret og retterne i Århus, Odense og Aalborg.  

 Meddelelse om bemyndigelse efter 1. pkt. skal straks gives til  

 justitsministeren.
Stk. 4. - - - § 48. Gør en dommer sig skyldig i forsømmelse eller skødesløshed i  

 embedsførelsen, der dog ikke er af en sådan beskaffenhed, at den efter  

 lovgivningen medfører straf, eller udviser han i øvrigt utilbørligt eller  

 usømmeligt forhold, gives der ham i stilhed en advardel.
Advarslen meddeles i  

 de kollegiale retter af rettens præsident og i øvrigt af vedkommende  

 landsrets præsident.
For så vidt angår præsidenterne for landsretterne,  

 Københavns byret og retterne i Århus, Odense og Aalborg samt præsidenten og  

 vicepræsidenterne for sø- og handelsretten, meddeles advarslen af højesterets  

 præsident.
Om afgørelsen skal der gives meddelelse til justitsministeriet  

 samt til den, der måtte have klaget over forholdet.
 § 735. Forsvareren beskikkes ved højesteret, landsret, sø- og  

 handelsretten, Københavns byret og retterne i Århus, Odense og Aalborg af  

 vedlommende rets præsident, ved undersøgelsesret og byret af dommeren.  

 Sagerne bør så vidt muligt fordeles mellem de antagne forsvarere efter  

 omgang; ønsker sigtede en bestemt person beskikket og oplyser, at denne er  

 villig, bør han i reglen beskikkes uden hensyn til den regelmæssige omgang,  

 forudsat at ingen lovlig hindring er for hånden.
Stk. 2. - - - Stk. 3. - - - 4. i § 43, stk. 1, ændres »eller Aalborg« til:  

 », Aalborg eller Roskilde«.
 § 43. Til højesteretsdommer kan i reglen kun beskikkes en mand,  

 der i 3 år har været landsdommer, præsident i byretten i Århus, Odense eller  

 Aalborg, præsident eller vicepræsident i sø- og handelsretten, rigsadvokat,  

 højesteretssagfører, departementschef i centraladministrationen eller  

 beskikket lærer i lovkyndighed ved universitetet.
Stk. 2. - - - Stk. 3. - - - Stk. 4. - - - Stk. 5. - - - 5. I § 330 a, stk. 1, affattes således:
»Indtægts- og beløbsgrænser, der fastsættes i medfør af § 330, stk.  

 3, reguleres hvert år pr. 1. januar med 2,0 pct. tillagt eller fratrukket  

 tilpasningsprocenten for det pågældende finansår, jf. loven om en  

 satsreguleringsprocent.
De regulerede beløb afrundes opad til det nærmeste  

 hele kronebeløb, der kan deles med 1.000. Reguleringen sker på grundlag af de  

 på reguleringstidspunktet gældende indtægts- og beløbsgrænser før  

 afrunding.« § 330 a.
Indtægts- og beløbsgrænser, der fastsættes i medfør af §  

 330, stk. 3, reguleres hvert år pr. 1. januar på grundlag af  

 reguleringspristallet for juli i det foregående år.
Beløbene reguleres med  

 samme procent som den, hvormed reguleringspristallet er ændret i forhold til  

 pristallet for januar 1988. Den nævnte procentvise regulering beregnes med  

 een decimal.
De efter procentreguleringen fremkomne beløb afrundes opad til  

 nærmeste med 1.000 delelige kronebeløb.
Stk. 2. - - - 6. § 561, stk. 1, 3. pkt., ophæves, og i stedet indsættes:
»Indkaldelsen skal indeholde oplysning om formålet med mødet, jf.  

 stk. 3, om adgangen til advokatbeskikkelse og antagelse af en sagkyndig samt  

 opfordring til skyldneren om at medbringe kvitteringer og andre papirer af  

 betydning for gældsforholdene i ejendommen.
Skyldneren indkaldes ved  

 anbefalet brev.
Kendes skyldnerens adresse ikke, bekendtgør fogedretten  

 indkaldelsen i Statstidende.« 7. § 561, stk. 3, affattes således:
»Stk. 3. På mødet vejleder fogedretten skyldneren om  

 virkningerne af anmodningen om tvangsauktion og fastsætter så vidt muligt  

 tidspunktet for et eventuelt forberedende møde og for auktionen.
I særlige  

 tilfælde kan fogedretten på mødet meddele skyldneren en frist på indtil 4  

 uger til at afværge auktionen.
Har behandlingen af anmodningen om  

 tvangsauktion været udsat efter § 560, stk. 2, kan sådan frist dog kun helt  

 undtagelsesvis meddeles.
Er skyldneren eller rekvirenten ikke mødt,  

 underretter fogedretten i fornødent omfang den pågældende om de beslutninger,  

 der er truffet på mødet.« 8. § 561, stk. 6, affattes således:
»Stk. 6. Fogedretten kan når som helst under auktionssagen  

 beskikke en advokat for skyldneren.
Fogedretten bør i almindelighed beskikke  

 en advokat, når skyldneren, rekvirenten eller andre i ejendommen berettigede  

 anmoder herom.
Fogedretten kan træffe bestemmelse om, at udgifterne ved  

 beskikkelsen helt eller delvis endeligt skal afholdes af statskassen, hvis  

 behovet for advokatbistand er begrundet i skyldnerens personlige forhold, og  

 skyldneren opfylder den i § 330, stk. 1, nr. 2, nævnte betingelse.
I andre  

 tilfælde pålægger fogedretten skyldneren eller, hvis auktionen gennemføres,  

 auktionskøberen ud over auktionsbudet at erstatte statskassen udgifterne.  

 Bestemmelsen i § 562, stk. 2, finder i så fald tilsvarende anvendelse.
Om  

 salær og godtgørelse for udlæg til den beskikkede advokat gælder samme regler  

 som i tilfælde, hvor der er meddelt fri proces, jf. kapitel 31.« § 561. Når fogedretten har modtaget anmodning om tvangsauktion,  

 indkalder den skyldneren til møde, såfremt ejendommen benyttes til beboelse  

 for denne eller hans familie, eller hvis fogedretten i øvrigt finder, at der  

 er behov for et møde.
Dette afholdes så vidt muligt inden 7 dage efter  

 anmodningens modtagelse.
Indkaldelsen skal indeholde oplysning om formålet  

 med mødet, jfr. stk. 3, og opfordring til skyldneren om at medbringe  

 kvitteringer og andre papirer af betydning for gældsforholdene på ejendommen.
Stk. 2. - - - Stk. 3. På mødet vejleder fogedretten skyldneren om virkningerne  

 af anmodningen om tvangsauktion og fastsætter så vidt muligt tidspunktet for  

 et eventuelt forberedende møde og for auktionen.
På skyldnerens anmodning kan  

 fogedretten fastsætte en frist for skyldneren på indtil 4 uger til selv at  

 søge ejendommen solgt eller på anden måde få afværget auktionen.
Er  

 skyldneren eller rekvirenten ikke mødt, underretter fogedretten i fornødent  

 omfang den pågældende om de beslutninger, der er truffet på mødet.
Stk. 4. - - - Stk. 5. - - - Stk. 6. Fogedretten kan når som helst under auktionssagen beskikke  

 en advokat for skyldneren, hvis der er et særligt behov for advokatbistand,  

 og skyldneren opfylder den i § 330, stk. 1, nr. 2, nævnte betingelse.
Om  

 salær og godtgørelse for udlæg til den beskikkede advokat gælder samme regler  

 som i tilfælde, hvor der er meddelt fri proces, jf. kapitel 31.
 9. I § 562, stk. 1, indsættes som 3. og 4. pkt.:
»Fogedretten bør i almindelighed antage en sagkyndig, når  

 skyldneren, rekvirenten eller andre i ejendommen berettigede anmoder herom.  

 Den sagkyndige kan efter skyldnerens begæring antages inden udløbet af den i  

 1. pkt. nævnte frist efter § 561, stk. 3.« 10. § 562, stk. 3, affattes således:
»Stk. 3. Rekvirenten eller, hvis en sagkyndig er antaget, den  

 sagkyndige udarbejder en salgsopstilling til brug ved auktionen.  

 Salgsopstillingen skal indeholde oplysninger om salgsvilkårene og om andre  

 forhold vedrørende ejendommen og auktionen, som må antages at være af  

 væsentlig betydning for køber.
Salgsopstillingen skal herunder indeholde de  

 oplysninger, der er nævnt i § 566, stk. 2, og § 569, stk. 1, 1. pkt., samt  

 efter fogedrettens bestemmelse de oplysninger, der er nævnt i § 566, stk. 3,  

 3. pkt.
Skyldneren og de i ejendommen berettigede skal fremkomme med de  

 oplysninger, som er nødvendige til udarbejdelse af salgsopstilling og øvrige  

 auktionsvilkår.
Undladelse heraf medfører, at den pågældende ikke kan få  

 dækket sine omkostninger i anledning af auktionssagen.« § 562. Når en eventuel frist efter § 561, stk. 3, er udløbet, kan  

 fogedretten antage en sagkyndig person til inden for en frist på indtil 4  

 uger at foretage en vurdering af ejendommens salgsværdi på tvangsauktion og  

 til gennem annoncering efter fogedrettens bestemmelse at fremskaffe  

 liebhavere med henblik på ejendommens salg, så vidt muligt i fri handel.  

 Fogedretten kan forlænge fristen, når særlige omstændigheder taler herfor.
Stk. 2. - - - Stk. 3. Den sagkyndige eller, hvis en sådan ikke er antaget,  

 rekvirenten udarbejder en salgsopstilling til brug ved auktionen.
Skyldneren  

 og de i ejendommen berettigede skal fremkomme med de oplysninger, som er  

 nødvendige til udarbejdelse af salgsopstilling og auktionsvilkår, jfr. § 569.
Stk. 4. - - - 11. § 563 affattes således:
»§ 563. Fogedretten kan indkalde skyldneren, rekvirenten  

 eller andre i ejendommen berettigede til et forberedende møde.
De indkaldte  

 kan opfordres til at medbringe sædvanlig dokumentation for de i § 569, stk.  

 1, nævnte oplysninger.
Det skal i så fald anføres, at undladelse heraf eller  

 udeblivelse fra mødet kan medføre, at den pågældende ikke kan få dækket sine  

 omkostninger i anledning af auktionssagen.
Stk. 2. Mødet indkaldes i almindelighed med mindst 14 dages  

 varsel.
Bortfalder mødet, underretter fogedretten så vidt muligt de indkaldte  

 herom.« § 563. Ved anmodning om auktion over en forretnings-, industri-,  

 landbrugs- eller udlejningsejendom indkalder fogedretten med mindst 14 dages  

 varsel de i § 564, stk. 1, nævnte personer til et forberedende møde.
De  

 indkaldte skal medbringe sædvanlig dokumentation for de i § 569 nævnte  

 oplysninger.
Undladelse heraf eller udeblivelse fra mødet medfører, at den  

 pågældende ikke kan få dækket sine omkostninger i anledning af auktionssagen.
Stk. 2. Ved anmodning om auktion over andre end de i stk. 1 nævnte  

 ejendomme bestemmer fogedretten, om skyldneren, rekvirenten eller andre i  

 ejendommen berettigede skal indkaldes til møde i fogedretten.
De indkaldte  

 kan opfordres til at medbringe sædvanlig dokumentation for de i § 569 nævnte  

 oplysninger.
Det skal i så fald anføres, at undladelse heraf eller  

 udeblivelse fra mødet kan medføre, at den pågældende ikke kan få dækket sine  

 omkostninger i anledning af auktionssagen.
 Stk. 3. Bortfalder det i stk. 1 eller 2 nævnte møde, underretter  

 fogedretten så vidt muligt de indkaldte herom.
 12. Efter § 563 indsættes:
» § 563 a.
Rekvirenten skal tilbagekalde sin anmodning, hvis  

 skyldneren inden auktionen betaler alle forfaldne krav, som er sikret ved  

 rekvirentens pant i ejendommen, samt auktionssagens omkostninger.
Stk. 2. Har auktionen været afholdt, og er der begæret ny auktion,  

 skal rekvirenten tilbagekalde sin anmodning, såfremt skyldneren inden den nye  

 auktion betaler de i stk. 1 nævnte omkostninger samt forfaldne beløb og  

 tilkendte omkostninger til alle, som opnåede dækning ved de ved auktionen  

 afgivne bud.
Skal et pantebrev forblive indestående, hvis auktionsbudet  

 antages, kan andre fordringshavere end rekvirenten kun kræve betaling af  

 forfaldne ydelser og omkostninger.« § 563 a er ny.
 13. I § 565, stk. 2, udgår: », stk. 1 eller 2,».
§ 565. - - - Stk.2. Hvis auktionen gennemføres, bæres omkostningerne ved  

 inkassoskridt foretaget af en panthaver efter, at han har været indkaldt til  

 et møde som nævnt i § 563, stk. 1 eller 2, eller til tvangsauktion, af den  

 pågældende panthaver.
 14. § 566 affattes således:
 »§ 566. Rekvirenten eller, hvis en sagkyndig er antaget, den  

 sagkyndige bekendtgør auktionen een gang i Statstidende med mindst 14 dages  

 varsel.
Stk. 2. Bekendtgørelsen skal betegne auktionen som tvangsauktion  

 og ud over tid og sted for auktionen indeholde oplysninger om alle forhold,  

 der kan antages at have en væsentlig betydning for ejendommens værdi.  

 Bekendtgørelsen skal særligt indeholde oplysninger om ejendommens  

 matrikelnummer, nøjagtige adresse, ejendomsværdi, karakter, areal og  

 anvendelse, herunder så vidt muligt oplysning om størrelsen af det bebyggede  

 areal og dets indretning.
Bekendtgørelsen skal indeholde de i § 564, stk. 3,  

 nævnte oplysninger.
Stk. 3. Rekvirenten eller den sagkyndige bekendtgør endvidere  

 auktionen mindst een gang i et eller flere på auktionsstedet almindeligt  

 læste dagblade og eventuelt tillige på anden hensigtsmæssig måde, der er  

 egnet til at skabe købsinteresse.
Bekendtgørelser i dagblade og andre blade  

 skal i videst muligt omfang optages blandt de almindelige annoncer om  

 ejendomme til salg og skal indeholde de i stk. 2 nævnte oplysninger.
Ved  

 auktioner over ejendomme, der anvendes til privat beboelse, kan fogedretten  

 bestemme, at bekendtgørelsen skal indeholde eksempel på kontantbehov, årlige  

 bruttoudgifter og skatteunderskud beregnet ved en given budsum.« § 566. Fogedretten bekendtgør auktionen een gang i Statstidende  

 med mindst 14 dages varsel.
Bekendtgørelse skal desuden ske i et på  

 auktionsstedet almindelig læst blad og eventuelt tillige på anden  

 hensigtsmæssig måde.
 Stk. 2 Bekendtgørelsen skal betegne auktionen som tvangsauktion og  

 ud over tid og sted for auktionen indeholde oplysninger om alle forhold, der  

 kan antages at have en væsentlig betydning for ejendommens værdi.  

 Bekendtgørelsen skal særligt indeholde oplysninger om ejendommens  

 matrikelnummer, nøjagtige adresse, ejendomsværdi, karakter, areal og  

 anvendelse, herunder så vidt muligt oplysning om størrelsen af det bebyggede  

 areal og dettes indretning.
 Stk. 3 Bekendtgørelsen skal indeholde den i § 564, stk. 3, nævnte  

 oplysning.
 15. I § 568, stk. 1, 2. pkt., udgår: »stk. 1 eller  

 2,».
§ 568. Omfatter rekvirentens anmodning om tvangsauktion ikke  

 ejendommens løsøre eller kun en del heraf, kan en pant- eller udlægshaver,  

 der foruden i ejendommen har pant i tilbehør, der ikke er omfattet af  

 anmodningen, kræve, at auktionen skal omfatte dette.
Har pant- eller  

 udlægshaveren været indkaldt til et møde som nævnt i § 563, stk. 1 eller 2,  

 skal kravet senest fremsættes på mødet.
En fortegnelse over tilbehøret skal  

 være overgivet til fogedretten senest 7 dage før auktionen.
Stk. 2. - - - Stk. 3. - - - 16. I § 569 indsættes som stk. 2:
»Stk. 2. Fogedretten påser, at auktionen er bekendtgjort efter § 566,  

 herunder at den i § 566, stk. 3, nævnte bekendtgørelse efter indhold,  

 placering, indrykningssteder og antal indrykninger er egnet til at skabe  

 købsinteresse.
Fogedretten påser endvidere, at den i § 562, stk. 3, nævnte  

 salgsopstilling efter sit indhold er egnet til at skabe købsinteresse.« § 569. - - - 17. I § 582 udgår: », stk. 1 og 2,».
 § 582. Fogedretten fastsætter, om fornødent ved kendelse,  

 størrelsen af de salærer, honorarer og rejseomkostninger, der ifølge  

 auktionsvilkårene skal betales af auktionskøberen ud over auktionsbudet.  

 Størrelsen af salærer og honorarer fastsættes under hensyn til sagens  

 beskaffenhed og omfanget af de pågældendes arbejde, herunder deres medvirken  

 ved auktionssagens oplysning, jfr. dog §§ 563, stk. 1 og 2, og 564, stk. 2.
 18. § 584, stk. 3, affattes således:
»Stk. 3. Fogedrettens afgørelse efter § 561, stk. 2-4, § 562,  

 stk. 1-3, § 563, § 566, stk. 3, 3. pkt., § 569, stk. 1, 4. pkt., § 570, stk.  

 2, 3. pkt., og stk. 3, § 571, stk. 1, § 576, stk. 2, og § 577, stk. 2, kan  

 ikke kæres.« § 584. - - - Stk. 2. - - - Stk. 3. Fogedrettens afgørelse efter § 561, stk. 2-4, § 562, stk.  

 1 og 2, § 563, stk. 2, § 569, 4. pkt., § 570, stk. 2, 3. pkt., og stk. 3, §  

 571, stk. 1, § 576, stk. 2, og § 577, stk. 2, kan ikke kæres.
Efter 2. behandling den 17. december 1991 § 1 I lov om rettens pleje, jf. lovbekendtgørelse nr. 748 af 1. december  

 1989, som ændret senest ved § 56 i lov nr. 348 og ved lov nr. 349 af 6. juni  

 1991, foretages følgende ændringer:
 1. § 15 affattes således:
 » § 15. Københavns Byret består af en præsident og 36 andre  

 dommere.
 Stk. 2. Retten i Århus består af en præsident og 13 andre dommere.
 Stk. 3. Retten i Odense består af en præsident og 10 andre  

 dommere.
 Stk. 4. Retten i Ålborg består af en præsident og 9 andre dommere.
 Stk. 5. Retten i Roskilde består af en præsident og 7 andre  

 dommere.
Stk. 6. Københavns Byret og retterne i Århus, Odense, Ålborg og  

 Roskilde deles i afdelinger, som hver beklædes af en enkelt dommer.  

 Almindelige regler om forretningernes fordeling mellem afdelingerne  

 fastsættes af rettens præsident med justitsministerens godkendelse.
Sagernes  

 fordeling mellem dommerne bestemmes af præsidenten efter forhandling med  

 rettens medlemmer.« 2. § 16 a, stk. 1, 1. pkt., ophæves.
 3. I § 17 a, stk. 2, § 18, stk. 1, § 22, stk. 1, § 44, stk. 3,  

 § 48 og § 735, stk. 1, ændres »og Ålborg« til: »,  

 Ålborg og Roskilde«.
 4. I § 43, stk. 1, ændres »eller Ålborg« til:  

 », Ålborg eller Roskilde«.
 5. § 330 a, stk. 1, affattes således:
»Indtægts- og beløbsgrænser, der fastsættes i medfør af § 330, stk.  

 3, reguleres hvert år pr. 1. januar med 2,0 pct. tillagt eller fratrukket  

 tilpasningsprocenten for det pågældende finansår, jf. loven om en  

 satsreguleringsprocent.
De regulerede beløb afrundes opad til det nærmeste  

 hele kronebeløb, der kan deles med 1.000. Reguleringen sker på grundlag af de  

 på reguleringstidspunktet gældende indtægts- og beløbsgrænser før  

 afrunding.« 6. § 561, stk. 1, 3. pkt., ophæves, og i stedet indsættes:
»Indkaldelsen skal indeholde oplysning om formålet med mødet, jf.  

 stk. 3, om adgangen til advokatbeskikkelse og antagelse af en sagkyndig samt  

 opfordring til skyldneren om at medbringe kvitteringer og andre papirer af  

 betydning for gældsforholdene i ejendommen.
Skyldneren indkaldes ved  

 anbefalet brev.
Kendes skyldnerens adresse ikke, bekendtgør fogedretten  

 indkaldelsen i Statstidende.« 7. § 561, stk. 3, affattes således:
» Stk. 3. På mødet vejleder fogedretten skyldneren om  

 virkningerne af anmodningen om tvangsauktion og fastsætter så vidt muligt  

 tidspunktet for et eventuelt forberedende møde og for auktionen.
I særlige  

 tilfælde kan fogedretten på mødet meddele skyldneren en frist på indtil 4  

 uger til at afværge auktionen.
Har behandlingen af anmodningen om  

 tvangsauktion været udsat efter § 560, stk. 2, kan sådan frist dog kun helt  

 undtagelsesvis meddeles.
Er skyldneren eller rekvirenten ikke mødt,  

 underretter fogedretten i fornødent omfang den pågældende om de beslutninger,  

 der er truffet på mødet.« 8. § 561, stk. 6, affattes således:
» Stk. 6. Fogedretten kan når som helst under auktionssagen  

 beskikke en advokat for skyldneren.
Fogedretten bør i almindelighed beskikke  

 en advokat, når skyldneren, rekvirenten eller andre i ejendommen berettigede  

 anmoder herom.
Fogedretten kan træffe bestemmelse om, at udgifterne ved  

 beskikkelsen helt eller delvis endeligt skal afholdes af statskassen, hvis  

 behovet for advokatbistand er begrundet i skyldnerens personlige forhold og  

 skyldneren opfylder den i § 330, stk. 1, nr. 2, nævnte betingelse.
I andre  

 tilfælde pålægger fogedretten skyldneren eller, hvis auktionen gennemføres,  

 auktionskøberen ud over auktionsbudet at erstatte statskassen udgifterne.  

 Bestemmelsen i § 562, stk. 2, finder i så fald tilsvarende anvendelse.
Om  

 salær og godtgørelse for udlæg til den beskikkede advokat gælder samme regler  

 som i tilfælde, hvor der er meddelt fri proces, jf. kapitel 31.« 9. I § 562, stk. 1, indsættes efter 2. pkt. som nye  

 punktummer:
»Fogedretten bør i almindelighed antage en sagkyndig, når skyldneren,  

 rekvirenten eller andre i ejendommen berettigede anmoder herom.
Den  

 sagkyndige kan efter skyldnerens begæring antages inden udløbet af den i 1.  

 pkt. nævnte frist efter § 561, stk. 3. Hvis der efter det, som er oplyst for  

 fogedretten, er tvivl om den sagkyndiges upartiskhed, antages denne  

 ikke.« 10. § 562, stk. 3, affattes således:
» Stk. 3. Rekvirenten eller, hvis en sagkyndig er antaget, den  

 sagkyndige udarbejder en salgsopstilling til brug ved auktionen.  

 Salgsopstillingen skal indeholde oplysninger om salgsvilkårene og om andre  

 forhold vedrørende ejendommen og auktionen, som må antages at være af  

 væsentlig betydning for køber.
Salgsopstillingen skal herunder indeholde de  

 oplysninger, der er nævnt i § 566, stk. 2, og § 569, stk. 1, 1. pkt., samt  

 efter fogedrettens bestemmelse de oplysninger, der er nævnt i § 566, stk. 3,  

 3. pkt.
Skyldneren og de i ejendommen berettigede skal fremkomme med de  

 oplysninger, som er nødvendige til udarbejdelse af salgsopstilling og øvrige  

 auktionsvilkår.
Undladelse heraf medfører, at den pågældende ikke kan få  

 dækket sine omkostninger i anledning af auktionssagen.« 11. § 563 affattes således:
» § 563. Fogedretten kan indkalde skyldneren, rekvirenten  

 eller andre i ejendommen berettigede til et forberedende møde.
De indkaldte  

 kan opfordres til at medbringe sædvanlig dokumentation for de i § 569, stk.  

 1, nævnte oplysninger.
Det skal i så fald anføres, at undladelse heraf eller  

 udeblivelse fra mødet kan medføre, at den pågældende ikke kan få dækket sine  

 omkostninger i anledning af auktionssagen.
Stk. 2. Mødet indkaldes i almindelighed med mindst 14 dages  

 varsel.
Bortfalder mødet, underretter fogedretten så vidt muligt de indkaldte  

 herom.« 12. Efter § 563 indsættes:
» § 563 a.
Rekvirenten skal tilbagekalde sin anmodning, hvis  

 skyldneren inden auktionen betaler alle forfaldne krav, som er sikret ved  

 rekvirentens pant i ejendommen, samt auktionssagens omkostninger.
Stk. 2. Har auktionen været afholdt, og er der begæret ny auktion,  

 skal rekvirenten tilbagekalde sin anmodning, såfremt skyldneren inden den nye  

 auktion betaler de i stk. 1 nævnte omkostninger samt forfaldne beløb og  

 tilkendte omkostninger til alle, som opnåede dækning ved de ved auktionen  

 afgivne bud.
Skal et pantebrev forblive indestående, hvis auktionsbudet  

 antages, kan andre fordringshavere end rekvirenten kun kræve betaling af  

 forfaldne ydelser og omkostninger.« 13. I § 565, stk. 2, udgår », stk. 1 eller 2,».
 14. § 566 affattes således:
 » § 566. Rekvirenten eller, hvis en sagkyndig er antaget, den  

 sagkyndige bekendtgør auktionen een gang i Statstidende med mindst 14 dages  

 varsel.
Stk. 2. Bekendtgørelsen skal betegne auktionen som tvangsauktion  

 og ud over tid og sted for auktionen indeholde oplysninger om alle forhold,  

 der kan antages at have en væsentlig betydning for ejendommens værdi.  

 Bekendtgørelsen skal særligt indeholde oplysninger om ejendommens  

 matrikelnummer, nøjagtige adresse, ejendomsværdi, karakter, areal og  

 anvendelse, herunder så vidt muligt oplysning om størrelsen af det bebyggede  

 areal og dets indretning.
Bekendtgørelsen skal indeholde de i § 564, stk. 3,  

 nævnte oplysninger.
Stk. 3. Rekvirenten eller den sagkyndige bekendtgør endvidere  

 auktionen mindst een gang i et eller flere på auktionsstedet almindeligt  

 læste dagblade og eventuelt tillige på anden hensigtsmæssig måde, der er  

 egnet til at skabe købsinteresse.
Bekendtgørelser i dagblade og andre blade  

 skal i videst muligt omfang optages blandt de almindelige annoncer om  

 ejendomme til salg og skal indeholde de i stk. 2 nævnte oplysninger.
Ved  

 auktioner over ejendomme, der anvendes til privat beboelse, kan fogedretten  

 bestemme, at bekendtgørelsen skal indeholde eksempel på kontantbehov, årlige  

 bruttoudgifter og skatteunderskud beregnet ved en given budsum.« 15. I § 568, stk. 1, 2. pkt., udgår »stk. 1 eller  

 2,».
 16. I § 569 indsættes som stk. 2:
»Stk. 2. Fogedretten påser, at auktionen er bekendtgjort efter § 566,  

 herunder at den i § 566, stk. 3, nævnte bekendtgørelse efter indhold,  

 placering, indrykningssteder og antal indrykninger er egnet til at skabe  

 købsinteresse.
Fogedretten påser endvidere, at den i § 562, stk. 3, nævnte  

 salgsopstilling efter sit indhold er egnet til at skabe købsinteresse.« 17. I § 582 udgår », stk. 1 og 2,».
 18. § 584, stk. 3, affattes således:
» Stk. 3. Fogedrettens afgørelse efter § 561, stk. 2-4, § 562,  

 stk. 1-3, § 563, § 566, stk. 3, 3. pkt., § 569, stk. 1, 4. pkt., § 570, stk.  

 2, 3. pkt., og stk. 3, § 571, stk. 1, § 576, stk. 2, og § 577, stk. 2, kan  

 ikke kæres.« § 2 Stk. 1. Loven træder i kraft den 1. januar 1992.
 Stk. 2. Er anmodning om tvangsauktion indgivet til fogedretten  

 inden lovens ikrafttræden, finder de hidtil gældende regler anvendelse.
