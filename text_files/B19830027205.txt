 I medfør af § 5, stk. 4, i lov om skibsfartens betryggelse, jfr.  

 lovbekendtgørelse nr. 309 af 3. august 1965, fastsætter industriministeriet  

 efter samråd med forsvarsministeriet herved følgende:
§ 1.  Tvinges et skib af omstændighederne til, uanset  

 miljølovgivningens bestemmelser, at foretage udkastning af gods, materialer  

 eller lignende i danske farvande på steder, hvor det kan medføre  

 formindskelse af farvandets dybde i en sådan grad, at den frie sejlads med de  

 største skibe, der i øvrigt kan besejle det pågældende farvand, udsættes for  

 fare, vanskeliggøres eller hindres, skal skibsføreren så vidt muligt lade  

 stedet afmærke og hurtigst muligt indberette det passerede til  

 farvandsdirektoratet.
Det samme gælder, selv om der ikke foreligger en  

 forsætlig udkastning, men alene et ufrivilligt tab af gods, materialer eller  

 lignende eller hvis dybdeforringelsen skyldes skibets forlis.
 Stk. 2.  Såfremt skibsføreren ikke er i stand til at  

 foretage den i stk. 1 nævnte indberetning, overgår indberetningspligten til  

 skibets reder.
 § 2.  Såfremt der fra et skib ved grundstødning eller  

 på anden måde konstateres en sådan dybdeforringelse, at denne må antages at  

 have betydning for skibsfarten, bør skibsføreren så vidt muligt lade stedet  

 afmærke og hurtigst muligt indberette sagen til farvandsdirektoratet.
 § 3.  De i §§ 1 og 2 omhandlede indberetninger til  

 farvandsdirektoratet skal så vidt muligt indeholde oplysninger om:
1. skibets navn og hjemsted, i tilfælde af forlis  

 efter kollision tillige det forliste skibs navn og hjemsted, 2. stedet for udkastningen, tabet, forliset eller  

 grundstødningen, angivet så nøjagtigt som muligt, 3. arten og mængden af det, der er kastet over bord  

 eller tabt; i tilfælde af grundstødning: skibets dybgang, 4. vanddybden - så vidt muligt loddet - over stedet  

 såvel før som efter udkastningen, tabet, forliset eller grundstødningen, 5. den foretagne afmærkning af stedet.
 Indberetningerne bør om muligt indsendes telegrafisk (telegramadresse:  

 Marine, København), og hvis indberetningen vedrører den i § 2 omhandlede  

 dybdeforringelse, vil udgiften til afmærkningen og indberetningen blive  

 refunderet af farvandsdirektoratet.
 § 4.  Overtrædelse af denne bekendtgørelse straffes i  

 medfør af § 6, stk. 3, i lov om skibsfartens betryggelse med bøde.
 § 5.  Denne bekendtgørelse træder i kraft ved  

 bekendtgørelsen i Lovtidende.
 Stk. 2.  Bekendtgørelse nr. 378 af 18. november 1968 om  

 forholdsregler mod dybdeforringelser i danske farvande ophæves.
