Ændring af  

 vilkår i optionsaftale Et selskab påtænkte at tildele aktieoptioner til  

 direktør A som erstatning for nogle eksisterende aktieoptioner.
I den  

 forbindelse ønskede man at få afklaret de skattemæssige konsekvenser.
 Spørgsmålene til Ligningsrådet var:
1. Kan Ligningsrådet bekræfte, at A ikke beskattes  

 i anledning af at han indgår den i udkast vedlagte nye optionsaftale til  

 erstatning for den eksisterende optionsaftale, jf. ligningslovens § 28? 2. Hvis spørgsmål 1 besvares benægtende spørges om  

 Ligningsrådet kan bekræfte, at A ikke beskattes i tilfælde af, at han  

 indtræder  

 i den nye optionsordning, hvis udnyttelse vil være betinget af at den  

 eksisterende ordning ikke er udnyttet.
Den eksisterende optionsordning  

 videreføres uden ændringer.
 Ligningsrådet besvarede spørgsmålene  

 således:
 Ad. 1: Nej, se sagsfremstilling og begrundelse.
 Ad. 2: Ja, se sagsfremstilling og begrundelse.
Sagsfremstilling Mellem S A/S (Selskabet) og direktør A blev der  

 den 9. oktober 1998 indgået en aktieoptionsaftale om direktørens ret til køb  

 af  

 5.000 stk. af Selskabets egne aktier á nominelt kr. 100. Aktierne kunne  

 tidligst erhverves den 8. oktober 2001 og senest i regnskabsåret 2003.  

 Købsprisen var ifølge aftalen kr. 1.069 pr. aktie á kr. 100.
 I henhold til et tillæg til optionsaftalen var  

 stykstørrelsen på aktierne siden ændret fra nominelt kr. 100 til nominelt kr.  

 20, hvilket havde medført, at A's aktieoptionsaftale herefter omfattede  

 25.000  

 aktier á kr. 20, som kunne erhverves for en købspris på kr. 213 pr. aktie,  

 hvilket svarede til den oprindeligt aftalte optionspris.
 To andre ledende medarbejdere fik samtidig med A  

 tildelt aktieoptioner, således at Selskabet samlet indgik aftale vedrørende  

 100.000 aktier.
Det fremgik af aftalen, at denne ville bortfalde,  

 hvis direktøren fratrådte sin stilling i optionsperioden enten på grund af  

 egen  

 opsigelse eller på grund af opsigelse fra Selskabets side som følge af  

 væsentlig misligholdelse fra direktørens side.
Såfremt direktøren blev opsagt  

 som følge af sygdom, kunne Selskabet dog, hvis bestyrelsen skønnede det  

 rimeligt, give direktøren ret til forholdsmæssig udnyttelse af optionen.  

 Endvidere indeholdt aftalen en successionsmulighed for direktørens enke eller  

 dødsbo Selskabet påtænkte nu at indgå en ny  

 aktieoptionsordning for en række ledende medarbejdere.
Aktieoptionerne ifølge  

 den nye ordning var tildelt i juli måned 2002, dog for så vidt angik A's  

 optionsordning med et forbehold for, at denne fik en positiv tilkendegivelse  

 fra Ligningsrådet på nærværende bindende forhåndsbesked.
Selskabets  

 eksisterende beholdning af egne aktier anvendtes til dækning af omtalte  

 optionsordning for 2002.
 Selskabet påtænkte også i årene fremover løbende  

 at tildele aktieoptioner eller warrants til ledende medarbejdere.
 Direktør A og Selskabet var enige om, at han i  

 forbindelse med etableringen af den nye aktieoptionsaftale skulle overgå fra  

 sin nuværende aktieoptionsaftale til den planlagte nye optionsordning for  

 2002,  

 medmindre skattemæssige forhold var til hinder herfor.
 Såfremt A blev omfattet af denne nye ordning,  

 ville han få tildelt en option på 12.500 stk. aktier.
Den nye ordning blev tildelt en personkreds, som  

 ud over ledende medarbejdere omfattede 5 - 10 andre nøglepersoner.
Herudover  

 ville værdien af den samlede underliggende aktiepost på tildelingstidspunktet  

 for den nye ordning udgøre ca. kr. 6 mio., hvilket var lavere end for den  

 eksisterende ordning.
Endvidere ville der i den nye ordning blive indsat en  

 mere udførlig bestemmelse vedrørende ophør af ansættelsesforhold begrundet i  

 "Novo"-dommen vedrørende bl.a. funktionærlovens § 17 a.
Endelig kunne optionerne ifølge udkastet til den  

 nye optionsordning tidligst udnyttes 2 år og senest 5 år fra tildelingen.  

 Aktieoptionerne kunne i udnyttelsesperioden alene udnyttes til erhvervelse af  

 aktier inden for perioder på 4 uger regnet fra datoerne for offentliggørelse  

 af  

 selskabets årsregnskabsmeddelelser, delårsrapporter og andre tilsvarende  

 meddelelser af regnskabsmæssig karakter.
Ifølge den eksisterende ordning  

 kunne  

 optionerne udnyttes 3 år og senest 5 år fra tildelingen.
Aftalekursen i den  

 nye  

 optionsordning ville blive fastsat til børskursen på udstedelsestidspunktet  

 for  

 aktieoptionerne.
De omhandlede køberetter måtte efter forespørgers  

 repræsentants opfattelse være omfattet af ligningslovens § 28, således at der  

 indtrådte beskatning ved udnyttelse eller afståelse, forudsat at der forelå  

 en  

 økonomisk gevinst herved.
For så vidt angår spørgsmålet, om overgangen fra  

 den  

 eksisterende aktieoptionsordning til den nye ordning skulle betragtes som en  

 skattemæssig afståelse, henviste forespørgers repræsentant til tre nyere  

 afgørelser hvor Ligningsrådet havde behandlet spørgsmålet.
Afgørelserne er  

 refereret dels i TfS 2001.915.LR, og TfS 2001.918.LR og dels i  

 SKM2001.527.LR.
Ligningsrådet havde i alle afgørelserne anført, at  

 bedømmelsen af, om indgåelse af ændringsaftaler medførte beskatning, afhang  

 af  

 om der fandtes holdepunkter for at fravige det aftaleretlige udgangspunkt om,  

 at væsentlige ændringer medførte, at en eksisterende aftale ville blive  

 betragtet som afstået.
Ligningsrådet vurderede i den forbindelse, at  

 grundideen  

 bag ligningslovens § 28 var at udskyde beskatningen til udnyttelses- eller  

 afståelsestidspunktet, hvor det kunne konstateres, at medarbejderen reelt  

 havde  

 opnået en værditilførsel.
Dette kunne betyde, at der ikke skulle ske  

 afståelsesbeskatning, selv om der skete ændringer i en optionsaftale.
I de to  

 førstnævnte afgørelser var Ligningsrådet nået frem til, at der ikke var sket  

 en  

 skattemæssig afståelse, mens der i den tredje afgørelse var tale om  

 skattemæssig  

 afståelse.
 Efter forespørgers repræsentants vurdering var  

 forskellen mellem den eksisterende og den nye aftale mindre væsentlig, og det  

 var repræsentantens opfattelse, at der ikke forelå afståelse, men blot en  

 ændring af den hidtidige aftale.
 Forespørgers repræsentant anførte videre, at den  

 eksisterende optionsaftale ikke skulle anses for afstået, idet der kunne  

 anlægges det synspunkt, at aftalen blot udløb uudnyttet i forbindelse med, at  

 A  

 "skiftede" til den nye ordning, eller sagt med andre ord, at der  

 inden for rammerne af ligningslovens § 28 skattefrit kunne udstedes nye  

 optioner, betinget af at A ikke udnyttede den eksisterende aftale, forudsat  

 at  

 de to aftaler ikke var væsentligt forskellige.
Den faldende aktiekurs havde gjort den  

 eksisterende optionsaftale uinteressant for A.
Aftalen havde på nuværende  

 tidspunkt ingen værdi for A.
Hvis han gjorde sin køberet gældende, skulle han  

 erhverve en aktie á kr. 20 for en pris på kr. 213. Med den gældende  

 aftalekurs  

 ville A derfor reelt hverken kunne udnytte eller afstå aktieoptionen til  

 tredjemand med mulighed for gevinst, fordi aftalekursen var næsten dobbelt så  

 høj som den aktuelle kurs for Selskabets aktier.
 Den eksisterende optionsaftale havde af samme  

 årsag heller ikke nogen værdi for Selskabet, idet incitamentet for  

 medarbejderen, A, ikke var til stede, når han ikke havde nogen  

 gevinstmulighed  

 i forbindelse med en eventuel udnyttelse af optionen.
 Nar dette blev sammenholdt med, at grundideen bag  

 ligningslovens § 28 ifølge Ligningsrådet var at udskyde beskatningen, til det  

 kunne konstateres, at medarbejderen reelt havde opnået en værditilførsel,  

 burde  

 det i denne konkrete sag medføre, at der ikke skulle ske  

 afståelsesbeskatning,  

 uanset om Ligningsrådet måtte være af den opfattelse, at der i princippet  

 forelå en afståelse.
Styrelsens indstilling og begrundelse Ad spørgsmål 1:
"Såfremt en aftale, herunder en optionsaftale  

 ændres væsentligt, vil der efter aftaleretlige principper være tale om ophør  

 af  

 en aftale og indgåelse af en ny.
Skatteretligt medfører dette, at der er tale  

 om afståelse af de rettigheder, man måtte have ifølge den eksisterende og  

 dermed en eventuel avancebeskatning.
I en række sager har Ligningsrådet dog  

 ud  

 fra en formålsfortolkning af ligningslovens § 28 statueret, at der ikke  

 forelå  

 afståelse, selvom der var tale om væsentlige ændringer, der ud fra en  

 almindelig aftaleretlig fortolkning ville medføre afståelsesbeskatning.
Se  

 hertil Ligningsvejledningen 2001, afsnit A.B.1.12.1.1.
Eksempler på væsentlige ændringer i et  

 aftalegrundlag kan være ændring af aftalens parter, ændring af aftalens  

 genstand, mængde, pris eller leveringstidspunkt." Selskabet påtænkte at indgå en ny  

 aktieoptionsordning for en række ledende medarbejdere som erstatning for den  

 eksisterende ordning.
Optionerne kunne ifølge udkastet til den nye  

 optionsordning tidligst udnyttes 2 år og senest 5 år fra tildelingen.
Ifølge  

 den eksisterende ordning kunne optioner udnyttes 3 år og senest 5 år fra  

 tildelingen.
Aftalekursen i den nye optionsordning ville blive fastsat til  

 kursen  

 på udstedelsestidspunktet for aktieoptionerne.
I den nuværende ordning havde A køberet til 25.000  

 stk. aktier á 20 kr. i Selskabet.
Udnyttelsesprisen var 213 kr. pr. aktie.  

 Ifølge den påtænkte optionsordning ville A få køberet til 12.500 aktier á 20  

 kr. i Selskabet.
Udnyttelsesprisen ifølge den nye ordning var kursen på  

 udstedelsestidspunktet for aktieoptionerne, hvilket ville svare til næsten  

 halvdelen af den nuværende udnyttelsespris.
I forhold til den eksisterende ordning ændrede man  

 således mængden, udnyttelsesprisen og udnyttelsesperioden i den påtænkte  

 aftale.
Aftalens parter samt aftalens genstand forblev uændrede.
 Styrelsen fandt, at optionsaftalen dermed var  

 ændret på 3 væsentlige punkter, hvorfor A som udgangspunkt måtte anses for at  

 have afstået sin køberet og erhvervet en ny, såfremt han valgte at deltage i  

 den nye optionsordning.
 Køberetterne i henhold til den eksisterende aftale  

 var tildelt i oktober 1998 og skulle udnyttes senest i regnskabsåret 2003.  

 Aftalen kunne således ikke på nuværende tidspunkt - eller på noget tidspunkt  

 før 2003 - anses for udløbet, hvorfor forespørgers repræsentants synspunkt om  

 at den nuværende ordning kunne siges at være udløbet uudnyttet, måtte  

 afvises.
Forespørgers repræsentant havde endvidere henvist  

 til en række ligningsrådsafgørelser, hvor Ligningsrådet ikke fandt at der  

 forelå skattemæssig afståelse, selvom der nok var tale om væsentlige  

 ændringer  

 i aftalerne, jf.
SKM2001.527.LR, SKM 2001.528.LR, og SKM 2001.530.LR.
I de  

 nævnte afgørelser var der tale om selskabsretlige omstruktureringer, der  

 bevirkede, at medarbejderne/optionsindehaverne mistede deres tilknytning til  

 det selskab, der oprindeligt var aftalepart i optionsaftalen.
Dette var ikke  

 tilfældet i den aktuelle sag.
Derimod var der tale om at kursen på aktien  

 havde  

 udviklet sig i en retning, der formentlig ikke var forudsat på tidspunktet  

 for  

 udstedelse af optionerne.
Dette forhold fandtes ikke at berettige til at  

 udnyttelseskursen i aftale kunne ændres uden at dette ville få skattemæssige  

 konsekvenser for optionsindehaveren.
 Henset til at den eksisterende optionsaftale blev  

 ændret for så vidt angik mængden, udnyttelsesprisen og udnyttelsesperioden  

 indstillede Told- og Skattestyrelsen, at der skulle ske beskatning, såfremt A  

 valgte at indgå den nye optionsaftale som erstatning for den eksisterende.
 Ad spørgsmål 2:
Forespørgers repræsentant havde givet udtryk for,  

 at der indenfor rammerne af LL § 28 skattefrit kunne udstedes nye køberetter  

 betinget af, at medarbejderne ikke udnyttede de eksisterende køberetter.  

 Efter  

 styrelsens opfattelse var det en forudsætning herfor, at der var en  

 valgmulighed, det vil sige at det stadig ville være muligt at benytte den  

 oprindelige optionsaftale Såfremt de allerede modtagne køberetter udløb  

 uudnyttede ville der ikke skulle ske beskatning.
Såfremt køberetterne blev  

 udnyttet vil der skulle ske beskatning udnyttelsestidspunktet.
 Ligningsrådet  

  

 tiltrådte styrelsens indstilling.
