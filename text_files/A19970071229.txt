(Privatvejslov) Hermed bekendtgøres lov om private fællesveje, jf.  

 lovbekendtgørelse nr. 625 af 24. juni 1993, med de ændringer, der følger af  

 lov nr. 466 af 10. juni 1997 § 2. Den bekendtgjorte lovtekst gælder først  

 fuldt ud fra den 1. januar 1998, jf. § 5 i nævnte lov, der gengives i  

 bekendtgørelsens slutning.
 Definitioner m.v.
Offentlige veje § 1.  Ved offentlige veje forstås i denne lov de veje,  

 gader, broer og pladser, der er åbne for almindelig færdsel, og som  

 administreres af stat, amtskommune eller kommune i henhold til lov om  

 offentlige veje.
Private fællesveje § 2.  Ved private fællesveje forstås i denne lov de  

 veje, gader, broer og pladser, der uden at være offentlige, jf. § 1, tjener  

 som færdselsareal for anden ejendom end den ejendom, hvorpå vejen er  

 beliggende, når ejendommene er i særlig eje.
Stk. 2.  Ved vejret forstås i denne lov den ret, som den  

 til enhver tid værende ejer af en fast ejendom har over en privat fællesvej,  

 der tjener som færdselsareal for ejendommen.
Ved en vejberettiget forstås i  

 denne lov en ejer af en ejendom som nævnt i 1. pkt.
Udlagte private fællesveje § 3.  Ved udlagte private fællesveje forstås arealer,  

 som er bestemt til fremtidig anvendelse som private fællesveje efter §§ 14 og  

 23-24, ved retningsplan efter byggeloven, er fastlagt ved reguleringsplan  

 eller udredningsplan efter byggeloven, er fastlagt endeligt ved byplan eller  

 lokalplan eller fastlagt ved beslutning af en ekspropriationskommission efter  

 lov om fremgangsmåden ved ekspropriation vedrørende fast ejendom, eller som  

 vedkommende kommunale myndighed før lovens ikrafttræden har godkendt til  

 anvendelse som private fællesveje.
Almene veje § 4.  Ved almene veje forstås de veje, gader, broer og  

 pladser, der er åbne for almenheden, men som ikke administreres af det  

 offentlige i henhold til lov, vedtægt eller deklaration.
 Stk. 2.  Lovens regler om private fællesveje finder med  

 de fornødne lempelser anvendelse på almene veje.
Private stier § 5.  Lovens regler om private fællesveje finder med  

 de fornødne lempelser anvendelse på stier, der opfylder betingelserne i §§  

 2-4, og som ikke er offentlige i henhold til lov om offentlige veje.
Myndigheder Vejmyndighed § 6.  Kommunalbestyrelsen er forvaltningsmyndighed  

 (vejmyndighed) for private fællesveje og stier.
Klager § 7.  Kommunalbestyrelsers afgørelser vedrørende  

 forhold, der er omfattet af denne lov, kan påklages til trafikministeren for  

 så vidt angår retlige spørgsmål, jf. dog stk. 2.
 Stk. 2.  Kommunalbestyrelsers afgørelser om  

 ekspropriation efter § 26 og § 53, stk. 3, kan påklages til trafikministeren.
Stk. 3.  Klagefristen er 4 uger fra den dag, afgørelsen  

 er meddelt den pågældende.
For beslutninger, hvorom der er udfærdiget  

 offentlig kundgørelse, regnes klagefristen fra offentliggørelsen.
Når der er  

 særlig grund dertil, kan klagemyndigheden dog efter forud indhentet erklæring  

 fra vejmyndigheden se bort fra overskridelse af klagefristen.
 Stk. 4.  Afgørelser, som kan påklages, skal indeholde  

 oplysning om, til hvilken myndighed klage kan ske, og om fristen for  

 indgivelse af klage.
Stk. 5.  Klage over en beslutning fritager ikke klageren  

 for at efterkomme denne.
Klagemyndigheden kan dog bestemme, at klagen skal  

 have opsættende virkning.
Stk. 6.  Afgørelser, der kan påklages efter stk. 1, kan  

 ikke indbringes for domstolene, før denne klageadgang er udnyttet.
Søgsmål  

 skal være anlagt inden 6 måneder efter, at klagemyndighedens afgørelse er  

 meddelt.
Taksationsmyndigheder § 8.  Erstatningsfastsættelse efter denne lov  

 foretages i mangel af mindelig overenskomst af taksationsmyndighederne efter  

 lov om offentlige veje.
Disse myndigheder afgør endvidere spørgsmål om  

 overtagelse af ejendomme, jf. § 37, stk. 3, om nedlæggelse eller omlægning af  

 veje, jf. § 54, stk. 3, og om bortfald af servitutforpligtelser, jf. § 66,  

 stk. 1.
 Stk. 2.  Om sagernes behandling af  

 taksationsmyndighederne og erstatningens fastsættelse og udbetaling m.v.  

 finder §§ 51-56 og §§ 59-67 i lov om offentlige veje tilsvarende anvendelse.
Meddelelse af undtagelser § 9.  Undtagelse fra loven eller fra forskrifter  

 udfærdiget i medfør af denne kan gøres, når vægtige grunde taler derfor og  

 det skønnes foreneligt med de hensyn, der ligger til grund for de pågældende  

 bestemmelser.
 Stk. 2.  Undtagelser meddeles af trafikministeren efter  

 indhentet udtalelse fra vedkommende vejmyndighed.
 Stk. 3.  Trafikministeren kan bemyndige vedkommende  

 vejmyndighed til at gøre undtagelser fra loven.
 § 10.  Trafikministeren kan bemyndige Vejdirektoratet  

 eller en anden under Trafikministeriet oprettet styrelse til at udøve de  

 beføjelser, der i denne lov er tillagt trafikministeren.
 Stk. 2.  Trafikministeren kan fastsætte regler om  

 adgangen til at påklage afgørelser, der er truffet i henhold til bemyndigelse  

 efter stk. 1, herunder at afgørelserne ikke skal kunne indbringes for  

 trafikministeren.
Vejvedtægt §§ 11-12: (Ophævet).
Lovens anvendelsesområde § 13.  I områder, der er byzone, jf. lov om by- og  

 landzoner, samt i Københavns Kommune finder reglerne i nærværende lovs afsnit  

 I, III og IV anvendelse.
 Stk. 2.  Kommunalbestyrelsen kan bestemme, at reglerne i  

 denne lovs afsnit I, III og IV endvidere skal finde anvendelse i andre  

 stedligt begrænsede områder.
 Stk. 3.  I områder, der ikke er omfattet af stk. 1 og 2,  

 finder reglerne i afsnit I, II og IV anvendelse.
 Stk. 4.  Private fællesveje, der er beliggende i områder  

 omfattet af stk. 1 og 2, men som udelukkende tjener til brug for landbrug,  

 skovbrug og fiskeri, er omfattet af bestemmelserne om vejudlæg i afsnit III  

 og i øvrigt af reglerne i § 14, stk. 5, og §§ 15-20, medmindre andet  

 bestemmes af vejmyndigheden.
 Stk. 5.  Beslutninger efter stk. 2 og stk. 4 er først  

 gyldige, når de på vejmyndighedens foranledning har været offentlig  

 bekendtgjort i stedlige blade efter vejmyndighedens bestemmelse.
 Stk. 6.  I områder, der er omfattet af stk. 1 og 2, kan  

 vejmyndigheden bestemme, at en vej, der ikke er omfattet af §§ 1, 2 og 4, men  

 som indgår i det almindelige vejnet, som er mindst 40 meter lang og som  

 tjener som færdselsareal for mere end 7 erhvervsvirksomheder, 7 parcel- eller  

 sommerhuse eller for mere end 12 beboelseslejligheder, skal istandsættes og  

 vedligeholdes af vejejeren efter reglerne i denne lovs kapitel 10.
Private fællesveje på landet Vejudlæg m.v.
 § 14.  Nye private fællesveje må ikke udlægges,  

 anlægges eller tages i brug, før vejudlægget er godkendt af vejmyndigheden.
Stk. 2.  Dette gælder dog ikke private fællesveje, der Stk. 3.  Godkendelse af vejudlæg efter stk. 1 meddeles,  

 såfremt udlægget sker på en måde, der er forsvarlig i færdselsmæssig og  

 teknisk henseende, og som giver mulighed for tilvejebringelse af  

 hensigtsmæssige parcelformer.
Stk. 4.  Private fællesveje, der efter stk. 2, nr. 1),  

 er udlagt uden godkendelse, må ikke uden vejmyndighedens godkendelse overgå  

 til anden færdselsmæssig benyttelse.
Som betingelse for godkendelse kan  

 vejmyndigheden kræve foretaget ændring af vejenes længde- og tværprofil.
 Stk. 5.  Private fællesveje kan nedlægges eller omlægges  

 efter reglerne i kapitel 9.
Istandsættelse og vedligeholdelse Vejsyn § 15.  Såfremt en vejberettiget gør gældende, at vejen  

 ikke holdes i en stand, der er god og forsvarlig i forhold til færdslens art  

 og omfang, og at eksisterende bestemmelser om vejens vedligeholdelse m.v. er  

 utilstrækkelige til dette formål, kan den vejberettigede forlange, at  

 vejmyndigheden afholder vejsyn.
Såfremt der inden for de sidste 24 måneder er  

 truffet beslutning om vejens vedligeholdelse m.v., kan der dog ikke kræves  

 nyt vejsyn.
 Stk. 2.  Vejmyndigheden er til enhver tid berettiget til  

 at afholde vejsyn.
Stk. 3.  Såfremt en vejberettiget alene gør gældende, at  

 tidligere fastsatte bestemmelser om fordeling af arbejdet mellem de  

 vejberettigede efter brug af vejen, jf. § 17, skal ændres, kan vejmyndigheden  

 tage stilling til spørgsmålet uden afholdelse af vejsyn.
Finder  

 vejmyndigheden, at den fastsatte fordeling skal ændres, udarbejdes forslag  

 til en ny fordeling af fremtidige arbejder på vejen.
Enhver, der berøres af  

 vejmyndighedens forslag, skal have meddelelse om dette.
I meddelelsen  

 fastsættes en frist på mindst 3 uger til over for vejmyndigheden at fremsætte  

 indsigelser og ændringsforslag.
Endelig beslutning kan først træffes efter  

 fristens udløb.
Meddelelse om den endelige beslutning sendes til de berørte  

 grundejere.
Stk. 4.  Indkaldelse til vejsyn foretages af  

 vejmyndigheden med mindst 2 ugers varsel ved offentlig kundgørelse i stedlige  

 blade efter vejmyndighedens bestemmelse.
Med samme varsel indkaldes så vidt  

 muligt enhver, der er vejberettiget til vejen, eller som i henhold til særlig  

 overenskomst eller anden bestemmelse skønnes at kunne inddrages under  

 istandsættelses- og vedligeholdelsespligten.
Istandsættelsens eller vedligeholdelsens omfang § 16.  Ved vejsynet gives der de fremmødte adgang til  

 at udtale sig.
Over det ved vejsynet passerede føres en protokol.
 Stk. 2.  Snarest muligt efter forhandlingens afslutning  

 træffer vejmyndigheden beslutning, jf., dog §§ 19 og 20. Beslutningen  

 kundgøres som nævnt i § 15, stk. 4, og meddeles samtidig så vidt muligt til  

 enhver, der bliver berørt af beslutningen.
Stk. 3.  Hvis der konstateres mangler ved vejen, skal  

 beslutningen indeholde bestemmelser om, Fordelingen af arbejdet § 17.  Såfremt der ikke foreligger særlige  

 overenskomster eller andre bestemmelser om fordelingen af de efter § 16, stk.  

 3, påbudte arbejder, skal disse fordeles mellem de vejberettigede i forhold  

 til deres brug af vejen.
§ 18.  Hvis nogen af de vedligeholdelsespligtige under  

 vejsynet gør gældende, at manglerne ved vejen i overvejende grad skyldes  

 uvedkommende færdsel, og fremsætter krav om, at der gennemføres helt eller  

 delvis forbud mod sådan færdsel, kan han forlange, at vejsynet udsættes i  

 indtil 6 måneder.
Hvis der herefter ved vejsynets genoptagelse lovligt er  

 gennemført helt eller delvis forbud mod uvedkommende færdsel, kan  

 vejmyndighedens beslutning ikke gå ud over, hvad der er nødvendigt for at  

 bringe vejen i en stand, der er forsvarlig under hensyn til den nu tilladte  

 færdsel.
Er forbud ikke gennemført, træffes beslutningen på grundlag af den  

 faktiske færdsel ad vejen.
§ 19.  Hvis der under et vejsyn ikke er enighed om  

 gyldigheden og forståelsen af særlige overenskomster eller andre  

 privatretlige bestemmelser om fordelingen af vedligeholdelsesbyrden, eller  

 om, at disse spørgsmål afgøres af vejmyndigheden, skal denne opfordre de  

 grundejere, der under henvisning til sådanne bestemmelser påstår sig helt  

 eller delvis fritaget for vedligeholdelsespligten, til at indbringe  

 spørgsmålet for domstolene.
Samtidig udsættes vejsynet, indtil endelig dom er  

 afsagt, jf. dog § 20 , stk 2.
 Stk. 2.  Hvis retssag ikke er anlagt inden 6 uger efter  

 udsættelse af vejsynet, genoptages dette, og beslutning træffes uden hensyn  

 til de privatretlige forhold.
Vejmyndighedens udførelse af arbejdet § 20.  Efter begæring af vedligeholdelsespligtige  

 grundejere, der repræsenterer mindst to tredjedele af den samlede værdi af de  

 ydelser til vejens istandsættelse og vedligeholdelse, der er pålagt efter §  

 16, stk. 3, kan kommunen påtage sig udførelsen af istandsættelses- eller  

 vedligeholdelsesarbejdet mod vederlag fra samtlige vedligeholdelsespligtige.  

 Vejmyndigheden kan tillade, at bestemmelserne i § 62, stk. 4, finder  

 anvendelse på sådanne arbejder.
 Stk. 2.  Såfremt vejsyn udsættes i medfør af § 19, stk.  

 1, og retssag anlægges inden 6 uger herefter, kan vejmyndigheden genoptage  

 vejsynet og træffe beslutning om, hvorledes vejen skal istandsættes eller  

 vedligeholdes og om, at arbejdet foreløbig helt eller delvis skal udføres ved  

 kommunens foranstaltning mod vederlag fra de vedligeholdelsespligtige.  

 Fordelingen af udgifterne udsættes, til endelig dom er afsagt.
 Stk. 3.  Hvis de i § 16, stk. 3, nævnte arbejder ikke  

 udføres rettidigt eller ikke udføres på en efter vejmyndighedens skøn  

 tilfredsstillende måde, skal vejmyndigheden, når færdselsmæssige hensyn gør  

 det påkrævet, foranledige, at det manglende arbejde udføres ved kommunens  

 foranstaltning for de vedligeholdelsespligtiges regning.
Private fællesveje i byer og bymæssige  

 områder Udlæg og anlæg af private fællesveje Vejfortegnelse § 21.  Vejmyndigheden udfærdiger en fortegnelse over  

 private fællesveje og udlagte private fællesveje.
Trafikministeren kan  

 fastsætte regler for udarbejdelse og offentliggørelse af vejfortegnelser.
 § 22.  (Ophævet).
Vejudlæg § 23.  Udlæg af en privat fællesvej foretages af  

 ejerne af de ejendomme, over hvilke vejen skal føres.
 Stk. 2.  I forbindelse med udlæg af en privat fællesvej  

 efter stk. 1 kan vejmyndigheden bestemme, at der tillige skal ske udlæg af  

 sådan vej på tilgrænsende eller nærliggende ejendomme, og at en tidligere  

 udlagt privat fællesvej skal udlægges i større bredde og med ændret retning  

 og tværprofil.
 Stk. 3.  I særlige tilfælde kan vejmyndigheden selv  

 foretage udlæg af en privat fællesvej og ændring af en tidligere udlagt  

 privat fællesvej.
 § 24.  Inden en ny privat fællesvej udlægges, skal  

 skitseprojekt, der angiver vejens retning, bredde og længdeprofil samt dens  

 tilslutning til andre veje, godkendes af vejmyndigheden.
Stk. 2.  Ved godkendelsen skal vejmyndigheden navnlig  

 påse, Stk. 3.  Trafikministeren kan fastsætte almindelige  

 regler og normer for anlæg, udvidelse og ombygning af private fællesveje,  

 herunder for vejenes forhold til omgivelserne og for sådanne forhold, som i  

 øvrigt er af betydning for vejenes ensartethed og trafiksikkerhed.
§ 25.  Nye veje kan af vejmyndigheden kræves udlagt  

 med en bredde på indtil 18 m.
Københavns og Frederiksberg Kommunalbestyrelser  

 kan kræve nye veje udlagt med en bredde på indtil 20 m.
 Stk. 2.  Såfremt tilstedeværende bebyggelse langs en vej  

 eller en strækning af en vej, der udlægges, bevirker, at der ikke i medfør af  

 byggelovgivningen kan sikres fornødne holde- og parkeringsarealer på de  

 tilgrænsende grunde, kan vejmyndigheden ud over de i stk. 1 nævnte vejbredder  

 kræve udlagt holdearealer med en bredde på indtil 6 m eller et hertil  

 svarende areal til parkeringsplads.
 Stk. 3.  Ved blinde veje, samt hvor forholdene i øvrigt  

 gør det ønskeligt, kan vejmyndigheden kræve udlagt areal til passende  

 vendepladser.
 § 26.  I forbindelse med vejudlæg kan vejmyndigheden  

 ved ekspropriation pålægge ejendomme, der ikke ejes af den eller de  

 grundejere, der foretager vejudlægget, servitut om fri oversigt som nævnt i §  

 24, stk. 2, nr. 8. Hvis vejmyndigheden selv foretager vejudlægget, kan den  

 ligeledes ved ekspropriation pålægge sådan servitut.
 Stk. 2.  I forbindelse med udstykning m.v., jf. § 29,  

 stk. 1, kan vejmyndigheden til sikring af oversigtsforholdene som nævnt i §  

 29, stk. 2, ved ekspropriation pålægge ejendomme, der ikke ejes af den eller  

 de grundejere, som foretager udstykningen m.v., servitut om fri oversigt.
 Stk. 3.  Ekspropriation efter stk. 1 og 2 sker i  

 overensstemmelse med reglerne i kapitel 5 i lov om offentlige veje.
 § 27.  I forbindelse med skitseprojektets godkendelse  

 kan vejmyndigheden efter forhandling med politiet træffe bestemmelse om  

 færdselsregulering eller færdselsindskrænkning, der skal gennemføres ved  

 vejens anlæg.
 § 28.  I forbindelse med vejudlægget udlægges  

 hjørnearealer efter reglerne i lov om offentlige veje §§ 39-40 samt de til  

 vejens anlæg fornødne skråningsarealer, jf. § 35, stk. 2. Vejmyndigheden kan  

 bestemme, at skråningsarealerne skal forblive under de tilstødende ejendomme.
 Udstykning m.v.
 § 29.  Udstykning, matrikulering eller arealoverførsel  

 må kun foretages, såfremt enhver af de derved fremkommende parceller enten  

 lovligt har direkte adgang til en offentlig vej eller med vejmyndighedens  

 godkendelse har adgang til en anlagt eller udlagt privat fællesvej.
Stk. 2.  Vil de fremkommende parceller få adgang til en  

 privat fællesvej, hvis udlæg ikke er godkendt af vejmyndigheden, kan denne  

 som betingelse for sin godkendelse efter stk. 1 forlange, at der foretages  

 sådanne ændringer ved vejens længde- og tværprofil og udstyr og ved  

 oversigtsforholdene ved vejens tilslutning til andre veje, som arten og  

 omfanget af den forventede fremtidige færdsel ad vejen begrunder.
Det samme  

 gælder, hvis udlægget af vejen er godkendt af vejmyndigheden, men der ved  

 godkendelsen er forudsat en mere begrænset færdsel end den, der nu kan  

 forventes.
 Stk. 3.  Som betingelse for godkendelse efter stk. 1 kan  

 vejmyndigheden endvidere forlange, at der i forbindelse med udstykningen m.v.  

 udlægges eller anlægges nye private fællesveje ikke blot på den ejendom, der  

 agtes udstykket, men også på tilgrænsende eller nærliggende ejendomme.
Stk. 4.  Ved afgørelser efter stk. 1 om udstykning m.v.  

 til private fællesveje og stier skal vejmyndigheden påse, at der foreligger  

 de fornødne tilladelser efter kapitel 6 i lov om offentlige veje til  

 benyttelse af bestående overkørsler og overgange, herunder vej- og  

 stitilslutninger til offentlig vej.
Sker udstykningen med adgang til en  

 udlagt privat fællesvej eller sti, skal vejmyndigheden endvidere påse, at der  

 foreligger fornøden tilladelse efter kapitel 6 i lov om offentlige veje til  

 udførelse af tilslutning fra vejen eller stien til offentlig vej.
 § 30.  (Ophævet).
Fremlæggelse af projekt § 31.  Før et forslag til udlæg af en privat fællesvej  

 godkendes efter § 24, stk. 1, eller vejmyndigheden træffer beslutning om  

 udlæg af en privat fællesvej efter § 23, stk. 2 eller 3, skal projektet  

 fremlægges til almindeligt eftersyn i mindst 3 uger på kommunekontoret eller  

 på andet for beboerne bekvemt sted.
Om fremlæggelsen skal der ske forudgående  

 offentlig kundgørelse i stedlige blade efter vejmyndighedens bestemmelse.
I  

 kundgørelsen skal der angives en frist på mindst 6 uger fra kundgørelsens  

 dato for fremsættelse af indsigelser og ændringsforslag.
Samtidig med  

 fremlæggelsen skal endvidere kundgørelsens tekst tilsendes så vidt muligt  

 samtlige grundejere, der berøres af projektet, og hvis rettigheder fremgår af  

 tingbogen.
 Stk. 2.  Bestemmelserne i stk. 1 finder ikke anvendelse,  

 såfremt vejmyndigheden skønner, at vejudlægget udelukkende har betydning for  

 de ejendomme, der er omfattet af vejudlægget.
Stk. 3.  Vedrører beslutningen efter stk. 2 et påtænkt  

 vejudlæg efter § 23, stk. 2 og 3, skal vejmyndigheden, senest 3 uger før der  

 træffes beslutning om udlæggets gennemførelse, give meddelelse om den  

 påtænkte beslutning til enhver grundejer, som direkte berøres af  

 beslutningen, og hvis adkomst fremgår af tingbogen.
Når der er truffet  

 endelig beslutning om nævnte vejudlæg, skal vejmyndigheden give meddelelse  

 herom til samme grundejere.
 Stk. 4.  Såfremt vejmyndigheden beslutter at foretage  

 væsentlige ændringer i det tidligere fremlagte projekt, foretages fornyet  

 fremlæggelse m.v. efter reglerne i stk. 1.
Virkning af fremlæggelse § 32.  Når den i § 31 omtalte kundgørelse har fundet  

 sted, må indtil videre intet areal, der er omfattet af kundgørelsen, uden  

 vejmyndighedens tilladelse bebygges eller på anden måde anvendes i strid med  

 projektet, jf. § 35.
 § 33.  (Ophævet).
 Offentlig kundgørelse m.v.
§ 34.  Offentlig kundgørelse i stedlige blade efter  

 vejmyndighedens bestemmelse skal ske om Stk. 2.  Meddelelse om de i stk. 1 nævnte afgørelser  

 skal gives til bygningsmyndigheden.
 Stk. 3.  De efter stk. 1 kundgjorte afgørelser skal  

 respekteres såvel af ejendommenes ejere og brugere som panthavere og andre  

 indehavere af rettigheder over ejendomme, uanset hvornår deres rettigheder er  

 erhvervet.
 Stk. 4.  Når de i § 7 fastsatte klagefrister er udløbet  

 og eventuelle klager afgjort, drager vejmyndigheden omsorg for tinglysning af  

 beslutninger om udlæg af private fællesveje og pålæg af servitutter m.v.
Stk. 5.  Udgifterne til tinglysning, offentlig  

 kundgørelse m.m. afholdes af vedkommende kommune.
Er udgifterne foranlediget  

 ved udlæg af private fællesveje i henhold til § 23, stk. 1, kan de kræves  

 refunderet af vedkommende grundejere.
Såfremt udgifterne herefter skal  

 fordeles mellem ejerne af flere til vejen grænsende ejendomme, finder  

 reglerne i § 62 tilsvarende anvendelse.
Retsvirkning af udlæg § 35.  På arealer, der er optaget på vejfortegnelsen  

 som udlagte vejarealer, herunder hjørnearealer, må der ikke opføres ny  

 bebyggelse, herunder ved tilbygning eller ved genopførelse af nedbrændt eller  

 nedreven bebyggelse, ligesom der ikke må foretages væsentlige forandringer i  

 eksisterende bebyggelse.
På sådanne arealer må heller ikke indrettes  

 sportspladser, kirkegårde, tankanlæg, grusgrave eller andre anlæg af blivende  

 art.
 Stk. 2.  Såfremt en bebyggelse m.v. ikke opføres med  

 jordlinjen i fremtidig vejhøjde, må den ikke uden vejmyndighedens samtykke  

 opføres i vejlinjen, men skal rykkes så meget længere tilbage, som svarer til  

 1,5 gange højdeforskellen, foruden den fornødne bredde til passage, mindst 1  

 m.
 Stk. 3.  På arealer, der er optaget på vejfortegnelsen  

 som udlagte vejarealer, herunder hjørnearealer, samt på fremtidige  

 skråningsarealer for udlagte veje må der ikke uden vejmyndighedens tilladelse  

 anbringes beplantning, hegn eller foretages andre foranstaltninger af varig  

 karakter.
 § 36.  Vejmyndigheden skal på ejerens anmodning oplyse  

 denne om beliggenheden af udlagte vejarealer på hans ejendom samt om den  

 fremtidige vejhøjde.
 Stk. 2.  Den som på en ejendom, der er omfattet af en  

 bestemmelse som nævnt i § 34, stk. 1, vil påbegynde et byggearbejde, som  

 efter byggeloven ikke kræver byggetilladelse, skal forinden hos  

 vejmyndigheden indhente oplysning om, hvorvidt arbejdets udførelse vil være i  

 strid med den pågældende bestemmelse.
Overtagelse § 37.  Såfremt udlæg eller ændring af privat fællesvej  

 efter § 23, stk. 2 og 3, bevirker, at ejeren af et areal afskæres fra en  

 udnyttelse af arealet, der er økonomisk rimelig og forsvarlig under hensyn  

 til ejendommens beliggenhed og øvrige beskaffenhed, og som svarer til den  

 udnyttelse, der finder sted af andre tilgrænsende eller omliggende arealer,  

 kan ejeren begære arealet overtaget helt eller delvis af vejmyndigheden mod  

 erstatning.
Stk. 2.  Begæringen om overtagelse skal fremsættes inden  

 6 måneder efter, at ejeren har fået underretning om foranstaltningerne, eller  

 hvis klage er indgivet, inden 6 måneder efter, at endelig afgørelse af klagen  

 er meddelt ejeren.
Når særlige grunde foreligger, kan vejmyndigheden tillade,  

 at begæring om overtagelse fremsættes efter udløbet af de nævnte frister.
 Stk. 3.  Afslår vejmyndigheden ejerens begæring eller  

 opnås der ikke enighed om erstatningens størrelse, henvises sagen til de  

 taksationsmyndigheder, der er nævnt i § 8. Taksationsmyndighederne afgør, om  

 ejerens begæring skal imødekommes, og fastsætter erstatning for arealets  

 overtagelse efter reglerne i § 51 i lov om offentlige veje.
 § 38.  (Ophævet).
 Vejanlæg efter krav fra vejmyndigheden.
 § 39.  Af hensyn til udbygning af det samlede vejnet  

 inden for et område bestemmer vejmyndigheden, i hvilket omfang og til hvilket  

 tidspunkt en udlagt privat fællesvej, der er optaget på vejfortegnelsen, skal  

 anlægges som privat fællesvej.
 Stk. 2.  Med hensyn til gennemførelse af et vejanlæg  

 efter stk. 1 og fordeling af udgifterne hertil finder reglerne i kapitel 10  

 tilsvarende anvendelse.
 Stk. 3.  Reglerne i lov om offentlige veje § 45 om  

 forarbejder og undersøgelser finder tilsvarende anvendelse forud for anlæg af  

 private fællesveje.
Erstatning § 40.  Arealer, der er udlagt som privat fællesvej  

 efter § 23, stk. 1, eller ved retningsplan efter den hidtidige  

 bygningslovgivning eller i henhold til en med kommunens godkendelse derom  

 pålagt deklaration, kan kræves stillet til rådighed for vejanlægget uden  

 erstatning.
 Stk. 2.  Når vejens anlæg i disse tilfælde sker efter  

 påbud fra vejmyndigheden efter § 39, kan ejeren dog forlange erstatning for  

 nedrivning af bygninger, fjernelse af anlæg af blivende art, tab af hegn,  

 beplantning og afgrøder samt for ulemper i øvrigt, såfremt bygninger m.v. er  

 lovligt anbragt.
Stk. 3.  Arealer, der kan kun kræves afgivet til vejanlægget mod erstatning, herunder for  

 bygninger, andre anlæg af blivende art, hegn, beplantning, afgrøder samt  

 ulemper m.v. af den i stk. 2 angivne art.
Stk. 4.  Ved erstatningens fastsættelse bliver heri at  

 afkorte den forøgelse af værdi, som den tilbageblivende ejendom skønnes at  

 opnå.
Som følge heraf kan erstatningen helt bortfalde, når den af  

 vejmyndigheden påtænkte foranstaltning skønnes at ville medføre større fordel  

 for ejeren end det tab, der påføres ham ved foranstaltningen.
 Stk. 5.  I mangel af mindelig overenskomst med  

 vejmyndigheden fastsættes erstatningen i de i stk. 2 og 3 angivne tilfælde af  

 taksationsmyndighederne.
Anlæg og ibrugtagning af vej § 41.  En privat fællesvej eller en strækning heraf må  

 ikke anlægges eller tages i brug som færdselsareal, før vejudlægget er  

 godkendt efter § 24 eller efter de i § 43 omhandlede regler.
Vejmyndigheden  

 skal endvidere have godkendt detailprojekt for vejanlægget, herunder længde-  

 og tværprofil, befæstelse og afvanding m.v.
 Stk. 2.  Når forholdene taler derfor, kan vejmyndigheden  

 tillade, at vejen midlertidigt anlægges efter et af vejmyndigheden godkendt  

 foreløbigt detailprojekt.
Fordeling af anlægsudgifter § 42.  Med hensyn til fordelingen af udgifterne ved  

 anlægget af en privat fællesvej og betalingen af grundejernes andele heraf  

 samt til adgangen til at opnå lån af kommunen eller lån mod kommunegaranti  

 til sådanne arbejder finder reglerne i § 57, stk. 4, § 59 og § 62 anvendelse.  

 Anmodning om fordeling af udgifterne skal fremsættes over for vejmyndigheden,  

 før arbejdet påbegyndes, og arbejdet må herefter først påbegyndes, når  

 endelig beslutning foreligger.
Vejudlæg efter anden lovgivning § 43.  Reglerne i §§ 23-29, jf. §§ 31-34, finder ikke  

 anvendelse, når private fællesveje Stk. 2.  I de tilfælde, der er omtalt i stk. 1, skal  

 vejudlægget optages i vejfortegnelsen.
Udskillelse af vejareal i matriklen § 43 a.  I København kan anlagt privat fællesvej  

 afskrives eller udskilles i matriklen.
Eventuelle private rettigheder over  

 arealet kan efter begæring sikres ved optagelse i vejfortegnelsen, jf. § 21.
Forskellig råden over private fællesveje Forandringer, færdselsregulering m.v.
§ 44.  Med fornødent samtykke fra politiet, jf.  

 færdselslovens § 92 og § 100, kan vejmyndigheden lade foretage forandringer  

 ved en privat fællesvejs indretning eller anlæg og foretage hel eller delvis  

 afspærring af vejen for gennemgående trafik samt foretage andre  

 færdselsmæssige foranstaltninger med henblik på at begrænse færdslen på  

 vejen.
Udgifterne herved afholdes af vejmyndigheden, jf. dog stk. 2.
 Stk. 2.  Gennemføres de forandringer og  

 foranstaltninger, der er omtalt i stk. 1, for at forbedre det trafikale miljø  

 på vejen, f.eks. ved etablering af opholds- og legeområder eller  

 stillevejsområder, finder reglerne i §§ 57-62 om afholdelse af udgifterne og  

 arbejdernes gennemførelse m.v. tilsvarende anvendelse, for så vidt der ikke  

 er truffet anden aftale om projektets finansiering og gennemførelse.
 Stk. 3.  Forandringer og foranstaltninger som nævnt i  

 stk. 1 må ikke iværksættes uden vejmyndighedens og politiets samtykke.
Belysning § 45.  Vejmyndigheden kan bestemme, at private  

 fællesveje og arealer, herunder gårdarealer, der benyttes som offentligt  

 tilgængelige færdselsveje, skal holdes belyst af ejerne af de tilgrænsende  

 ejendomme eller af vedkommende arealer.
 Stk. 2.  Vejmyndigheden kan endvidere bestemme, at  

 belysningen skal udføres ved vejmyndighedens foranstaltning, men for  

 grundejernes regning.
 Stk. 3.  Med hensyn til fordeling af udgifterne til  

 nyanlæg, til forbedring af eksisterende anlæg og til driften og med hensyn  

 til vejmyndighedens udførelse af arbejdet finder reglerne i §§ 57-62  

 tilsvarende anvendelse.
 § 46.  Bestemmelserne i lov om offentlige veje i  

 kapitel 11 om fremspringende bygningsdele og tankanlæg og i kapitel 12 om  

 vejskilte og færdselstavler m.v. og hegn mod vej finder tilsvarende  

 anvendelse på private fællesveje.
Beplantning § 47.  På private fællesveje må træer og anden  

 beplantning kun plantes med vejmyndighedens samtykke.
Når vejens  

 istandsættelse eller hensynet til færdslen gør det nødvendigt, kan  

 vejmyndigheden kræve træer og anden beplantning på eller over disse veje  

 fjernet, nedskåret, opstammet eller studset.
Hvis vejmyndighedens krav ikke  

 efterkommes inden for en fastsat frist, kan vejmyndigheden lade arbejdet  

 udføre ved sin foranstaltning på grundejernes bekostning.
Med hensyn til  

 fordelingen mellem grundejerne af udgifterne ved en af vejmyndigheden krævet  

 fjernelse af træer og anden beplantning og med hensyn til kommunens udførelse  

 af arbejdet finder reglerne i §§ 57-62 tilsvarende anvendelse.
Overkørsler og overgange § 48.  Bestemmelserne i kapitel 6 i lov om offentlige  

 veje om etablering og benyttelse af overkørsler og overgange, herunder vej-  

 og stitilslutninger, finder tilsvarende anvendelse ved private fællesveje,  

 således at de beføjelser, der er tillagt vejbestyrelsen her udøves af  

 vejmyndigheden.
 Stk. 2.  Tilladelse efter stk. 1 kan kun meddeles, hvis  

 også fornøden tilladelse foreligger efter lov om offentlige veje.
Stk. 3.  Såfremt vejmyndigheden nægter ejeren af et  

 areal tilladelse til etablering af en ny adgang eller ændret benyttelse af en  

 bestående adgang i henhold til stk. 1, og ejeren derved afskæres fra en  

 udnyttelse af arealet, der er økonomisk rimelig og forsvarlig under hensyn  

 til arealets beliggenhed og øvrige beskaffenhed, og som svarer til den  

 udnyttelse, der finder sted af andre tilgrænsende eller omliggende arealer,  

 kan ejeren begære arealet overtaget helt eller delvis af vejmyndigheden mod  

 erstatning, medmindre vejmyndigheden kan anvise anden fornøden adgang til  

 arealet.
I mangel af mindelig overenskomst med vejmyndigheden træffes  

 afgørelse efter denne bestemmelse af taksationsmyndighederne.
Begæringen om  

 overtagelse skal fremsættes inden 6 måneder efter, at ejeren har fået  

 underretning om vejmyndighedens beslutning, eller hvis klage er indgivet,  

 inden 6 måneder efter, at endelig afgørelse af klagen er meddelt ejeren.
Særlig brug af vejareal § 49.  Uden samtykke fra vejmyndigheden må arealer af  

 private fællesveje ikke anvendes til:
 Stk. 2.  Tilladelse efter stk. 1 forudsætter, for så  

 vidt angår anvendelse, der indvirker på vejens hidtidige karakter eller på  

 færdselsforholdene, samtykke fra grundejerne og meddeles efter forhandling  

 med politiet.
Stk. 3.  Såfremt nogen uden tilladelse anbringer  

 genstande m.v., der er nævnt i stk. 1, og den pågældende ikke efterkommer et  

 påbud om at fjerne disse, er vejmyndigheden berettiget til for den  

 pågældendes regning at fjerne det anbragte.
Er det anbragte til ulempe for  

 færdslen, er vejmyndigheden og i påtrængende tilfælde politiet berettiget til  

 uden forudgående påbud at fjerne det anbragte for den pågældendes regning.
 Stk. 4.  Ved byggeri, udgravning og opfyldning på og ved  

 private fællesveje finder reglerne i lov om offentlige veje § 101 tilsvarende  

 anvendelse.
 § 50.  Nedlægning eller omlægning af underjordiske  

 ledninger i private fællesveje samt anbringelse eller flytning af  

 stangrækker, lysstandere og lignende på sådanne veje må kun foretages med  

 vejmyndighedens godkendelse, medmindre andet følger af særlig lovgivning.
 Stk. 2.  Uanset bestemmelserne i stk. 1 og § 49, stk. 4,  

 kan ejeren af en ledning lade udføre uopsættelige reparationer af ledningen,  

 men skal snarest foretage anmeldelse herom til vejmyndigheden.
 Stk. 3.  Grundejerne kan ikke modsætte sig udførelsen af  

 foranstaltninger eller arbejder, der er godkendt i henhold til stk. 1 eller  

 godkendt eller krævet af vejmyndigheden i henhold til § 49, stk. 4.
Ledninger og opgravninger § 51.  Vejmyndigheden kan tillade, at ledninger,  

 kabler eller lignende anlæg anbringes i eller over udlagte private  

 fællesveje.
 Stk. 2.  Tilladelse i henhold til stk. 1 betinges af, at  

 ledningsejeren yder vedkommende grundejere erstatning for eventuel skade ved  

 ledningsanlæggets anbringelse og tilstedeværelse og ved eftersyn og  

 istandsættelse af dette.
 Stk. 3.  Grundejerne har pligt til at give fornøden  

 adgang til anbringelse, eftersyn og istandsættelse af anlæggene.
 § 52.  Arbejder på ledninger i eller over private  

 fællesveje og udlagte private fællesveje, herunder nødvendig flytning af  

 ledninger m.v. i forbindelse med vejens anlæg, regulering eller omlægning,  

 bekostes af vedkommende ledningsejer, medmindre andet særligt er bestemt ved  

 overenskomst eller kendelse afsagt af en landvæsenskommission eller  

 ekspropriationskommission nedsat i henhold til lov om fremgangsmåden ved  

 ekspropriation vedrørende fast ejendom, eller afgørelse truffet af en  

 kommunalbestyrelse, et amtsråd eller Hovedstadsrådet efter  

 vandforsyningslovens §§ 37 og 38, jf. § 40 sammenholdt med § 5.
Stk. 2.  Arbejder på ledninger i eller over private  

 fællesveje udføres af vedkommende ledningsejer, medmindre andet særligt er  

 bestemt.
Vejmyndigheden kan dog kræve selv at udføre vejarbejder i  

 forbindelse med ledningsarbejder, Stk. 3.  Tvistigheder mellem en vejmyndighed og et  

 forsyningsselskab vedrørende ledninger i og over vejareal, jf. stk. 1, og §  

 49, stk. 4, og §§ 50-51 afgøres af trafikministeren.
Nedlæggelse af private fællesveje § 53.  Vejmyndigheden skal tage stilling til  

 spørgsmålet om nedlæggelse eller omlægning af en privat fællesvej, såfremt  

 der fremsættes anmodning herom fra en grundejer, der har den fornødne  

 interesse i spørgsmålet.
Vejmyndigheden kan af egen drift tage stilling til  

 det nævnte spørgsmål.
 Stk. 2.  Vejen skal helt eller delvis opretholdes som  

 privat fællesvej, hvis den efter matrikelkortet er eneste adgangsvej til en  

 ejendom eller nogen af dens lodder, og der ikke samtidig etableres anden  

 vejadgang, eller hvis vejen i øvrigt er af vigtighed for en ejendom med  

 vejret til vejen.
 Stk. 3.  Beslutning om omlægning af en privat fællesvej  

 eller fremskaffelse af anden vejadgang i forbindelse med nedlæggelse af  

 privat fællesvej kan gennemføres ved ekspropriation efter reglerne i lov om  

 offentlige veje, kapitel 5, i områder omfattet af reglerne i afsnit III  

 tillige ved vejudlæg.
§ 54.  En beslutning om, at vejen eller dele af denne  

 agtes nedlagt eller omlagt, skal meddeles i stedlige blade efter  

 vejmyndighedens bestemmelse.
Beslutningen skal samtidig meddeles til Stk. 2.  I meddelelserne skal der gives de  

 vejberettigede en frist på ikke under 8 uger til at fremkomme med indsigelser  

 mod beslutningen.
Meddelelsen skal endvidere indeholde oplysning om indholdet  

 af § 53, stk. 2, § 54, stk. 3, og §§ 55 og 56.
 Stk. 3.  Såfremt vejmyndigheden afviser en indsigelse  

 efter stk. 2 om, at vejen skal opretholdes i medfør af § 53, stk. 2, kan  

 afgørelsen kræves indbragt for de taksationsmyndigheder, der er nævnt i lov  

 om offentlige veje, §§ 57-58, inden 8 uger efter at afgørelsen er meddelt de  

 pågældende.
§ 55.  Hvis vejmyndigheden ikke selv har rejst  

 spørgsmål om vejens nedlæggelse eller omlægning, kan vejmyndigheden fordele  

 udgifterne ved sagens behandling, herunder udgifterne til notering i  

 matriklen og berigtigelse af tingbogen, jf. § 56, stk. 2, mellem de  

 grundejere, der er interesseret i nedlæggelsen eller omlægningen.
I  

 omkostningerne fradrages beløb, der måtte fremkomme ved afhændelse af arealer  

 i henhold til § 56, stk. 1.
Stk. 2.  Hvis vejmyndigheden ikke selv har rejst  

 spørgsmålet om vejens nedlæggelse, skal taksationsmyndighederne træffe  

 beslutning om fordeling af de udgifter ved taksationsforretningerne, som det  

 i medfør af § 59, stk. 1, og § 62, stk. 2, i lov om offentlige veje påhviler  

 vejbestyrelsen at udrede.
Udgifterne kan pålægges såvel de grundejere, der  

 har interesse i sagen, som vejmyndigheden.
Taksationsmyndigheden skal herved  

 særlig lægge vægt på, om det har været rimeligt at kræve sagen forelagt for  

 taksationsmyndighederne.
§ 56.  Såfremt vejen besluttes nedlagt, og ingen kan  

 godtgøre sin ret til vejarealet, skal dette, delt efter vejens midtlinie,  

 tilbydes ejerne af de til vejen grænsende ejendomme mod betaling af de med  

 arealets frigørelse forbundne omkostninger.
Hvis en grundejer ikke modtager  

 et sådant tilbud, kan vejmyndigheden frit råde over det areal, der er tilbudt  

 den pågældende.
Vejmyndigheden kan i særlige tilfælde tilpligte ejeren af en  

 tilgrænsende ejendom at overtage et aflagt vejareal.
 Stk. 2.  Vejmyndigheden sørger for, at omlægning, udlæg  

 eller nedlæggelse af private fællesveje i henhold til beslutningen noteres i  

 matriklen og berigtiges i tingbogen.
Istandsættelse og vedligeholdelse af  

 private fællesveje Grundejernes forpligtelser § 57.  Det påhviler ejerne af de til en privat  

 fællesvej grænsende ejendomme at holde vejen i en under hensyn til færdslens  

 art og størrelse god og forsvarlig stand.
Vejen skal være forsynet med  

 forsvarligt afløb.
 Stk. 2.  Vejmyndigheden bestemmer, i hvilket omfang og  

 på hvilken måde private fællesveje med tilhørende afløb skal vedligeholdes,  

 og kan for at opnå det i stk. 1 nævnte formål tillige bestemme, at en sådan  

 vej skal istandsættes, således at der sker en forbedring af denne.  

 Vejmyndigheden bestemmer, hvornår arbejdet skal være afsluttet, og om det  

 skal udføres som et samlet arbejde, også i regnskabsmæssig henseende, under  

 vejmyndighedens kontrol, eller om de enkelte grundejere skal lade udføre en  

 nærmere angiven del af arbejdet.
 Stk. 3.  Hvis det efter § 58 eller § 60 pålægges andre  

 end ejerne af de grunde, der grænser til vejen, at deltage i udgifterne ved  

 arbejdet, skal dette altid udføres som et samlet arbejde under  

 vejmyndighedens kontrol.
Stk. 4.  Vejmyndigheden kan træffe beslutning om, at  

 flere private fællesveje, der i færdselsmæssig henseende udgør en enhed, skal  

 istandsættes og vedligeholdes som et samlet arbejde, således at udgifterne  

 ved arbejderne fordeles mellem samtlige bidragspligtige under et.
Det skal  

 fremgå af beslutningen, om de konkrete arbejder på de enkelte veje skal  

 udføres på samme tid eller til forskellig tid.
Andre brugeres forpligtelser § 58.  Vejmyndigheden kan bestemme, at andre brugere  

 af en privat fællesvej end ejerne af de tilgrænsende grunde skal deltage i  

 udgifterne ved vedligeholdelsen eller istandsættelsen, såfremt deres  

 benyttelse af vejmyndigheden skønnes i særlig grad at medføre slid på vejen.  

 Dette gælder også for benyttelse af midlertidig karakter.
 Stk. 2.  Såfremt vejmyndigheden efter § 44 afslår en  

 ansøgning fra ejerne af de tilgrænsende grunde om indførelse eller  

 opretholdelse af forbud mod gennemgående færdsel på en privat fællesvej og  

 denne færdsel i særlig grad medfører slid på vejen, afholder kommunen en  

 dertil svarende del af udgifterne ved vejens vedligeholdelse og  

 istandsættelse.
 Vejsyn m.v.
§ 59.  Før vejmyndigheden efter § 57, jf. § 58,  

 træffer beslutning om udførelse af vedligeholdelse eller istandsættelse af en  

 privat fællesvej som et samlet arbejde, skal enhver, som vil blive berørt af  

 beslutningen, indkaldes med mindst 2 ugers varsel til vejsyn eller andet  

 møde, hvor der gøres rede for den påtænkte beslutning, herunder om  

 fordelingen af udgifterne ved arbejdet.
På mødet fastsætter vejmyndigheden en  

 frist på ikke under 3 uger for adgang til over for vejmyndigheden at  

 fremkomme med indsigelser mod den påtænkte beslutning eller ændringsforslag.  

 Over det ved mødet passerede føres en protokol.
Stk. 2.  I stedet for at foretage indkaldelse som nævnt  

 i stk. 1 kan vejmyndigheden gøre enhver, som vil blive berørt af den påtænkte  

 beslutning, bekendt med indholdet af denne.
I meddelelsen fastsættes en frist  

 på ikke under 3 uger for adgang til over for vejmyndigheden at fremkomme med  

 indsigelser og ændringsforslag.
Stk. 3.  Endelig beslutning kan først træffes, når de i  

 stk. 1 og 2 omhandlede frister er udløbet.
Om beslutningen sendes så vidt  

 muligt meddelelse til enhver, der berøres af beslutningen.
 Stk. 4.  Vejmyndighedens beslutning efter stk. 1-3 kan  

 indeholde nærmere bestemmelser om snerydning m.v. af vejen i overensstemmelse  

 med lov om vintervedligeholdelse og renholdelse af veje.
Servitutforpligtelse § 60.  I det omfang det efter tinglyste servitutter  

 påhviler andre end ejerne af de tilgrænsende ejendomme at vedligeholde en  

 privat fællesvej, kan vejmyndigheden, før reglerne i §§ 57 og 58, stk. 1, jf.  

 § 59, bringes i anvendelse, forlange, at de pågældende skal lade et påbudt  

 vedligeholdelses- eller istandsættelsesarbejde udføre eller afholde  

 udgifterne herved.
Kommunens udførelse af arbejdet § 61.  Vejmyndigheden kan bestemme, at et efter § 57,  

 jf. § 58, stk. 1, og § 60, påbudt samlet istandsættelses- eller  

 vedligeholdelsesarbejde skal udføres ved kommunens foranstaltning, men for de  

 forpligtedes regning.
 Stk. 2.  Hvis arbejder, der er påbudt efter § 57, jf. §  

 58, stk. 1, og § 60, ikke udføres rettidigt eller ikke udføres på en efter  

 vejmyndighedens skøn tilfredsstillende måde, skal vejmyndigheden foranledige,  

 at det manglende arbejde snarest muligt udføres ved kommunens foranstaltning  

 for de forpligtedes regning.
 Stk. 3.  Efter overenskomst med ejerne af de ejendomme,  

 der grænser til en privat fællesvej, kan kommunen helt eller delvis påtage  

 sig den fremtidige istandsættelse og vedligeholdelse af vejen for  

 grundejernes regning, jf. dog § 58, stk. 2, eventuelt mod et fast årligt  

 vederlag.
 Stk. 4.  Såfremt der fremsættes begæring om etablering  

 af en ordning som nævnt i stk. 3, fra vedligeholdelsespligtige grundejere,  

 der ved en fordeling efter reglerne i § 62, stk. 1 og 2, er eller vil kunne  

 blive pålagt at afholde mindst to tredjedele af udgifterne ved vejens  

 vedligeholdelse m.v., kan vejmyndigheden bestemme, at der skal gælde en sådan  

 ordning for samtlige grundejere.
Fordeling af udgifter ved samlede arbejder § 62.  Når istandsættelse eller vedligeholdelse af en  

 privat fællesvej udføres som et samlet arbejde, fordeles udgifterne ved  

 arbejdet mellem ejerne af tilgrænsende ejendomme med vejret til vejen af  

 vejmyndigheden efter §§ 11-12 i lov om grundejerbidrag til offentlige veje.  

 Er der i overenskomster efter § 61, stk. 3, optaget andre regler om fordeling  

 af udgifterne, skal fordelingen dog ske efter disse regler.
Hvis der i øvrigt  

 i servitutter, vedtægter for grundejerforeninger eller lignende er fastsat  

 særlige regler om fordelingen af udgifterne, kan vejmyndigheden foretage  

 fordelingen efter disse regler.
Stk. 2.  Er der ikke enighed mellem grundejerne om, hvem  

 der har vejret til vejen, eller om anvendelse af de i stk. 1 nævnte private  

 bestemmelser, henvises grundejerne til at indbringe spørgsmålene for  

 domstolene.
Vejmyndigheden fordeler herefter udgifterne mellem ejerne af  

 samtlige til vejen grænsende ejendomme efter §§ 11-12 i lov om  

 grundejerbidrag til offentlige veje.
 Stk. 3.  Ved opgørelsen af udgifter ved arbejder, der er  

 udført af kommunen, kan medregnes administrationstillæg efter reglerne i lov  

 om grundejerbidrag til offentlige veje.
Stk. 4.  Vejmyndigheden kan tillade, at udgifterne ved  

 arbejder, der udføres ved kommunens foranstaltning, betales af grundejerne  

 over et tidsrum på 5-15 år, der fastsættes under hensyn til beløbets  

 størrelse.
Det samme gælder samlede arbejder, der udføres ved grundejernes  

 foranstaltning, såfremt vedkommende kommune efter grundejernes anmodning  

 stiller de fornødne midler til rådighed eller garanterer for lån, optaget af  

 grundejerne.
Det til enhver tid skyldige beløb forrentes af grundejerne til  

 en rente, der fastsættes af vejmyndigheden.
Forskellige bestemmelser Udstykning § 63.  Vejmyndigheden kan forlange, at approbation  

 ikke meddeles på udstykninger m.v., som vil komme i strid med en forsvarlig  

 og hensigtsmæssig udformning af vejforholdene.
Vejnavne, husnumre § 63 a.  Bestemmelserne i lov om offentlige veje §§  

 109 og 110 om vejnavne og husnumre finder tilsvarende anvendelse på private  

 fællesveje.
Afholdelse af erstatningsudgifter § 64.  Udgiften til erstatning i de i §§ 26, 37, 40,  

 48, stk. 3, og § 53, stk. 3, nævnte tilfælde afholdes af vedkommende kommune.
Udpantning § 65.  For beløb, som en kommune efter loven har  

 betalt forskudsvis, og for beløb der er betalt i henhold til kommunegaranti,  

 jf. § 20, stk. 1, og § 62, stk. 4, har kommunen pant og fortrinsret som for  

 kommunale ejendomsskatter.
Beløbene kan inddrives ved udpantning i den  

 bidragspligtige ejendom.
 Stk. 2.  Betalingsordninger efter stk. 1 og  

 garantiordninger efter § 62, stk. 4, skal fremgå af de kommunale  

 ejendomsskatteopgørelser.
§ 65 a.  Betingelse, der knyttes til tilladelser eller  

 godkendelser i henhold til loven eller forskrifter udfærdiget i medfør af  

 loven, er bindende for ejere og indehavere af andre rettigheder over  

 ejendommen uden hensyn til, hvornår retten er stiftet.
Vejmyndigheden lader  

 betingelsen tinglyse på ejendommen på ejerens bekostning.
Bortfald af servitutforpligtelser § 66.  Påhviler det efter overenskomst, servitut eller  

 anden bestemmelse, jf. § 19, stk. 1, og § 60, der er mere end 20 år gammel,  

 nogen at deltage i vedligeholdelsen eller istandsættelsen af en privat  

 fællesvej eller i betalingen af omkostningerne herved, kan den forpligtede  

 forlange, at vejmyndigheden indbringer spørgsmålet om bestemmelsens  

 opretholdelse for de i lov om offentlige veje §§ 57-58 omhandlede  

 taksationsmyndigheder.
Er den forpligtede kommunalbestyrelsen, kan den på  

 samme måde og under samme betingelser forelægge spørgsmålet om bestemmelsens  

 opretholdelse for de nævnte myndigheder.
 Stk. 2.  Finder taksationsmyndighederne, at  

 forpligtelsen i væsentlig grad går ud over, hvad der kunne påregnes ved  

 bestemmelsens oprettelse, kan de bestemme, at forpligtelsen helt eller delvis  

 skal bortfalde, eventuelt mod erstatning.
Stk. 3.  Kommissionen skal pålægge de parter, der er  

 interesseret i sagen, at afholde de udgifter ved taksationsforretningerne,  

 som det i medfør af lov om offentlige veje, § 59, stk. 1, og § 62, stk. 2,  

 påhviler kommunalbestyrelsen at udrede.
Ved fordelingen af udgifterne mellem  

 parterne skal kommissionerne tage hensyn til, om det kan anses for rimeligt,  

 at sagen er indbragt for taksationsmyndighederne.
Der tillægges  

 udpantningsret for beløbet.
 Straffebestemmelser m.v.
§ 67.  Med bøde straffes den, der Stk. 2.  I forskrifter, som udstedes i henhold til  

 loven, kan fastsættes straf af bøde for overtrædelse af bestemmelser i  

 forskrifterne.
 Stk. 3.  Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 § 68.  Det påhviler den til enhver tid værende ejer af  

 en ejendom såvel som den, der har begået overtrædelsen, at berigtige den ved  

 overtrædelsen skabte retsstridige tilstand, medmindre der meddeles fornøden  

 dispensation.
 Stk. 2.  Efterkommer en ejer eller bruger af en ejendom  

 ikke et ham meddelt påbud om berigtigelse af et ulovligt forhold, kan det ved  

 dom pålægges ham inden en fastsat tidsfrist under tvang af fortløbende bøder  

 at berigtige forholdet.
 Stk. 3.  Når et ved dom meddelt påbud om at berigtige et  

 ulovligt forhold ikke efterkommes inden for den i dommen fastsatte frist, og  

 inddrivelse af tvangsbøder ikke kan antages at føre til, at den pågældende  

 efterkommer påbuddet, kan vedkommende kommunale myndighed foretage det  

 nødvendige til forholdets berigtigelse mod godtgørelse fra ejeren eller den,  

 der har begået overtrædelsen.
 Stk. 4.  Politiet yder de i loven omhandlede myndigheder  

 bistand efter regler, som fastsættes efter forhandling mellem  

 trafikministeren og justitsministeren.
 Ikraftræden m.v.
 § 69.  Denne lov træder i kraft den 1. januar 1973.
 Stk. 2.  Trafikministeren fastsætter de overgangsregler,  

 der er nødvendige i forbindelse med lovens gennemførelse.
Stk. 3.  Ved lovens ikrafttræden ophæves § 70.  I lov af 14. dec. 1857, indeholdende nogle  

 forskrifter om gader, veje og vandløb i København, som ændret ved lov nr. 85  

 af 31. marts 1926, affattes § 8, stk. 1, således:
»Det påhviler ejerne af de til en privat gade, vej, plads eller sti  

 grænsende ejendomme at forsyne gaden med forsvarligt afløb for gaden og for  

 de ved gaden liggende bygninger, når dette ikke tilstrækkeligt afledes på  

 anden måde.
Magistraten bestemmer, på hvilken måde de til gaderne hørende  

 vandløb skal istandsættes og vedligeholdes, hvilken andel af arbejdet hver  

 enkelt ejer skal lade udføre, og hvornår det skal være fuldført.
Udføres  

 arbejdet ikke, foranstalter magistraten det udført for vedkommendes  

 regning.« § 71.  Denne lov gælder ikke for Færøerne og Grønland.  

 Lov nr. 466 af 10. juni 1997 indeholder følgende ikrafttrædelsesbestemmelser.
§ 5 Loven træder i kraft den 1. januar 1997.1) Indtil 31. december 1997 gælder følgende bestemmelse:
§ 67.  - - - Stk. 3.  Er overtrædelsen begået af et aktieselskab,  

 andelsselskab eller lignende, kan der pålægges virksomheden som sådan  

 bødeansvar.
Trafikministeriet, den 11. september  

 1997 Bjørn Westh / Conni Jensen (* 1) Gælder § 7, stk. 6, § 10 og § 67, stk. 3.
