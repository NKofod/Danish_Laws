Skriftlig fremsættelse (31. marts 2004) Undervisningsministeren  

  

 (Ulla Tørnæs):
 Herved tillader jeg mig for Folketinget at fremsætte:
Forslag til lov om  

 ændring af lov om grundlæggende social- og sundhedsuddannelser (Udvidet  

 adgang,  

 supplerende adgangskriterier og større fleksibilitet) (Lovforslag nr.
L 226).
Regeringen agter at skabe rammer for, at flygtninge og  

 indvandrere får bedre uddannelse og bedre danskkundskaber.
Dette er ikke  

 alene  

 nødvendigt som grundlag for, at de pågældende kan få fodfæste på  

 arbejdsmarkedet, men også en forudsætning for, at disse - som aktive  

 medborgere  

 - kan deltage i sociale og demokratiske sammenhænge i samfundet.
Regeringen  

 agter endvidere at lette adgangen til social- og sundhedsuddannelserne for de  

 unge, som er mere praktisk end teoretisk anlagte, således som der allerede er  

 skabt mulighed for inden for erhvervsuddannelserne.
Med lovforslaget bliver grundforløbet til social- og  

 sundhedshjælperuddannelsen - der hidtil har været forbeholdt unge - også et  

 muligt tilbud til voksne med en udenlandsk baggrund, der har behov for  

 undervisning i dansk sprog, kultur- og samfundsforståelse som forberedelse  

 til  

 det kommende uddannelsesforløb.
Derved kommer sprog- og kulturundervisning  

 til  

 at indgå som en integreret del af social- og sundhedsuddannelserne, således  

 at  

 flygtninge og indvandrere, der ikke besidder de nødvendige danskkundskaber  

 får  

 bedre mulighed for at påbegynde og gennemføre social- og  

 sundhedshjælperuddannelsen.
Med forslaget bliver det endvidere muligt for skolerne at  

 tilrettelægge social- og sundhedshjælperuddannelsen fleksibelt inden for en  

 samlet tidsramme på mellem 18 og 30 skoleuger.
Derved vil  

    

  

 såvel de elever, der har behov for ekstra tid  

 til de enkelte fag og opgaver og de elever, der kan gennemføre uddannelsen på  

 kortere tid, kunne tilbydes et mere skræddersyet uddannelsesforløb, der  

 sikrer  

 størst muligt udbytte for den enkelte.
 Forslaget giver tillige undervisningsministeren bemyndigelse  

 til at fastsætte nærmere regler om adgang til uddannelserne og i forbindelse  

 hermed bemyndigelse til at fastsætte supplerende kvalifikationskriterier, som  

 skolerne skal anvende ved optagelsen til social- og  

 sundhedshjælperuddannelsen.
Jeg agter at anvende bemyndigelserne til at stille krav om,  

 at den enkelte ansøger for at blive optaget på grundforløbet og på social- og  

 sundhedshjælperuddannelsen, skal besidde danskkundskaber på et fast defineret  

 niveau.
Hermed sikres, at de unge og voksne ansøgere, der opfylder dette  

 niveau, ikke vil kunne afvises med henvisning til manglende danskkundskaber.  

 De  

 supplerende kvalifikationskriterier vil indeholde krav om, at skolerne ved  

 egnethedsvurderingen tillægger det særlig vægt, hvis ansøgerne har gennemført  

 grundforløbet, herunder det nye særligt tilrettelagte forløb for voksne,  

 eller  

 hvis ansøgeren har erhvervserfaring opnået ved beskæftigelse inden for det  

 relevante erhvervsområde.
 Endelig vil skolerne, hvor der er behov herfor, blive  

 forpligtet til at foretage en realkompetencevurdering, der skal sikre, at  

 alle  

 former for kvalifikationer og kompetencer, uanset hvor og hvorledes de måtte  

 være erhvervet, kommer til at indgå i såvel egnethedsvurderingen i  

 forbindelse  

 med optagelsen, som i den nærmere tilrettelæggelse af uddannelsesforløbet for  

 den enkelte elev.
 Ændringerne foreslås at  

 træde i kraft den 1. august 2004.
 Idet jeg i øvrigt henviser til lovforslaget med tilhørende  

 bemærkninger, tillader jeg mig at anbefale lovforslaget til hurtig og  

 velvillig  

 behandling i det høje Ting.
