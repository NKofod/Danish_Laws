Skriftlig fremsættelse (21. januar 2004) Socialministeren  

  

 (Henriette Kjær) :
 Herved tillader jeg mig for Folketinget at fremsætte:
Forslag til lov om  

 ændring af lov om social service (Pligt til at tilbyde handleplaner,  

 etablering  

 af døgntilbud til børn og unge og netværksstøtte til unge kriminelle m.v.) (Lovforslag nr.
L 129).
 Dette lovforslag omhandler tre elementer, der alle har til  

 formål at forbedre støtten til udsatte børn og unge og deres forældre.
For det første skal kommunerne fremover altid tilbyde at  

 udarbejde en handleplan ved forebyggende foranstaltninger og tilbyde forældre  

 til anbragte børn og unge at der udarbejdes en selvstændig handleplan for  

 dem,  

 under barnets eller den unges anbringelse.
Socialforskningsinstituttets  

 evaluering  

 af den forebyggende indsats overfor børn og unge tyder på, at netop  

 handleplaner kan være med til at styrke familiens inddragelse.
Handleplanen  

 er  

 med til at gøre formålet og indholdet af en foranstaltning klart for  

 familien.  

 Derudover kan handleplanerne være med til at kvalificere  

 sagsbehandlingsarbejdet,  

 fordi handleplanen kan medvirke til at fremme sagsbehandlernes målrettede og  

 systematiske overvejelser om indsatsen.
For det andet giver lovforslaget kommuner mulighed for at  

 oprette kommunale døgntilbud i nærmiljøet.
Det er vigtigt, at er tænkes  

 kontinuitet, nærmiljø, hensynet til at bevare kontakten til kammerater,  

 fritidstilbud, skole og det øvrige netværk ind i indsatsen overfor børn og  

 unge, der har behov for særlig støtte.
For at øge omfanget af og brugen af  

 tilbud  

 i nærmiljøet er det vigtigt at kommunerne får mulighed for at etablere  

 sådanne  

 tilbud i de tilfælde hvor der ikke allerede er eksisterende tilbud og hvor  

 andre ikke ønsker at etablere dem.
Ministeren får samtidig en bemyndigelse  

 til  

 at fastsætte regler om tilsynet med de kommunale døgntilbud.
Lovforslaget vil derudover give ministeren en bemyndigelse til  

 at fastsætte nærmere regler om godkendelse og tilsyn af opholdssteder og  

 familieplejer.
Der er blevet rejst kritik af den måde, hvorpå amterne  

 godkender  

 og fører tilsyn med de socialpædagogiske opholdssteder og der har også vist  

 sig  

 problemer med det tilsyn som kommunerne fører med plejefamilierne.
Ministeren  

 får derfor hjemmel til at udarbejde en bekendtgørelse som fastsætter  

 retningslinierne for godkendelsen og tilsynet.
Den tredje og sidste del af lovforslaget vedrører netværksstøtte  

 til et barn eller en ung, i tilfælde hvor barnet eller den unge har begået  

 voldskriminalitet eller anden alvorlig kriminalitet.
Valget af den konkrete  

 netværksstøtte har stor betydning for at kunne opnå succes med at kunne vende  

 barnets eller den unges perspektiv mod et liv uden kriminalitet.
Voksne fra  

 barnets eller den unges netværk kan således gennem en frivillig ulønnet  

 netværksstøtte have en særlig tilgang til problemerne, alene båret af et ægte  

 medmenneskeligt engagement.
Og det engagement tilkendegiver de udsatte børn  

 og  

 unge kan mangle i indsatsen.
 Med disse bemærkninger skal jeg indstille lovforslaget til  

 Folketingets velvillige behandling.
