Bilag 1 Bekendtgørelse om anerkendelse af erhvervsmæssige kvalifikationer erhvervet i udlandet vedrørende arbejde på offshoreanlæg m.v. 1) I medfør af § 3, stk. 5, og § 50, stk. 4, i lov nr. 1424 af 21. december 2005 om sikkerhed m.v. for offshoreanlæg til efterforskning, produktion og transport af kulbrinter (offshoresikkerhedslov), som ændret ved lov nr. 107 af 7. februar 2007, fastsættes efter bemyndigelse i henhold til § 61, stk. 3:
 § 1. Europa-Parlamentets og Rådets direktiv 2005/36 om anerkendelse af erhvervsmæssige kvalifikationer finder anvendelse i forbindelse med Energistyrelsens behandling af sager om godkendelse af erhvervsmæssige kvalifikationer med hensyn til de lovregulerede erhverv på offshoresikkerhedslovens område, som fremgår af bilag 1.
 Stk. 2. Bekendtgørelsen finder anvendelse for enhver statsborger i en EU-/EØS-medlemsstat eller et land, som EU har indgået aftale med om adgang til udøvelse af et lovreguleret erhverv, og som ønsker at udøve et lovreguleret erhverv omfattet af bilag 1 her i landet på baggrund af erhvervsmæssige kvalifikationer opnået i en anden EU-/EØS-medlemsstat eller et andet land, som EU har indgået aftale med herom.
 Stk. 3. Sager om etablering behandles efter reglerne i direktivets artikel 11-14 og 50-52.
Stk. 4. I sager om tjenesteydelser (midlertidig og lejlighedsvis erhvervsudøvelse), jf. direktivets artikel 5, stk. 2, har tjenesteyderen ret til at påbegynde arbejdet på baggrund af erhvervsmæssige kvalifikationer erhvervet i en anden EU-/EØS-medlemsstat eller et andet land, som EU har indgået aftale med om adgang til udøvelse af et lovreguleret erhverv.
De erhvervsmæssige kvalifikationer skal være erhvervet gennem enten:
1) opfyldelse af kravene for adgang til eller udøvelse af erhvervet, når erhvervet er lovreguleret i det pågældende land, jf. direktivets artikel 3, eller 2) udøvelse af det pågældende erhverv i mindst 2 år i løbet af de sidste 10 år, når erhvervet ikke er lovreguleret i det pågældende land.
 § 2. Godkendelser efter § 1 meddeles skriftligt.
 § 3. Bekendtgørelsen træder i kraft den 20. november 2008.
Energistyrelsen, den 14. november 2008 Ib Larsen / Henrik Andersen Bilag 1 Oversigt over gældende uddannelseskrav i regler udstedt i medfør af offshoresikkerhedsloven I henhold til § 50, stk. 4, i offshoresikkerhedsloven er der udstedt følgende bestemmelser om uddannelse:
 Grundlæggende sikkerhedsuddannelse for alle ansatte på offshoreanlæg m.v.
 Bekendtgørelse nr. 688 af 22. juni 2006 om beredskab m.v. i medfør af offshoresikkerhedsloven, § 18, som ændret ved bekendtgørelse nr. 359 af 13. maj 2008 om ændring af bekendtgørelse om beredskab m.v. i medfør af offshoresikkerhedsloven.
 Ansvarlig for boreoperationer på offshoreanlæg m.v.
 Bekendtgørelse nr. 688 af 22. juni 2006 om beredskab m.v. i medfør af offshoresikkerhedsloven, § 25.
 Brandmand på offshoreanlæg, m.v.
 Bekendtgørelse nr. 688 af 22. juni 2006 om beredskab m.v. i medfør af offshoresikkerhedsloven, § 21.
 Brandslukningsleder på offshoreanlæg m.v.
 Bekendtgørelse nr. 688 af 22. juni 2006 om beredskab m.v. i medfør af offshoresikkerhedsloven, § 21.
 Førstehjælper på offshoreanlæg m.v.
 Bekendtgørelse nr. 688 af 22. juni 2006 om beredskab m.v. i medfør af offshoresikkerhedsloven, § 56.
 Helikopterdækleder på offshoreanlæg m.v.
 Bekendtgørelse nr. 688 af 22. juni 2006 om beredskab m.v. i medfør af offshoresikkerhedsloven, § 23.
 Operatørens repræsentant på offshoreanlæg m.v.
 Bekendtgørelse nr. 688 af 22. juni 2006 om beredskab m.v. i medfør af offshoresikkerhedsloven, § 25.
 Redningsbådsfører m.v. på offshoreanlæg m.v.
 Bekendtgørelse nr. 688 af 22. juni 2006 om beredskab m.v. i medfør af offshoresikkerhedsloven, § 22.
Offshore medic Bekendtgørelse nr. 688 af 22. juni 2006 om beredskab m.v. i medfør af offshoresikkerhedsloven, § 50.
 Arbejde som kranfører på offshoreanlæg m.v.
 Bekendtgørelse nr. 1183 af 9. oktober 2007 om styring af sikkerhed og sundhed på offshoreanlæg m.v., § 25.
Arbejde som gaffeltruckfører samt fører af gaffelstabler på offshoreanlæg Bekendtgørelse nr. 1183 af 9. oktober 2007 om styring af sikkerhed og sundhed på offshoreanlæg m.v., § 26.
 I henhold til § 74, stk. 3, i offshoresikkerhedsloven er følgende bestemmelser om uddannelse efter lov om visse havanlæg og lov om arbejdsmiljø ikraftsat på offshoreanlæg:
Arbejde med biologiske agenser på offshoreanlæg Bekendtgørelse nr. 87 af 8. februar 2002 om biologiske agenser og arbejdsmiljø på havanlæg, § 11.
 Arbejdsleder for arbejde med epoxy og isocyanater på offshoreanlæg m.v.
 Bekendtgørelse nr. 8 af 4. januar 2005 om arbejde med stoffer og materialer (kemiske agenser) på havanlæg, § 35.
Arbejde med asbest Bekendtgørelse nr. 263 af 27. marts 2006 om beskyttelse mod udsættelse for asbest i forbindelse med arbejdet på havanlæg, § 28.
Arbejde som elinstallatør Bekendtgørelse nr. 1260 af 9. december 2004 om elektriske stærkstrømsanlæg og elektrisk materiel på faste havanlæg, § 2.
Arbejde med svejsning Bekendtgørelse nr. 908 af 27. september 2005 med senere ændringer om foranstaltninger til forebyggelse af kræftrisikoen ved arbejde med stoffer og materialer, § 26 samt bilag 1 og 2.
Arbejde med styren Bekendtgørelse nr. 908 af 27. september 2005 med senere ændringer om foranstaltninger til forebyggelse af kræftrisikoen ved arbejde med stoffer og materialer, § 26 samt bilag 1.
 Underviser i sikkerheds- og sundhedsarbejde på offshoreanlæg m.v.
 Bekendtgørelse nr. 907 af 25. september 2000 om sikkerhedsgruppens arbejdsmiljøuddannelse på havanlæg, § 4.
Arbejde med opstilling af stilladser Bekendtgørelse nr. 88 af 8. februar 2002 om anvendelse af tekniske hjælpemidler på havanlæg, bilag 1, pkt. 4.3.6, jf. § 5, stk. 1.
1) Bekendtgørelsen indeholder bestemmelser, der gennemfører dele af Europa-Parlamentets og Rådets direktiv 2005/36/EF af 7. september 2005 om anerkendelse af erhvervsmæssige kvalifikationer, (EU-Tidende 2005 nr.
L 255, side 22), som senest ændret ved Kommissionens forordning (EF) nr. 1430/2007 af 5. december 2007 (EU-Tidende 2007 nr.
L 320, side 3).
