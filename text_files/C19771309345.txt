 I medfør af § 2, stk. 3, § 3, stk. 1 og § 4 i lov nr. 211 af 31. maj 1968  

 om kunstig sædoverføring på husdyr samt § 10 i bekendtgørelse nr. 4 af 3.  

 januar 1969 om kunstig sædoverføring på kvæg fastsættes følgende.
I.
Kursusudvalget.
 § 1.  Veterinærdirektoratet nedsætter et udvalg -  

 kursusudvalget - der skal tage stilling til spørgsmål, der opstår i  

 forbindelse med afholdelse af de i dette regulativ omtalte kursus og prøver.
Stk. 2.  Udvalget består af repræsentanter for  

 veterinærdirektoratet, De samvirkende danske kvægavlsforeninger, De  

 samvirkende danske landboforeninger, Danske husmandsforeninger og Foreningen  

 af danske inseminører, der hver udpeger 1 repræsentant.
Repræsentanten for De  

 samvirkende danske kvægavlsforeninger er formand for udvalget.
De samvirkende  

 danske kvægavlsforeninger udpeger udvalgets sekretær.
 Udvalget kan tilkalde sagkyndige til at deltage i udvalgets drøftelser.
 Stk. 3.  Medlemmer, der ikke kan deltage i forud aftalte  

 møder, drager omsorg for, at de bliver repræsenteret i mødet ved  

 stedfortræder.
Stk. 4.  Der tilkommer medlemmer, disses eventuelle  

 stedfortrædere samt sekretæren og tilkaldte sagkyndige diæter og  

 rejsegodtgørelse i overensstemmelse med de for statens tjenestemænd gældende  

 regler.
Udgifterne hertil afholdes af veterinærdirektoratet.
 § 2.  Kursusudvalget bestemmer tid og sted for  

 afholdelse af kursus og fastsætter antallet af deltagere i de enkelte kurser.  

 Melder der sig flere ansøgere, end der kan optages på et kursus, udtager  

 udvalget det fornødne antal blandt de bedst kvalificerede.
Stk. 2.  Deltagerene i kursus betaler ved dettes  

 begyndelse en afgift, der er fastsat af kursusudvalget.
Afgifterne fremkommer  

 ved, at de samlede udgifter til afholdelse af kursus og prøver fordeles  

 ligeligt på kursusdeltagerne.
 Stk. 3.  Meddelelser om afholdelse af kursus skal  

 offentliggøres.
 Stk. 4.  Kursusudvalgets afgørelser kan indankes for  

 landbrugsministeriet.
II.
Kursus for kvæginseminører.
 § 3.  Kursus for kvæginseminører består af følgende  

 dele:
 1. Indledende kursus af 6 ugers varighed.
 2. Praktisk tjeneste i et halvt år.
 3. Afsluttende kursus af 2 ugers varighed.
Stk. 2.  Ansøgning om optagelse på kursus indsendes til  

 kursusudvalget ledsaget af dokumentation for, at ansøgeren har erhvervet  

 landboorganisationernes bevis for landmandsuddannelse, har gennemført et 9  

 måneders ophold på en landbrugsskole og har været beskæftiget ved praktisk  

 kvægbrug i mindst 1 år.
Kursusudvalget kan dispensere fra disse betingelser,  

 såfremt særlige forhold taler derfor.
§ 4.  Kursusplanen for den indledende del udarbejdes  

 af Institutttet for husdyrenes reproduktion i samråd med  

 veterinærdirektoratet og godkendes af kursusudvalget.
I planen skal især  

 indgå undervisning i og indøvelse af praktiske færdigheder i behandling af  

 sæd og inseminering.
 Stk. 2.  Instituttet for husdyrenes reproduktion drager  

 omsorg for, at det til afholdelse af kursus nødvendige lærebogsmateriale er  

 til rådighed for deltagerne.
 Stk. 3.  Veterinærdirektoratet fører tilsyn med, at  

 kursus afvikles på tilfredsstillende måde og i overensstemmelse med  

 kursusplanen, og afgiver beretning herom til kursusudvalget.
 § 5.  Efter afslutning af kursets indledende del  

 underkastes deltagerne enkeltvis en prøve, der består af en teoretisk og en  

 praktisk opgave, der hver for sig bedømmes som bestået eller ikke bestået.  

 For at have bestået den indledende del skal begge opgaver være bestået.
 Stk. 3.  Prøven bedømmes af 3 censorer, der udpeges af  

 henholdsvis veterinærdirektoratet, De samvirkende danske kvægavlsforeninger  

 og Foreningen af danske inseminører.
§ 6.  Den praktiske tjeneste udføres, efter at den i §  

 5 nævnte prøve er bestået.
Kursusudvalget træffer nærmere bestemmelse om  

 tjenesten og tjenestestedet i hvert enkelt tilfælde.
§ 7.  Efter tilendebringelse af den praktiske tjeneste  

 skal den pågældende deltage i et afsluttende 2 ugers kursus, der foranstaltes  

 af Instituttet for husdyrenes reproduktion efter nærmere aftale med  

 kursusudvalget.
Udgifterne hertil afholdes af deltagerne.
 § 8.  Efter at have gennemgået kursus med et efter  

 veterinærdirektoratets skøn tilfredsstillende resultat, udsteder  

 veterinærdirektoratet efter begæring skriftlig tilladelse for den pågældende  

 til at udføre kunstig sædoverføring på andenmands kvæg.
 Stk. 2.  Ved modtagelsen af tilladelsen skal inseminøren  

 ved sin underskrift forpligte sig til nøje at overholde de til enhver tid  

 gældende bestemmelser om kunstig sædoverføring.
 Stk. 3.  En tilladelse kan tilbagekaldes af  

 veterinærdirektoratet, såfremt inseminøren under udøvelsen af  

 insemineringsarbejdet i væsentlig grad tilsidesætter de gældende  

 bestemmelser, eller forholdene i øvrigt giver anledning dertil.  

 Veterinærdirektoratets afgørelse kan indankes for landbrugsministeriet.
III.
Autorisation som tyrestationslaborant.
 § 9.  Veterinærdirektoratet kan meddele autorisation  

 som tyrestationslaborant til varetagelse især af opgaver i forbindelse med  

 undersøgelse, bedømmelse, præparation, opbevaring og forsendelse af sæd,  

 journalføring, frugtbarhedskontrol og indberetning om disse forhold.
§ 10.  Autorisation sker efter ansøgning og på  

 betingelse af, at den pågældende med et efter veterinærdirektoratets skøn  

 tilfredsstillende resultat har gennemgået et af Instituttet for husdyrenes  

 reproduktion tilrettelagt kursus af ca. 1 måneds varighed, og at ansøgeren  

 har tilladelse fra veterinærdirektoratet til at udføre kunstig sædoverføring  

 på andenmands kvæg.
Fra sidstnævnte betingelse kan kursusudvalget dispensere,  

 såfremt særlige forhold taler derfor.
 Stk. 2.  Kun den, der af veterinærdirektoratet er  

 meddelt autorisation i henhold til § 9, må betegne sig som autoriseret  

 tyrestationslaborant.
 Stk. 3.  Veterinærdirektoratet kan gøre opretholdelsen  

 af autorisationen som tyrestationslaborant betinget af, at den pågældende for  

 egen regning deltager i eventuelle af direktoratet foranstaltede  

 suppleringskurser for tyrestationslaboranter.
Stk. 4.  Veterinærdirektoratet kan tilbagekalde en  

 autorisation som tyrestationslaborant, såfremt forholdene giver anledning  

 dertil.
Veterinærdirektoratets afgørelse kan indankes for  

 landbrugsministeriet.
 § 11.  Regulativ af 14. april 1969 om kursus for  

 kvæginseminører ophæves.
 Landbrugsministeriet, den 4. november  

 1977.
P.
Dalsager.
 /Thorkild Christensen.
