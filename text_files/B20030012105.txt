Bekendtgørelse om ændring af  

 bekendtgørelse om  

 energimærkning mv. af nye personbiler1) § 1 I bekendtgørelse nr. 216 af 28. marts 2000 om energimærkning  

 mv. af nye personbiler, foretages følgende ændringer:
 1. Indledningen affattes således:
»I medfør af § 2, stk. 2, § 3, § 4, stk.  

 2, § 6 og § 7, stk. 2 og 3, i lov nr. 224 af 28. maj 1982 om mærkning  

 og oplysningspligt vedrørende forbrug af energi, som ændret ved  

 lov nr. 207 af 28. april 1993, kongelig resolution af 15. november 1999 og §  

 15, stk. 2, i lov nr. 450 af 31. maj 2000 om fremme i besparelse af  

 energiforbruget fastsættes:« 2. Overskriften til § 3 affattes således:  

 »Plakat eller display«.
 3. § 3 affattes således:
»§ 3. En plakat eller et display med information om nye  

 personbilers brændstofforbrug m.v. skal indeholde informationer som  

 angivet i bilag 2.« 4. § 7, stk. 1 affattes således:
»§ 7. Enhver, der udstiller nye personbiler på et  

 salgssted, skal inden udstilling forsyne personbilen med et energimærke  

 i overensstemmelse med § 2. Energimærket skal anbringes i  

 personbilens forrude, så det er synligt udefra eller alternativt  

 anbringes synligt i nærheden af personbilen sammen med pris og  

 forbrugeroplysning.
Nye personbiler må ikke forsynes med andre  

 etiketter, mærker, symboler eller inskriptioner end det i § 2,  

 nævnte energimærke, hvis disse kan virke vildledende eller  

 misvisende.« 5. Bilag 1, note 5-7, affattes således:
 »5)	Årlig ejerafgift i henhold til lov om afgift efter  

 brændstofforbrug for visse personbiler anføres i kr. pr.  

 år.
 »Brændstofudgifter årligt« Angives som et  

 beregningseksempel ved 20.000 km og en literpris, der fastsættes af  

 Færdselsstyrelsen en gang årligt.
 6)	Det anføres i form af »stjernemærkning« eller »Ikke  

 afprøvet«, om bilen er kollisionstestet i henhold til EuroNCAP  

 (European New Car Assessment Programme). Der anføres  

 stjernemærkning for både kollisionssikkerhed samt for  

 fodgængervenlighed.
 7)	Det anføres i form af »ja« eller »nej« om dieselbiler er  

 forsynet med partikelfilter.
8)	Teksten i eksemplets punkt 7 skal altid anføres, idet teksten  

 om udstødningsgassen fra dieselbiler alene skal anføres for  

 dieselbiler.« 6. »Eksemplet på energimærket affattes  

 således:
 7. Bilag 2 affattes således:
»Bilag 2 Beskrivelse af den plakat eller det display, der skal  

 være opsat på salgsstedet 1)	Plakaten eller displayet skal have en mindstestørrelse  

 på 70 cm x 50 cm.
 2)	Informationerne skal være letlæselige.
 3)	Hvis der anvendes et eletronisk display, skal  

 skærmstørrelsen være mindst være 25 X 32 cm  

 (17"). Informationerne må vises ved hjælp af en  

 scroll-funktion.
 4)	De nye personbiler grupperes og anføres særskilt efter  

 brændstoftype (benzin eller diesel mv.). Inden for den enkelte  

 brændstoftype ordnes modellerne og varianterne efter stigende  

 brændstofforbrug med varianten med det laveste brændstofforbrug  

 øverst.
 5)	For hver ny personbil på listen angives brændstofforbrug  

 og CO2-udslip, jf. bilag 1, pkt. 2 og 4.
 Nedenfor vises et forslag til udformning.
Brændstoftype Rækkefølge Model Co2-udslip Brændstofforbrug Benzin 1 2 Diesel 1 2 6)	Plakaten/displayet skal indeholde nedenstående  

 tekster:
»En oversigt over brændstofforbrug og  

 CO2-udslip for alle nye personbiler fås gratis på alle  

 salgssteder og kan ses på www.hvorlangtpaaliteren.dk.« »Ud over bilens oplyste brændstofforbrug spiller  

 også køremåde en rolle for en bils faktiske  

 brændstofforbrug og CO2-udslip.
CO2 er den  

 drivhusgas, der er hovedansvarlig for den globale opvarmning.« Når der anvendes eletronisk display, skal  

 ovenstående tekster være synlige hele tiden.
7)	Plakaten/displayet skal ajourføres mindst hver sjette  

 måned.
Hvis der anvendes eletronisk display, skal informationerne  

 ajourføres mindst hver tredje måned.
8)	Brug af display kan fuldtud og permanent erstatte plakaterne.
I  

 så fald skal der på en iøjnefaldende plads i  

 udstillingslokalet udstilles en plakat med en mindste størrelse  

 på 70 x 50 cm, der skal være forsynet med følgende tekst:  

 »I dette udstillingslokale findes der et elektronisk display, som viser en  

 liste over brændstofforbrug og CO2-udslip for alle nye  

 personbiler, der udbydes til salg eller leasing gennem dette  

 salgssted«.« § 2 Bekendtgørelsen træder i kraft den 10. marts 2003.
§3 Energimærker som er udformet eller udskrevet fra  

 Færdselsstyrelsens hjemmeside før denne bekendtgørelses  

 ikrafttræden, kan benyttes indtil 24. marts 2003.
Færdselsstyrelsen, den 27. februar  

 2003 Carsten Falk Hansen /Ib Rasmussen 1)   Bekendtgørelsen  

 indeholder bestemmelser, der gennemfører Kommissionens kommende  

 direktiv om ændring af  Bilag III til direktiv 1999/94/EF.
