 § 1.  Det Arkæologiske Nævn er oprettet med  

 sammensætning og funktionsperiode i henhold til § 31 i lov nr. 291 af 6. juni  

 1984 om museer m.v. til varetagelse af de opgaver, der er tillagt nævnet i  

 lovens § 30.
 § 2.  Nævnet vælger blandt medlemmerne en næstformand,  

 der i formandens fravær varetager dennes formandsopgaver.
§ 3.  Nævnet er beslutningsdygtigt, når formanden,  

 eller i dennes fravær næstformanden, og mindst 4 andre medlemmer eller  

 suppleanter er tilstede.
Suppleanter kan give møde, når medlemmer af nævnet  

 er forhindret i at møde.
Stk. 2.  Beslutninger i nævnet træffes ved almindeligt  

 stemmeflertal.
I tilfælde af stemmelighed er formandens stemme  

 udslagsgivende.
 § 4.  Nævnet kan overlade nærmere bestemte dele af  

 sine opgaver til formanden.
§ 5.  Formanden fastsætter tid og sted for nævnets  

 møder og leder disse.
Møder afholdes mindst 6 gange årligt.
 Stk. 2.  På begæring af mindst 3 medlemmer skal der  

 indkaldes til møde.
 Stk. 3.  Formanden kan beslutte, at hastende sager skal  

 behandles skriftligt.
 § 6.  Formanden fastlægger dagsorden for møderne.
 Forslag til dagsordenspunkter indsendes til Rigsantikvarens Arkæologiske  

 Sekretariat.
 Stk. 2.  Dagsorden udsndes senest 8 dage inden møderne  

 til medlemmer og suppleanter.
 Stk. 3.  Der optages referat af møderne, som udsendes  

 til medlemmer og suppleanter senest 2 uger efter mødets afholdelse.
 Ministeriet for kulturelle anliggender,  

 den 21. november 1984.
