 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov nr. 827 af 21. december 1988 om depositum ved ungdomsuddannelser og  

 videregående uddannelser og gebyr ved prøveforberedende  

 enkeltfagsundervisning til højere forberedelseseksamen foretages følgende  

 ændringer:
1. I lovens titel indsættes efter »højere  

 forberedelseseksamen«: »m.v.« 2. § 1 og § 2 ophæves.
 3. § 3 affattes således:
»§ 3.  Undervisnings- og forskningsministeren kan  

 fastsætte regler om, at deltagere i studieforberedende enkeltfagsundervisning  

 for voksne skal betale et gebyr pr. fag.
Gebyrets størrelse fastsættes af  

 ministeren.« 4. § 4 affattes således:
»§ 4.  Indbetaling af gebyr efter § 3 er en  

 betingelse for at kunne deltage i undervisning, prøver og eksaminer.« 5. § 5 affattes således:
»§ 5.  Undervisnings- og forskningsministeren  

 fastsætter nærmere regler om gebyrordningen, herunder om administrationen af  

 ordningen.« 6. § 6 affattes således:
»§ 6.  Reglerne i denne lov finder ikke  

 anvendelse, hvor der i anden lovgivning er fastsat bestemmelser om gebyr  

 eller betaling for undervisningen.« 7. § 7 ophæves.
 8. Efter § 7 indsættes:
»§ 7 a.  Deposita tilbagebetales efter de herom  

 fastsatte regler.
Undervisnings- og forskningsministeren kan bestemme, at  

 uddannelsessøgende, der er indskrevet på den uddannelse, de har indbetalt  

 depositum for, skal have det indbetalte depositum tilbagebetalt den 1. januar  

 1996 eller senere.« § 2 Stk. 1.  Loven træder i kraft dagen efter  

 bekendtgørelsen i Lovtidende.
 Stk. 2.  Depositumregler, der er fastsat med hjemmel i  

 den hidtil gældende lov, forbliver i kraft indtil videre.
 Stk. 3.  Depositum betales af uddannelsessøgende, der er  

 godkendt optaget på deres uddannelse før 1. januar 1992.
Givet på Marselisborg Slot, den 27.  

 december 1991 Under Vor Kongelige Hånd og Segl MARGRETHE R.
