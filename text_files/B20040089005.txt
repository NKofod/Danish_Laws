Bekendtgørelse  

 om skærmende beplantning ved skæmmende tekniske anlæg I medfør af § 1, stk.  

 4, § 9, stk. 1, nr. 2, §§ 12- 14, § 16, stk. 2 og 3, § 18, stk. 2, i lov nr.  

 434  

 af 9. juni 2004 om drift af landbrugsjorder og efter bemyndigelse fastsættes:
 § 1.  

  

 Amtsrådet kan i henhold til en endelig vedtaget og offentliggjort  

 indsatsplan pålægge ejere af landbrugsjorder, jf. § 2 i lov om drift af  

 landbrugsjorder, at etablere basal skærmende beplantning om skæmmende  

 tekniske  

 anlæg, når dette af landskabelige hensyn er ønskeligt.
 Stk. 2.  

  

 Har amtsrådet  

 offentliggjort en endelig vedtaget indsatsplan, har ejere af landbrugsjorder  

 pligt til at foretage beplantning i overensstemmelse hermed.
 § 2.  

  

 Udarbejder amtsrådet en indsatsplan, skal denne indeholde følgende:
 1)  

 	  

 Beskrivelse af formål, herunder landskabelige værdier i  

 indsatsområdet.
 2)  

 	  

 Angivelse af indsatsområde, indtegnet på Kort- og  

 Martrikelstyrelsens kort i målforholdet 1:25.000, samt en udtømmende liste  

 over  

 entydigt identificerede faste ejendomme, som omfattes af indsatsplanen.
 3)  

 	  

 Angivelse af hvilke typer tekniske anlæg, der af hensyn til de  

 landskabelige værdier i indsatsområdet betragtes som skæmmende.
 4)  

 	  

 Angivelse af perioden, indenfor hvilken beplantning i henhold til  

 indsatsplanen skal finde sted.
 5)  

 	  

 Angivelse af hvilke typer af basal beplantning, som amtsrådet  

 skønner egnede til at udgøre basal skærmende beplantning.
 6)  

 	  

 Angivelse af tidspunkt for evaluering af indsatsplanen.
 § 3.  

  

 Amtsrådet skal inddrage den eller de lokale landbrugsorganisationer, Danmarks  

 Naturfredningsforening, Friluftrådet og Dansk Skovforening ved udarbejdelse  

 af forslag  

 til indsatsplan, men kan også inddrage andre organisationer.
§ 4.  

  

 Forslag til indsatsplan offentliggøres efter amtsrådets vedtagelse.
Ved  

 offentliggørelsen skal der oplyses om fristen efter stk. 2.
 Stk. 2.  

  

 Amtsrådet fastsætter  

 en frist på mindst 8 uger for fremsættelse af indsigelser m.v. mod forslag  

 til indsatsplan.
Stk. 3.  

  

 Samtidig med  

 offentliggørelse af forslag til indsatsplan skal amtsrådet give skriftlig  

 underretning  

 herom til ejere af landbrugsjorder omfattet af forslaget samt til  

 hovedorganisationerne  

 for de i § 3, nævnte organisationer.
Underretningen skal indeholde  

 oplysninger  

 om fristen efter stk. 2.
 § 5.  

  

 Efter udløbet af fristen efter § 4, stk. 2, kan amtsrådet vedtage og  

 offentliggøre indsatsplanen endeligt.
Stk. 2.  

  

 I forbindelse med den  

 endelige vedtagelse af planen kan der foretages ændring af den  

 offentliggjorte  

 indsatsplan.
Berører ændringen på væsentlig måde andre myndigheder eller  

 borgere end dem, der ved indsigelse har foranlediget ændringen, kan  

 vedtagelsen  

 af planen ikke ske, før de pågældende har fået lejlighed til at udtale sig.
 § 6.  

  

 Amtsrådet foretager kontrol for at sikre overholdelse  

 af indsatsplanen og påbud udstedt i medfør af § 7.
 Stk. 2.  

  

 Amtsrådet har til  

 enhver tid mod behørig legitimation adgang til arealer omfattet af  

 indsatsplanen  

 med henblik med gennemførelse af kontrol som nævnt i stk. 1.
§ 7.  

  

 Såfremt indsatsplanens bestemmelser ikke overholdes, kan amtsrådet  

 skriftligt meddele de berørte ejere af landbrugsjorder påbud om etablering af  

 skærmende beplantning om skæmmende tekniske anlæg.
Ejeren skal meddeles en  

 frist på ikke under et år til at gennemføre beplantningen.
 Stk. 2.  

  

 Amtsrådet orienterer  

 ved samtidig fremsendelse til hovedorganisationerne for Dansk Landbrug,  

 Danmarks Naturfredningsforening og Friluftsrådet om meddelte påbud.
 § 8.  

  

 Amtsrådets afgørelser efter denne bekendtgørelse kan påklages til  

 Plantedirektoratet.
 Stk. 2.  

  

 Dansk Landbrug,  

 Danmarks Naturfredningsforening og Friluftsrådet kan ved deres  

 hovedorganisationer  

 påklage følgende til Plantedirektoratet:
 1)  

 	  

 Indsatsplanens overensstemmelse med de i § 2 angivne  

 indholdsmæssige krav.
 2)  

 	  

 Påbud meddelt af amtsrådet i medfør af § 7.
Stk. 3.  

  

 Klage indgives til  

 amtsrådet og videresendes med amtsrådets bemærkninger til Plantedirektoratet.  

 Ved fremsendelse skal kopi af indsatsplanen vedlægges.
Klage skal indgives  

 inden  

 fire uger fra datoen for modtagelsen af afgørelsen, eller inden fire uger fra  

 den i § 5, stk. 1, nævnte endelige vedtagelse af indsatsplanen.
 Stk. 4.  

  

 Plantedirektoratets  

 afgørelser kan ikke indbringes for anden administrativ myndighed.
 § 9.  

  

 I Bornholms Regionskommune varetages opgaver, der i denne bekendtgørelse  

 er tillagt et amtsråd, af Bornholms Regionsråd.
 § 10.  

  

 Med bøde straffes den, der ikke efterkommer påbud meddelt i medfør af § 7.
 Stk. 2.  

  

 Der kan pålægges  

 selskaber mv. (juridiske personer) strafansvar efter reglerne i straffelovens  

 5. kapitel.
 § 11.  

  

 Bekendtgørelsen træder i kraft den 4. september 2004.
