 Resumé  


  

 A klagede som advokat for B-Tivoli og E-Tivoli over Direktoratet for  

 Udlændinges (DfU's) behandling af hans klienters sager om ansøgning om  

 opholds-  

 og arbejdstilladelse i medfør af udlændingelovens § 9, stk. 2, nr. 3, til 3  

 polske statsborgere, herunder DfU's afslag på at behandle ansøgningerne under  

 henvisning til at de skulle indgives til en dansk repræsentation i ansøgernes  

 hjemland.
Efter udlændingebekendtgørelsens § 36 skal ansøgning om opholds-  

 og arbejdstilladelse som hovedregel indgives til en dansk repræsentation i  

 ansøgerens hjemland.
Når særlige forhold taler for det, kan ansøgning  

 indgives  

 i Danmark.
Ved indgivelse af ansøgning i Danmark giver bestemmelsen i § 36  

 således anledning til at der må træffes to særskilte afgørelser:
1) om ansøgningen kan tages under behandling  

 (kompetenceafgørelse) 2) om der i givet fald kan meddeles opholds- og arbejdstilladelse  

 (realitetsafgørelse).
Ombudsmanden udtalte at hvis DfU afviser at tage sagen under  

 realitetsbehandling, må denne beslutning anses for en afgørelse i  

 forvaltningslovens forstand.
Ombudsmanden fandt derfor at DfU's afslag på at  

 behandle de nævnte ansøgninger burde have indeholdt en begrundelse for  

 afgørelsen, jf. forvaltningslovens § 22, og en klagevejledning, jf.  

 forvaltningslovens § 25. (J. nr. 1993-1764-643).
Ansøgning om opholds- og arbejdstilladelse indgivet i  

 Danmark.
Afgørelsesbegrebet.
 A klagede som advokat for  

 B-Tivoli og E-Tivoli over Direktoratet for Udlændinges behandling af hans  

 klienters sager om ansøgning om opholds- og arbejdstilladelse i medfør af  

 udlændingelovens § 9, stk. 2, nr. 3, til 3 polske statsborgere.
 Baggrunden for sagen var  

 følgende:
Den 19. april 1993 ansøgte A  

 som advokat for B-Tivoli om opholds- og arbejdstilladelse i perioden fra den  

 1.  

 maj til den 1. september 1993 for de polske statsborgere C og D.
A oplyste at  

 det ikke var muligt for B-Tivoli at skaffe dansk arbejdskraft til udførelse  

 af  

 tivoliarbejdet under de for denne branche ganske specielle arbejdsforhold.
A havde anmodet Arbejdsmarkedsnævnet  

 for X Amt om at fremkomme med en udtalelse i forbindelse med ansøgningen om  

 arbejds- og opholdstilladelse.
A vedlagde kopi af arbejdskontrakter og kopi  

 af  

 C's og D's pas.
Af passene fremgik det at C og D var indrejst i Danmark den  

 26.  

 marts 1993.
Den 26. april 1993 ansøgte A  

 som advokat for E-Tivoli Direktoratet for Udlændinge om opholds- og  

 arbejdstilladelse i perioden fra den 1. maj til den 1. november 1993 for den  

 polske statsborger F.
A oplyste at A havde bedt Arbejdsmarkedsnævnet for Y  

 Amt  

 om en udtalelse i forbindelse med ansøgningen om arbejds- og  

 opholdstilladelse.
A vedlagde kopi af arbejdskontrakt.
Den 11. maj 1993 orienterede  

 Arbejdsmarkedsnævnet for Y Amt A om at nævnet ikke kunne anbefale, at der  

 blev  

 bevilget opholds- og arbejdstilladelse til F.
I et brev af 18. maj 1993 skrev  

 A  

 til E-Tivoli at han på baggrund af Arbejdsmarkedsnævnets udtalelse havde  

 kontaktet udlændingedirektoratet.
 Den 14. maj 1993 orienterede  

 Arbejdsmarkedsnævnet for X Amt A og Direktoratet for Udlændinge om at nævnet  

 ikke kunne anbefale opholds- og arbejdstilladelsen til C og D.
 I breve af 3. juni 1993  

 forespurgte A Direktoratet for Udlændinge hvorledes sagerne forløb.  

 Direktoratet modtog brevene den 4. juni 1993.
 Direktoratet besvarede ikke  

 rykkerne.
Den 16. juni 1993 rykkede A  

 igen Direktoratet for Udlændinge for svar.
Direktoratet modtog brevene den  

 17.  

 juni 1993.
 Heller ikke disse rykkere  

 blev besvaret af direktoratet.
Den 23. juni 1993 rykkede A  

 igen direktoratet for svar i sagerne.
Direktoratet modtog brevene den 24.  

 juni  

 1993.
 I brev af 28. juni 1993 til  

 advokat A meddelte Direktoratet for Udlændinge for så vidt angik C og D:
 "...
Man skal i den anledning  

 oplyse, at De ikke kan søge opholds- og arbejdstilladelse på vegne af de  

 pågældende.
En sådan ansøgning skal indgives ved de pågældendes personlige  

 henvendelse til en dansk repræsentation i deres hjemland jf.  

 udlændingebekendtgørelsens § 36 (bekendtgørelse nr. 19 af 18.1.1984).
 Det bemærkes, at såvel Deres  

 klient som (C) er bekendt med denne fremgangsmåde, idet han tidligere har  

 ansøgt om opholds- og arbejdstilladelse via den danske ambassade i Warszawa  

 med  

 henblik på ansættelse hos Deres klient.
Direktoratet skal samtidig  

 gøre opmærksom på, at såfremt de pågældende polske statsborgere allerede  

 opholder sig her i landet må de  

  

 ikke  

  

 udføre arbejde her uden tilladelse fra direktoratet for udlændinge.
Det  

 bemærkes videre, at de pågældende alene kan opholde sig her i landet som  

 turister i 3 måneder.
Det kan samtidigt  

 tilkendegives, at en ansøgning indgivet i overensstemmelse med § 36 i  

 udlændingebekendtgørelsen ikke vil kunne forventes imødekommet efter  

 udlændingelovens § 9, stk. 2, nr. 3, idet Arbejdsmarkedsnævnet for (X) Amt  

 ved  

 skrivelse af 14.5.1993 har meddelt, at man ikke kan anbefale ansættelsen af  

 de  

 to polske statsborgere." Samme dag sendte Direktoratet  

 for Udlændinge A et næsten tilsvarende brev vedrørende F.
Direktoratet  

 henviste  

 dog ikke til udtalelsen fra Arbejdsmarkedsnævnet for Y Amt, men skrev at en  

 ansøgning ikke ville kunne forventes imødekommet uden arbejdsmarkedsnævnets  

 positive anbefaling.
 Den 8. juli 1993 meddelte  

 Direktoratet for Udlændinge videre for så vidt angik C, D og F:
 "Direktoratet har  

 modtaget Deres skrivelser af 16.6.1993 og 23.6.1993.
 Man skal i forlængelse af vor  

 skrivelse af 28.6.1993 oplyse, at direktoratet i sagerne har afventet  

 egentlige  

 ansøgningsskemaer fra de pågældende, idet De som nævnt ikke kan ansøge på  

 vegne  

 af de pågældende.
Det skal imidlertid beklages,  

 at De ikke på et tidligere tidspunkt er blevet orienteret herom." A's klage til mig vedrørte:
at direktoratet ikke havde behandlet A's ansøgning om  

 arbejds- og opholdstilladelse, når direktoratet tidligere havde behandlet  

 lignende ansøgninger, at direktoratet i sin skrivelse af 8. juli 1993 afviste  

 at A på vegne af de pågældende polakker kunne ansøge om arbejds- og  

 opholdstilladelse.  

 A var således utilfreds med at direktoratet tilsyneladende tillige stillede  

 krav om personligt fremmøde ved ambassaden i Polen, at direktoratet ikke på et tidligere tidspunkt orienterede  

 A om at ansøgningerne skulle indgives gennem den danske ambassade i Polen, at direktoratet ikke på et tidligere tidspunkt  

 besvarede A's rykkere i sagen, at direktoratet i sin skrivelse af 28. juni 1993  

 forhåndsmeddelte afslag på ansøgningen, såfremt denne alligevel skulle blive  

 korrekt indgivet, og at direktoratet burde have meddelt klagevejledning.
Jeg bad Direktoratet for  

 Udlændinge om en udtalelse i anledning af A's klage.
Jeg bad særligt  

 direktoratet oplyse på hvilket grundlag Direktoratet for Udlændinge krævede  

 personligt fremmøde ved ambassaden, og oplysninger om hvorfor direktoratet  

 ikke  

 tog stilling til, hvorvidt man - under henvisning til  

 udlændingebekendtgørelsens § 36, stk. 2, nr. 4 - alligevel kunne behandle  

 ansøgningen.
Jeg bad om at udtalelsen blev tilbagesendt gennem  

 Indenrigsministeriet.
 Direktoratet for Udlændinge  

 udtalte:
"  

  

 Ad a) Direktoratet kan oplyse, at  

 de af advokaten nævnte 4 polske statsborgere, der fik meddelt opholds- og  

 arbejdstilladelse med henblik på at arbejde for (...) alle havde indgivet  

 ansøgning via ambassaden i Warszawa, og da arbejdsforholdet endvidere var  

 anbefalet af det lokale Arbejdsmarkedsnævn for (Y) kommune meddelte  

 direktoratet for de pågældende opholds- og arbejdstilladelse.
Ad b) Det følger af udlændingebekendtgørelsen  

 (Justitsministeriets bekendtgørelse nr. 19 af 18.01.1984) § 36, stk. 1, at  

 ansøgning om opholds- og arbejdstilladelse skal indgives til en dansk  

 repræsentation i ansøgerens hjemland eller i det land, hvor ansøgeren har  

 opholdt sig de sidste seks måneder.
Det følger endvidere af  

 udlændingebekendtgørelsens § 36, stk. 2, nr. 4, at ansøgning dog kan indgives  

 i  

 Danmark, når særlige forhold i øvrigt taler derfor.
Dette er således en  

 undtagelsesbestemmelse, og bestemmelsens anvendelse beror på et konkret skøn.
 Direktoratet har i de  

 konkrete sager ikke fundet, at der var tale om særlige forhold, der kunne  

 begrunde, at ansøgning kunne indgives i Danmark.
 Dette fremgår ikke af  

 direktoratets skrivelse af 28. juni 1993 til advokat (A) hvilket skal  

 beklages.  

 Direktoratet skal dog bemærke, at det ikke af de daværende oplysninger  

 fremgik,  

 at de pågældende opholdt sig i Danmark som turister.
 Direktoratet skal videre  

 bemærke, at man i overensstemmelse med udlændingelovens § 40, stk. 1, 2. pkt.  

 og praksis oplyste, at ansøgningen skal indgives ved personlig henvendelse  

 til  

 ambassaden, idet man af kontrolmæssige årsager stiller krav om, at ansøgeren  

 selv skal give møde enten ved ansøgningens indgivelse eller for at afhente  

 afgørelsen.
ad c) og d) Direktoratet skal, som det  

 også er anført i skrivelse af 08.07.1993, beklage, at man ikke allerede efter  

 advokat (A's) første henvendelser i sagen ved skrivelse af 19.04.1993  

 oplyste,  

 at ansøgning skulle indgives i ansøgerens hjemland, samt at man først den  

 28.06.1993 besvarede advokatens skrivelser.
ad e) Direktoratet har ved  

 skrivelserne af 28.06.1993 ikke truffet afgørelse i sagen, men alene vejledt  

 om  

 proceduren for indgivelse af ansøgning om opholds- og arbejdstilladelse og i  

 overensstemmelse med sædvanlig praksis tilkendegivet, at ansøgning indgivet i  

 overensstemmelse med udlændingebekendtgørelsens § 36, stk. 1 ikke kunne  

 forventes imødekommet på det foreliggende grundlag.
 Direktoratet kan videre  

 oplyse, at man som udgangspunkt tillader ansøgeren at indgive ansøgning her i  

 landet, jfr. udlændingebekendtgørelsens § 36, stk. 2, nr. 4, såfremt  

 ansøgning  

 kan forventes imødekommet.
ad f) Ifølge forvaltningslovens §  

 25, stk. 1 skal afgørelser, som kan påklages til anden forvaltningsmyndighed,  

 når de meddeles skriftligt være ledsaget af klageadgang med angivelse af  

 klageinstans og oplysning om fremgangsmåden ved indgivelse af klage, herunder  

 om eventuel tidsfrist.
 Direktoratet har opfattet  

 advokatens henvendelse, som en forespørgsel om proceduren for meddelelse af  

 opholds- og arbejdstilladelse til de pågældende og man har, jfr. ovenstående,  

 i  

 skrivelser af 28.06.1993 alene vejledt herom, samt tilkendegivet, at en  

 korrekt  

 indgivet ansøgning ikke kunne forventes imødekommet på det foreliggende  

 grundlag.
 Direktoratet finder således  

 ikke, at der er tale om afgørelse, hvor der efter forvaltningslovens § 25,  

 stk.  

 1 bør gives klagevejledning.
..." Indenrigsministeriet udtalte:
 "...
 Indenrigsministeriet skal i  

 den anledning vedrørende punkt b supplerende bemærke, at en ansøgning, der er  

 indgivet i overensstemmelse med § 36 i udlændingebekendtgørelsen, skal tages  

 under realitetsbehandling.
 Det bemærkes i den  

 forbindelse, at en ansøger må påregne at blive tilsagt til at give personligt  

 møde på ambassaden eller repræsentationen, jf. udlændingelovens § 40, stk. 1.
 For så vidt angår punkt e og  

 f skal man bemærke, at Indenrigsministeriet - henset til at Direktoratet for  

 Udlændinge i brev af 28. juni 1993 til advokat (A) på baggrund af en  

 udtalelse  

 fra Arbejdsmarkedsnævnet har tilkendegivet, at en ansøgning indgivet i  

 overensstemmelse med § 36 i udlændingebekendtgørelsen ikke vil kunne  

 forventes  

 imødekommet efter udlændingelovens § 9, stk. 2, nr. 3 - efter  

 omstændighederne  

 har fundet, at der foreligger en realitetsafgørelse, i forbindelse med  

 hvilken  

 der bør ydes klagevejledning, jf. forvaltningslovens § 25.
 Indenrigsministeriet skal  

 beklage, at der ikke blev ydet den fornødne klagevejledning.
..." I et brev til A udtalte jeg  

 herefter følgende:
 "Efter udlændingelovens  

 § 9, stk. 2, nr. 3 (lovbekendtgørelse nr. 462 af 26. juni 1987 om  

 udlændingeloven), kan der efter ansøgning gives opholdstilladelse til  

 udlændinge, hvis væsentlige beskæftigelsesmæssige eller erhvervsmæssige  

 hensyn taler for at imødekomme ansøgningen.
 I udlændingebekendtgørelsen  

 (Justitsministeriets bekendtgørelse nr. 19 af 18. januar 1984 som ændret ved  

 bekendtgørelse nr. 430 af 1. juni 1992) er der i § 36 anført dette om  

 opholds-  

 og arbejdstilladelser:
§ 36 "Ansøgning om opholds-  

 og arbejdstilladelse skal indgives til en dansk repræsentation i ansøgerens  

 hjemland eller i det land, hvor ansøgeren har haft fast ophold i de sidste  

 seks  

 måneder.
 Stk. 2.  

  

 Ansøgning kan dog indgives her i landet i følgende  

 tilfælde:
 l)...
 2)...
 3)...
 4) når særlige forhold i  

 øvrigt taler derfor.
 Stk. 3....
 Stk. 4.  

  

 Ansøgning i henhold til stk. 2 indgives til direktoratet  

 for udlændinge. ...
..." Ved indgivelse af ansøgninger  

 her i landet i henhold til bestemmelsen i § 36, stk. 2, kan bestemmelsen give  

 anledning til, at der må træffes to særskilte beslutninger:
en beslutning om, hvorvidt en ansøgning kan tages under  

 behandling (dvs. en  

  

 kompetence-afgørelse  

  

 )  

 og hvis en ansøgning kan tages under behandling - en  

 beslutning om, hvorvidt der kan meddeles opholds- og arbejdstilladelse (en  

  

 realitetsafgørelse).
Kompetence  

  

 beslutningen må anses for en afgørelse i  

 forvaltningslovens forstand, jf. lovens § 2, stk. 1, såfremt det afvises at  

 tage sagen under realitetsbehandling.
Tages sagen under realitetsbehandling,  

 er  

 kompetencebeslutningen derimod ikke en afgørelse i forvaltningslovens  

 forstand,  

 se Justitsministeriets vejledning til forvaltningslovens pkt. 10, sidste  

 afsnit, og John Vogter "Forvaltningsloven med kommentarer" (1992),  

 s. 52.
 Realitets  

  

 afgørelsen i sagen er altid omfattet af forvaltningsloven.
 Dette indebærer bl.a., at  

 skriftlige afslag på at tage sager under behandling (negative  

 kompetencebeslutninger) og realitetsafgørelser med hensyn til  

 opholdstilladelse  

 skal ledsages af begrundelse, jf. lovens § 22, og af klagevejledning, jf.  

 lovens § 25.
Direktoratet for Udlændinge  

 har i sin udtalelse af 11. oktober 1993 oplyst, at direktoratet i de konkrete  

 sager ikke fandt, at der var særlige forhold, der kunne begrunde, at  

 ansøgning  

 kunne indgives i Danmark.
Direktoratet har tillige beklaget, at dette ikke  

 fremgår af direktoratets "brev" af 28. juni 1993 til Dem.
Uanset  

 ordet brev går jeg ud fra, at direktoratets beklagelse angår begge  

 direktoratets  

 breve af 28. juni 1993 til Dem.
 Jeg er enig i direktoratets  

 beklagelse af, at brevene af 28. juni 1993 ikke indeholder direktoratets  

 afgørelse om - og begrundelse for - at ansøgningerne ikke kunne indgives her  

 i  

 landet, jf. udlændingebekendtgørelsens § 36, stk. 2. Meddelelsen af disse  

 (kompetence) afgørelser burde endvidere have været ledsaget af  

 klagevejledning,  

 jf. forvaltningslovens § 25.
 Så vidt jeg forstår, er det  

 Indenrigsministeriets opfattelse, at det (alene) var direktoratets udtalelse  

 om sagens realitet, som udløste pligten til at meddele klagevejledning, jf.  

 ministeriets udtalelse i brevet af 3. januar 1994. Denne opfattelse er jeg -  

 som det fremgår af det anførte - ikke enig i.
 Jeg har gjort Direktoratet  

 for Udlændinge og Indenrigsministeriet bekendt med min opfattelse.
 Indenrigsministeriet har  

 efter omstændighederne betragtet Direktoratet for Udlændinges brev af 28.  

 juni  

 1993 i  

  

 (C's) og (D's) sag  

  

 som et  

 realitetsafslag på opholds- og arbejdstilladelse efter udlændingelovens § 9,  

 stk. 2, nr. 3.
 Ministeriet har i brevet af  

 3. januar 1994 meddelt Dem, at ministeriet efter en gennemgang af sagen ikke  

 fandt grundlag for at ændre direktoratets afgørelse.
 Det følger af  

 udlændingebekendtgørelsen, at ansøgning om opholds- og arbejdstilladelse som  

 udgangspunkt indgives til en dansk repræsentation i ansøgerens hjemland eller  

 i det land, hvor ansøgeren har opholdt sig i de sidste seks måneder.
 Hvis særlige forhold taler  

 for det, kan Direktoratet for Udlændinge tillade, at ansøgning indgives i  

 Danmark.
 Det er myndighedernes praksis  

 at tillade ansøgeren at indgive ansøgning her i landet, hvis ansøgningen på  

 det  

 foreliggende grundlag kan forventes imødekommet.
 Jeg har i tidligere sager  

 haft lejlighed til at tage stilling til myndighedernes praksis på området og  

 ikke fundet grundlag for kritik.
Inden for rammerne af  

 lovgivningen og den omtalte praksis beror afgørelsen af, om ansøgningen kan  

 indgives i Danmark på en skønsmæssig vurdering.
En sådan vurdering er jeg  

 efter  

 de regler, der gælder for min virksomhed, afskåret fra at kritisere,  

 medmindre  

 der foreligger særlige omstændigheder.
 På denne baggrund er der ikke  

 udsigt til, at jeg vil kunne kritisere myndighedernes afgørelser.
I  

  

 (F's) sag  

  

 har Indenrigsministeriet ikke taget stilling til  

 direktoratets kompetenceafgørelse.
Jeg går ud fra at dette har sammenhæng  

 med,  

 at direktoratets brev af 28. juni 1993 i hans sag ikke, som i brevet af samme  

 dato vedrørende de to andre polakker, indeholder direktoratets vurdering af  

 sagens realitet og, at ministeriet derfor ikke har betragtet dette brev som  

 en realitetsafgørelse.
På den baggrund går jeg endvidere ud fra, at  

 ministeriets  

 påtale af direktoratets manglende klagevejledning ikke gælder direktoratets  

 brev af 28. juni 1993 vedrørende (F).
Som nævnt foran er det min  

 opfattelse, at der er pligt til at meddele klagevejledning ved negative  

 kompetenceafgørelser.
Indenrigsministeriet burde som følge heraf have påtalt  

 direktoratets manglende klagevejledning i skrivelsen vedrørende (F).
 Jeg har gjort Direktoratet  

 for Udlændinge og Indenrigsministeriet bekendt med min opfattelse.
 Det tilføjes, at De fortsat har  

 mulighed for at påklage direktoratets kompetenceafgørelse i (F's) sag til  

 Indenrigsministeriet.
 Om Direktoratet for  

 Udlændinges sagsbehandling i øvrigt bemærker jeg:
 De ansøgte om opholds- og  

 arbejdstilladelse i april 1993. Den 28. juni 1993 hørte De første gang fra  

 Direktoratet for Udlændinge.
Det er i ombudsmandens  

 praksis fastslået som god forvaltningsskik, at rykkerskrivelser fra den, der  

 er  

 part i sagen, og som er rimeligt begrundet i sagsbehandlingstiden, besvares  

 med  

 det samme, jf. også pkt. 208 i Justitsministeriets vejledning om  

 forvaltningsloven.
Besvarelsen bør indeholde oplysning om, hvorpå sagen beror  

 og så vidt muligt oplysning om, hvornår myndigheden regner med, at afgørelsen  

 kan foreligge.
Direktoratet for Udlændinge kvitterede ikke for modtagelsen af  

 Deres ansøgninger om opholds- og arbejdstilladelse, og De nåede at sende 3  

 rykkerskrivelser, før De første gang hørte fra direktoratet.
Direktoratet for Udlændinge  

 har beklaget, at Deres rykkerskrivelser ikke blev besvaret.
Jeg kan tilslutte  

 mig denne beklagelse.
