Fremsat den 28. november 2003 af  

 Margrethe Vestager (RV),  

 Marianne Jelved (RV) og Anders Samuelsen (RV) Forslag til folketingsbeslutning om en ny procedure i afgørelser om tvangsfjernelse af børn Folketinget pålægger regeringen at udarbejde en analyse af forskellige  

 modeller, der kan sikre faglighed, retssikkerhed, ensartethed og økonomisk  

 uafhængighed i sager om tvangsfjernelse af børn.
Analysen skal munde ud i et  

 konkret forslag til en ny procedure for gennemførelse af tvangsfjernelser.
 Analysen samt forslaget skal være Folketinget i hænde senest  

 den 1. marts 2004.
Bemærkninger til forslaget Kommunerne gør generelt en stor indsats for at løfte den  

 tunge opgave med anbringelser af børn.
Men hidtidige undersøgelser  

 (Socialforskningsinstituttet (SFI) 97:6, 98:15, 02:10 og 02:13) peger  

 desværre  

 på, at der er for stor vilkårlighed og for lidt faglighed i behandlingen af  

 sagerne, hvilket blandt andet giver sig udslag i store forskelle i antallet  

 af  

 tvangsfjernelser i kommunerne.
 De store forskelle er problematiske ud fra både hensynet  

 til de berørte børns bedste og hensynet til forældrenes retssikkerhed.
Forslagsstillerne finder, at der er grundlæggende problemer  

 ved proceduren i forbindelse med afgørelser om tvangsfjernelse af børn.
Den  

 nuværende ordning, hvor kommunernes børn og unge-udvalg er første  

 beslutningsinstans, tilgodeser ikke barnets behov og de implicerede familiers  

 retssikkerhed på betryggende vis, fordi der er en risiko for sammenblanding  

 af  

 hensynet til barnets tarv og hensynet til den enkelte kommunes økonomi.
Forslagsstillerne er bekymrede over, at kommunerne i for  

 høj grad prioriterer egne økonomiske hensyn og ikke barnets behov, når der  

 træffes beslutning om tvangsfjernelse.
Forslagsstillerne mener også, at det  

 er  

 problematisk, at børn og unge-udvalgene i mange kommuner har for få sager til  

 at opbygge tilstrækkelig ekspertise og erfaring.
 Der er brug for en reform af proceduren i afgørelser om  

 tvangsfjernelse af børn med følgende sigtelinjer:
  

 	  

    

 Barnets tarv skal  

 altid have højeste prioritet.
Kommunernes økonomiske hensyn må og skal derfor  

 altid underordnes hensynet til barnet.
   

 	  

    

 Sagsbehandling og  

 afgørelser skal i højere grad basere sig på faglighed og retssikkerhed.  

 Proceduren skal sikre, at forældrene har tillid til, at afgørelsen er fair og  

 saglig.
   

 	  

    

 Der skal være  

 ensartethed, således at man sikrer sig, at sagerne behandles ens.
   

 	  

    

 Det bør sikres, at  

 afgørelserne om tvangsfjernelser hurtigere prøves af domstolene end efter det  

 nuværende system, hvor der går mellem ½ og 1 år, inden landsretterne træffer  

 afgørelse i en tvangsfjernelsessag.
   

 	  

    

 Der er behov for en  

 grundig vurdering af, om den sammenblanding af den dømmende og den udøvende  

 myndighed, der eksisterer i børn og unge-udvalgene, fordi en dommer er  

 medlem,  

 er hensigtsmæssig.
 Det skal understreges, at forslaget ikke indebærer  

 stillingtagen til, om der bør foretages flere tvangsanbringelser i fremtiden,  

 men alene, at det er saglige hensyn til barnets tarv og ikke f.eks.  

 økonomiske  

 hensyn, der skal bestemme antallet af anbringelser.
Anbringelsesområdet er komplekst, og forslagsstillerne ser  

 frem til en grundig analyse af forskellige modeller.
Forslagsstillerne vil  

 imidlertid pege på to mulige modeller, som en analyse bør behandle, og hvor  

 den  

 sidste er forslagsstillernes foretrukne:
Model 1 Børn og unge-udvalgene afskaffes eller ændres således, at  

 en dommer ikke skal medvirke.
Dommeren vil eventuelt kunne erstattes af en af  

 socialministeren (eller amtet ) beskikket person.
Kommunernes (børn og  

 unge-udvalgenes) beslutninger om tvangsfjernelse kan af forældrene inden 4  

 uger  

 indbringes til prøvelse i den lokale byret.
Ved byretten skal bevisførelse  

 (herunder eventuelle vidneforklaringer fra bedsteforældre) kunne finde sted.  

 Byretternes afgørelser kan ankes til landsretterne.
Ved den retlige  

 behandling  

 kan sagkyndige lægdommere medvirke.
 Model 2:
Kommunernes (børn og unge-udvalgenes) foreløbige afgørelser  

 skal af kommunen inden for en meget kort frist (f.eks. på 1 uge) indbringes  

 for  

 et landsdækkende, uafhængigt nævn.
Nævnet træffer den endelige afgørelse, som  

 kan indbringes for domstolene efter de under model 1 omtalte regler.
Der bør  

 fastsættes en kortere frist for nævnet til at træffe sin afgørelse.
Nævnet  

 bør  

 ikke have en dommer som formand, men formanden kan være en jurist, der  

 opfylder  

 retsplejelovens betingelser for at blive udnævnt til landsdommer.
Man kunne  

 lade Advokatrådet udpege et medlem, og de øvrige medlemmer kunne være en  

 børnepsykolog, en børnepsykiater og en person, der repræsenterer en  

 forældreorganisation.
Efter begge forslag bortfalder Den Sociale Ankestyrelses  

 kompetence på dette område.
Ligeledes gælder det for begge modeller, at  

 kommunernes betaling fastholdes, således at kommunerne fortsat har en  

 tilskyndelse til at forebygge tvangsfjernelser fra familier, hvor barnets  

 tarv  

 er truet.
Den hidtidige debat Socialministeren har peget på, at Den Sociale Ankestyrelse  

 i dag »kan tage en sag op af egen drift og pålægge en kommune at gennemføre  

 nødvendige tiltag over for et barn, der har behov for støtte, hvis en kommune  

 undlader dette«.
Socialministeren finder således, at der allerede er »en  

 økonomisk uafhængig instans, der kan tage stilling til tvangsfjernelser,  

 samtidig med at kommunernes betaling fastholdes« (Se svar på spørgsmål S  

 4535,  

 2002-2003, stillet af Margrethe Vestager (RV)).
Forslagsstillerne mener imidlertid ikke, at Den Sociale  

 Ankestyrelses nuværende rolle løser de beskrevne problemer.
Det er afgørende,  

 at det ikke kun er i udvalgte tilfælde, der er sikkerhed for, at det er  

 barnets  

 tarv, som er udslaggivende for afgørelserne.
Uafhængigheden og fagligheden  

 skal  

 være sikret fra første færd.
Forkerte afgørelser har alvorlige og måske endda  

 uoprettelige konsekvenser for forældre og børn, og det er essentielt, at der  

 handles hurtigt.
Hertil er det afgørende for forslagsstillerne, at der typisk  

 er tale om »svage« forældre, som ikke har ressourcer til at anke afgørelser,  

 som de er uenige i.
Derfor må der stilles skærpede krav til kvaliteten i  

 afgørelserne.
Med hensyn til økonomien mener forslagsstillerne ikke, at  

 de anførte modeller vil medføre betydelige stigninger i de offentlige  

 driftsudgifter, da forslaget ikke indebærer nye opgaver, men en ny  

 organisering  

 af opgaveløsningen.
Staten må dog påregne en mindre engangsudgift i  

 forbindelse  

 med den fysiske etablering af et eventuelt uafhængigt nævn og eventuelle  

 regionale centre.
Det skal understreges, at forslagsstillerne er bevidste om,  

 at en større uafhængighed og større retssikkerhed i afgørelser om  

 tvangsanbringelser ikke løser alle problemer på anbringelsesområdet.
Det  

 forberedende arbejde vil fortsat ligge i kommunerne, og her kan specielt de  

 små  

 kommuner fortsat have problemer med at opretholde tilstrækkelig ekspertise.  

 Men  

 en uafhængig instans vil kunne sikre en større ensartethed i afgørelserne,  

 kunne opsamle erfaringer og kunne give kommunernes sagsbehandlere langt bedre  

 mod- og medspil end de nuværende kommunale børn og unge-udvalg.
 Forslagsstillerne håber på Folketingets velvillige  

 behandling.
Skriftlig fremsættelse Margrethe Vestager  

  

  

 (RV):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om en ny procedure i afgørelser om tvangsfjernelse af  

 børn                                                                         .
(Beslutningsforslag nr.
B 77).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
