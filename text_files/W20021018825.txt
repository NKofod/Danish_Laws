Landsskatteretskendelse af 1. november 2002 vedr.
Fradrag for  

 moms  virksomhed med udlejning af musik og dansestudie samt  

 værelser evt. med  

 forplejning Klagen vedrører told- og skatteregionens afgørelse om ikke at  

 anerkende fuldt fradrag for moms af udgifter til forplejning og  

 værelsesudlejning af firmaet As studieudlejning.
Det fremgår, at A er en personligt ejet virksomhed, der ejes af  

 B.
Virksomheden har aktiviteter med indspilning og udgivelse af musik,  

 koncertarrangementer samt erhvervsmæssig drift af en ejendom.
Driften af  

 ejendommen omfatter udover egentlig studievirksomhed, bl.a. udlejning af  

 værelser på hotellignende vilkår, herunder evt. forplejning.
 Det er oplyst, at A til varetagelse af driften af ejendommen har  

 ansat to medhjælpere, ligesom Bs kone undertiden deltager i driften.  

 Ejendommen anvendes ikke som beboelse hverken for ansatte eller B.
Det er en 10.000 m  

  

 2  

  

 stor ejendom beliggende i X.
I  

 bygningen, der er i alt ca. 400 m  

  

 2  

  

 , er der på stueetagen et studie  

 på 170 m  

  

 2  

  

 , på 1. sal seks dobbeltværelser og i kælderen bl.a.  

 bordtennis og sauna.
Ved siden af bygningen ligger et dansestudie på 150 m  

  

 2  

                                                                       .
As repræsentant har forklaret, at studieudlejningen,  

 værelsesudlejningen og forplejningen kan kombineres på flere forskellige  

 måder.  

 Således kan både studiet og de enkelte værelser lejes særskilt, ligesom de  

 kan  

 lejes i en samlet pakke.
Dette kan endvidere kombineres med forplejning alt  

 efter ønske.
Det er dog oftest forekommende, at lejerne selv står for maden  

 m.m.
Udlejningen er altid af kortere karakter, dvs. op til ca. 14 dage.
Det fremgår endvidere, at A vedrørende ejendommen opkræver moms  

 af samtlige ydelser samt foretager fuldt fradrag for moms af udgifter.
I 2001  

 har ejendommen angivet udgående moms med 161.222 kr. og indgående moms med  

 307.357 kr.
Ved den påklagede afgørelse har told- og skatteregionen ikke  

 anset A for berettiget til fuldt fradrag for moms af udgifter til forplejning  

 og værelsesudlejning i forbindelse med studieudlejning.
Regionen har alene  

 anset A for berettiget til et begrænset momsfradrag på 25 % af udgifterne til  

 forplejning og værelsesudlejning.
Regionen har herved henvist til momslovens  

 §  

 42, stk. 3, og Landsskatterettens kendelse offentliggjort i SKM 2001.548/TfS  

 2001.935.
Told- og skatteregionen har anført, at Landsskatterettens  

 kendelse vedrører den del af en kursusvirksomheds aktiviteter, der knytter  

 sig  

 til værelsesudlejning og forplejning i forbindelse med afholdte,  

 erhvervsrettede kurser.
Landsskatteretten fastslog, at der kun var begrænset  

 fradrag for såvel indkøb af forplejning som generelle indkøb til værelser og  

 køkkenlokaler for en kursusvirksomhed, der leverede værelser og forplejning.  

 Forbindelsen mellem kursusvirksomhedens og As studieudlejning består i,  

 at de  

 begge retter deres momspligtige aktiviteter mod erhvervsvirksomheder, og at  

 de  

 begge i tilknytning til aktiviteten leverer forplejning og værelsesudlejning.  

 Det erhvervsmæssige element er afgørende for, at kursusvirksomheden er  

 momsbelagt, og det danner sammen med ligestillingen over til andre  

 virksomheders fradragsret for hotel- og restaurationsydelser baggrund for, at  

 kursusvirksomhed er specielt nævnt i momslovens § 42, stk. 3.
Told- og skatteregionen har videre anført, at det  

 erhvervsmæssige element, der er baggrund for momslovens § 42, stk. 3,  

 betyder,  

 at den begrænsede fradragsret på 25 % af den tilfakturerede moms også kan  

 anvendes overfor andre virksomheder end kursusvirksomheder, der til  

 erhvervsvirksomheder leverer forplejning og værelsesudlejning i tilknytning  

 til  

 deres momspligtige aktiviteter.
Således skal den begrænsede fradragsret  

 anvendes på værelsesdriften af ejendommen og på indkøb af den forplejning,  

 der  

 leveres i tilknytning til studieudlejningen.
 As repræsentant har overfor Landsskatteretten nedlagt påstand  

 om, at virksomheden er berettiget til fuldt fradrag for moms af udgifter til  

 forplejning og værelsesudlejning i forbindelse med studieudlejning på  

 ejendommen.
Repræsentanten har til støtte for påstandene bl.a. anført, at  

 Landsskatterettens kendelse offentliggjort i SKM 2001.548/TfS 2001.935 ikke  

 kan  

 anvendes på den foreliggende situation.
A driver ikke kursusvirksomhed,  

 hvorfor  

 virksomheden ikke er omfattet af momslovens § 42, stk. 3. I kendelsen var der  

 tale om, at den omhandlede virksomhed drev kursusvirksomhed.
 Landsskatteretten  

 udtaler:
 Efter momslovens § 37, stk. 1, jf. § 56, stk. 3, kan  

 registrerede virksomheder ved opgørelsen af afgiftstilsvaret som indgående  

 afgift, fradrage afgiften efter denne lov for virksomhedens indkøb m.v. af  

 varer og ydelser, der udelukkende anvendes til brug for virksomhedens  

 leverancer, som ikke er fritaget for afgift efter § 13.
 Efter momslovens § 42, stk. 3, kan virksomheder, der driver  

 kursusvirksomhed efter § 13, stk. 1, nr. 3, 2. pkt., fradrage 25 pct. af  

 afgift  

 af indkøb m.v., som vedrører overnatning og bespisning af virksomhedens  

 kursusdeltagere m.v., i det omfang indkøbet heraf står i et rimeligt forhold  

 til de afholdte kurser.
Efter momslovens § 13, stk. 1, nr. 3, er skoleundervisning og  

 undervisning på videregående uddannelsesinstitutioner, faglig uddannelse,  

 herunder omskoling, og anden undervisning, der har karakter af skolemæssig  

 eller faglig undervisning, samt levering af varer og ydelser med nær  

 tilknytning hertil fritaget for afgift.
Fritagelsen omfatter dog ikke  

 kursusvirksomhed, der drives med gevinst for øje, og som primært retter sig  

 mod  

 virksomheder og institutioner m.v.
På baggrund af det oplyste om As virksomhed med studieudlejning  

 finder Landsskatteretten, at denne virksomhed ikke er omfattet af momslovens  

 §  

 13, stk. 1, nr. 3, 1. pkt.
Retten har herved henset til, at A udlejer musik-  

 og  

 dansestudie samt værelser og i visse tilfælde leverer forplejning i  

 forbindelse  

 hermed.
Virksomheden kan således karakteriseres som egentlig  

 udlejningsvirksomhed.
Retten bemærker, at A derfor ej heller er omfattet af  

 undtagelsen i momslovens § 13, stk. 1, nr. 3, 2. pkt.
Landsskatteretten finder endvidere, at A er berettiget til fuldt  

 fradrag for moms efter momslovens § 37, stk. 1, af udgifter vedrørende  

 forplejning og værelsesudlejning i forbindelse med den ovenfor nævnte  

 udlejningsvirksomhed.
Retten bemærker herved, at fradragsbegrænsningen i  

 momslovens § 42, stk. 3, alene finder anvendelse på virksomheder, der er  

 omfattet af momslovens § 13, stk. 1, nr. 3, 2. pkt.
 Med denne begrundelse ændres den påklagede afgørelse.
