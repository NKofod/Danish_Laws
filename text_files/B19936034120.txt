 I medfør af § 2, stk. 5, § 6, § 11, stk. 2, og § 28 i lov om skibes  

 sikkerhed m.v., jf. lovbekendtgørelse nr. 584 af 29. september 1988, og efter  

 bemyndigelse i bekendtgørelse nr. 570 af 26. september 1988 fastsættes:
 § 1.  Denne tekniske forskrift er udarbejdet på  

 baggrund af IMO Resolution A.658(16) om brugen og anbringelsen af  

 retro-refleksivt materiale på redningsmidler.
 § 2.  Forskriften gælder for redningsmidler, som skal  

 opfylde bestemmelserne i kapitel III, afsnit C, i den internationale  

 konvention om sikkerhed for menneskeliv til søs (SOLAS), som gennemført i  

 Meddelelser fra Søfartsstyrelsen B.
 § 3.  Redningsbåde, redningsflåder, mandoverbord-både,  

 flydemidler, redningskranse, redningsveste, redningsdragter og  

 beskyttelsesdragter skal forsynes med retro-refleksivt materiale som anvist i  

 bilag 1 til denne tekniske forskrift.
 Stk. 2.  Eksisterende både, der ikke er selvoprettende,  

 skal forsynes med retro-refleksivt materiale under bunden senest 1. juli  

 1993.
 § 4.  Retro-refleksivt materiale skal opfylde  

 bestemmelserne i bilag 2 til denne tekniske forskrift og være af godkendt  

 type.
§ 5.  Retro-refleksivt materiale på redningsmidler i  

 brug før denne forskrifts ikrafttræden kan anvendes indtil det på grund af  

 slid eller andet udskiftes.
Ved udskiftning skal retro-refleksivt materiale  

 opfylde bestemmelserne i §§ 3 og 4.
 § 6.  Hvor disse forskrifter kræver, at et bestemt  

 materiale, tilbehør eller en fremstillingsmetode skal anvendes, tillader  

 Søfartsstyrelsen, at der anvendes andet materiale, tilbehør eller  

 fremstillingsmetode, hvis Søfartsstyrelsen ved afprøvning heraf eller på  

 anden måde finder det godtgjort, at sådant materiale, tilbehør eller  

 fremstillingsmetode er mindst lige så effektivt som det, der kræves efter  

 forskrifterne.
 § 7.  Søfartsstyrelsen accepterer afprøvninger, der  

 udføres af anerkendte prøvningsinstitutter, herunder af prøvningsinstitutter  

 i andre EF-medlemsstater, og som giver passende og tilfredsstillende  

 garantier af en teknisk, fagmæssig og uafhængig art.
 § 8.  Med bøde straffes den, der overtræder §§ 3-5.
 § 9.  Forskriften træder i kraft den 1. marts 1993.
 Stk. 2.  Teknisk forskrift nr. 18 af 1. september 1988  

 for redningsmidlers forsyning med refleksmateriale ophæves.
Søfartsstyrelsen, den 5. februar 1993 J.
Rasmussen /P.
Lauridsen Bilag 1 til teknisk forskrift om retro-refleksivt materiale på  

 redningsmidler Brug og anbringelse af retro-refleksivt materiale på redningsmidler 1 Redningsbåde og mand-overbord-både Retro-refleksivt materiale skal anbringes oven på essingen og uden på  

 båden så tæt på essingen som muligt.
Materialet skal være tilstrækkeligt  

 bredt og langt til at give et minimumsareal på 150 cm2 og skal anbringes med  

 passende intervaller (ca. 80 cm fra center til center). Hvis båden har et  

 overdække må dette ikke dække refleksmaterialet anbragt på ydersiden af  

 båden.
Toppen af overdækket skal forsynes med retro-refleksivt materiale på  

 samme måde som nævnt ovenfor, anbragt med passende indbyrdes afstand (ca. 80  

 cm fra center til center). For delvis lukkede og helt lukkede både skal  

 sådant materiale placeres på følgende måde:
.1 for detektering ved hjælp af horisontale lysstråler - med passende  

 intervaller halvvejs mellem essingen og toppen af det faste overdække, og .2 for detektering ved hjælp af vertikale lysstråler (f.eks. fra  

 helikopter - med passende intervaller rundt om ydersiden af den horisontale  

 (eller tilsvarende) del af toppen af det faste overdække, .3 retro-refleksivt materiale skal endvidere anbringes på bunden af  

 redningsbåde og mand-overbord-både, som ikke er selvoprettende.
2 Redningsflåder Retro-refleksivt materiale skal anbringes rundt om overdækket af  

 redningsflåden.
Materialet skal være tilstrækkeligt bredt og langt til at  

 give et minimumsareal på 150 cm2 og skal anbringes med passende intervaller  

 (ca. 80 cm fra center til center) i en passende højde over vandlinien,  

 inklusive indgange hvis muligt.
På oppustelige redningsflåder skal  

 retro-refleksivt materiale tillige anbringes midt på undersiden af bunden,  

 formet som et kryds.
Dimensionerne af krydset skal være som den halve  

 diameter af flåden, og et lignende kryds skal anbringes på flådens top.
 På redningsflåder, som ikke er forsynet med overdække, skal materialer,  

 med tilstrækkelig bredde og længde (til at give et minimum areal på 150 cm2),  

 anbringes på opdriftringene, med passende indbyrdes afstand (ca. 80 cm fra  

 center til center) og således, at de er synlige både fra luften og fra et  

 skib.
3 Redningskranse Retro-refleksivt materiale af tilstrækkelig bredde (ca. 5 cm) skal  

 anbringes rundt om eller på begge sider af kransens krop fire steder med lige  

 stor indbyrdes afstand.
4 Flydemidler Flydemidler skal forsynes med retro-refleksivt materialer på samme måde  

 som redningsflåder uden overdække, idet der tages hensyn til størrelsen og  

 formen af flydemidlet.
Sådanne materialer skal være synlige både fra luften  

 og fra et skib.
5 Redningsveste Redningsveste skal forsynes med strimler af retro-refleksivt materiale med  

 et totalt areal på mindst 400 cm2. Materialet skal fordeles således, at det  

 hjælper eftersøgning fra luften og overflade fartøjer fra alle retninger.
I  

 tilfælde af reversible redningsveste, skal kravet være opfyldt uanset hvordan  

 redningsvesten tages på.
Materialet skal placeres så højt på redningsvesten  

 som muligt.
6 Redningsdragter og beskyttelsesdragter Redningsdragter skal forsynes med strimler af retro-refleksivt materiale  

 med et totalt areal på mindst 400 cm2. Materialet skal fordeles således, at  

 det hjælper ved eftersøgning fra luften og fra overflade enheder i alle  

 retninger.
 For redningsdragter, der ikke automatisk vender brugeren med ansigtet  

 opad, skal bagsiden af dragten forsynes med retro-refleksivt materiale med et  

 totalt areal af mindst 100 cm2.
7 Generelt .1 Retro-refleksive materialer skal som minimum opfylde de tekniske  

 specifikationer, som fremgår af bilag 2.
 .2 Illustrationer i dette bilag er tænkt som eksempler, der kan anvendes  

 som retningslinier, når retro-refleksive materialer skal anbringes i henhold  

 til denne tekniske forskrift.
Bilag 2 til teknisk forskrift om retro-refleksivt materiale på  

 redningsmidler Teknisk specifikation for retro-refleksivt materiale til anvendelse på  

 redningsmidler 1 Område Denne specifikation beskriver retro-refleksive materialer, som fastgøres  

 på fleksible eller faste overflader af redningsmidler for at lette deres  

 opdagelse ved en eftersøgning.
2 Klassifikation Type I: Fleksible materialer, der ikke er egnet til konstant udendørs  

 anvendelse.
 Type II: Meget vejrbestandige materialer til konstant udendørs anvendelse.
3 Funktionskrav 3.1 Fotometriske krav Minimumskoefficienten for retro-refleksion (R'), når belyst med CIE  

 Standard Belysning A (farvetemperatur 2856 K), skal være som specificeret i  

 tabel 3.1 for retrorefleksive arealer af nye og tørre materialer, afprøvet  

 som beskrevet i afsnit 4.2.
 Lyset fra det retro-refleksive materiale, afprøvet som beskrevet i afsnit  

 4.9, må ikke være mindre end 80% af værdierne i tabel 3.1.
3.2 Accelereret vejreksponering Fastsat på et prøvepanel af aluminium må materialet ikke vise tegn på  

 misfarvning, revnedannelse, blæredannelse eller dimensionsændring og skal  

 have mindst 80% af den specificerede minimumsrefleksion i tabel 3.1, når det  

 afprøves som beskrevet i afsnit 4.10.
3.3 Nedsænkning i søvand Når det afprøves som beskrevet i afsnit 4.3, må materialet ikke vise tegn  

 på blæredannelse, delaminering eller indre overfladekorrossion.
Materialet må  

 ikke vise tegn på »ødelæggelse«, og dets retro-refleksive  

 intensitet må ikke reduceres under de retro-refleksive værdier i tabel 3.1,  

 bortset fra området indenfor 5 mm til hver side af de krævede snit.
Tabel 3.1 Minimum retro-fleksionskoefficient R' ved cd.lx-1.m-2 3.4 Fleksibilitet Der må ikke være revnedannelse i det retro-refleksive materiale, når det,  

 efter ophold i 4 timer i -30 grader C, bøjes rundt om en 3,2 mm spindel og  

 afprøves som beskrevet i afsnit 4.4.
3.5 Trækstyrke Trækstyrken N (newton) per 25 mm bredde:
 når afprøvet som beskrevet i afsnit 4.5.
3.6 Klæbestyrke Gælder kun materialer med klæbende bagsiden.
Klæbestyrken må ikke være  

 mindre end 16 N per 25 mm bredde, når afprøvet som beskrevet i afsnit 4.6.
3.7 Sammenklæbning Materialet må ikke vise tegn sammenklæbning når det afprøves som beskrevet  

 i afsnit 4.6.
3.8 Modstand mod salttåge Materialet må ikke vise tegn på korrosion eller forringelse, som kan  

 nedsætte dets effektivitet eller reducere dets retro-refleksive koefficient  

 under værdierne i tabel 3.1, når det har været udsat for salttåge i 120  

 timer, fulgt af rengøring med et opløsningsneutralt vaskemiddel, som  

 beskrevet i afsnit 4.8.
3.9 Temperatur modstandsdygtighed Materialet må ikke vise tegn på revnedannelse, formforandring, eller  

 reduktion af retro-refleksiv koefficient under værdierne i tabel 3.1, efter  

 eksponering i en tør atmosfære til en temperatur på 65 +/- 2 grader C i 24  

 timer og derefter eksponering til en temperatur på -30 +/- 2 grader C i 24  

 timer.
3.10 Modstand mod svampeangreb Fastgjort til en prøveflade af aluminium må materialet ikke være  

 svampevækst, ikke reducere retro-refleksiv koefficient under værdierne i  

 tabel 3.1 og ikke kunne fjernes fra prøvestykket uden skader, når afprøvet  

 som beskrevet i afsnit 4.11.
3.11 Modstand mod slid Fastgjort til en prøveflade af aluminium må materialet ikke have mindre  

 end 50% af den minimum refleksive værdi i tabel 3.1, når afprøvet som  

 beskrevet i sektion 4.12.
3.12 Modstand mod snavs og rengørings lethed Fastgjort til et prøveemne af aluminium må materialet ikke have synlig  

 skade af betydning eller være permanent snavset, når det afprøves som  

 beskrevet i afsnit 4.13.
4 Prøver og fortolkning af prøveresultater 4.1 Prøvekonditioner og antal prøvestykker Prøveemnerne skal opbevares i 24 timer ved en temperatur på 23 +/- 1 grad  

 C og 50 +/- 5% relativ luftfugtighed før de afprøves.
Alle prøveresultater  

 skal fortolkes som det opnåede gennemsnit ved afprøvning af mindst 3  

 prøveemner.
4.2 Fotometrisk ydelse Den fotometriske ydelse skal måles ved hjælp af den generelle procedure,  

 som anbefales i CIE Rapport nr. 54, 1982. Prøvestykkernes dimensioner skal  

 være 150 mm x 150 mm.
Indfaldsvinkler og observationsvinkler skal være som  

 specificeret i tabel 3.1. Afløsninger skal tages med ikke større mellemrum  

 end 30 grader, når observationshalvplanet roteres omkring referanceaksen  

 (f.eks. ved rotationsvinkler (E) på 0 grader, 30 grader, 60 grader, 90  

 grader, 120 grader, 150 grader og «80 grader). Hver målt værdi skal  

 tages som gennemsnittet af målingerne af alle krævede prøvestykker.
4.3 Nedsænkning i søvand Klargør et 75 mm x 150 mm prøvestykke.
 Efter fjernelse af beskyttende papir, fastgøres prøvestykket på en ren  

 aluminiumsoverflade ved brug af en håndrulle.
 Fastgør kanterne af prøveemnet til en ren aluminiumsoverflade med tape.
 Det retro-refleksive materiale på hvert prøvestykke skæres med en skarp  

 kniv diagonalt fra hjørne til hjørne, så der dannes et »X«.  

 Snittene skal gå helt gennem materialet til metalstykket.
Nedsænk prøvestykkerne til den halve længde i en 4% (vægtprocent)  

 saltvandsopløsning (4 g NaCl opløst i 96 ml destilleret vand) ved 25 grader C  

 i et glasbæger dækket med en glasplade.
Efter en 16-timers  

 nedsænkningsperiode tages prøvestykkerne op af bægeret og saltaflejringer  

 afskylles.
Efter 10-minutter og igen efter 4 timer undersøges om stykkerne  

 opfylder kravene beskrevet i afsnit 3.3.
4.4 Fleksibilitet Opbevar prøvestykkerne i 4 timer i et fryserum ved -30 grader C.
En 3,2 mm  

 spindel opbevares ved samme temperatur.
Prøvestykket bøjes herefter over den  

 fritstående spindel ved forsigtige tryk med behandskede fingre.
 På materialer uden under fjernes den beskyttende film og limen dækkes med  

 talkum for at forhindre fastklæbning.
4.5 Trækstyrke Forbered tre prøvestykker 25 mm brede og 150 mm lange.
Indsæt  

 prøvestykkerne i kæberne på trækprøvemaskinen således, at kræfterne fordeles  

 jævnt tværs over stykkerne og begyndelseslængden er 100 mm.
Mål trækstyrken  

 ved en hastighed på 300 mm per minut.
Registrer gennemsnitstrækstyrken ved  

 brud i newtons per 25 mm bredde for alle tre prøvestykker.
For materialer  

 uden underlag fjernes den beskyttende film før prøvestykket indsættes i  

 prøvemaskinen.
4.6 Klæbestyrke (for materialer uden underlag)) Forbered tre prøvestykker 25 mm brede og 200 mm lange for hver type  

 overflade stykkerne skal fastsættes på.
Fjern den beskyttende film fra 80 mm  

 af længden og fastklæb prøvestykket til prøveoverfladen.
Prøveoverfladerne  

 skal være aluminium, glasfiberarmeret polyester, hver type redningsveste og  

 redningskranse, som materialet skal anvendes på, og materiale anvendt til  

 oppustelige redningsflåders opdriftringe.
Prøveoverflader skal være 50 mm  

 brede og 90 mm lange og have den tykkelse, som normalt anvendes.
De skal  

 rengøres ved at aftørre overfladen med et egnet opløsningsmiddel.
Påsæt prøvestykket med en massiv messingrulle, 80 mm i diameter og 40 mm i  

 bredde, dækket med et 6 mm tykt lag gummi med en hårdhed på 80 +/- 1 RHD og  

 en total masse på ca. 2 kg.
Rul tre gange over prøvestykket og sørg for, at  

 der er en 120 mm fri længde af prøvestykket til at sætte i kæberne på  

 trækprøveapparatet.
Et prøvestykke skal nedsænkes i destilleret vand i en  

 overdækket beholder i 16 timer før klæbestyrken måles.
De andre prøvestykker  

 skal nedsænkes i saltvand (4% NaCl (vægtprocent) i en overdækket beholder i  

 16 timer før klæbestyrkeprøven. (Denne prøvemetode kræves kun for  

 retro-refleksivt materiale, som er beregnet til brug med lim.
Hvis  

 afprøvningen af et prøvestykke resulterer i, at prøven ikke bestås, vil det  

 retro-refleksive materiale ikke blive godkendt til brug på materialer af den  

 type, som prøveoverfladen er lavet af). Træk bagover i en vinkel på 180  

 grader med en hastighed på 300 mm per minut.
Registrer klæbestyrken i newtons  

 per 25 mm bredde.
Gentag klæbestyrkeprøven på prøvestykker, som har været  

 underkastet vejrbestandighedsprøven i afsnit 4.10.
4.7 Sammenklæbning Læg to stykker 100 mm x 100 mm materiale med de retro-refleksive  

 overflader mod hinanden mellem to glasplader, der er 3 mm tykke og har samme  

 størrelse som prøvestykkerne.
Placer dem i en ovn med luftcirkulation ved 65  

 grader C.
Placer en 18 kg vægt centralt på den øverste glasplade og luk  

 ovnen.
Efter 8 timer fjernes prøvestablen fra ovnen.
Udtag de  

 retro-refleksive materialer fra glaspladerne og lad dem afkøle i 5 minutter.  

 Adskil de to stykker retro-refleksivt materiale og undersøg dem for tegn på  

 sammenklæbning eller afskalning af overfladerne.
4.8 Modstandsdygtighed mod salttåge Klargør prøvestykkerne som beskrevet i henholdsvis afsnit 4.3 (A) og (B)  

 og eksponer dem i et salttågekammer.
 Prøven skal bestå af fem perioder af 22 timers eksponering, hver adskilt  

 af et tidsrum på 2 timer i hvilke prøvestykkerne får lov til at tørre.  

 Salttågen skal frembringes ved at forstøve, ved en temperatur på 35 +/- 2  

 grader C, en saltopløsning bestående af 5 dele NaCl opløst i 95 dele vand,  

 som ikke indeholder mere end 0,2% urenheder.
Fotometrisk måling i våd tilstand Et 150 mm x 75 mm prøvestykke, der ikke har været udsat for  

 vejrmodstandsprøven, skal fastgøres på en lodret flade med den 150 mm side  

 orienteret vandret.
Overhæld med vand så hele prøvestykket er dækket af en  

 vedvarende film af vand i bevægelse.
Mål den retro-refleksive faktor ved 0,2  

 grader observationsvinkel og 5 grader indfaldsvinkel.
Et eksempel på et  

 passende prøveapparat er vist i figuren på sidste side i dette bilag.
4.10 Accelereret udsættelse for vejret Materialets fotometriske ydelse skal bestemmes i overensstemmelse med  

 afsnit 4.2, efter det har været udsat for et kunstigt sollys (kulbuelys) i  

 følgende perioder:
Type I materiale : 750 timer Type II materiale : 1.500 timer Efter eksponeringen skal materialet undersøges for opfyldelse af krav og  

 karakteristika i afsnit 3.2.
4.11 Modstandsdygtighed mod svampeangreb Forbered tre 75 mm x 75 mm prøvestykker som beskrevet i afsnit 4.3 (A).  

 Forbered yderligere tre prøvestykker som beskrevet i afsnit 4.3 (B). Anvend  

 ikke-rustende og ikke-afsmittende klips eller holdere (i stedet for tape) til  

 at holde materialerne fladt.
Eksponer prøvestykkerne for mug ved anvendelse  

 af nedgravningsmetoden i et tidsrum af to uger.
Jordens  

 mikroorganismeaktivitet skal bekræftes ved at eksponere et stykke ubehandlet  

 bomuld på mellem 400 g/m2 og 475 g/m2 i jordbunden de første fem dage.
Jorden  

 anses for tilfredsstillende, hvis kontrolstykket mister 50% af sin  

 oprindelige styrke ved denne eksponering.
Efter eksponeringsperioden skal prøvestykket tages op.
Det skylles  

 forsigtigt for at fjerne jorden og tørres med en blød klud fugtet med 70%  

 etanolopløsning.
Konditioner prøvestykket under standard forhold i 48 timer.  

 Afprøv den fotometriske ydelse som beskrevet i afsnit 4.2 og forsøg herefter  

 at fjerne materialet fra underlaget.
4.12 Modstand mod slid Der kræves et apparat bestående af en elektrisk motor monteret på en flad  

 metalplade og en mekanisme hvorved motoren vil bevirke en frem- og  

 tilbagebørstende bevægelse på langs ad prøvestykket i hele dets længde.  

 Klargør et prøvestykke med dimensionerne 150 mm bredde x 425 mm længde, som  

 beskrevet i afsnit 4.3 (A). Monter prøvestykket solidt på testapparatet og  

 placer børsten på prøvestykket.
Børsteblokken skal være af aluminium, 90 mm lang, 40 mm bred og 12,5 mm  

 tyk.
Børstehårene skal være stive, sorte, kinesiske svinebørster.
Der skal  

 være 60 huller på blokken, 4 mm i diameter, massivt fyldt med svinebørster.  

 Børstehårene skal rage 20 mm uden for blokken, så de danner en skurende  

 overflade, der er så nær plan som muligt.
Den totale vægt af børsten skal  

 være 450 +/- 15 g.
Vægte kan fastgøres oven på børsten for at opnå denne  

 vægt.
Start motoren og juster apparatet så børsten vandrer med en hastighed af  

 37 +/- 2 omdrejninger (74 +/- 4 børsteslag) per minut.
Fjern børsten efter  

 1000 børstninger og tør af med en ren, blød klud.
Afprøv den fotometriske  

 ydelse som beskrevet i afsnit 4.2.
4.13 Modstandsdygtighed mod snavs og rengøringsledhed Forbered et prøvestykke 150 mm x 150 mm, som beskrevet i afsnit 4.3 (A).  

 Gør prøvestykket snavset ved at påføre det en 90 mm bred og 0.075 mm tyk film  

 af en grundigt blandet, snavsende substans tværs over midten.
Den snavsende  

 substans skal bestå af en blanding af 8 g sort kulpigment, 60 g mineralsk  

 olie og 32 g lugtfri minerals terpentin.
Dæk det snavsede stykke i 24 timer  

 med et glaslåg eller lignende.
Afdæk materialet og tør snavset af med en ren,  

 tør og blød klud.
Gør materialet vådt med mineralsk terpentin og aftør det  

 med en klud fugtet med mineralsk terpentin.
Vask med en 1% (efter vægt)  

 opløsning af vaskemiddel i varmt vand.
Skyl og tør af med en ren, blød og tør  

 klud.
Undersøg prøvestykket for overholdelse af afsnit 3.12.
