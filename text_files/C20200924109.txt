Cirkulære om organisationsaftale for fuldmægtige m.fl. (DTS) i Skatteministeriet og aftale om nyt lønsystem for tjenestemænd i Skatteministeriet Generelle bemærkninger 1. Skatteministeriet, Medarbejder- og Kompetencestyrelsen og CO10 - Centralorganisationen af 2010 har indgået vedlagte organisationsaftale for fuldmægtige m.fl. (DTS) i Skatteministeriet samt aftale om nyt lønsystem for tjenestemænd i Skatteministeriet.
For så vidt angår overenskomstansatte udgør organisationsaftalen sammen med LC/CO10-fællesoverenskomsten det samlede overenskomstgrundlag.
2. Skatteministeriet, Medarbejder- og Kompetencestyrelsen bemyndiger herved Skatteministeriet til at føre forhandlinger om og indgå lokale aftaler i henhold til det nye lønsystem.
Skatteministeriet, Medarbejder- og Kompetencestyrelsen forudsætter endvidere, at Skatteministeriet videredelegerer denne kompetence i videst muligt omfang med henblik på, at samtlige aftaler, der alene vedrører løndannelsen ved den pågældende institution mv., kan indgås af den lokale ledelse.
 3. CO10 - Centralorganisationen af 2010 bemyndiger Dansk Told & Skatteforbund til at føre forhandlinger om og indgå lokale aftaler.
4. Organisationsaftalen samt aftalen om nyt lønsystem har virkning fra den 1. april 2018. Visse ændringer har dog virkning fra den 1. oktober 2018, jf. pkt. 6 og den 1. april 2020 jf. pkt. 7 5. Ved overenskomstforhandlingerne i 2018 er det aftalt, at uddannelsen professionsbachelor i skat tilføjes til § 3, stk. 1, i organisationsaftalen og til § 3, stk. 1, i aftale om nyt lønsystem.
Der er desuden enighed om, at aftalerne tilføjes de ved OK13 aftalte ændringer til stillingsbetegnelserne.
I denne forbindelse erstattes stillingsbetegnelsen afdelingsledere af stillingsbetegnelsen funktionsledere.
6. Ved overenskomstforhandlingerne i 2018 og den efterfølgende aftaleredigering er det desuden med virkning fra 1. oktober 2018 aftalt, at - basislønnen for fagkonsulenter indplaceret i løngruppe 2, sats II i organisationsaftalen, og i løngruppe 5, sats II i aftale om nyt lønsystem forhøjes til 374.993 kr. årligt.
Funktionsledere, der hidtil har været indplaceret i løngruppe 3, indplaceres i en ny basisløngruppe 4 (sats I), og omfattes af forhandlingsregler svarende til cheflønsaftalens §§ 5-6.
 7. I forbindelse med aftaleredigeringen er det med virkning fra 1. april 2020 aftalt, at basislønnen for fagkonsulenter indplaceret i løngruppe 2, sats II i organisationsaftalen, og i løngruppe 5, sats II i aftale om nyt lønsystem forhøjes til 375.486 kr. årligt.
 8. Alle grundbeløb er justeret til 31. marts 2012-niveau.
9. Cirkulærebemærkninger, der relaterer sig til en enkelte bestemmelse, er opført som bemærkning til denne bestemmelse.
Andre bemærkninger er opført under Generelle bemærkninger.
De redaktionelle ændringer medfører ikke nogen ændringer i bestemmelsernes, henholdsvis bemærkningernes retlige status.
Ikrafttræden Cirkulæret har virkning fra 1. april 2018. Samtidig ophæves Finansministeriets cirkulære af 5. oktober 2011 (Perst. nr. 050-11).
Skatteministeriet, Medarbejder- og Kompetencestyrelsen, den 29. april 2020 Carsten Holm Bilag Organisationsaftale for fuldmægtige m.fl. (DTS) i Skatteministeriet - Denne organisationsaftale supplerer og/eller fraviger fællesoverenskomsten mellem Finansministeriet og Lærernes Centralorganisation og CO10 - Centralorganisationen af 2010 (LC/CO10-fællesoverenskomsten). .
§ 1. Dækningsområde Organisationsaftalen omfatter følgende personalegrupper i Skatteministeriet:
a) Fuldmægtige under uddannelse b) Fuldmægtige c) Fagkonsulenter d) Specialkonsulenter e) Chefkonsulenter f) Funktionsledere Stk. 2. Organisationsaftalen omfatter ikke stillinger i lønramme 37 og derover.
Stk. 3. Organisationsaftalen er gældende for medarbejdere ansat den 1. november 1999 eller senere. Øvrige ansatte kan vælge at overgå til aftalen.
Overgang sker da efter bestemmelserne i bilag 2 i cirkulære af 5. januar 2006 (Perst. nr. 001-06). Allerede ansatte på gammelt lønsystem, der genindtræder efter tjenestefrihed, overgår til organisationsaftalen efter samme bestemmelser.
§ 2. Lønsystemet Lønsystemet er etableret i henhold til den til enhver tid gældende rammeaftale om nye lønsystemer, hvis bestemmelser gælder, hvor intet andet måtte være nævnt i denne aftale.
 Stk. 2. Lønsystemet består af en basisløn, jf. §§ 3-5, og en tillægsdel, jf. §§ 6-7. Tillægsdelen omfatter centralt aftalte tillæg samt lokalt aftalte funktionstillæg, kvalifikationstillæg, engangsvederlag og resultatløn.
 Cirkulærebemærkning til § 2, stk. 2:
 Resultatløn forudsætter efter rammeaftalen om nye lønsystemer og fællesoverenskomsten, at der indgås aftale herom.
 Stk. 3. Ved ansættelse på deltid ydes forholdsmæssig løn.
 Stk. 4. Basislønnen og tillæg er angivet i årligt grundbeløb (niveau 31. marts 2012).
 Cirkulærebemærkning til § 2, stk. 4:
Basisløn og tillæg reguleres i henhold til den til enhver tid gældende rammeaftale om nye lønsystemer.
Eventuelle tillæg, som tidligere har været uregulerede, reguleres fortsat ikke.
 Stk. 5. Overtidsbetaling beregnes pr. time som 1/1924 af den samlede faste løn, eksklusiv rådigheds-/merarbejdstillæg.
Stk. 6. I de løngrupper, hvor der er flere basisløntrin, indplaceres den ansatte på basislønforløbets 1. trin.
Lønancienniteten regnes fra den 1. i ansættelsesmåneden og altid i hele måneder.
Lønancienniteten forhøjes med det tidsrum, den pågældende har været beskæftiget med relevant arbejde efter bestået uddannelse, jf. § 3, stk. 1.
§ 3. Løngruppe 1 Løngruppe 1 omfatter fuldmægtige, der har bestået SKATs interne grunduddannelse for fuldmægtige, den kommunale uddannelse (SKII), den skattefaglige diplomuddannelse, Diplom i Skat, Professionsbachelor i skat eller uddannelser svarende dertil.
Gruppen omfatter endvidere ansatte med HA- eller HD-eksamen, der ansættes til arbejde, hvor de pågældendes uddannelse ikke er af afgørende betydning.
Endelig indplaceres fuldmægtige, der optages til SKATs interne grunduddannelse i fuldmægtigforløbet, i løngruppe 1, jf. stk. 3.
 Stk. 2. Basislønnen for løngruppe 1 udgør:
Basisløntrin 1, 2, 5 og 6 er 1-årige.
Basisløntrin 4 er 2-årigt.
Oprykning til højere basisløntrin kan ikke modregnes i eventuelle tillæg, jf. § 6.
 Stk. 3. Fuldmægtige, der optages til SKATs interne grunduddannelse i fuldmægtigforløbet aflønnes efter følgende bestemmelser:
 Fuldmægtige under uddannelse er ikke omfattet af kapitel 8 i LC/CO10-fællesoverenskomsten.
 Stk. 4. Allerede ansatte, der optages til den interne grunduddannelse i fuldmægtigforløbet i SKAT, den skattefaglig diplomuddannelse, Diplom i Skat eller uddannelser svarende dertil, bevarer som minimum deres hidtidige løn.
Stk. 5. Ansættelsesmyndigheden kan forhøje lønancienniteten, selvom den hidtidige beskæftigelse ikke kan medregnes i ancienniteten.
Det forudsætter, at en konkret vurdering af den ansattes arbejdsmæssige erfaringer og kvalifikationer mv. set i relation til stillingen giver grundlag herfor.
§ 4. Løngruppe 2 Løngruppe 2 omfatter fagkonsulenter.
 Fra den 1. oktober 2018 forhøjes basislønnen for sats II til 374.993 kr.
 Fra den 1. april 2020 forhøjes basislønnen for sats II til 375.486 kr.
 Indplacering sker på sats II, hvis andet ikke direkte aftales.
§ 5. Løngruppe 3 Løngruppe 3 omfatter specialkonsulenter (sats I) og chefkonsulenter (sats II).
 Evt. indplacering i/oprykning til sats II, samt ændret indplacering inden for det enkelte interval sker i henhold til aftale mellem henholdsvis Skatteministeriet og Dansk Told & Skatteforbund.
§ 5a.
Løngruppe 4 Løngruppe 4 omfatter funktionsledere.
 Basisinterval:   Sats I    485.345 - 511.173 kr.
 Fra den 1. oktober 2018 bliver funktionsledere indplaceret i en ny løngruppe og bliver omfattet af forhandlingsregler svarende til cheflønsaftalens §§ 5-6.
§ 6. Tillæg Skatteministeriet og Dansk Told & Skatteforbund kan indgå aftale om tildeling af tillæg for særlige funktioner, kvalifikationer, uddannelser mv.
 Stk. 2. Skatteministeriet og Dansk Told & Skatteforbund aftaler, som en del af lønpolitikken, de overordnede kriterier for tildeling af tillæg, jf. stk. 1. Kriterierne genforhandles med passende intervaller, som udgangspunkt hvert år.
 Stk. 3. Inden for rammerne af de overordnede kriterier, jf. stk. 2, fastlægges der ved lokale aftaler kriterier for tildeling af tillæg i de enkelte enheder.
Stk. 4. Der kan endvidere inden for rammerne af kriterier aftalt mellem Skatteministeriet og Dansk Told & Skatteforbund indgås lokale aftaler om supplerende resultatbaserede lønordninger.
Tillæg efter sådanne ordninger ydes normalt som engangsvederlag.
Stk. 5. Tillæg efter stk. 1 - 4 kan aftales i form af varige tillæg eller midlertidige tillæg.
Tillæggene angives i årlige grundbeløb pr. 31. marts 2012. Herudover kan der aftales engangsvederlag, f.eks. som honorering af særlig indsats.
Stk. 6. Eksisterende dynamiske tillæg aftrappes hvert år pr. 1. april med de generelle lønstigninger, der er sket pr. denne dato i det pågældende år samt med eventuelle generelle stigninger på andre tidspunkter, siden sidste reguleringstidspunkt.
Ved dynamiske tillæg forstås uregulerede tillæg, der aftrappes med generelle lønstigninger af alle former for løndele.
Ved avancement til stillinger i løngruppe 2 og 3 samt evt. højere stillinger sker der dog aftrapning med hele lønfremgangen på avancementstidspunktet.
Det samme gør sig gældende ved personalelinjeskift.
§ 7. Rådighedstillæg til fuldmægtige Der ydes et pensionsgivende rådighedstillæg på 42.200 kr. til fuldmægtige i løngruppe 1, som påtager sig rådighedsforpligtelse og forpligtelse til merarbejde på indtil 20 timer pr. kvartal.
§ 8. Pension Ansættelsesmyndigheden indbetaler til CO10 Pension i PFA Pension et pensionsbidrag på 18 pct. af basislønnen, jf. §§ 3-5, varige tillæg, midlertidige tillæg og dynamiske tillæg.
Den ansattes andel af pensionsbidraget anses at udgøre 1/3. Lønspecifikationen skal indeholde oplysninger herom.
 Stk. 2. Der indbetales et pensionsbidrag på 18 pct. af rådighedstillægget efter § 7.
§ 9. Arbejdstid De ansatte er omfattet af den til enhver tid gældende aftale om arbejdstid for tjenestemænd i staten.
§ 10. Midlertidig tjeneste i højere stilling En ansat, der konstitueres i en chefstilling i lønramme 35 eller højere lønramme, ydes funktionsvederlag efter den til enhver tid gældende aftale om funktionsvederlag til tjenestemænd.
§ 11. Friholdelsesaftale Arbejdsstandsninger kan ikke omfatte ansatte, der er beskæftiget med toldkontrol.
§ 12. Ikrafttræden og opsigelse Aftalen har virkning fra den 1. april 2018. Den kan af parterne opsiges skriftligt med 3 måneders varsel til en 31. marts, dog tidligst til den 31. marts 2021. Samtidig ophæves organisationsaftale af 5. oktober 2011 (Perst. nr. 050-11).
Bilag Aftale om nyt lønsystem for tjenestemænd i Skatteministeriet - § 1. Dækningsområde Aftalen omfatter tjenestemænd i Skatteministeriets fuldmægtiglinje:
a) Fuldmægtige under uddannelse b) Fuldmægtige c) Fagkonsulenter d) Specialkonsulenter e) Chefkonsulenter og tjenestemænd i Skatteministeriets assistentlinje:
a) Assistenter b) Overassistenter c) Konsulenter d) Fagkonsulenter e) Specialkonsulenter f) Chefkonsulenter Stk. 2. Aftalen omfatter ikke funktionsledere samt stillinger i lønramme 37 og derover.
 Stk. 3. Allerede ansatte på gammelt lønsystem, der genindtræder efter tjenestefrihed, overgår til aftalen efter bestemmelserne i bilag 2 i cirkulære af 5. januar 2006 (Perst nr. 002-06).
Stk. 4. Bestemmelserne i aftalen supplerer og erstatter bestemmelserne i lønjusteringsaftalen, klassificeringsaftaler, rammeaftalen om nye lønsystemer og andre lønaftaler.
Klassificeringsaftalernes bestemmelser om afdelingsledere (nu funktionsledere) er dog fortsat gældende.
 § 2. Lønsystemet mv.
 Bestemmelserne i §§ 2, 6 og 7 (lønsystemet, tillæg og rådighedstillæg til fuldmægtige) i organisationsaftalen for fuldmægtige m.fl. (DTS) i Skatteministeriet finder tilsvarende anvendelse for tjenestemænd.
Stk. 2. Løngruppe 2 - 3 er opdelt i to satser.
Hovedstad dækker stedtillægsområde V og VI samt Roskilde kommune.
Provins dækker stedtillægsområde II, III og IV.
§ 3. Løngruppe 1 Løngruppe 1 omfatter fuldmægtige, der har bestået SKATs interne grunduddannelse for fuldmægtige, den kommunale uddannelse (SKII), den skattefaglige diplomuddannelse, Diplom i Skat, Professionsbachelor i skat eller uddannelser svarende dertil.
Gruppen omfatter endvidere ansatte med HA- eller HD-eksamen, der ansættes til arbejde, hvor de pågældendes uddannelse ikke er af afgørende betydning.
Endelig indplaceres fuldmægtige, der optages til den interne grunduddannelse i fuldmægtigforløbet, i løngruppe 1, jf. stk. 3.
 Stk. 2. Basislønnen for løngruppe 1 udgør:
Basisløntrin 1, 2, 5 og 6 er 1-årige.
Basisløntrin 4 er 2-årigt.
Oprykning til højere basisløntrin kan ikke modregnes i eventuelle tillæg, jf. § 6 i organisationsaftalen.
 Stk. 3. Fuldmægtige, der optages til den interne grunduddannelse i fuldmægtigforløbet i SKAT, aflønnes efter følgende bestemmelser:
 Stk. 4. Allerede ansatte, der optages til den interne grunduddannelse i fuldmægtigforløbet i SKAT, den skattefaglig diplomuddannelse, Diplom i Skat eller uddannelser svarende dertil, bevarer som minimum deres hidtidige løn.
Stk. 5. Ansættelsesmyndigheden kan forhøje lønancienniteten, selvom den hidtidige beskæftigelse ikke kan medregnes i ancienniteten.
Det forudsætter, at en konkret vurdering af den ansattes arbejdsmæssige erfaringer og kvalifikationer mv. set i relation til stillingen giver grundlag herfor.
§ 4. Løngruppe 2 Løngruppe 2 omfatter assistenter med faglig uddannelse/erhvervsuddannelse inden for kontorfaget eller tilsvarende kvalifikationer.
§ 5. Løngruppe 3 Løngruppe 3 omfatter overassistenter.
Indplacering i løngruppe 3 finder sted, når SKATs grunduddannelse er gennemført, eller den ansatte har opnået 10 års relevant erhvervserfaring.
Endvidere er ansatte, der ved ansættelsen har erhvervet relevant erhvervserfaring, indplaceret i løngruppen.
 Stk. 2. Evt. indplacering i/oprykning til sats II sker i henhold til aftale mellem henholdsvis Skatteministeriet og Dansk Told & Skatteforbund.
 Stk. 3. Oprykning fra sats I kan ikke modregnes i eventuelle tillæg, jf. § 6 i organisationsaftalen.
§ 6. Løngruppe 4 Løngruppe 4 omfatter konsulenter med en profil, der svarer til den til enhver tid gældende særlige profil for Skatteministeriets fagkonsulenter.
§ 7. Løngruppe 5 Løngruppe 5 omfatter fagkonsulenter.
 Fra den 1. oktober 2018 forhøjes basislønnen for sats II til 374.993 kr.
 Fra den 1. april 2020 forhøjes basislønnen for sats II til 375.486 kr.
 Stk. 2. Indplacering sker på sats II, hvis andet ikke direkte aftales.
§ 8. Løngruppe 6 Løngruppe 6 omfatter specialkonsulenter (sats I) og chefkonsulenter (sats II).
 Stk. 2. Evt. indplacering i/oprykning til sats II, samt ændret indplacering inden for det enkelte interval sker i henhold til aftale mellem henholdsvis Skatteministeriet og Dansk Told & Skatteforbund.
§ 9. Pension Tjenestemandsansatte i Skatteministeriet med ret til tjenestemandspension er omfattet af aftale om pensionsforhold for tjenestemænd i ToldSkat, jf. bilag 1.
 Stk. 2. Som udgangspunkt indbetales kun pensionsbidrag af varige, midlertidige og dynamiske tillæg efter § 6 i organisationsaftalen, der overstiger den tjenestemandspensionsgivende løn på den ansattes sluttrin efter § 2 i aftale af 2. juli 2004 om pensionsforhold for tjenestemænd i ToldSkat.
 Stk. 3. Der indbetales et pensionsbidrag på 18 pct. af rådighedstillægget efter organisationsaftalens § 7, jf. § 8, stk. 2.
Stk. 4. Pensionsbidraget på 18 pct. indbetales af ansættelsesmyndigheden til COII Konto i PFA.
Af pensionsbidraget anses 1/3 for at være den ansattes eget bidrag.
Lønspecifikationen skal indeholde oplysning herom.
 Stk. 5. Den supplerende pensionsordning er omfattet af bestemmelserne i aftale af 22. april 2002 om pensionsbidrag af visse faste tillæg.
 Cirkulærebemærkning til § 9:
 I forbindelse med eventuelle overvejelser om indbetaling af pensionsbidrag af midlertidige tillæg og engangsvederlag til tjenestemænd, for hvem der ikke i forvejen er oprettet en forsikringsmæssig pensionsordning, henledes opmærksomheden på, at de hermed forbundne administrationsomkostninger  specielt for så vidt angår mindre og korterevarende tillæg  kan være relativt store i forhold til pensionsindbetalingens størrelse og dermed kan reducere pensionsordningens værdi uforholdsmæssigt.
§ 10. Ikrafttræden og opsigelse Aftalen har virkning fra den 1. april 2018. Aftalen kan af parterne opsiges skriftligt med 3 måneders varsel til en 31. marts, dog tidligst til den 31. marts 2021. Samtidig ophæves aftale om nyt lønsystem af 5. oktober 2011 (Perst. nr. 050-11).
Bilag 1 Aftale om pensionsforhold for tjenestemænd i ToldSkat - I henhold til § 3 i aftale af 19. december 2003 om pensionsforhold for tjenestemandsgrupper o.lign. i forbindelse med nye lønsystemer aftales følgende:
§ 1. Dækningsområde Aftalen omfatter tjenestemænd på nyt lønsystem i ToldSkat.
§ 2. Pensionsgivende skalatrinsforløb De i § 1 omhandlede tjenestemænd optjener - i medfør af § 3, stk. 1, i aftale af 19. december 2003 om pensionsforhold for tjenestemandsgrupper o. lign. i forbindelse med nye lønsystemer - tjenestemandspensionsret efter det skalatrinsforløb, der fremgår af vedlagte bilag A.
 Tjenestemænd, der følger andre skalatrinsforløb end de i bilag 1 nævnte, tillægges to ekstra pensionsskalatrin til det skalatrinsforløb eller pensionsskalatrin den enkelte tjenestemand på tidspunktet for implementering af denne aftale er indplaceret på, dog maksimalt til skalatrin 48.
De to ekstra skalatrin opnås, når den enkelte tjenestemand i 2 år har haft ret til tjenestemandspension fra det samme skalatrin, som den pågældende jf. ovenstående er indplaceret på, uanset om tiden helt eller delvis ligger før denne aftales virkningstidspunkt.
Hvis mindst 2 år på det hidtidige pensionsberettigende skalatrin er opnået, tillægges de to ekstra skalatrin fra denne aftales virkningstidspunkt.
 Hvis en tjenestemand avancerer til højere stilling inden for eget ansættelsesområde herunder personalelinjeskift, opnås i pensionsmæssig henseende et ekstra skalatrin fra avancementstidspunktet, hvorefter den resterende del af pensionsskalaen forskydes med et skalatrin, jf. § 3, stk. 4-5 i aftalen af 19. december 2003.
 § 3. Ikrafttrædelse mv.
 Denne aftale træder i kraft og har virkning fra 1. august 2004.
 Stk. 2. For tjenestemænd, der er pensioneret inden for tidsrummet 1. april 2004 og indtil denne aftales virkningstidspunkt, og som på pensioneringstidspunktet opfyldte betingelserne for oprykning til højere skalatrin, omberegnes pensionen på grundlag heraf med virkning fra pensioneringstidspunktet.
 Stk. 3. Denne aftale kan ikke opsiges uden sammenhæng med aftale af 19. december 2003 om pensionsforhold for tjenestemandsgrupper o.lign. i forbindelse med nye lønsystemer.
