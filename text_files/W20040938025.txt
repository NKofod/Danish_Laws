Landsskatteretskendelse ved. indeholdelse af A-skat for  

 arbejdsudlejede udenlandske arbejdere Der klages over, at selskabet A er anset for  

 indeholdelsespligtig af A-skat i forbindelse med anvendelse af  

 arbejdsudlejede  

 hollandske slagtere.
Landsskatterettens  

 afgørelse Indeholdelsespligt  

 indkomstårene 1997 og 1998 Regionen har anset selskabet for indeholdelsespligtig af  

 A-skat med 30 % af henholdsvis 2.793.937 og 2.608.649 kr. til henholdsvis kr.  

 838.181 kr. og 781.594 kr.
 Landsskatteretten stadfæster regionens afgørelse.
Sagens oplysninger Selskabet indgik i 1995 en arbejdsudlejekontrakt med det hollandske  

 firma B, om tilrådighedsstillelse af uddannede hollandske slagtere til  

 kødopskæring.
Ingen af de hollandske slagtere har været beskæftiget i det  

 danske selskab i over 183 dage.
De udsendte hollandske slagtere var kontraktligt ansat af B,  

 og lønudbetaling, indeholdelse af hollandsk kildeskat og arbejdsmarkedsbidrag  

 blev administreret af B.
B sendte ugentlige fakturaer til det danske selskab,  

 baseret på antal timer de udsendte slagtere havde arbejdet i selskabet.
Produktionschef og mestre i produktion hos det danske  

 selskab, foretog instruktion af formand/mester for B-holdet i arbejdets  

 udførelse, som så instruerede de øvrige slagtere på B-holdet.
Produktionschef  

 og mestre i produktion hos det danske selskab førte tilsyn med arbejdets  

 kvalitet og dets udførelse og kontrollerede visuelt og efter optælling, at  

 udbeningen foregik efter de givne instrukser og skæreplaner.
Slagternes  

 kvalifikationer og arbejdsindsats blev bedømt og havde betydning for den  

 timeafhængig sats, som selskabet betalte til B.
Antallet af slagtere blev fastsat ved ugentlige aftaler.  

 Arbejdstiden var den samme som for andre medarbejdere på virksomheden.
Det  

 danske selskab stillede det fornødne antal værelser (inkl. aftensmad) til  

 rådighed for slagterne, ligesom selskabet stillede alle nødvendige  

 faciliteter  

 for arbejdes udførelse til rådighed, herunder arbejdsbeklædning, knive og  

 sikkerhedsudstyr.
Told- og  

 Skatteregionens afgørelse Selskabet er anset for indeholdelsespligtig af A-skat i  

 forbindelse med anvendelse af arbejdsudlejede hollandske slagtere, jf.  

 kildeskattelovens § 46, stk. 1.
Selskabet er anset for at være den reelle arbejdsgiver for  

 de lejede hollandske lønmodtagere, idet de har udført arbejdet under  

 selskabets  

 ansvar og risiko, og selskabet har rettigheden til det udførte arbejde.  

 De hollandske lønmodtagere anses for  

 begrænset skattepligtige af lønindkomst efter kildeskattelovens § 2, stk. 1,  

 litra c, og selskabet er anset for at være arbejdsgiver for de lejede  

 hollandske slagtere i relation til den dansk-hollandsk  

 dobbeltbeskatningsoverenskomsts fordeling af beskatningsretten i artikel 14,  

 jf.
OECDs retningslinier i punkt 8 i kommentaren til  

 modeloverenskomstens  

 artikel 15.
 Der er endvidere henvist til Told- og Skattestyrelsens  

 afgørelse i TfS 1997.356.
 Det klagende selskabs repræsentant har fremsat påstand om,  

 at beskatningsretten til de omhandlede indtægter tilfalder Holland, jf. art.  

 14, litra b i den tidligere dobbeltbeskatningsaftale mellem Danmark og  

 Holland.
 Det er den hollandske arbejdsudlejer B, der er arbejdsgiver,  

 hvorfor beskatningsretten tilfalder Holland, hvor der allerede er betalt  

 skat.
 Hverken begrebet arbejdsgiver eller begrebet  

 arbejdsudleje er defineret i den dansk-hollandske  

 dobbeltbeskatningsaftale  

 eller i OECD-modeloverenskomsten.
 Et af formålene med at tildele domicillandet  

 beskatningsretten er at forhindre, at arbejdstagere, der i kortere tid end  

 183  

 dage udsendes til arbejde i flere lande, bliver skattepligtige i disse lande,  

 tillige med, at de er skattepligtige i deres domicilland.
Indtil 1992 versionen af OECD-modeloverenskomsten, var der  

 hverken i aftalen eller i  

 kommentarerne  

 bidrag til afgørelsen af, om arbejdsudlejeren eller hvervgiveren skal anses  

 for  

 at være arbejdsgiveren.
Uenigheden førte til dobbeltbeskatning og dobbelt  

 ikke-beskatning, jf. rapport fra OECDs Committe on Fiscal Affairs fra  

 1985. På  

 baggrund af denne rapport, blev pkt. 8 indsat i kommentarerne til art. 15,  

 stk.  

 2 i modeloverenskomsten.
 De danske regler om arbejdsudleje blev indført i 1982. Hvis  

 henvisningen i art. 2, stk. 2, i den dansk hollandske  

 dobbeltbeskatningsaftale  

 fra 1957 skal forstås som en henvisning til de danske regler, der var  

 gældende  

 i 1957, da aftalen blev indgået (statisk fortolkning), vil det allerede deraf  

 følge, at der ikke kan finde beskatning sted i Danmark.
I kommentaren til modeloverenskomsten fra 1992 anbefales en  

 dynamiske fortolkning og i 1995 modeloverenskomsten fremgår den dynamiske  

 fortolkningsmetode af art. 3, stk. 2. Ved fortolkning af  

 dobbeltbeskatningsaftaler der er indgået før 1992, skal den statiske metode  

 imidlertid anvendes i tilfælde af radikale ændringer af intern ret, jf.
Klaus  

 Vogel, Bulletin for International Fiscal Documentation 2003/1 p. 2 f og Aage  

 Michelsens artikel i Festskrift til Ole Bjørn p. 8 f.
For så vidt angår retskildeværdien af kommentarerne til  

 OECDs modeloverenskomst, når aftalen er indgået før en kommentars  

 tilblivelse,  

 er det anført, at i modsætning til hvad Højesterets flertal anfører i SKM  

 2003.62, er det ikke i god overensstemmelse med den internationale udvikling  

 at  

 tillægge pkt. 8 nogen særlig betydning ved fortolkning af en aftale fra 1957.  

 Til støtte herfor er der henvist til Aage Michelsen, R & R 2003/5 SM p.  

 133  

 ff, Jørn Qviste, Skat Udland 2003/6, 186, Klaus Vogel, Bulletin for  

 International Fiscal Documentation 2003/6 p. 23 og Peter J.
Wattel og Otto  

 Marres, European Taxation 2003/7-8 p. 222 ff.
Det er den herskende opfattelse i udlandet, at pkt. 8 kun  

 finder anvendelse i tilfælde af misbrug, jf.
Bundesfinanz i en dom af 4/9  

 2002  

 og hertil Norbert Krawitz og Christian Hick, Recht der Internationalen  

 Wirtsschaft RIW) 2003/12 p. 900 ff.
Vedrørende begrebet misbrug er det anført, at rapporten fra  

 1985 sigter til helt andre tilfælde end det her foreliggende, hvor der ikke  

 er  

 tale om misbrug, idet såvel arbejdsudlejer som arbejdstager er beskattet i  

 Holland af de indtægter, de har oppebåret fra selskabet i Danmark.
De  

 tilfælde  

 rapporten sigter på, er situationer hvor hensigten er at undgå beskatning i  

 begge lande ved f.eks. at sløre, hvem der er arbejdsudlejer.
Pkt. 8 lægger op til, at de kontraherende lande skal  

 tilstræbe at indgå en bilateral aftale om arbejdsudlejespørgsmålet.
Der er  

 således ikke belæg for, at Danmark ensidig kan vælge at fortolke art. 15,  

 stk.  

 2, litra b, jf. hertil Niels Winther-Sørensen, SR-Skat 1997 side 306 ff.
I overensstemmelse med den dagældende  

 dobbeltbeskatningsaftale mellem Danmark og Holland, var det anerkendt fra  

 dansk  

 side, at 183 dages reglen i artikel 14, litra a, først fandt anvendelse på  

 arbejdsudlejesituationen, når den udlejede arbejdstager havde været  

 i Danmark i over 183 dage, jf.
TfS 1987.361.  

 Denne praksis var gældende til afgørelsen i TfS 1997.356, hvor Told- og  

 Skattestyrelsen  

 ændrede holdning henset til, at Holland ikke havde taget forbehold for det af  

 OECD i 1992 fastlagte arbejdsudlejebegreb, fremlagt i kommentarens punkt 8  

 til  

 modeloverenskomstens artikel 15.
Der forelå stor usikkerhed omkring rækkevidden af Told- og  

 Skattestyrelsens ensidige udmelding om, at Danmark fra den 1. januar 1997  

 ændrede fortolkningen af arbejdsudlejebegrebet i den indgåede  

 dobbeltbeskatningsaftale med Holland.
Praksisændring af en fortolkning af en  

 dobbeltbeskatningsoverenskomst skal tiltrædes af begge lande, før ændringen  

 kan  

 anses for at have retsgyldighed.
Skattedepartementet har i en svarskrivelse af 21. april 1999  

 fremført, at der har været forskellige opfattelser mellem Danmark og Holland  

 af, hvad der nærmere var dækket af begrebet arbejdsudleje.
Departementet  

 skriver,  

 at der ikke i den foreliggende sag er tale om nogen form for misbrug af  

 overenskomsten mellem Danmark og Holland, og at afvigende retsopfattelse  

 mellem  

 de to lande medfører en dobbeltbeskatning af de arbejdsudlejede lønmodtagere,  

 hvilket efter departementets opfattelse er uheldigt.
Departementet har videre  

 anført, at der på et møde i Stockholm den 14. april 1999 under hånden var  

 oplyst, at Danmarks fortolkning af arbejdsudlejebegrebet nu var blevet  

 godtaget  

 af Holland.
De hollandske skattemyndigheder skriver i brev af 15.  

 februar 2000, at såfremt Danmark vil opretholde den ensidige indfortolkning  

 af  

 arbejdsudlejebegrebet i dobbeltbeskatningsoverenskomsten mellem landene, bør  

 der snarest påbegyndes forhandlinger mellem Holland og Danmark for at opnå en  

 mutual agreement.
De hollandske skattemyndigheder opfordre de  

 danske  

 skattemyndigheder til at opretholde den oprindelige fortolkning, indtil en ny  

 aftale kan indgås, specielt for ikke at skabe en dobbeltbeskatning for de  

 hollandske arbejdere, idet der efter det oplyste ikke opnås lempelse i  

 Holland  

 for den indeholdte skat i Danmark.
 Af hensyn til retssikkerheden, bør en ny fortolkning af en  

 dobbeltbeskatningsaftale kun ske med fremtidig virkning efter begge staters  

 accept.
At Holland ikke har taget forbehold over for pkt. 8 skal ses  

 i sammenhæng med, at nye kommentarer kun kan tillægges begrænset betydning  

 ved  

 fortolkning af ældre dobbeltbeskatningsaftaler.
Så meget mere kan manglende  

 forbehold ikke tillægges betydning ved fortolkningen.
Manglende forbehold  

 over  

 for nye kommentarer ved fortolkning af ældre aftaler mangler demokratisk  

 legitimitet.
Det hollandske finansministerium har redegjort for, hvorfor  

 Holland ikke har taget forbehold over for pkt. 8. Arbejdsgiverbegrebet er et  

 internretligt begreb og Holland anerkender arbejdsagenter som arbejdsgivere.  

 Pkt. 8 læses således på en måde, der ikke er i modstrid med hollandsk ret, og  

 Holland har derfor ikke haft anledning til at tage forbehold.
Til støtte for, at det hollandske selskab skal anses for at  

 være de hollandske slagteres arbejdsgiver, er det bl.a. anført, at det  

 hollandske selskab har en 7-800 ansatte.
Ifølge kontrakten mellem det  

 hollandske og det danske selskab, udpeger det hollandske selskab en formand  

 for  

 arbejderne i Danmark og selskabet sørger for alle forhold vedrørende de  

 ansattes arbejde i Danmark.
Det er således det hollandske selskab der bære  

 risikoen vedrørende løn, sygdom osv.
 Told- og Skattestyrelsen har indstillet afgørelsen  

 stadfæstet.
 På baggrund af SKM2003.62.HR lægges det til grund, at  

 dobbeltbeskatningsaftaler skal fortolkes dynamisk.
 Danmark har ikke på noget tidspunkt overfor de hollandske  

 myndigheder afskåret sig fra at gøre arbejdsudlejereglerne gældende overfor  

 personer bosat i Holland, der midlertidig arbejder for en dansk arbejdsgiver.
Vedrørende TfS 1987.361 har styrelsen anført, at  

 departementet her tilkendegav, at arbejdsudlejereglerne ikke fandt anvendelse  

 i  

 den konkrete sag.
Korrespondancen i den pågældende sag er vedlagt og  

 styrelsen  

 gør opmærksom på, at der er udvekslet synspunkter, men ikke indgået nogen  

 konkret eller generel aftale.
Med henvisning til SKM2003.62.HR er det anført, at hvis der  

 utvivlsomt efter danske interne regler foreligger en arbejdsudlejesituation,  

 må  

 det klagende selskab også i relation til dobbeltbeskatningsaftalens artikel  

 14,  

 litra b, anses for at være arbejdsgiver, og Danmark er ikke efter  

 dobbeltbeskatningsaftalen med Holland afskåret fra at gøre dette gældende.  

 Danmark har dog ved intern meddelelse uden aftale med Holland i en periode  

 undladt at gøre arbejdsudlejereglerne gældende, jf.
Ligningsvejledningen.
TfS 1997.356 kan på grund af sin formulering eventuelt give  

 den fejlagtige opfattelse, at der har været indgået en konkret aftale mellem  

 Danmark og Holland om den gensidige forståelse af arbejdsudlejebegrebet.
Det  

 er  

 imidlertid ikke tilfældet, Danmark har blot internt og ensidigt accepteret  

 Hollands opfattelse af arbejdsudlejebegrebet.
Denne omstændighed kan ikke  

 binde  

 Danmark til fortsat at skulle indtage samme position.
Dette må så meget mere  

 gælde i forhold til Holland, når de har godkendt de i pkt. 8 til  

 modeloverenskomstens artikel 15 indsatte kommentarer til  

 arbejdsudlejebegrebet  

 uden at tage forbehold over for de andre OECD-lande.
Den af Danmark i TfS 1997.356 udmeldte ændring af praksis  

 overfor danske hvervgivere og de hos dem ansatte arbejdsudlejede  

 personer,  

 krævede ikke accept hos de hollandske myndigheder.
Korrespondancen mellem de  

 danske og hollandske myndigheder i nærværende sag, vedrører da heller ikke  

 spørgsmålet om, hvorvidt Danmark har overtrådt en indgået aftale, men handler  

 om den forskel der er i den danske og den hollandske opfattelse af  

 arbejdsudlejebegrebet.
Danmark har også i andre sager gjort  

 arbejdsudlejebegrebet gældende overfor hollandske arbejdsudlejede personer,  

 uden at de hollandske myndigheder har anført, at der er tale om et brud på  

 indgåede aftaler.
 På baggrund af de foreliggende oplysninger om de faktiske  

 forhold vedrørende de hollandske slagtere, anses de for at have en dansk  

 arbejdsgiver efter de kriterier der er opregnet i pkt. 8.
 Det lægges til grund som ubestridt, at de hollandske  

 slagtere var begrænset skattepligtige til Danmark iht. kildeskattelovens § 2,  

 stk. 1, litra c.
 For de påklagede indkomstår fordeles beskatningsretten til  

 vederlag for personligt arbejde, udført i Danmark af en person bosat i  

 Holland,  

 iht. dobbeltbeskatningsaftalen af 20. februar 1957 mellem Danmark og  

 Nederlandene.
De hollandske slagtere var arbejdsudlejet fra det hollandske  

 selskab til det danske selskab.
Dobbeltbeskatningsaftalen mellem Danmark og  

 Holland indeholder ikke særskilte regler om arbejdsudleje.
 Ifølge dobbeltbeskatningsaftalens artikel 13, beskattes  

 vederlag for personligt arbejde i den stat hvor arbejdet er udført, med  

 mindre  

 andet er fastsat i artiklerne 14-18. Efter artikel 14 har bopælsstaten  

 beskatningsretten, såfremt :
a.  

 	  

 den pågældende har  

 opholdt sig i den anden stat i en eller flere perioder, der tilsammen ikke  

 overstiger 183 dage, og b.  

 	  

 det personlige arbejde  

 er udført for en person eller et selskab, der ikke er bosat eller  

 hjemmehørende  

 i den anden stat, eller på sådan persons eller selskabs vegne, og c.  

 	  

 vederlaget ikke som  

 sådan er fradraget i den fortjeneste, som et fast driftssted, der er  

 skattepligtig i den anden stat, har indvundet.
 Omtvistet i denne sag er, om de hollandske slagtere skal  

 anses for at have haft en dansk eller hollandsk arbejdsgiver i relation til  

 artikel 14, litra b.
 Artikel 14, litra b i dobbeltbeskatningsaftalen mellem  

 Danmark og Holland skal fortolkes i overensstemmelse med den af OECD i 1992  

 indsatte kommentar nr. 8 til modeloverenskomstens artikel 15, stk. 2  

 (svarende  

 til artikel 14 i den dansk-hollandske dobbeltbeskatningsaftale). Retten har  

 herved henset til højesteretsdommen offentliggjort i SKM 2003.62, og det  

 forhold, at Holland ikke tog forbehold for kommentar nr. 8 til  

 modeloverenskomstens artikel 15, stk. 2, da den blev indsat.
Det danske selskab anses  

 for at være de hollandske slagteres arbejdsgiver i den betydning  

 begrebet har i artikel 14, litra b, i dobbeltbeskatningsaftalen mellem  

 Danmark  

 og Holland.
Der er herved henset til, at det var det danske selskab, der  

 havde  

 retten til det udførte arbejde, og som havde instruktionsbeføjelsen overfor  

 de  

 hollandske slagtere.
Der er endvidere henset til, at arbejdet blev udført på  

 en  

 arbejdsplads, der var under det danske selskabs kontrol og ansvar, at  

 vederlaget  

 til det hollandske selskab blev beregnet på baggrund af de timer, de udlejede  

 slagtere havde arbejdet for det danske selskab, at redskaber og materiel blev  

 stillet til rådighed af det danske selskab, og at antallet af slagtere blev  

 fastsat ved ugentlige aftaler.
 Det danske selskab var herefter indeholdelsespligtig af  

 A-skat ved anvendelsen af arbejdsudlejede hollandske slagtere, jf.  

 kildeskattelovens § 46 og § 2, stk. 1, litra c.
