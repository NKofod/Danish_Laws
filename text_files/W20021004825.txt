Landsskatteretskendelse af 4. marts 2002 vedrørende  

 tinglysning af pantebrev Klagen skyldes, at Afgiftsmyndigheden har afslået klagerens  

 anmodning om godtgørelse af 1.400 kr. (den faste afgift) vedrørende et  

 ejerpantebrev.
Det fremgår af sagens oplysninger, at klageren den 8. september  

 2000 oprettede et ejerpantebrev på 140.000,00 kr. med pant i en ejendom,  

 ejerlejlighed nr.
X.
Ejerpantebrevet, der er oprettet på en  

 ejerpantebrevsformular  

 og udfyldt med håndskrift, er forsynet med stempelmærke, dateret den 11.  

 oktober 2000, på 3.500 kr.
Ejerpantebrevet blev afvist fra tinglysning den  

 25.  

 oktober 2000. Af tinglysningskontorets påtegning på ejerpantebrevet fremgår,  

 at  

 afvisning er sket med henvisning til tinglysningsbekendtgørelsens § 9, hvoraf  

 fremgår, at pantebreve på fortrykte pantebrevsblanketter skal være udfyldt på  

 maskine.
 Klageren har anmodet om godtgørelse af tinglysningsafgiften,  

 3.500 kr., med det fulde beløb.
Klagerens repræsentant har over for Afgiftsmyndigheden bemærket,  

 at sagsfremstillingens beskrivelse af de faktiske forhold ikke indeholder den  

 væsentlige detalje, at klageren/repræsentanten konkret har forespurgt  

 tinglysningskontoret om, hvorvidt ejerpantebrevet skulle være maskinskrevet,  

 eller om et håndskrevet ejerpantebrev kunne accepteres.  

 Klageren/repræsentanten  

 fik oplyst, at det var i orden med et håndskrevet ejerpantebrev.  

 Repræsentanten  

 finder derfor, at det ikke kan være korrekt, at tinglysningsafgiftslovens §  

 22,  

 stk. 1, bringes i anvendelse.
Klageren har været i god tro, og det bør ikke  

 koste ham 1.400 kr., at andre har begået en fejl.
Afgiftsmyndigheden har ved den påklagede afgørelse indrømmet  

 godtgørelse med et beløb på 2.100 kr., men har afvist godtgørelse af det  

 resterende beløb på 1.400 kr.
Som begrundelse for afgørelsen har regionen  

 henvist til tinglysningsafgiftslovens § 22, stk. 1, hvoraf fremgår, at når et  

 pantebrev er afvist fra tinglysning, kan den betalte afgift godtgøres med  

 fradrag af 1.400 kr.
Det er tilføjet, at Afgiftsmyndigheden alene har hjemmel  

 til at tage stilling til afgiftens størrelse.
Afgiftsmyndigheden har ikke  

 hjemmel til at tage stilling til andre myndigheders udtalelser.
Endvidere har  

 regionen (Afgiftsmyndigheden) fremhævet, at der ikke er indlagt noget skøn i  

 tinglysningsafgiftslovens § 22, stk. 1. I bestemmelsen er fastsat, at hvis et  

 pantebrev afvises fra tinglysning eller registrering, godtgør regionen efter  

 anmodning det ved anmeldelsen indbetalte afgiftsbeløb, dog med fradrag af  

 1.400  

 kr.
Klagerens repræsentant har over for Landsskatteretten nedlagt  

 påstand om godtgørelse af tinglysningsafgiften med det fulde beløb.
Til  

 støtte  

 for påstanden har repræsentanten anført, at de faktiske omstændigheder er, at  

 ejerpantebrevet blev afvist fra tingbogen, fordi det ikke var skrevet på  

 maskine.
Tinglysningsafgiften blev betalt og stempelmærke blev påsat et  

 stykke  

 tid efter, at ejerpantebrevet var oprettet, og efter at  

 klageren/repræsentanten  

 havde rådført sig med tinglysningskontorets personale, der godkendte, at  

 ejerpantebrevet  

 var skrevet med håndskrift.
Først herefter blev fejlen konstateret, og  

 ejerpantebrevet blev afvist.
Repræsentanten har videre anført, at da  

 afvisningen  

 skyldes forhold som ikke kan tilskrives klageren/repræsentanten, bør hele  

 beløbet tilbagebetales.
Det forhold, at klageren/repræsentanten ikke vidste,  

 at  

 ejerpantebrevet var fejlagtigt udformet, ses af, at tinglysningskontorets  

 personale den 11. oktober 2000 stemplede ejerpantebrevet med henblik på  

 videre  

 behandling.
Dette ville tinglysningskontorets personale ikke have gjort, hvis  

 man fra personalets side havde vidst, at et pantebrev skulle være  

 maskinskrevet.
Tinglysningskontoret har således givet vildledende  

 oplysninger,  

 hvilket er årsagen til afvisningen.
Endelig har repræsentanten anført, at  

 selvom tinglysningsafgiftslovens § 22, stk. 1, ikke definerer årsagen til  

 afvisning, men udelukkende omtaler afvisning generelt, bør der kunne skelnes  

 mellem  

 afvisninger, der skyldes fejl fra administrationen, og afvisninger, der  

 skyldes  

 anmelderen.
Regionen har i anledning af klagen blandt andet udtalt, at det  

 udtrykkeligt fremgår af tinglysningsafgiftslovens § 22, stk. 1, at der ved  

 godtgørelse af tinglysningsafgift på afviste dokumenter sker fradrag af 1.400  

 kr.
Bestemmelsen giver ikke mulighed for et skøn i forhold til årsagen til  

 dokumentets afvisning fra tinglysning.
 Klagerens repræsentant har som kommentar hertil anført, at det  

 ikke forekommer rimeligt og ikke kan være i overensstemmelse med  

 intentionerne  

 bag loven, at klageren i et tilfælde som det foreliggende skal betale for  

 andres fejl.
 Landsskatteretten skal  

 udtale:
 Tinglysningsafgiftslovens § 22, stk. 1 og 2, har følgende  

 ordlyd:
 Trækkes en anmeldelse til tinglysning eller registrering  

 tilbage, eller afvises tinglysning eller registrering, godtgør  

 afgiftsmyndigheden efter anmodning det ved anmeldelsen indbetalte  

 afgiftsbeløb,  

 dog med fradrag af 1.400 kr., når tilbagetrækning eller afvisning sker fra  

 tinglysning.
Anmodningen skal indsendes gennem registreringsmyndigheden, der  

 ved påtegning på anmodningen anfører størrelsen af det modtagne afgiftsbeløb  

 og  

 attesterer, at anmeldelsen er trukket tilbage, eller at tinglysning  

 henholdsvis  

 registrering er blevet afvist.
Stk. 2. Indgives en anmeldelse, for hvilken afgift er godtgjort  

 efter stk. 1, til tinglysning eller registrering senest 6 måneder efter den  

 første anmeldelse, nedsættes afgiften ved den fornyede anmeldelse med 1.400  

 kr.  

 Hvis der ikke er anmodet om godtgørelse efter stk. 1, nedsættes afgiften ved  

 den fornyede anmeldelse med det oprindeligt indbetalte afgiftsbeløb, idet der  

 dog fradrages 1.400 kr., hvis den fornyede anmeldelse til tinglysning sker  

 senere end 6 måneder efter den første anmeldelse.  Landsskatteretten finder i lighed med told- og skatteregionen,  

 at klageren alene er berettiget til godtgørelse af tinglysningsafgift med et  

 beløb på 2.100 kr., jf. tinglysningsafgiftslovens § 22, stk. 1. Retten finder  

 herved, at klageren ikke som følge af de af repræsentanten oplyste  

 omstændigheder kan støtte ret på, at tinglysningsafgiftsmyndigheden skal  

 træffe  

 afgørelse i modstrid med den udtrykkelige ordlyd af tinglysningsafgiftslovens  

 §  

 22, stk. 1. Som klageinstans har Landsskatteretten ikke videre kompetence til  

 at indrømme godtgørelse af tinglysningsafgift end  

 tinglysningsafgiftsmyndigheden, jf. tinglysningsafgiftslovens § 27.
 Retten henleder endvidere opmærksomheden på, at såfremt der er  

 anmeldt et korrekt udfyldt pantebrev vedrørende det samme retsforhold til  

 tinglysning inden 6 måneder efter afvisningen af det oprindelige pantebrev,  

 indeholder tinglysningsafgiftslovens § 22, stk. 2, 1. pkt., hjemmel til, at  

 beløbet på 1.400 kr. kan fradrages ved beregning af tinglysningsafgiften for  

 det nye pantebrev.
 Den påklagede afgørelse stadfæstes derfor.
