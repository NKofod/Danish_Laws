Denne datasammenskrivning omfatter lov nr. 230 af 26. maj  

 1982 om forsvarets organisation m.v. med de ændringer, der følger af lov nr.  

 252 af 25. april 1990 Det bemærkes, at Forsvarsministeren fastsætter  

 tidspunktet for ikrafttrædelsen af lov nr. 252 af 25. april 1990, jf. denne  

 lovs § 2, som gengives i slutningen af datasammenskrivningen § 1.  Forsvarsministeren er højeste ansvarlige  

 myndighed for det militære forsvar.
 § 2.  Forsvarschefen har under ansvar over for  

 forsvarsministeren kommandoen over hæren, søværnet og flyvevåbnet samt  

 organer til støtte for forsvaret.
Stk. 2.  Forsvarsstaben bistår forsvarschefen ved  

 løsningen af de opgaver, der påhviler denne.
Chefen for forsvarsstaben er  

 stedfortræder for forsvarschefen.
Stk. 3.  Inspektøren for hæren, inspektøren for søværnet  

 og inspektøren for flyvevåbnet indgår i forsvarsstaben, idet  

 inspektionsvirksomheden inden for deres værn udøves på forsvarschefens vegne.  

 (* 1) Stk. 4.  Forsvarschefen og forsvarsstaben udgør  

 forsvarskommandoen.
 Stk. 5.  Forsvarschefen kan efter bemyndigelse fra  

 forsvarsministeren overdrage den operative ledelse af de militære styrker til  

 chefen for forsvarets operative styrker.
§ 3.  Forsvarsministeren har til sin bistand et  

 forsvarsråd, som består af forsvarschefen, chefen for forsvarsstaben, chefen  

 for forsvarets operative styrker, inspektøren for hæren, inspektøren for  

 søværnet, inspektøren for flyvevåbnet og chefen for hjemmeværnet. (* 2) § 4.  Størrelsen, sammensætningen og organisationen af  

 hæren, søværnet og flyvevåbnet samt organer til støtte for forsvaret  

 fastsættes af forsvarsministeren.
 § 5.  Private sammenslutninger af personer, der  

 organiseres, uddannes eller udrustes til militær virksomhed, må ikke  

 oprettes.
§ 6.  Under krig eller andre ekstraordinære forhold  

 kan forsvarsministeren Stk. 2.  Under de forhold, der er nævnt i stk. 1, skal  

 borgerne mod fuld erstatning stille deres ejendom til rådighed for landets  

 forsvar efter regler, der fastsættes af forsvarsministeren.
Erstatningen  

 fastsættes efter tilsvarende regler, som er indeholdt i civilforsvarsloven.
 § 7.  Overtrædelse af § 5 straffes efter borgerlig  

 straffelovs § 114, stk. 2.
 Stk. 2.  I forskrifter, der udfærdiges i medfør af § 6,  

 stk. 1, nr. 2 og 3, kan fastsættes straf af bøde, hæfte eller under skærpende  

 omstændigheder fængsel indtil 3 år for overtrædelse af bestemmelserne i  

 forskrifterne.
 Stk. 3.  Den, der undlader at efterkomme forbud eller  

 påbud udstedt i medfør af § 6, stk. 1, nr. 2 eller 3, straffes med bøde,  

 hæfte eller under skærpende omstændigheder fængsel indtil 3 år.
 § 8.  Loven træder i kraft den 1. juli 1982.
 Stk. 2.  Samtidig ophæves lov nr. 334 af 18. juni 1969  

 om forsvarets organisation m. v., jfr. lovbekendtgørelse nr. 308 af 1. juni  

 1973, bortset fra §§ 9 og 12, stk. 3, der forbliver i kraft indtil udgangen  

 af december 1982.
§ 2 Forsvarsministeren fastsætter tidspunktet for lovens ikrafttræden.
