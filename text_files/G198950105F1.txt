Formålet med registeret er at give oplysninger om forbruget af dag- og døgnforanstaltninger, opdelt på foranstaltningstyper og lovparagraffer samt områdekontorer.
Endvidere anvendes registeret til brug for kontrol af amtskommunale regninger for anbringelser på institution, opkrævning af refusioner fra andre kommuner, ændring af børnetilskud, børnebidrag og ungdomsydelse samt indberetning til Danmarks Statistik.
Personkreds: Registeret må kun indeholde oplysninger om personer, for hvilke der med hjemmel i bistandsloven er iværksat en eller flere dag-/døgnforanstaltninger, oplysninger om den enkelte persons værge/forældremyndighedsindehaver samt oplysninger om den til personen knyttede lønmodtager/institution.
 Ikrafttrædelsesdato: 24/05/1989. Erstatter tidligere forskrifter.
