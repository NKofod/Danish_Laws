Cirkulæreskrivelse om meddelelse om  

 ophørstidspunkt: Ved ledigmeldelsen afskåret mere end  

 midlertidigt fra fortsat at drive virksomheden på grund af  

 forudgående bortvisning fra anpartsselskab, hvori medlemmets  

 ægtefælle ejede en andel, som forinden var forsøgt og  

 senere også blev solgt Kommentar m.v.:
 Et medlem blev anset for ophørt på  

 tidspunktet for ledigmeldelsen, uanset at anparterne i et selskab, hvor  

 ægtefællen ejede 25 pct., og hvor medlemmet var ansat som  

 lønmodtager, ikke da var solgt.
 Meddelelse om afgørelsen:
Medlemmets ægtefælle ejede 25 procent af  

 anparterne i et selskab, hvori hun ikke selv arbejdede.
Medlemmet deltog  

 efter anpartshaveroverenskomsten på lige fod med selskabets  

 øvrige anpartshavere i driften.
 Medlemmet blev af selskabets direktør opsagt den  

 31. december 1994 til ophør den 30. juni 1995. Medlemmet blev bortvist  

 fra selskabet allerede den 24. december 1994 og havde herefter ikke adgang  

 til virksomheden.
 De øvrige anpartshavere havde forkøbsret,  

 men ikke nogen tilbagekøbspligt til ægtefællens anparter.  

 På grund af uenighed om prisen blev ægtefællens anparter  

 først overdraget til de øvrige anpartshavere ved salgsaftale  

 den 23. oktober 1995.
Arbejdsløshedskassen traf afgørelse  

 om, at medlemmet var selvstændig erhvervsdrivende ved ansættelsen  

 i ægtefællens virksomhed, fordi der var under 20 ansatte og  

 medlemmet var ansat i en overordnet stilling.
Medlemmet kunne herefter ikke  

 anses for ophørt før selskabet var opløst eller samtlige  

 anparter var overdraget til 3. mand.
 Direktoratet var enig med kassen i, at medlemmets  

 beskæftigelse i selskabet skulle anses for selvstændig  

 erhvervsudøvelse, da han for ægtefællens regning og risiko  

 efter anpartshaveroverenskomsten indgik på lige fod med de  

 øvrige anpartshavere i selskabets opdeling af ansvars- og  

 arbejdsområder.
 Direktoratet fandt endvidere, at medlemmet ikke kunne  

 anses for ledig og dagpengeberettiget, førend anparterne var  

 afhændet.
Direktoratet lagde vægt på, at medlemmet via  

 ægtefællens fortsatte anpartsbesiddelse efter den 30. juni 1995  

 ikke var udelukket fra fortsat at varetage væsentlige interesser i  

 selskabet, herunder blandt andet muligheden for at benytte sine rettigheder i  

 henhold til anpartshaveroverenskomsten og til vedtægterne.
Medlemmet  

 var derfor ikke på et tidligere tidspunkt mere end midlertidigt  

 afskåret fra fortsat at drive selvstændig virksomhed.
 Arbejdsmarkedets Ankenævn  tiltrådte,  

 at medlemmet udøvede selvstændig erhvervsudøvelse.
 Ankenævnet fandt imidlertid, at medlemmet den 1.  

 juli 1995 var mere end midlertidigt afskåret fra fortsat at drive  

 virksomheden, og at han derfor var berettiget til dagpenge ved ledigmeldelsen  

 den 1. juli 1995.
 Ankenævnet lagde vægt på, at medlemmet  

 ved sin ledigmeldelse ikke havde haft adgang til virksomheden i over et halvt  

 år, samt at ægtefællen forsøgte at bortsælge  

 anparterne i virksomheden.
 Ankenævnet ændrede således denne del af  

 direktoratets afgørelse.
