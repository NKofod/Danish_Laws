 Cirkulære om indberetning  

 til Direktoratet for Kriminalforsorgen om undvigelser og andre alvorlige  

 episoder.
(Til kriminalforsorgens  

 institutioner) Kapitel I Indberetningspligten § 1.  

  

  

 Tjenestestederne skal underrette direktoratet om alle alvorlige episoder  

 samt andre episoder, hvor forholdene, herunder navnlig forventet eller aktuel  

 omtale i massemedierne tilsiger, at direktoratet bør være orienteret.
 Stk. 2.  

  

  

 Indberetning  

 vedrørende dødsfald, selvmord og handlinger eller adfærd, hvorved en indsat  

 har  

 udsat sig selv for livsfare (herunder selvmordsforsøg, alvorligere tilfælde  

 af  

 spisevægring, alvorlig selvbeskadigelse mv.) sker efter reglerne i cirkulære  

 om  

 indberetning til Direktoratet for Kriminalforsorgen vedrørende indsatte, der  

 under indsættelse i kriminalforsorgens institutioner afgår ved døden eller  

 udsætter sig selv for alvorlig livsfare.
Kapitel II Telefonisk  

 indberetning § 2.  

  

  

 Indberetning som nævnt i § 1, stk. 1 skal ske telefonisk.
 Stk. 2.  

  

  

 Følgende tilfælde af  

 undvigelser vil altid være omfattet af pligten til telefonisk indberetning  

 efter § 1:
 1)  

 	  

    

 Undvigelser fra lukket anstalt/arresthus, såfremt undvigelsen er  

 sket over muren eller på anden lignende måde.
 2)  

 	  

    

 Undvigelser fra ledsaget udgang for så vidt angår indsatte, der  

 udstår straf af fængsel i 5 år og derover eller forvaring.
 3)  

 	  

    

 Andre undvigelser og undvigelsesforsøg, herunder fra ledsaget  

 udgang samt bortgange og udeblivelser, der må forventes at give anledning til  

 omtale i massemedierne.
 § 3.  

  

  

 Som eksempler på andre episoder, der altid skal indberettes telefonisk,  

 kan nævnes: Arbejdsnedlæggelser af mere omfattende karakter, opstand eller  

 lignende uroligheder, voldelige episoder af alvorligere karakter (herunder  

 vold  

 eller trusler) og brand samt øvrige episoder, der må forventes at give  

 anledning til omtale i massemedierne.
§ 4.  

  

  

 Telefonisk indberetning til direktoratet skal ske snarest muligt.
Er  

 hændelsen indtruffet uden for kontortiden, kan indberetningen normalt vente  

 til  

 kontortiden, medmindre forventet omtale i medierne tilsiger, at direktoratet  

 bør være orienteret forinden.
 § 5.  

  

  

 Indberetning sker så vidt muligt til det kontor, hvor sagen af den  

 omhandlede karakter normalt behandles.
 Stk. 2.  

  

  

 Hvis en forventet  

 omtale i medierne taler derfor, kan indberetning uden for kontortiden ske til  

 direktoratets vagthavende chef.
Kapitel III Skriftlig  

 indberetning § 6.  

  

  

 Uafhængig af om der er sket telefonisk indberetning i henhold til  

 bestemmelserne i kapitel II, skal tjenestestederne skriftligt indberette de i  

 §§ 7-8 nævnte episoder til direktoratet.
 § 7.  

  

  

 Alle undvigelser eller iværksatte undvigelsesforsøg fra lukket  

 anstalt/arresthus.
 Stk. 2.  

  

  

 Andre undvigelser  

 (undvigelsesforsøg), herunder undvigelse under hospitalsophold og lignende  

 eller under ledsaget udgang samt bortgange og udeblivelser i følgende  

 tilfælde:
 1)  

 	  

    

 Undvigelsen eller undvigelsesforsøget er foretaget af indsatte,  

 der udstår straf af fængsel i 5 år og derover eller forvaring eller af  

 varetægtsarrestanter, som forventes idømt straf af tilsvarende længde.
 2)  

 	  

    

 Undvigelsen er muliggjort ved fejl eller mangler ved vedkommende  

 institutions sikringssystem.
 3)  

 	  

    

 Det implicerede personale skønnes at have udvist væsentlige fejl  

 eller forsømmelser.
 4)  

 	  

    

 Undvigelsen må antages at kunne få væsentlig betydning for en i  

 direktoratet verserende sag vedrørende den indsatte.
 5)  

 	  

    

 Undvigelser fra ledsaget udgang og udeblivelser, såfremt  

 direktoratet har været inddraget i afgørelsen af, om den indsatte kunne  

 afholde  

 den pågældende udgang.
 6)  

 	  

    

 Andre forhold, herunder især aktuel eller forventet betydelig  

 presseomtale tilsiger, at direktoratet bør være nærmere orienteret om  

 enkeltheder i forbindelse med undvigelsen.
 § 8.  

  

  

 Andre alvorlige episoder i vedkommende institution, herunder voldelige  

 episoder af alvorligere karakter (vold eller trusler), opstand eller lignende  

 uroligheder, brand af ikke ubetydeligt omfang samt episoder i øvrigt, hvorom  

 direktoratet blandt andet på baggrund af aktuel eller forventet betydelig  

 presseomtale bør være nærmere orienteret.
§ 9.  

  

  

 Skriftlig indberetning om sagens nærmere omstændigheder bilægges eventuelle  

 rapporter og forhørsudskrifter samt materiale fra politiet.
Endvidere  

 vedlægges  

 eventuelle disciplinærafgørelser truffet i medfør af cirkulære om behandling  

 af  

 disciplinærsager vedrørende tjenestemænd i kriminalforsorgens anstalter og  

 arresthuse eller indstillinger om eventuelle disciplinære reaktioner, der  

 skal  

 træffes af direktoratet over for personalet.
Desuden vedlægges indstilling om  

 eventuel forbedring af sikkerhedssystemet, om udbetaling af dusører m.v.
Kapitel IV Ikrafttræden mv.
 § 10.  

  

  

 Cirkulæret træder i kraft straks.
 Stk. 2.  

  

  

 Cirkulæreskrivelse af  

 25. september 1985 om indberetning til Direktoratet for Kriminalforsorgen om  

 undvigelser, selvmord mv. samt alvorlige episoder ophæves.
