 Cirkulære vedrørende retningslinier for forsøg med elektroniske  

 fartmålere.
Efter anmodning fra Justitsministeren har Færdselssikkerhedskommissionen  

 på sit møde den 4. november 1991 fremsat en udtalelse vedrørende forsøg med  

 elektroniske fartmålere.
Kommissionen anbefaler, at der igangsættes forsøg.  

 Disse anbefales gennemført i lokalområder i et samarbejde mellem relevante  

 myndigheder.
Det elektroniske fartmålersystem, der indgår i forsøget, består af et  

 skilt, der viser det passerende motorkøretøjs hastighed.
Hastigheden måles  

 ved hjælp af slanger, kabler eller lignende på kørebanen.
 Formålet med forsøget er at afklare, hvorledes den elektroniske  

 hastighedsangivelse påvirker de motorkørendes hastighed, og for at opfylde  

 dette mål er det nødvendigt, at en række minimumskrav ved gennemførelsen af  

 forsøgene er opfyldt.
 Justitsministeriet bemyndiger herefter politiet til at give en  

 vejbestyrelse tilladelse til at gennemføre forsøg med elektroniske fartmålere  

 på følgende vilkår:
 1. Forsøget skal være aftalt med Politimesteren.
 2. Forsøgsoplægget skal fremsendes til  

 Justitsministeriet, Færd- selssikkerhedsafdelingen inden igangsætning.
3. Som minimum skal følgende målinger foretages: a. 1  

 - 4 uger før forsøgsperioden foretages hastigheds- målinger af 7 dages  

 varighed på forsøgsstedet og et an- det sted i lokalområdet, hvor forholdene  

 er sammenlig- nelige med forsøgsstedet. b.
Under forsøgsperioden foretages  

 hastighedsmålinger 200 - 400 m før forsøgsstedet, på forsøgsstedet og 200 -  

 400 m efter.
Varighed mindst 7 dage. c.
Efter forsøgsperionen gentages  

 førmålingerne to gange.
Første gang ca. 4 uger efter forsøgsperioden og anden  

 gang ca. 0,5 år efter.
4. Alle målinger skal så vidt muligt foretages under  

 samme ydre betingelser.
F.eks. skal såvel før-målinger som forsøgs- og  

 eftermålinger finde sted i perioder, hvor de ikke påvir- kes af  

 vinterføre-forhold (is og sne).
5. Der foretages indrapportering til  

 Justitsministeriet efter hver måleperiode af samtlige målinger.
Af  

 indrapporterings- materialet skal direkte kunne aflæses antal registrerede  

 køretøjer samt middelværdi, spredning og 85 % fraktil for  

 hastighedsmålingerne i intervaller af ikke over 3 timers varighed igennem de  

 7 døgn, som målingerne varer.
 6. Udgifter til anskaffelse af udstyr, gennemførelse  

 af målinger m.v. er Justitsministeriet og politiet uvedkommende.
 Det er vigtigt, at forsøget ikke forstyrres af yderligere  

 trafiksikkerhedsmæssige initiativer f.eks. øget overvågning.
 Justitsministeriet vil i samarbejde med Rådet for  

 Trafiksikkerhedsforskning sammenfatte forsøgsresultaterne.
