 En faglig landsforening havde rejst spørgsmål om den afgiftsmæssige  

 stilling for de af foreningen arrangerede stævner.
 Indtægterne ved sådanne arrangementer omfatter tilmeldingsgebyr fra  

 deltagerne, entréindtægt, standleje og indtægt fra annoncering i  

 programmer.
Det var oplyst, at der er tale om fagstævner, som kun annonceres gennem  

 foreningens fagblad.
Supplerende var det oplyst, at skattevæsenet godkender  

 billetudgifter mv som en driftsomkostning for foreningens medlemmer.
 Nævnet traf afgørelse om, at de af foreningen arrangerede landsstævner og  

 mesterskaber indtil videre kan undtages fra afgiftspligten i henhold til  

 lovens § 2, stk 3, punkt c (faglig uddannelse, herunder omskoling), men  

 således, at foreningen dog skal svare afgift af indtægterne fra standleje og  

 annoncer.
 Det blev tilføjet, at foreningen til den indgående afgift alene kan  

 medregne afgiften i forbindelse med de udgifter, der direkte vedrører  

 udlejning af stande samt trykning af annoncer, jf lovens § 15, stk 3 og § 16,  

 stk 1.
