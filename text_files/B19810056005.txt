 I henhold til § 9 i lov nr. 311 af 9. juni 1971 om offentlig sygesikring,  

 jfr. lovbekendtgørelse nr. 94 af 9. marts 1976, som ændret senest ved lov nr.  

 255 af 16. juni 1980 fastsættes:
 § 1.  Den offentlige sygesikring yder tilskud til  

 optræning på optræningscentret i Karlslunde (Teddy Øfeldt) af sikrede,  

 lidende af spastisk lammelse, cerebral parese eller andre kroniske lammelser,  

 hvor der ifølge den lægelige diagnose er behov for langvarig optræning af  

 muskler.
 § 2.  Tilskud ydes til gruppe 1-sikrede og gruppe  

 2-sikrede, der er bosiddende i Københavns, Roskilde og Frederiksborg  

 amtskommuner samt Københavns og Frederiksberg kommuner.
Stk. 2.  Tilskud ydes efter skriftlig henvisning fra en  

 læge.
Henvisningen skal foreligge inden behandlingens iværksættelse og  

 indeholde oplysninger om diagnose, henvisningsperiode og optræningens omfang.
 § 3.  Tilskud ydes på de vilkår, der er fastsat i  

 overenskomst mellem Teddy Øfeldt og Sygesikringens Forhandlingsudvalg.  

 Overenskomsten skal være godkendt af socialministeren efter  

 sygesikringslovens § 26.
 § 4.  Sygesikringen yder tilskud til betaling af det i  

 overenskomsten fastsatte honorar med 50 kr. pr. behandlingstime.
 § 5.  Bekendtgørelsen har virkning fra den 1.  

 september 1981.
Socialministeriet, den 26. november 1981 P.
M.
V.
