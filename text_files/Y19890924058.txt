 Udtalt, at sager om disciplinær forfølgning er omfattet af adgangen  

 til aktindsigt efter offentlighedslovens almindelige regler.
Efter offentlighedslovens § 12, stk. 1, nr. 1, omfatter retten til  

 aktindsigt ikke oplysninger om enkeltpersoners private, herunder økonomiske  

 forhold.
Endvidere kan retten til aktindsigt efter offentlighedslovens § 13,  

 stk. 1, nr. 3, begrænses i det omfang, det er nødvendigt til beskyttelse af  

 væsentlige hensyn til sigtede, vidner eller andre i sager om strafferetlig  

 eller disciplinær forfølgning.
De nævnte bestemmelser kan dog ikke i  

 almindelighed udelukke aktindsigt i en disciplinærsag mod en kommunalt ansat,  

 jf.
 Asbjørn Jensen m.fl., Offentlighedsloven, s. 154f.
Endvidere udtalt, at en tjenesteforseelse imidlertid kan have  

 sammenhæng med eller skyldes forhold, der er af en sådan karakter, at de må  

 betragtes som tilhørende privatlivet.
Oplysninger om sådanne underliggende  

 privatlivsforhold kan undtages fra aktindsigt i medfør af offentlighedslovens  

 § 12, stk. 1, nr. 1, jf. § 13, stk. 1, nr. 3.
 Endvidere kan tjenesteforseelsen i visse tilfælde have en så nær  

 sammenhæng med privatlivsforhold, at også oplysninger om tjenesteforseelsen  

 vil kunne undtages efter de nævnte bestemmelser.
 Efter en gennemgang af sagens akter fandt Indenrigsministeriet ikke  

 grundlag for at tilsidesætte det skøn, som amtskommunen havde udøvet  

 vedrørende undtagelse fra aktindsigt af oplysningerne om tjenesteforseelserne  

 som følge af, at oplysningerne måtte betragtes som privatlivet tilhørende.  

 Amtskommunen kunne således i medfør af de nævnte bestemmelser i  

 offentlighedesloven nægte aktindsigt i oplysningerne om de begåede  

 tjenestlige forseelser samt forklaringerne m.v., der havde tilknytning  

 hertil, herunder dommerens bedømmelse af disse forhold.
 Indenrigsministeriet fandt endvidere, at oplysninger om klienters og  

 vidners navne sammt oplysninger, der kunne bidrage til en identifikation af  

 disse, måtte anses for omfattet af undtagelsesbestemmelsen i  

 offentlighedslovens § 13, stk. 1, nr. 3.
I skrivelse af 24. november 1988 har De rettet henvendelse til  

 Justitsministeriet om en sag om aktindsigt, hvori Storstrøms Amtskommune har  

 afslået at give Dem aktindsigt i det ønskede omfang i en disciplinærsag  

 vedrørende socialpædagog Allan Benne Christensen.
Justitsministeriet  

 videresendte med skrivelse af 27. december 1988 Deres henvendelse til  

 Indenrigsministeriet.
 Det fremgår af sagen, at forstanderen for institutionen Kofoedsminde i  

 Rødbyhaavn ved skrivelse af 7. juli 1988 foretog indberetning af  

 socialpædagog Allan Benne Christensen til Storstrøms Amtskommune for  

 tjenstlig forseelser begået den 3. juli 1988. På baggrund af indberetningen  

 blev den pågældende ved amtskommunens skrivelse af 11. juli 1988 suspenderet  

 med øjeblikkelig virkning fra sin stilling.
Ved skrivelse af 4. august 1988 blev dommeren ved retten i Maribo udpget  

 af præsidenten for Østre Landsret til som forhørsleder at foretage en  

 disciplinær undersøgelse af sagen.
Dommeren afgav den 21. september 1988  

 indstilling til amtskommunen om, at den tjenstlige undersøgelse mod  

 socialpædagog Allan Benne Christensen sluttedes uden anvendelse af  

 disciplinær straf.
 I skrivelse af 31. oktober 1988 rettede De henvendelse til  

 amtsborgmesteren og anmodede om aktindsigt i sagen.
 I skrivelse af 9. november 1988 gav amtskommunen Dem aktindsigt i sagen,  

 idet man fremsendte dommerens beretning og indstilling af 21. september 1988.  

 Amtsborgmesteren anførte samtidig, at der var foretaget en række  

 udstregninger af tavshedsbelagte oplysninger i materialet.
 Det fremgår af de akter, der foreligger for Indenrigsministeriet, at de  

 oplysninger, der er udstreget i beretningen og indstillingen, vedrører de  

 tjenstlige forseelser, navne på klienter ved institutionen og vidners navne,  

 samt oplysninger, der kan identificere disse.
I skrivelse af 12. november 1988 anmodede De om total aktindsigt, idet De  

 dog samtidig angav, at De havde forståelse for, at vidners navne ikke  

 oplystes.
De anmodede samtidig om kopi af størstedelen af det  

 bilagsmateriale, der lå til grund for dommeren i Maribos rets  

 disciplinærundersøgelse.
Med skrivelse af 22. november 1988 gav Storstrøms Amtskommune Dem  

 aktindsigt i det ønskede bilagsmateriale.
I lighed med det tidligere  

 fremsendte materiale var der foretaget udstregninger i materialet af  

 oplysninger vedrørende enkeltpersoners private forhold samt navne på vidner.
 Som meddelt Dem i skrivelse af 6. januar 1989 anmodede  

 Indenrigsministeriet Storstrøms Amtskommune om en udtalelse i sagen.
 I skrivelse af 11. januar 1989 har Storstrøms Amtskommune herefter  

 udtalte, at det er amtskommunens opfattelse, at der er enighed mellem Dem og  

 amtskommunen om, at Deres klage over mangelfuld aktindsigt omhandler de  

 akter, der er indgået som materiale i dommerens beretning og indstilling  

 vedrørende disciplinærsagen, og at spørgsmålet således er, hvorvidt  

 amtskommunen har været berettiget til at undlade at give fuld aktindsigt i  

 hele dette materiale.
 Amtskommunen har anført, at undladelsen af at give aktindsigt i  

 oplysninger om de tjenstlige forseelser samt forklaringer og bilagsmateriale,  

 der knytter sig hertil, er sket med hjemmel i offentlighedslovens § 12, stk.  

 1, nr. 1.
Amtskommunen er opmærksom på, at oplysninger i disciplinærsager mod  

 offentligt ansatte som udgangspunkt ikke kan undtages efter § 12, stk. 1, nr.  

 1, for så vidt der er tale om oplysninger om den pågældendes rent tjenstlige  

 forhold.
Oplysninger om underliggende, rent private forhold er derimod som  

 udgangspunkt ikke omfattet af aktindsigten.
Efter amtskommunens opfattelse er  

 de i det konkrete tilfælde undtagne oplysninger af den type, der er omfattet  

 af forvaltningslovens § 28, stk. 1 (oplysninger om enkeltpersoners rent  

 private forhold).
 Amtskommunen har videre anført, at oplysninger om klienter, der kan føre  

 eller bidrage til identifikation af disse, er undtaget aktindsigt efter  

 offentlighedslovens § 12, stk. 1, nr. 1, sammenholdt med § 13, stk. 1, nr. 6.  

 Vidners navne og oplysninger, der kan identificere disse, er tilbageholdt i  

 medfør af lovens § 13, stk. 1, nr. 3, jf. tjenestemandslovens § 21, stk. 7, 8  

 og 9.
 I denne anledning skal Indenrigsministeriet udtale følgende:
Efter offentlighedslovens § 4 kan enhver med de undtagelser, der er nævnt  

 i lovens §§ 7-14, forlange at blive gjort bekendt med dokumenter, der er  

 indgået til eller oprettet af en forvaltningsmyndighed som led i  

 administrativ sagsbehandlling i forbindelse med dens virksomhed.
Adgangen til  

 aktindsigt omfater ikke sager om ansættelse eller forfremmelse i det  

 offentliges tjeneste, jf. offentlighedslovens § 2, stk. 1. Andre  

 personalesager, herunder sager om disciplinær forfølgning, er derimod  

 omfattet af adgangen til aktindsigt efter lovens almindelige regler.
 Efter offentlighedslovens § 12, stk. 1, nr. 1, omfatter retten til  

 aktindsigt ikke oplysninger om enkeltpersoners private, herunder økonomiske  

 forhold.
 Efter offentlighedslovens § 13, stk. 1, nr. 3, kan retten til aktindsigt  

 endvidere begrænses i det omfang, det er nødvendigt til beskyttelse af  

 væsentlige hensyn til sigtede, vidner eller andre i sager om strafferetlig  

 eller disciplinær forfølgning.
Efter Indenrigsministeriets opfattelse kan de nævnte bestemmelser ikke i  

 almindelighed udelukke aktindsigt i dokumenter i en disciplinærsag mod en  

 kommunalt ansat, jf.
Asbjørn Jensen m.fl., Offentlighedsloven, s. 153f.  

 Udgangspunket er således, at der skal gives aktindsigt i oplysninger om den  

 elelr de begåede tjenesteforseelser.
En tjenesteforseelse kan imidlertid have sammenhæng med eller skyldes  

 forhold, der er af en sådan karakter, at de må betragtes som tilhørende  

 privatlivet.
Oplysninger om sådanne underliggende privatlivsforhold kan  

 undtages fra aktindsigt i medfør af offentlighedslovens § 12, stk. 1, nr. 1,  

 jf. § 13, stk. 1, nr. 3. Endvidere kan tjenesteforseelsen i visse tilfælde  

 have en så nær sammenhæng med privatlivsforhold, at også oplysninger om  

 tjenesteforseelsen vil kunne undtages efter de nævnte bestemmelser.
Indenrigsministeriet har efter en gennemgang af sagens akter ikke fundet  

 grundlag for at tilsidesætte det skøn, som amtskommunen har udøvet, med  

 hensyn til spørgsmålet om, hvorvidt oplysningerne om den pågældendes  

 tjenstlige forseelser og oplysningerne om forhold, der har sammenhæng hermed,  

 kan undtages aktindsigt som følge af, at de må betragtes som privatlivet  

 tilhørende.
Ministeriet finder således, at amtskommunen i medfør af de nævnte  

 bestemmelser i offentlighedsloven har kunnet nægte aktindsigt i forhold 1 og  

 2 samt forklaringer m.v., der har tilknytning hertil, herunder dommerens  

 bedømmelse af disse forhold.
 Efter Indenrigsministeriets opfattelse må oplysninger om klienters og  

 viddners navne samt oplysninger, Der kan bidrage til en identifikation af  

 disse, anses for at være omfattet af den ovenfor nvænte  

 undtagelsesbestemmelse i § 13, stk. 1, nr. 3. Indenrigsministeriet finder  

 således, at amtskommunen heller ikke ved atnægte aktindsigt i disse  

 oplysninger har handlet i strid med offentlighedsloven.
 Storstrøms Amtskommune har modtaget en kopi af denne skrivelse.
Med venlig hilsen Emil le Maire Indenrigsministeriets afgørelser og udtalelser om kommunale forhold 1989  

 8.5.
