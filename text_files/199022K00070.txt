Nr LSF 70 Forslag til Lov om ændring af lov om arbejdsformidling og  

 arbejdsløshedsforsikring m.v. og lov om ophævelse af lov om  

 arbejdsmarkedsuddannelser m.v. (Ophævelse af regler om arbejdsformidling  

 m.v.) Fremsat af arbejdsministeren (Kirkegaard) den 23. januar 1991 § 1 I lov om arbejdsformidling og arbejdsløshedsforsikring m.v., jf.  

 lovbekendtgørelse nr. 586 af 13. august 1990, foretages følgende ændringer:
 1. Lovens titel affattes således:
 »Lov om arbejdsløshedsforsikring og efterløn«.
 2. §§ 1-24 ophæves.
 3. I § 30 indsættes som stk. 2:
 »Stk. 2. En anerkendt arbejdsløshedskasse kan anvise arbejde til sine  

 ledige medlemmer og henvise dem til samtale, jf. kap. 5 i lov om  

 arbejdsmarkedsservice.«.
 4. I § 34, stk. 1, § 38, stk. 1, nr. 2, § 41, stk. 6 og stk. 7,  

 § 51, stk. 4, 2. og 3. pkt., § 56, stk. 2, § 57, stk. 3, 2. pkt., § 58, stk.  

 1, § 59, stk. 4, § 62, stk. 2, § 67, stk. 3, § 73, stk. 4, § 75 c, stk. 1, 2.  

 pkt., § 75 f, stk. 1, 3. pkt., § 75 g, stk. 1, § 75 h, stk. 5, § 76, stk. 7,  

 § 78, stk. 6, § 90, § 91, stk. 3, § 94, § 96, stk. 3 og stk. 4 og § 98, stk.  

 2, 4. pkt., ændres »landsarbejdsnævnet« til: »Rådet for  

 Arbejdsløshedsforsikringen«.
 5. I § 45, § 55, stk. 5, § 57, stk. 6, § 60, stk. 4, 1. pkt., §  

 62 a, stk. 5, § 63, stk. 7, § 65, stk. 6, § 68, stk. 4, § 75 c, stk. 4, § 84,  

 stk. 7 og stk. 8, § 87, stk. 4, 2. pkt., § 91, stk. 8, 1. pkt. og § 95  

 ændres »Landsarbejdsnævnet« til: »Rådet for  

 Arbejdsløshedsforsikringen«.
 6. I § 57, stk. 4, 1. og 2. pkt., § 62 a, stk. 5, § 63,  

 stk. 1, nr. 1, og stk. 5, § 65, stk. 4, § 75 h, stk. 5, ændres  

 »arbejdsformidlingen« til: »arbejdsmarkedscentret«.
 7. § 57, stk. 5 affattes således:
 »Stk. 5. Direktøren for arbejdsløshedsforsikringen fastsætter  

 efter forhandling med Rådet for Arbejdsløshedsforsikringen nærmere regler om  

 de dagpengemæssige konsekvenser af manglende fremmøde.«.
 8. I § 62 a, stk. 2, 3. pkt., ændres »lov om  

 arbejdsmarkedsuddannelser« til: »lov om  

 arbejdsmarkedsservice«.
 9. I § 63, stk. 6, ændres »kapitel 6« til:  

 »§ 30, stk. 2«.
 10. § 87, stk. 5, affattes således:
» Stk. 5. Hvis et medlem har tilsidesat sin oplysningspligt  

 vedrørende opnåelse af beskæftigelse, kan kassens ledelse udelukke medlemmet  

 fra ret til dagpenge.
Direktøren for arbejdsløshedsforsikringen fastsætter  

 efter forhandling med Rådet for Arbejdsløshedsforsikringen nærmere regler  

 herom.«.
 11. I § 88, stk. 2 ændres  

 »arbejdsformidlingskontorerne« til:  

 »arbejdsmarkedscentrene«.
 12. § 88, stk. 4, affattes således:
 » Stk. 4. Direktøren for arbejdsløshedsforsikringen, chefen  

 for Arbejdsmarkedsstyrelsen og personalet i Direktoratet for  

 Arbejdsløshedsforsikringen, i Arbejdsmarkedsstyrelsen og ved  

 arbejdsmarkedscentrene må ikke være ansat i eller have ledende eller lønnet  

 hverv i en anerkendt arbejdsløshedskasse.«.
 13. I § 91, stk. 2 og stk. 5 ændres  

 »arbejdsformidlingskontor« til: »arbejdsmarkedscenter«.
 14. I § 91, stk. 4 ændres  

 »arbejdsformidlingskontoret« til:  

 »arbejdsmarkedscentret«.
 15. I § 91, stk. 6, ændres »Ankenævnet for  

 Arbejdsløshedsforsikringen« til: »Arbejdsmarkedets Ankenævn«.
 16. § 92 affattes således:
 » § 92. Rådet for Arbejdsløshedsforsikringen er rådgivende for  

 direktøren for arbejdsløshedsforsikringen i almindelige spørgsmål om  

 arbejdsløshedsforsikringen og om efterløn og afgiver udtalelser til  

 Arbejdsmarkedsrådet, jf. lov om arbejdsmarkedsservice.
 Stk. 2. Rådet for Arbejdsløshedsforsikringen indstiller spørgsmål,  

 hvor både forsikringsmæssige, formidlingsmæssige og uddannelsesmæssige hensyn  

 gør sig gældende, til behandling i Arbejdsmarkedsrådet med en udtalelse.
 Stk. 3. Rådet for Arbejdsløshedsforsikringen består af en formand  

 og 11 andre medlemmer.
Stk. 4. Dansk Arbejdsgiverforening ogLandsorganisationen i Danmark  

 udpeger hver 2 medlemmer, Sammenslutningen af Landbrugets  

 Arbejdsgiverforeninger, Funktionærernes og Tjenestemændenes Fællesråd,  

 Akademikernes Centralorganisation og FR (Fællesrepræsentationen)  

 Hovedorganisation for Arbejdsleder- og Tekniske Funktionærforeninger i  

 Danmark udpeger hver 1 medlem.
Arbejdsløshedskasserne for lønmodtagere  

 udpeger i fællesskab 2 medlemmer, og arbejdsløshedskasserne for selvstændige  

 erhvervdrivende udpeger i fællesskab 1 medlem.
 Stk. 5. Der tilforordnes Rådet for Arbejdsløshedsforsikringen 1  

 repræsentant fra Direktoratet for Arbejdsløshedsforsikringen.
 Stk. 6. Arbejdsministeren udpeger rådets formand.
 Stk. 7. Medlemmerne, herunder formanden, udpeges for en periode af  

 4 år, ligesom den tilforordnede repræsentant udpeges for en periode af 4 år.  

 Finder udpegning sted i løbet af en periode, gælder den kun til periodens  

 udløb.
Stk. 8. Arbejdsministeren kan udfærdige nærmere retningslinier for rådets virksomhed.«.
 17. I § 96, stk. 4 ændres »nævnet« til:  

 »rådet«.
 18. § 98, stk. 1 og 3 ophæves.
 Stk. 2, 4 og 5 bliver herefter stk. 1, 2 og 3.
 19. § 98, stk. 5, der bliver stk. 3, affattes  

 således:
» Stk. 3. Direktøren for arbejdsløshedsforsikringen kan se  

 bort fra overskridelse af klagefristen i stk. 1, når der er særlig grund  

 hertil.
Direktøren for arbejdsløshedsforsikringens afgørelse herom kan ikke  

 indbringes for anden administrativ myndighed.«.
 20. I § 99, stk. 1, ændres »§ 98, stk. 2« til:  

 »§ 98, stk. 1«.
 21. I § 99, stk. 2, udgår »arbejdsdirektøren  

 eller« og »,jf. dog § 22, stk. 2«.
 22. I § 100, stk. 4, ændres »lov om  

 arbejdsmarkedsuddannelser« til: »lov om  

 arbejdsmarkedsservice«.
 23. I § 100, stk. 8, ændres »Landsarbejdsnævnet«  

 og »Uddannelsesrådet for Arbejdsmarkedsuddannelserne« til:  

 »Arbejdsmarkedsrådet« og »Rådet for  

 Arbejdsløshedsforsikringen.«.
 24. § 100 a, stk. 2, affattes således:
»Stk. 2. Registrene har til formål at danne grundlag for 1) gennemførelse af det tilsyn, som staten i henhold til kapitel 14 skal  

 føre med de statsanerkendte arbejdsløshedskasser, og 2) udarbejdelse af statistik vedrørende udbetaling af  

 arbejdsløshedsdagpenge og efterløn.«.
 25. § 102 a ophæves.
§ 2 Lov om arbejdsmarkedsuddannelser, jf. lovbekendtgørelse nr. 737 af 4.  

 december 1988 ophæves.
§ 3 I lov om kommunal beskæftigelsesindsats, lov nr. 379 af 13. juni 1990  

 foretages følgende ændringer:
 1. I § 9, stk. 2, ændres »Landsarbejdsnævnet«  

 til: »Arbejdsmarkedsrådet«.
 2. I § 11, stk. 3, ændres »arbejdsformidlingen«  

 til: »arbejdsmarkedscentret«.
 3. I § 11, stk. 4, § 12, stk. 2 og § 19, ændres  

 »Arbejdsformidlingen« til: »arbejdsmarkedscentret«.
 4. I § 17, stk. 1 og stk. 2, ændres  

 »Arbejdsmarkedsnævnene« til: »De Regionale  

 Arbejdsmarkedsråd«.
 5. I § 18, stk. 1, ændres »arbejdsmarkedsnævnet«  

 til: »Det Regionale Arbejdsmarkedsråd«.
 6. I § 18, stk. 2, ændres »arbejdsmarkedsnævnets«  

 til: »Det Regionale Arbejdsmarkedsråds«.
§ 4 I lov om arbejdstilbud til ledige, jf. lovbekendtgørelse nr. 122 af 24.  

 februar 1989, som ændret ved § 10 i lov nr. 386 af 13. juni 1990, foretages  

 følgende ændringer:
 1. I § 1, stk. 1 og stk. 3, nr. 3, og stk. 4, nr. 5, §  

 6, stk. 1, § 8, stk. 3, § 10, stk. 3, 5, 6, 11 og 12, § 11, stk. 5,  

 6 og 8 og § 12, stk. 4, ændres »lov om  

 arbejdsformidling og arbejdsløshedsforsikring m.v.« til: »lov om  

 arbejdsløshedsforsikring og efterløn«.
 2. I § 1, stk. 4, nr. 4, § 3, stk. 1, § 8, stk. 2, nr. 3 og  

stk. 5, § 10, stk. 6, 10 og 11, § 11, stk. 8, § 12, stk. 1 og 2  

 og § 13, stk. 2, ændres »Arbejdsformidlingen« til:  

 »arbejdsmarkedscentret«.
 3. I § 10, stk. 10 og § 14, stk. 1, ændres  

 »Arbejdsformidlingens« til: »arbejdsmarkedscentrets«.
 4. I § 10, stk. 2, 8, 10 og 12 og § 13, stk. 1,  

 ændres »Arbejdsformidlingen« til:  

 »Arbejdsmarkedscentret«.
 5. I § 1, stk. 6, § 3, stk. 1 og stk. 3 og § 10, stk.  

 10, ændres »Arbejdsmarkedsnævnet« til: »Det Regionale  

 Arbejdsmarkedsråd«.
 6. I § 12, stk. 1, ændres »Landsarbejdsnævnet«  

 til: »Arbejdsmarkedsrådet«.
 7. I § 12, stk. 1 og 2, § 13, stk. 2 og § 14,  

 stk. 1 og 3, ændres »arbejdsdirektøren« til:  

 »chefen for Arbejdsmarkedsstyrelsen«.
 8. I § 14, stk. 2, ændres »Arbejdsdirektørens«  

 til: »Chefen for Arbejdsmarkedsstyrelsens«.
§ 5 I lov om ændring af lov om arbejdstilbud til ledige, af lov om  

 arbejdsformidling og arbejdsløshedsforsikring m.v. og af lov om en  

 arbejdsmarkedsuddannelsesfond, lov nr. 840 af 21. december 1988 foretages  

 følgende ændringer:
 1. I § 4, stk. 1, og § 5, stk. 3 og stk. 5,  

 ændres »arbejdsformidlingen« til:  

 »arbejdsmarkedscentret«.
 2. I § 5, stk. 1, 8, 9 og 10, ændres »lov om  

 arbejdsformidling og arbejdsløshedsforsikring m.v.« til: »lov om  

 arbejdsløshedsforsikring og efterløn«.
 3. I § 5, stk. 4, ændres »Arbejdsmarkedsnævnet«  

 til: »Det Regionale Arbejdsmarkedsråd«.
§ 6 I retsplejeloven, jf. lovbekendtgørelse nr. 748 af 1. december 1989, som  

 ændret senest ved lov nr. 406 af 13. juni 1990, foretages følgende ændringer:
 1. I § 6 a, stk. 1, udgår »kap. 5 a i lov om  

 arbejdsformidling og arbejdsløshedsforsikring m.v.«, og i stedet  

 indsættes: »kapitel 6 i lov om arbejdsmarkedsservice«.
 2. I § 6 a, stk. 2, udgår »§§ 23 b og c«, og i  

 stedet indsættes: »§§ 23 og 24«.
 3. I § 18 c udgår »kap. 5 a i lov om arbejdsformidling  

 og arbejdsløshedsforsikring m.v.« og »§§ 23 b og c«, og i  

 stedet indsættes henholdsvis: »kapitel 6 i lov om  

 arbejdsmarkedsservice« og »§§ 23 og 24«.
§ 7 Loven træder i kraft den 1. januar 1992.
Bemærkninger til lovforslaget Almindelige bemærkninger Lov nr. 114 af 24. marts 1970 om arbejdsformidling og  

 arbejdsløshedsforsikring m.v. (Folketingstidende 1969-70, FF. sp. 3233, 3605  

 og 4473; tillæg A sp. 2369; tillæg B sp. 673; tillæg C sp. 321;) er senest  

 bekendtgjort ved lovbekendtgørelse nr. 586 af 13. august 1990.
Hovedsigtet med dette lovforslag er at foretage de absolut nødvendigste  

 ændringer, der er en følge af, at arbejdsformidlingsreglerne ophæves og  

 flyttes til en samlet lov om arbejdsmarkedsservice.
Samtidig ophæves lov om  

 arbejdsmarkedsuddannelser, jf. lovbekendtgørelse nr. 737 af 4. december 1988.
 Der vil på et senere tidspunkt blive fremsat lovforslag med henblik på en  

 egentlig modernisering og omskrivning af arbejdsløshedsforsikringsreglerne.
 Lovforslaget indeholder foruden konsekvensændringer i § 1, nr. 1-15 og nr.  

 17-25 og §§ 2-5, forslag om oprettelse af et nyt organ, Rådet for  

 Arbejdsløshedsforsikringen, til at varetage de funktioner, som  

 Landsarbejdsnævnets Arbejdsudvalg hidtil har haft i relation til  

 arbejdsløshedsforsikringen.
 Baggrunden herfor er, at Landsarbejdsnævnet ved lovforslaget om  

 arbejdsmarkedsservice erstattes af Arbejdsmarkedsrådet, hvorfor der på  

 arbejdsløshedsforsikringsområdet er behov for et nyt organ, der kan rådgive  

 direktøren for arbejdsløshedsforsikringen om  

 arbejdsløshedsforsikringsspørgsmål og afgive udtalelser til  

 Arbejdsmarkedsrådet, jf. lov om arbejdsmarkedsservice.
Rådet for Arbejdsløshedsforsikringen foreslås sammensat med repræsentanter  

 udpeget af arbejdsgiver- og lønmodtagersiden.
Endvidere foreslås, at såvel  

 arbejdsløshedskasserne for lønmodtagere som arbejdsløshedskasserne for  

 selvstændige erhvervsdrivende får repræsentanter i rådet.
Endelig foreslås,  

 at en repræsentant fra Direktoratet for Arbejdsløshedsforsikringen  

 tilforordnes rådet.
Arbejdsløshedskasserne for selvstændige erhvervsdrivende har ikke  

 tidligere været repræsenteret i Landsarbejdsnævnet eller Landsarbejdsnævnets  

 Arbejdsudvalg vedrørende arbejdsløshedsforsikringen.
Under hensyn til at en  

 stor del af de regler, der er udstedt på arbejdsløshedsforsikringsområdet  

 også vedrører de selvstændige, er det hensigtsmæssigt, at  

 arbejdsløshedskasserne for de selvstændige får lejlighed til at deltage i  

 rådets møder.
 Rådets formand foreslås udpeget af arbejdsministeren.
 Som følge af forslaget om indførelse af en enstrenget  

 arbejdsmarkedsservice med dertil hørende partsorganer er der foretaget  

 konsekvensændringer i lov om kommunal beskæftigelsesindsats, lov nr. 379 af  

 13. juni 1990, i lov om arbejdstilbud til ledige, jf. lovbekendtgørelse nr.  

 122 af 24. februar 1989, som ændret ved § 10 i lov nr. 386 af 13. juni 1990  

 samt i retsplejeloven, jf. lovbekendtgørelse nr. 748 af 1. december 1989, som  

 ændret senest ved lov nr. 406 af 13. juni 1990.
Administrative og økonomiske konsekvenser Forslaget skønnes ikke at medføre nævneværdige administrative og  

 økonomiske konsekvenser.
Bemærkninger til lovforslagets enkelte bestemmelser Til § 1 Til nr. 1 Forslaget om ændring af lovens titel skyldes, dels flytningen af  

 arbejdsformidlingsreglerne til lov om arbejdsmarkedsservice, dels ønsket om  

 at synliggøre, at efterlønsbestemmelserne er en del af  

 arbejdsløshedsforsikringen.
Til nr. 2 og 3 Efter lovens § 30 sammenholdt med § 1, stk. 1, i standardvedtægten for  

 danske statsanerkendte arbejdsløshedskasser har de anerkendte  

 arbejdsløshedskasser alene til formål at sikre sine medlemmer økonomisk  

 bistand i tilfælde af ledighed samt at administrere andre ordninger, som  

 ifølge lovgivning er henlagt til kasserne.
 I § 24 i den gældende lov om arbejdsformidling og arbejdsløshedsforsikring  

 m.v. er der endvidere særskilt hjemmel til arbejdsløshedskassernes  

 formidlingsvirksomhed.
 Da bestemmelsen i § 24 nu foreslås videreført i lov om  

 arbejdsmarkedsservice, foreslås det samtidig, at indholdet af § 24 bibeholdes  

 i det foreliggende forslag og indsættes i forslagets nr. 3 som § 30, stk. 2  

 med henblik på en præcisering af formålsbestemmelsen.
Til nr. 16 Rådet for Arbejdsløshedsforsikringen skal være rådgivende for direktøren  

 for arbejdsløshedsforsikringen i almindelige spørgsmål om  

 arbejdsløshedsforsikringen og om efterløn.
Direktøren for  

 arbejdsløshedsforsikringen skal endvidere forhandle med rådet i forbindelse  

 med udstedelse af bekendtgørelser efter arbejdsløshedsforsikringslovens  

 enkelte bestemmelser.
Rådet for Arbejdsløshedsforsikringen får således de  

 funktioner, som Landarbejdsnævnet har haft i forhold til  

 arbejdsløshedsforsikringen.
 Rådet for Arbejdsløshedsforsikringen foreslås givet en funktionsperiode på  

 4 år ad gangen.
Til nr. 24 Som en konsekvens af at arbejdsformidlingsdelen går ud, er bestemmmelsen  

 blver omformuleret og præciseret med henblik på at indhente statistiske  

 oplysninger vedrørende udbetaling af arbejdsløshedsdagpenge og efterløn.
Bilag I I dette bilag er (med mindre skrift) indsat den gældende formulering af de bestemmelser, der berøres af lovforslaget I lov om arbejdsformidling og arbejdsløshedsforsikring m.v., jf.  

 lovbekendtgørelse nr. 586 af 13. august 1990, foretages følgende ændringer:
 1. Lovens titel affattes således:
»Lov om arbejdsløshedsforsikring og efterløn.« Lov om arbejdsformidling og arbejdsløshedsforsikring m.v.
 2. §§ 1-24 ophæves.
 Afsnit I.
Arbejdsformidling Kapitel 1 Opgaver § 1. Arbejdsformidlingen har til opgave som et neutralt  

 landsomfattende system at foretage vederlagsfri formidling af kontakt mellem  

 arbejdssøgende og arbejdsgivere og i forbindelse hermed at yde bistand ved  

 valg af erhverv og uddannelse.
Arbejdsformidlingen skal betjene  

 arbejdssøgende og arbejdsgivere fra alle erhverv og stillingsgrupper.  

 Arbejdsministeren kan fastsætte bestemmelser om brugerbetaling på områder,  

 hvor arbejdsformidlingen yder arbejdsgiveren en særlig service.
 Stk. 2. Arbejdsformidlingen har endvidere til opgave som led i en  

 aktiv arbejdsmarkedspolitik at følge udviklingen på arbejdsmarkedet, at tage  

 initiativ til foranstaltninger af arbejdsmarkedsmæssig betydning og at yde  

 statslige og kommunale myndigheder bistand ved indsamling og vurdering af  

 oplysninger vedrørende arbejdsmarkedsforhold..
Kapitel 2 Opbygning § 2. Arbejdsformidlingen ledes på landsplan af arbejdsdirektøren  

 under medvirken af landsarbejdsnævnet, jf. §§ 3 og 11, stk. 1.
 § 3. Landsarbejdsnævnet skal medvirke i den almindelige ledelse,  

 planlægning og koordination af arbejdsformidlingen, herunder i spørgsmål, der  

 berører struktur og virkemidler for arbejdsformidlingens virksomhed.  

 Arbejdsdirektøren skal forud for udfærdigelsen af almindelige bestemmelser  

 for arbejdsformidlingens virksomhed forhandle disse med landsarbejdsnævnet.
 Stk. 2. Arbejdsministeren kan udfærdige nærmere bestemmelser for  

 nævnets virksomhed.
 § 4. Landsarbejdsnævnet består af en formand og 14 andre  

 medlemmer.
 Stk. 2. Dansk Arbejdsgiverforening og Landsorganisationen i  

 Danmark udpeger hver 4 medlemmer, Sammenslutningen af Landbrugets  

 Arbejdsgiverforeninger udpeger 1 medlem, de i § 96 nævnte tillidsmænd for  

 arbejdsløshedskasserne udpeger 2 medlemmer, Funktionærernes og  

 Tjenestemændenes Fællesråd og Akademikernes Centralorganisation udpeger hver  

 1 medlem, medens FR (Fællesrepræsentationen) Hovedorganisation for  

 Arbejdsleder- og tekniske Funktionærforeninger i Danmark, Foreningen af  

 Arbejdsledere i Danmark og Teknisk Landsforbund i fællesskab udpeger 1  

 medlem.
Stk. 3. Der tilforordnes landsarbejdsnævnet 1 repræsentant for  

 amtsrådsforeningen i Danmark, 1 repræsentant for Kommunernes Landsforening, 1  

 repræsentant for Københavns Kommune og Frederiksberg Kommune i fællesskab, 1  

 repræsentant for Finansministeriet, 1 repræsentant for Arbejdsministeriet, 1  

 repræsentant for arbejdsdirektoratet, 1 repræsentant for direktoratet for  

 arbejdsløshedsforsikringen og 1 repræsentant for direktoratet for  

 arbejdsmarkedsuddannelserne.
Landsarbejdsnævnet kan til deltagelse i  

 drøftelserne tilkalde særlige sagkyndige, såfremt disses tilstedeværelse  

 skønnes af betydning for nævnets forhandlinger.
 Stk. 4. Arbejdsministeren beskikker efter indstilling fra de i  

 henhold til stk. 2 udpegede medlemmer nævnets formand og en suppleant for  

 denne.
Stk. 5. Medlemmerne, herunder formanden og dennes suppleant,  

 henholdsvis udpeges eller beskikkes for en periode af 4 år, ligesom de  

 tilforordnede repræsentanter udpeges for en periode af 4 år.
Finder  

 udpegningen eller beskikkelsen sted i løbet af en periode, gælder den kun til  

 periodens udløb.
§ 5. Arbejdsformidlingen ledes på regionalt plan af regionschefer,  

 der samtidig er arbejdsformidlingschefer ved de i stk. 2 nævnte  

 arbejdsformidlingskontorer.
Ledelsen sker under medvirken af  

 arbejdsmarkedsnævnene, jf. §§ 8 og 11, stk. 1.
Stk. 2. I hver amtskommune, bortset fra Københavns Amtskommune,  

 oprettes et arbejdsformidlingskontor.
For Københavns Amtskommune og  

 Københavns og Frederiksberg Kommuner (Københavnsområdet) oprettes et fælles  

 arbejdsformidlingskontor.
 Stk. 3. Arbejdsministeren kan efter indstilling fra  

 arbejdsdirektøren træffe bestemmelse om oprettelse af andre  

 arbejdsformidlingskontorer end de i stk. 2 nævnte.
 Stk. 4. Arbejdsministeren bestemmer efter indstilling fra  

 arbejdsdirektøren, i hvilke kommuner arbejdsformidlingskontorerne skal ligge.
 Stk. 5. Arbejdsdirektøren kan oprette og nedlægge  

 afdelingskontorer under arbejdsformdlingskontorerne.
§ 6. Arbejdsformidlingskontorerne ledes af  

 arbejdsformidlingschefer, der ansættes af arbejdsministeren efter indstilling  

 fra arbejdsdirektøren, hvis indstilling afgives efter forhandling med  

 vedkommende arbejdsmarkedsnævn samt Landsarbejdsnævnet.
På samme grundlag  

 træffer arbejdsministeren afgørelse om, ved hvilket kontor en  

 arbejdsformidlingschef til enhver tid skal gøre tjeneste.
 Stk. 2. Arbejdsformidlingschefen skal være uafhængig af  

 arbejdsgiver- og lønmodtagerinteresser.
§ 7. Arbejdsformidlingens øvrige personale ansættes af  

 arbejdsdirektøren efter indstilling fra regionschefen.
Regionschefens  

 indstilling sker efter indstilling fra chefen for det  

 arbejdsformidlingskontor, hvor medarbejderen skal gøre tjeneste.
I  

 Københavnsområdet sker regionschefens indstilling efter indstilling fra  

 lederen af distriktskontoret.
Arbejdsdirektøren kan bemyndige regionscheferne  

 til at foretage de nævnte ansættelser.
 Stk. 2. Arbejdsministeren fastsætter bestemmelser om løn-,  

 pensions- og tjenesteforhold for arbejdsformidlingens personale, derunder om  

 landsarbejdsnævnets medvirken ved personalets fordeling på de enkelte  

 arbejdsformidlingskontorer.
 § 8. Der nedsættes ved arbejdsministerens foranstaltning for hver  

 amtskommune ogfor Københavnsområdet et arbejdsmarkedsnævn.
Stk. 2. Nævnet skal følge udviklingen på arbejdsmarkedet inden for  

 området og på grundlag heraf medvirke i kontorernes almindelige ledelse og  

 planlægning samt virke koordinerende og initiativtagende mellem kontorerne og  

 de lokale og regionale myndigheder, udvalg og lignende af betydning for  

 arbejdsmarkedet.
Afgørelser og indstillinger af væsentlig betydning for  

 arbejdsformidlingskontorernes arbejde skal forhandles med nævnet.
 Stk. 3. Arbejdsministeren kan udfærdige nærmere bestemmelser for  

 arbejdsmarkedsnævnenes virksomhed.
§ 9. Arbejdsmarkedsnævnet består af en formand og 18 andre  

 medlemmer.
Regionschefen er tilforordnet nævnet og har ansvaret for  

 varetagelsen af nævnets sekretariatsforretninger.
Stk. 2. Som repræsentanter for områdets lønmodtagerorganisationer  

 udpeger Landsorganisationen i Danmark 5 medlemmer og Funktionærernes og  

 Tjenestemændenes Fællesråd 1 medlem.
Som repræsentanter for områdets  

 arbejdsgiver- og erhvervsorganisationer udpeger Dansk Arbejdsgiverforening  

 efter forhandling med andre interesserede organisationer 6 medlemmer.
Uden  

 for Københavnsområdet udpeger amtsrådet 3 medlemmer, og kommunalbestyrelserne  

 inden for amtet udpeger i fællesskab 3 medlemmer.
I Københavnsområdet udpeger  

 Københavns borgerrepræsentation og Københavns amtsråd hver 2 medlemmer,  

 medens Frederiksberg kommunalbestyrelse og Foreningen af Kommunerne i  

 Københavns Amt hver udpeger 1 medlem.
Samtidig udpeges på tilsvarende måde  

 suppleanter for hvert enkelt medlem.
 Stk. 3. De i henhold til stk. 2 udpegede medlemmer udpeger for en  

 2-årig periode formanden og suppleanten for denne.
Stk. 4. Bortset fra formanden udpeges nævnets medlemmer og disses  

 suppleanter for en 4-årig periode, begyndende 1. februar umiddelbart efter de  

 kommmunale valg.
Den, der er valgbar til kommunalbestyrelsen, kan ikke  

 modsætte sig medlemskab af nævnet for en periode, men kan herefter nægte at  

 lade sig beskikke eller udpege i den kommende periode.
 Stk. 5. Cheferne for arbejdsformidlingskontorer, der er oprettet i  

 henhold til § 5, stk. 3, deltager i nævnets drøftelser.
 § 10. Arbejdsministeren fastsætter nærmere regler for samarbejde  

 mellem arbejdsformidlingskontorerne og de anerkendte arbejdsløshedskasser,  

 herunder om arbejdsløshedskassernes forpligtelse til at yde kontorerne  

 bistand ved arbejdsformidling.
Kapitel 3 Finansiering § 11. Arbejdsmarkedsnævnet udarbejder forud for hvert finansår  

 forslag til budget for arbejdsformidlingen inden for området.
Dette indsendes  

 - ledsaget af regionschefens eventuelle bemærkninger - til  

 landsarbejdsnævnet, der forelægger et samlet budgetforslag for  

 arbejdsministeren, ledsaget af arbejdsdirektørens eventuelle bemærkninger.  

 Efter ministerens godkendelse heraf meddeler landsarbejdsnævnet, efter  

 nærmere derom af arbejdsministeren fastsatte retningslinjer, godkendelse af  

 de enkelte kontorers budgetter.
Den endelige fordeling af bevillingerne på de  

 enkelte arbejdsformidlingskontorer sker i overensstemmelse med de på den  

 vedtagne finanslov optagne bevillinger.
 Stk. 2. Udgifterne til oprettelse og drift af  

 arbejdsformidlingskontorerne fordeles med 3/4 til staten og uden for  

 Københavnsområdet med 1/4 til den amtskommune, hvori kontoret er beliggende.  

 I Københavnsområdet fordeles den kommmunale andel på 1/4 mellem Københavns  

 amtskommune, Københavns og Frederiksberg Kommuner efter de folketal, der  

 foreligger oplyst ved begyndelsen af det finansår, hvor udgifterne afholdes.
Stk. 3. De løbende udgifter til arbejdsformidlingskontorernes  

 oprettelse og drift afholdes af staten.
Den i stk. 2 nævnte kommunale andel  

 opkræves månedsvis på grundlag af det senest udarbejdede månedsregnskab.  

 Endelig afregning finder sted i forbindelse med den regnskabsmæssige  

 årsafslutning.
Kapitel 4 Særlige formidlingsaktiviteter § 12. For at fremme beskæftigelsen og balancen på arbejdsmarkedet  

 kan der ydes økonomisk støtte til gennemførelse af særlige  

 formidlingsaktiviteter, jf. §§ 14-17.
 Stk. 2. Arbejdsdirektøren fastsætter efter forhandling med  

 Landsarbejdsnævnet, hvilke midler der stilles til rådighed for de enkelte  

 arbejdsmarkedsnævn, samt nærmere regler for gennemførelsen af aktiviteter  

 efter §§ 14-17.
 Stk. 3. Administrationen af aktiviteter efter §§ 14-17 varetages  

 af arbejdsformidlingen.
 § 13. Tilskud efter §§ 14-17 kan ydes til aktiviteter, der tager  

 sigte på arbejdstagere, der er tilmeldt arbejdsformidlingen som  

 arbejdssøgende, samt i øvrigt til besættelse af stillinger, der er anmeldt  

 til arbejdsformidlingen.
 Stk. 2. Det vil normalt være en forudsætning for at yde støtte  

 efter §§ 14-17, at der ikke lokalt findes ledige, som skønnes kvalificerede  

 til de ledige stillinger.
 § 14. Der kan ydes tilskud til dækning af udgifter til  

 gennemførelse af virksomheders informationsmøder forud for besættelse af  

 ledige stillinger.
 § 15. Der kan ydes tilskud til dækning af udgifter til jobsøgning,  

 herunder til rejser i forbindelse med ansættelsessamtaler og arbejdstester  

 samt til deltagelse i de i § 14 nævnte informationsmøder.
 Stk. 2. Er der ydet tilskud efter stk. 1, kan der desuden ydes  

 rejsehjælp til ægtefælle og børn.
 § 16. Der kan ydes tilskud til dækning af udgifter til jobsøgning  

 for en medfølgende ægtefælle til en nyansat, der forud for ansættelsen var  

 tilmeldt arbejdsformidlingen som arbejdssøgende.
 § 17. Arbejdsdirektøren kan efter forhandling med  

 Landsarbejdsnævnet fastsætte regler for ydelse af økonomisk støtte til andre  

 formidlingsaktiviteter end nævnt i §§ 14-16.
 § 18. (Ophævet).
 § 19. (Ophævet).
Kapitel 5 Forskellige bestemmelser § 19 a.
Det påhviler arbejdsformidlingen under medvirken af  

 vedkommende arbejdsmarkedsnævn regelmæssigt at søge oplysninger fra  

 arbejdsgivere om det forventede forbrug af arbejdskraft.
Nærmere regler herom  

 fastsættes af arbejdsdirektøren efter forhandling med landsarbejdsnævnet.
 § 20. Formidling af kontakt mellem arbejdssøgende og arbejdsgivere  

 sker ved anvisning, jf. dog stk. 2.
Stk. 2. Arbejdsformidlingen kan til stillinger, som kan indebære  

 varig ansættelse, eller hvortil der kræves særlige kvalifikationer, formidle  

 kontakt mellem arbejdsgiveren og een eller flere arbejdssøgende ved  

 henvisning til samtale efter nærmere aftale med arbejdsgiveren.
Nærmere  

 regler herom fastsættes af arbejdsdirektøren efter forhandling med  

 landsarbejdsnævnet.
§ 20 a.
Når anvisning eller henvisning af arbejdssøgende har  

 fundet sted, giver arbejdsformidlingskontoret straks meddelelse herom til  

 arbejdsgiveren.
Kommer arbejdsforholdet ikke i stand, eller afbrydes det  

 umiddelbart efter overtagelsen, påhviler det arbejdsgiveren straks at give  

 meddelelse herom til arbejdsformidlingskontoret.
 Stk. 2. En arbejdsgiver, der afviser arbejdssøgende, der af  

 arbejdsformidlingen er anvist eller henvist til ham, er pligtig at godtgøre  

 rejseudgifter, der måtte være afholdt af arbejdsformidlingskontoret, såfremt  

 afvisningen skyldes antagelse af anden arbejdskraft, og arbejdsgiveren ikke  

 har underrettet kontoret derom på et sådant tidspunkt, at rejse til  

 arbejdsstedet kunne være undgået.
 Stk. 3. Ved en anerkendt arbejdsløshedskasses anvisning eller  

 henvisning til samtale, jf. § 24, finder reglerne i stk. 1 og 2 tilsvarende  

 anvendelse.
 § 21. Når en til arbejdsformidlingskontoret tilmeldt  

 arbejdssøgende selv har skaffet sig arbejde eller af andre grunde ikke  

 længere ønsker kontorets medvirken til anvisning af arbejde, påhviler det ham  

 at give meddelelse herom til kontoret efter nærmere af arbejdsdirektøren  

 efter forhandling med landsarbejdsnævnet fastsatte regler.
 § 22. Arbejdsformidlingskontoret må ikke give oplysninger om  

 arbejdssøgende og arbejdsgivere til uvedkommende.
Stk. 2. Arbejdsformidlingskontoret skal efter anmodning give en  

 arbejdsgiver oplysning om, hvorvidt bestemte personer, som arbejdsgiveren  

 ønsker anvist til arbejde, er tilmeldt som arbejdssøgende.
Finder kontoret,  

 at der er anledning til at afslå anmodningen, kan arbejdsgiveren indbringe  

 sagen for arbejdsdirektøren.
Direktørens afgørelse kan ikke indbringes for  

 anden administrativ myndighed.
§ 22 a.
Som led i formidlingssamarbejdet mellem lande, der er  

 medlemmer af Det Europæiske Økonomiske Fællesskab, samt lande, der er  

 tilsluttet overenskomsten om fælles nordisk arbejdsmarked, kan  

 arbejdsformidlingen videregive oplysninger om danske arbejdsgiveres ønsker om  

 arbejdskraft (jobordrer) med angivelse af arbejdsgiverens navn og adresse,  

 arbejdets karakter m.v. via edb til disse landes arbejdsmarkedsmyndigheder.
 Stk. 2. Arbejdsdirektøren fastsætter efter indhentet udtalelse fra  

 Landsarbejdsnævnet nærmere regler for udvekslingen af oplysninger som led i  

 formidlingssamarbejdet som nævnt i stk. 1.
 § 23. Når en faglig organisation skriftligt har sendt et  

 arbejdsformidlingskontor fyldestgørende oplysning om, at en virksomhed er  

 omfattet af strejke eller lockout, må kontoret ikke anvise arbejdskraft til  

 virksomheden, førend konflikten er hævet eller kendt overenskomststridig  

 eller på anden måde retsstridig.
Kapitel 5 a Varsling m.v. i forbindelse med afskedigelser af større omfang § 23 a.
Dette kapitel finder anvendelse i forbindelse med  

 afskedigelser, som foretages af en arbejdsgiver af en eller flere grunde, som  

 ikke kan tilregnes lønmodtageren selv, når antallet af påtænkte afskedigelser  

 inden for et tidsrum af 30 dage vil udgøre:
 1) Mindst 10 i virksomheder, som normalt beskæftiger over 20 og færre end  

 100 lønmodtagere.
 2) Mindst 10 pct. af antallet af lønmodtagere i virksomheder, som normalt  

 beskæftiger mindst 100 og under 300 lønmodtagere.
 3) Mindst 30 virksomheder, som normalt beskæftiger mindst 300  

 lønmodtagere.
 Stk. 2. Dette kapitel finder ikke anvendelse på:
 1) Afskedigelser foretaget inden for rammerne af arbejdsaftaler, der er  

 indgået for et bestemt tidsrum eller med henblik på en bestemt arbejdsopgave,  

 medmindre disse afskedigelser foretages, før disse aftaler er udløbet eller  

 opfyldt.
 2) Afskedigelser af besætninger på søgående skibe.
 3) Afskedigelser af lønmodtagere, som berøres af standsning af en  

 virksomheds aktiviteter som følge af en retsafgørelse.
 Stk. 3. Arbejdsministeren kan efter forhandling med  

 landsarbejdsnævnet fastsætte nærmere regler for opgørelse af antallet af  

 lønmodtagere i henhold til § 23 a, stk. 1, samt for, hvilke kriterier der  

 skal lægges til grund ved afgørelsen af, om der foreligger en virksomhed i  

 henhold til dette kapitel.
 Stk. 4. Reglerne i dette kapitel ændrer ikke bestående  

 individuelle opsigelsesvarsler, der er fastsat i henhold til lov, kollektive  

 overenskomster eller individuel aftale.
 Stk. 5. Reglerne i dette kapitel vedrører ikke de arbejdsretlige  

 regler om de lovlige følger af kollektive arbejdskonflikter.
§ 23 b.
Agter en arbejdsgiver at foretage afskedigelser, der er  

 omfattet af § 23 a, skal han så tidligt som muligt indlede forhandlinger med  

 lønmodtagerne på virksomheden eller disses repræsentanter, såfremt sådanne er  

 valgt eller udpeget.
 Stk. 2. Forhandlingerne skal have til formål at nå frem til en  

 aftale enten om at undgå afskedigelserne eller om at begrænse disse samt  

 afbøde følgerne heraf.
 Stk. 3. Arbejdsgiveren skal til brug ved forhandlingerne give  

 lønmodtagerne på virksomheden eller disses repræsentanter, såfremt sådanne er  

 valgt eller udpeget, alle oplysninger af betydning for sagen og give  

 skriftlig meddelelse i det mindste om årsagerne til afskedigelserne, om  

 antallet af lønmodtagere, der påtænkes afskediget, antallet af lønmodtagere,  

 der normalt beskæftiges på virksomheden, samt over hvilken periode det  

 forudses, at afskedigelserne skal finde sted.
 Stk. 4. Arbejdsgiveren skal samtidig med den i stk. 3 nævnte  

 skriftlige meddelelse fremsende en genpart heraf til vedkommende  

 arbejdsmarkedsnævn.
§ 23 c.
Agter en arbejdsgiver efter at have forhandlet i  

 overensstemmelse med reglerne i § 23 b fortsat at foretage afskedigelser  

 omfattet af § 23 a, skal han sende arbejdsmarkedsnævnet skriftlig meddelelse  

 herom.
 Stk. 2. Meddelelsen i henhold til stk. 1 skal indeholde alle  

 oplysninger af betydning for behandlingen af sagen om de planlagte  

 afskedigelser og om de i § 23 b nævnte forhandlinger, navnlig om årsagerne  

 til afskedigelserne, antallet af lønmodtagere, der normalt beskæftiges på  

 virksomheden, samt over hvilken periode det forudses, at afskedigelserne skal  

 finde sted.
Stk. 3. Arbejdsgiveren skal snarest muligt og senest 10 dage  

 efter, at meddelelsen i henhold til stk. 1 er afsendt, give vedkommende  

 arbejdsmarkedsnævn underretning om, hvilke personer der vil være omfattet af  

 afskedigelserne.
Disse personer skal senest samtidig underrettes.
 Stk. 4. Arbejdsgiveren skal snarest muligt give  

 arbejdsmarkedsnævnet underretning om det endelige resultat af de i § 23 b  

 nævnte forhandlinger.
Stk. 5. Arbejdsgiveren skal samtidig med meddelelserne i henhold  

 til stk. 1 og stk. 4 fremsende en genpart heraf til lønmodtagerne på  

 virksomheden eller disses repræsentanter, såfremt sådanne er valgt eller  

 udpeget.
Disse kan fremsende deres eventuelle bemærkninger til vedkommende  

 arbejdsmarkedsnævn.
Genpart heraf fremsendes til arbejdsgiveren.
§ 23 d.
Afskedigelser, hvorom der er givet meddelelse efter § 23  

 c, stk. 1, får tidligst virkning 30 dage efter, at meddelelsen er afsendt til  

 arbejdsmarkedsnævnet.
§ 23 e.
Arbejdsministeren kan efter forhandling med  

 landsarbejdsnævnet fastsætte nærmere regler for arbejdsmarkedsnævnenes og  

 landsarbejdsnævnets virksomhed i henhold til dette kapitel.
§ 23 f.
Lønmodtagere på virksomheden eller disses repræsentanter  

 samt arbejdsgiveren og dennes repræsentant må ikke videregive oplysninger,  

 der udtrykkeligt er givet som fortrolige i henhold til dette kapitel.
§ 23 g.
Borgerlige sager, for hvis udfald anvendelsen af reglerne  

 i dette kapitel er af væsentlig betydning, og straffesager vedrørende  

 overtrædelse af §§ 23 b og c behandles under medvirken af sagkyndige  

 retsmedlemmer efter reglerne i retsplejelovens §§ 6 a og 18 c.
Afsnit II Anden arbejdsanvisning m.v.
Kapitel 6 § 24. En anerkendt arbejdsløshedskasse kan anvise arbejde til sine  

 ledige medlemmer og henvise sådanne til samtale, jf. § 20. Arbejdsdirektøren  

 kan efter forhandling med Landsarbejdsnævnet fastsætte nærmere regler herom.
Stk. 2. Kommunalbestyrelsen kan anvise arbejde til personer, der  

 modtager eller søger støtte efter afsnit III eller III A i lov om social  

 bistand, og til personer, der tilhører andre særligt udsatte grupper af  

 ledige.
Arbejdsministeren fastsætter efter forhandling med socialministeren  

 og vedkommende kommunale organisationer samt arbejdsmarkedets parter nærmere  

 bestemmelser om kommunalbestyrelsens formidlingsvirksomhed.
§ 24 a. (Ophævet) § 25. (Ophævet) § 26. (Ophævet) § 27. (Ophævet) § 28. (Ophævet) § 29. (Ophævet) 3. I § 30 indsættes som stk. 2:
 »Stk. 2. En anerkendt arbejdsløshedskasse kan anvise arbejde til sine  

 ledige medlemmer og henvise dem til samtale, jf. kap. 5 i lov om  

 arbejdsmarkedsservice.«.
 § 30. Ved en arbejdsløshedskasse forstås i denne lov en forening  

 enten af lønmodtagere eller af selvstændige erhvervsdrivende, der har sluttet  

 sig sammen alene med det formål at sikre sig økonomisk bistand i tilfælde af  

 ledighed.
4. - - - 5. - - - 6. - - - 7. § 57, stk. 5 affattes således:
 »Stk. 5. Direktøren for Arbejdsløshedsforsikringen fastsætter  

 efter forhandling med Rådet for Arbejdsløshedsforsikringen nærmere regler om  

 de dagpengemæssige konsekvenser af manglende fremmøde.«.
§ 57. - - - Stk. 5. Nærmere regler om medlemmets kontakt med  

 arbejdsformidlingen, herunder regler om personligt fremmøde, fastsættes af  

 arbejdsdirektøren efter forhandling med landsarbejdsnævnet.
For et fag eller  

 en del af et fag kan der i ganske særlige tilfælde fastsættes regler,  

 hvorefter kontakten foregår andetsteds end hos arbejdsformidlingen.
Nærmere  

 regler om de dagpengemæssige konsekvenser af manglende fremmøde fastsættes af  

 direktøren for arbejdsløshedsforsikringen efter forhandling med  

 landsarbejdsnævnet.
8. - - - 9. I § 63, stk. 6 ændres »kapitel 6« til: »§  

 30, stk. 2,».
§ 63. - - - Stk. 6. For et medlem af en arbejdsløshedskasse, som har ret til  

 at formidle arbejde, jf. kapitel 6, finder reglerne i stk. 1, 3, 4 og 5  

 tilsvarende anvendelse, når kassen formidler medlemmet arbejde.
 10. § 87, stk. 5, affattes således:
»Stk. 5. Hvis et medlem har tilsidesat sin oplysningspligt  

 vedrørende opnåelse af beskæftigelse, kan kassens ledelse udelukke medlemmet  

 fra ret til dagpenge.
Direktøren for Arbejdsløshedsforsikringen fastsætter  

 efter forhandling med Rådet for Arbejdsløshedsforsikringen nærmere regler  

 herom.«.
§ 87. - - - Stk. 5. Medmindre der foreligger særlige omstændigheder, medfører  

 tilsidesættelse af oplysningspligten i henhold til § 21, at kassens ledelse  

 efter regler fastsat af direktøren for arbejdsløshedsforsikringen efter  

 forhandling med landsarbejdsnævnet kan træffe bestemmelse om medlemmets  

 udelukkelse fra ret til dagpenge ud over det antal dage, i hvilke medlemmet  

 ikke er berettiget til dagpenge.
11. - - - 12. § 88, stk. 4, affattes således:
 »Stk. 4. Direktøren for arbejdsløshedsforsikringen, chefen  

 for Arbejdsmarkedsstyrelsen og personalet i Direktoratet for  

 Arbejdsløshedsforsikringen, i Arbejdsmarkedsstyrelsen og ved  

 arbejdsmarkedscentrene må ikke være ansat i eller have ledende eller lønnet  

 hverv i en anerkendt arbejdsløshedskasse.«.
§ 88. - - - Stk. 4. Direktøren for arbejdsløshedsforsikringen,  

 arbejdsdirektøren og personalet i direktoratet for  

 arbejdsløshedsforsikringen, i arbejdsdirektoratet samt ved  

 arbejdsformidlingskontorerne må ikke være ansat i eller have ledende eller  

 lønnet hverv i en anerkendt arbejdsløshedskasse.
13. - - - 14. - - - 15. - - - 16. § 92 affattes således:
 »§ 92. Rådet for Arbejdsløshedsforsikringen er rådgivende for  

 direktøren for arbejdsløshedsforsikringen i almindelige spørgsmål om  

 arbejdsløshedsforsikringen og om efterløn og afgiver udtalelser til  

 Arbejdsmarkedsrådet, jf. lov om arbejdsmarkedsservice.
 Stk. 2. Rådet for Arbejdsløshedsforsikringen indstiller spørgsmål,  

 hvor både forsikringsmæssige, formidlingsmæssige og uddannelsesmæssige hensyn  

 gør sig gældende, til behandling i Arbejdsmarkedsrådet med en udtalelse.
 Stk. 3. Rådet for Arbejdsløshedsforsikringen består af en formand  

 og 11 andre medlemmer.
Stk. 4. Dansk Arbejdsgiverforening og Landsorganisationen i  

 Danmark udpeger hver 2 medlemmer, Sammenslutningen af Landbrugets  

 Arbejdsgiverforeninger, Funktionærernes og Tjenestemændenes Fællesråd,  

 Akademikernes Centralorganisation og FR (Fællesrepræsentationen)  

 Hovedorganisation for Arbejdsleder- og Tekniske Funktionærforeninger i  

 Danmark udpeger hver 1 medlem.
Arbejdsløshedskasserne for lønmodtagere  

 udpeger i fællesskab 2 medlemmer, og arbejdsløshedskasserne for selvstændige  

 erhvervsdrivende udpeger i fællesskab 1 medlem.
 Stk. 5. Der tilforordnes Rådet for Arbejdsløshedsforsikringen 1  

 repræsentant fra Direktoratet for Arbejdsløshedsforsikringen.
 Stk. 6. Arbejdsministeren udpeger rådets formand.
 Stk. 7. Medlemmerne, herunder formanden, udpeges for en periode af  

 4 år, ligesom den tilforordnede repræsentant udpeges for en periode af 4 år.  

 Finder udpegning sted i løbet af en periode, gælder den kun til periodens  

 udløb.
 Stk. 8. Arbejdsministeren kan udfærdige nærmere retningslinier for  

 rådets virksomhed.«.
 § 92. Landsarbejdsnævnet er rådgivende for direktøren for  

 arbejdsløshedsforsikringen i almindelige spørgsmål om  

 arbejdsløshedsforsikringen og om efterløn.
17. - - - 18. § 98, stk. 1 og 3 ophæves.
 Stk. 2, 4 og 5 bliver herefter stk. 1, 2 og 3.
 § 98. Arbejdsformidlingens afgørelser efter kapitel 4 kan ikke  

 indbringes for anden administrativ myndighed.
Stk. 2. Klage over en kasses afgørelse om medlemsret,  

 overflytning, medlemsbidrag, dagpengeret, ret til efterløn og tilbagebetaling  

 af dagpenge eller efterløn kan af den, afgørelsen vedrører, indbringes for  

 direktøren for arbejdsløshedsforsikringen inden 4 uger efter, at klageren har  

 fået meddelelse om afgørelsen.
Klagen sendes til kassens hovedledelse, der  

 skal vurdere sagen på ny.
Fastholder kassens hovedledelse helt eller delvis  

 afgørelsen, videresender denne klagen sammen med sagens akter til direktøren  

 for arbejdsløshedsforsikringen.
Nærmere regler udarbejdes af direktøren for  

 arbejdsløshedsforsikringen efter forhandling med landsarbejdsnævnet.
Reglerne  

 optages endvidere i standardvedtægten, jf. § 34.
 Stk. 3. Klager over et arbejdsformidlingskontors afgørelser ved  

 administrationen af § 97 a, kan af den, afgørelsen vedrører, indbringes for  

 arbejdsdirektøren inden 4 uger efter, at klageren har fået meddelelse om  

 afgørelsen.
 Stk. 4. Kommunalbestyrelsen er berettiget til for direktøren for  

 arbejdsløshedsforsikringen at forelægge spørgsmål om en persons ret til  

 medlemskab og om et medlems ret til dagpenge efter §§ 61-64.
 19. § 98, stk. 5, der bliver stk. 3, affattes  

 således:
»Stk. 3. Direktøren for arbejdsløshedsforsikringen kan se  

 bort fra overskridelse af klagefristen i stk. 1, når der er særlig grund  

 hertil.
Direktøren for arbejdsløshedsforsikringens afgørelse herom kan ikke  

 indbringes for anden administrativ myndighed.«.
§ 98. - - - Stk. 5. Arbejdsdirektøren og direktøren for  

 arbejdsløshedsforsikringen kan se bort fra overskridelse af klagefristen i  

 stk. 1-3, når der er særlig grund hertil.
Arbejdsdirektørens og direktøren  

 for arbejdsløshedsforsikringens afgørelse herom kan ikke indbringes for anden  

 administrativ myndighed.
 20. I § 99, stk. 1, ændres »§ 98, stk. 2« til:  

 »§ 98, stk. 1«.
§ 99. Klage over direktøren for arbejdsløshedsforsikringens  

 afgørelser om de spørgsmål, som er nævnt i § 41, stk. 5, § 44, stk. 2, § 75  

 b, stk. 3, § 75 c, stk. 4, § 86, stk. 3 og stk. 4, 1. pkt., § 87, stk. 1 og  

 4, § 98, stk. 2, og EF-forordninger om anvendelse af de sociale  

 sikringsordninger på arbejdstagere, selvstændige erhvervsdrivende og deres  

 familiemedlemmer, kan af den, afgørelsen vedrører, indbringes for  

 Arbejdsmarkedets Ankenævn, jf. § 100, inden 4 uger efter, at klageren har  

 fået meddelelse om afgørelsen.
Ankenævnets afgørelser kan ikke indbringes for  

 anden administrativ myndighed.
 21. I § 99, stk. 2, udgår »arbejdsdirektøren  

 eller« og »,jf. dog § 22, stk. 2«.
§ 99. - - - Stk. 2. Alle øvrige afgørelser, der træffes af arbejdsdirektøren  

 eller direktøren for arbejdsløshedsforsikringen i henhold til denne lov, kan  

 indbringes for arbejdsministeren inden 4 uger efter, at klageren har fået  

 meddelelse om afgørelsen, jf. dog § 22, stk. 2.
 Stk. 3. Ankenævnet og arbejdsministeren kan se bort fra  

 overskridelse af klagefristen i stk. 1-2, når der er særlig grund hertil.
 22. I § 100, stk. 4, ændres »lov om  

 arbejdsmarkedsuddannelser« til: »lov om  

 arbejdsmarkedsservice«.
§ 100. - - - Stk. 4. Ved behandling af sager om arbejdsmarkedsuddannelser, jf.  

 lov om arbejdsmarkedsuddannelser, deltager foruden formanden de i stk. 2, nr.  

 2, 3 og 5, nævnte medlemmer.
 23. I § 100, stk. 8, ændres »Landsarbejdsnævnet«  

 og »Uddannelsesrådet for Arbejdsmarkedsuddannelserne« til:  

 »Arbejdsmarkedsrådet« og »Rådet for  

 Arbejdsløshedsforsikringen«.
§ 100. - - - Stk. 8. Et medlem eller en stedfortræder må ikke tillige være  

 medlem af, tilforordnet eller deltage i møder som særlig sagkyndig i  

 Landsarbejdsnævnet eller Uddannelsesrådet for Arbejdsmarkedsuddannelserne.
 24. § 100 a, stk. 2, affattes således:
Stk. 2. Registrene har til formål at danne grundlag for 1) gennemførelse af det tilsyn, som staten i henhold til kapitel 14 skal  

 føre med de statsanerkendte arbejdsløshedskasser, og 2) udarbejdelse af statistik vedrørende udbetaling af  

 arbejdsløshedsdagpenge og efterløn.'.
§ 100 a. - - - Stk. 2. Registrene har til formål at danne grundlag for 1) formidling af kontakt mellem arbejdssøgende og arbejdsgivere i henhold  

 til kapitel 1 og 6, 2) gennemførelse af det tilsyn, som staten i henhold til kapitel 14 skal  

 føre med de statsanerkendte arbejdsløshedskasser, og 3) udarbejdelse af en arbejdsmarkedsstatistik.
 25. § 102 a ophæves.
§ 102 a.
Overtrædelse af §§ 23 b og c straffes med bøde.
Stk. 2. Undlader en arbejdsgiver i forbindelse med afskedigelser,  

 der er omfattet af § 23 a, at følge reglerne i § 23 c, stk. 1, skal han yde  

 de pågældende lønmodtagere en godtgørelse, der svarer til lønnen i en periode  

 på 30 dage fra opsigelsestidspunktet.
Fra godtgørelsen skal dog trækkes den  

 løn, som lønmodtageren har modtaget i en eventuel individuel  

 opsigelsesperiode.
Bilag II Lovbekendtgørelse nr. 737 af 4. december 1988 om arbejdsmarkedsuddannelser Bekendtgørelse af lov om arbejdsmarkedsuddannelser Herved bekendtgøres lov nr. 237 af 6. juni 1985 om  

 arbejdsmarkedsuddannelserne med de ændringer, der følger af lov nr. 176 af  

 28. marts 1988, lov nr. 839 af 20. december 1989 og lov nr. 840 af 20.  

 december 1989.
Kapitel 1 Lovens område § 1. Arbejdsmarkedsuddannelserne har til formål 1) at give specialarbejdere og faglærte arbejdere m.fl. en erhvervsmæssig  

 uddannelse, der vedligeholder, udbygger og forbedrer erhvevskvalifikationerne  

 i overensstemmelse med den teknologiske udvikling og arbejdsmarkedets behov,  

 eller 2) at afhjælpe omstillings- og tilpasningsproblemer på arbejdsmarkedet i  

 øvrigt ved arbejdsmarkedspolitisk begrundede uddannelsesforanstaltninger.
Kapitel 2 Fælles organisation § 2. Arbejdsministeren er øverste administrative myndighed for  

 arbejdsmarkedsuddannelserne.
 § 3. Direktøren for arbejdsmarkedsuddannelserne varetager  

 forvaltningen af området og tilvejebringer uddannelsesforanstaltninger i  

 overensstemmelse med denne lovs bestemmelser i samarbejde med de udvalg, der  

 er nævnt i § 8, § 21 og § 46.
 Stk. 2. Arbejdsministeren kan bemyndige direktøren for  

 arbejdsmarkedsuddannelserne til at udøve beføjelser, der ved loven er tillagt  

 arbejdsministeren.
 § 4. Arbejdsministeren nedsætter et uddannelsesråd for  

 arbejdsmarkedsuddannelserne bestående af 1 formand udpeget af  

 arbejdsministeren, 8 medlemmer udpeget af Landsorganisationen i Danmark og 8  

 medlemmer udpeget af Dansk Arbejdsgiverforening.
 Stk. 2. Der tilforordnes uddannelsesrådet 2 repræsentanter for  

 Arbejdsministeriet, 1 repræsentant for Undervisningsministeriet, og 1  

 repræsentant for Industriministeriet.
 Stk. 3. Medlemmer og tilforordnede udpeges for 4 år.
 Stk. 4. Direktøren for arbejdsmarkedsuddannelserne varetager  

 sekretariatsfunktionerne for uddannelsesrådet.
 § 5. Uddannelsesrådet er rådgivende for arbejdsministeren i  

 spørgsmål, der er fælles for arbejdsmarkedsuddannelserne.
 Stk. 2. Uddannelsesrådet kan på eget initiativ drøfte og afgive  

 udtalelse til arbejdsministeren om spørgsmål, der efter rådets opfattelse har  

 generel eller principiel betydning for arbejdsmarkedsuddannelserne.
 Stk. 3. Uddannelsesrådet skal have lejlighed til at udtale sig om  

 iværksættelse af uddannelsesforanstaltninger efter kapitel 5.
 Stk. 4. Uddannelsesrådet skal have lejlighed til at udtale sig om  

 iværksættelse af uddannelsesforanstaltninger efter kapitel 8.
Stk. 5. Uddannelsesrådet skal mindst een gang om året afgive en  

 indstilling til arbejdsministeren om det forventede samlede uddannelses- og  

 bevillingsbehov inden for arbejdsmarkedsuddannelserne.
Indstillingen skal  

 indeholde forslag til fordeling af bevillingen på uddannelsesområder.
 Stk. 6. Arbejdsministeren kan efter forhandling med  

 uddannelsesrådet fastsætte nærmere regler om rådets virksomhed.
Kapitel 3 Uddannelse af specialarbejdere § 6. Uddannelserne efter dette kapitel har til formål at sikre  

 mulighed for en erhvervsmæssig uddannelse af specialarbejdere, som svarer til  

 den teknologiske udvikling og arbejdsmarkedets behov.
 § 7. Adgang til uddannelsen har personer, der er fyldt 18 år og  

 har eller søger beskæftigelse som specialarbejdere inden for det pågældende  

 arbejdsområde (branche). Arbejdsministeren kan tillade, at andre får adgang  

 til uddannelsen.
Stk. 2. Arbejdsministeren fastsætter efter forhandling med  

 uddannelsesrådet og undervisningsministeren nærmere regler om adgang til  

 uddannelsen.
Arbejdsministeren kan herunder bestemme, at deltagerne skal  

 betale et depositum.
 § 8. Arbejdsministeren nedsætter et uddannelsesudvalg for  

 specialarbejdere bestående af 1 formand udpeget af arbejdsministeren, 8  

 medlemmer udpeget af Landsorganisationen i Danmark og 8 medlemmer udpeget af  

 Dansk Arbejdsgiverforening.
 Stk. 2. Der tilforordnes uddannelsesudvalget 2 repræsentanter for  

 Arbejdsministeriet, 1 repræsentant for Undervisningsministeriet og 1  

 repræsentant for Industriministeriet.
 Stk. 3. Medlemmer og tilforordnede udpeges for 4 år.
 Stk. 4. Direktøren for arbejdsmarkedsuddannelserne varetager  

 sekretariatsfunktionerne for uddannelsesudvalget.
§ 9. Uddannelsesudvalget for specialarbejdere har til opgave 1) at godkende uddannelsesprogrammer og undervisningsplaner for de enkelte  

 kurser, der er udarbejdet af brancheudvalgene, jf. §§ 10-11, til finansiering  

 efter dette kapitel, 2) at påse og i fornødent omfang tage initiativ til, at der inden for  

 rammerne af dette kapitel planlægges og iværksættes de  

 uddannelsesforanstaltninger for specialarbejdere, der er behov for på  

 arbejdsmarkedet, 3) at afgive en udtalelse til direktøren for arbejdsmarkedsuddannelserne  

 om fordelingen af de godkendte årlige bevillingertil  

 specialarbejderuddannelsen.
Udtalelsen skal indeholde forslag til den  

 geografiske og faglige fordeling af aktiviteten.
 Stk. 2. Efter anmodning fra uddannelsesrådet skal  

 uddannelsesudvalget til brug for rådets indstilling efter § 5, stk. 5, afgive  

 en udtalelse om det forventede samlede uddannelses- og bevillingsbehov inden  

 for specialarbejderuddannelsen.
 Stk. 3. Uddannelsesudvalget skal have lejlighed til at udtale sig  

 om iværksættelse af omskolingsforstaltninger efter kapitel 6, når disse tager  

 sigte på beskæftigelse som specialarbejder.
 Stk. 4. Uddannelsesudvalget kan endvidere på eget initiativ drøfte  

 og afgive udtalelse til uddannelsesrådet og direktøren for  

 arbejdsmarkedsuddannelserne om alle spørgsmål, der efter uddannelsesudvalgets  

 opfattelse har betydning for specialarbejderuddannelsen, herunder om den  

 løbende udnyttelse af bevillingerne.
 Stk. 5. Arbejdsministeren kan efter forhandling med  

 uddannelsesudvalget fastsætte nærmere regler om udvalgets virksomhed.
§ 10. Finder arbejdsmarkedets centrale arbejdstager- og  

 arbejdsgiverorganisationer inde for en branche, at der er behov for, at der  

 iværksættes uddannelsesforanstaltninger for specialarbejdere inden for  

 branchen, nedsætter disse organisationer et brancheudvalg.
Udvalget godkendes  

 af uddannelsesudvalget for specialarbejdere.
 Stk. 2. Uddannelsesudvalget træffer beslutning om, hvilket  

 arbejdsområde der udgør en branche efter denne lov.
Stk. 3. Brancheudvalget skal bestå af mindst 6, højst 10  

 medlemmer, og have et lige stort antal arbejdstager- og  

 arbejdsgiverrepræsentanter.
Medlemmerne udpeges for 4 år.
§ 11. Brancheudvalgene har til opgave 1) at undersøge og afgive udtalelse til uddannelsesudvalget for  

 specialarbejdere om uddannelsesbehovet inden for deres branche, 2) at udarbejde forslag til uddannelsesudvalget om uddannelsesprogrammer  

 for branchen samt om undervisningsplaner for det enkelte kursus og 3) at medvirke til at påse, at uddannelserne tilrettelægges og gennemføres  

 i overenstemmelse med undervisningsplanernes faglige indhold.
 Stk. 2. Arbejdsministeren kan efter forhandling med  

 uddannelsesudvalget for specialarbejdere fastsætte nærmere regler for  

 brancheudvalgenes virksomhed.
 § 12. Udgifterne til brancheudvalgenes arbejde afholdes i forening  

 af de organisationer, der er repræsenteret i udvalgene.
 Stk. 2. Arbejdsministeren kan yde statstilskud til  

 brancheudvalgenes udgifter til udvikling af undervisningsmateriale,  

 udarbejdelse af kursusplaner, konsulentbistand og oplysningsvirksomhed.
 § 13. Uddannelsen foregår på:
 1) Uddannelsesinstitutioner, der drives af staten.
2) Selvejende institutioner, der har til formål at gennemføre uddannelser  

 efter dette kapitel.
Institutionens vedtægt godkendes af arbejdsministeren  

 efter forhandling med uddannelsesudvalget for specialarbejdere.
 Stk. 2. Arbejdsministeren kan efter forhandling med  

 uddannelsesudvalget godkende, at uddannelsen kan foregå på andre  

 uddannelsessteder eller på virksomheder.
 § 14. Arbejdsministeren kan yde statstilskud til dækning af  

 driftudgifter ved gennemførelse af godkendte uddannelsesforanstaltninger.
 § 15. Arbejdsministeren kan yde statstilskud til dækning af  

 udgifter til anskaffelse af undervisningsmateriel og inventar til  

 gennemførelse af godkendte uddannelsesforanstaltninger.
 § 16. Arbejdsministeren kan yde statstilskud til dækning af  

 udgifter ved uddannelse af lærere til uddannelser efter dette kapitel.
§ 17. Arbejdsministeren kan efter forhandling med  

 uddannelsesudvalget for specialarbejdere yde rente- og afdragsfrie statslån  

 til selvejende institutioner, jf. § 13, stk. 1, nr. 2, til køb, opførelse og  

 ombygning af fast ejendom.
Statslån ydes med indtil 85 pct. af den samlede  

 anskaffelsessum.
§ 18. Arbejdsministeren fastsætter efter forhandling med  

 finansministeren og efter at have indhentet en udtalelse fra uddannelsesrådet  

 nærmere regler om ydelse af statstilskud og statslån efter §§ 12 og 14-17,  

 herunder om vilkår for ydelse af statslån og statstilskud, om ydelse af  

 forskud og om, hvilke udgifter derer tilskudsberettigede.
Arbejdsministeren  

 kan fastsætte regler om nedsatte statstilskud til  

 uddannelsesforanstaltninger, der alene tager sigte på særlige  

 virksomhedsbehov.
Kapitel 4 Efteruddannelse af faglærte § 19. Uddannelserne efter dette kapitel har til formål at sikre  

 mulighed for, at faglærte arbejdere m.v. kan få en erhvervsmæssig  

 efteruddannelse, som svarer til den teknologiske udvikling og  

 arbejdsmarkedets behov.
§ 20. Adgang til uddannelsen har personer, der er fyldt 18 år, har  

 gennemgået den erhvervsfaglige grunduddannelsen eller lærlingeuddannelse, som  

 efteruddannelsen slutter sig til, og har eller søger beskæftigelse inden for  

 det pågældende arbejdsområde.
Arbejdsministeren kan tillade, at andre får  

 adgang til uddannelsen.
Stk. 2. Arbejdsministeren fastsætter efter forhandling med  

 uddannelsesrådet og undervisningsministeren nærmere regler om adgang til  

 uddannelsen.
Arbejdsministeren kan herunder bestemme, at deltagerne skal  

 betale et depositum.
 § 21. Arbejdsministeren nedsætter et uddannelsesudvalg for  

 faglærtes efteruddannelse bestående af 1 formand udpeget af  

 arbejdsministeren, 8 medlemmer udpeget af Landsorganisationen i Danmark og 8  

 medlemmer udpeget af Dansk Arbejdsgiverforening.
 Stk. 2. Der tilforordnes uddannelsesudvalget 2 repræsentanter for  

 Arbejdsministeriet, 1 repræsentant for Undervisningsministeriet og 1  

 repræsentant for Industriministeriet.
 Stk. 3. Medlemmer og tilforordnede udpeges for 4 år.
 Stk. 4. Direktøren for arbejdsmarkedsuddannelserne varetager  

 sekretariatsfunktionerne for uddannelsesudvalget.
§ 22. Uddannelsesudvalget for faglærtes efteruddannelse har til  

 opgave 1) at godkende uddannelsesprogrammer og undervisningsplaner for de enkelte  

 kurser, der er udarbejdet af de faglige efteruddannelsesudvalg, jf. §§ 23-24,  

 til finansiering efter dette kapitel, 2) at påse og i fornødent omfang tage initiativ til, at der inden for  

 rammerne af dette kapitel planlægges og iværksættes de  

 uddannelsesforanstaltninger for faglærte arbejdere m.v., der er behov for på  

 arbejdsmarkedet, 3) af afgive en udtalelse til direktøren for arbejdsmarkedsuddannelserne  

 om fordelingen af de godkendte årlige bevillinger til efteruddannelsen af  

 faglærte.
Udtalelsen skal indeholde forslag til den faglige fordeling af  

 aktiviteten.
 Stk. 2. Efter anmodning fra uddannelsesrådet skal  

 uddannelsesudvalget til brug for rådets indstilling efter § 5, stk. 5, afgive  

 en udtalelse om det forventede samlede uddannelses- og bevillingsbehov inden  

 for efteruddannelsen af faglærte.
 Stk. 3. Uddannelsesudvalget skal have lejlighed til at udtale sig  

 om iværksættelse af omskolinsforanstaltninger efter kapitel 6, når disse  

 tager sigte på beskæftigelse som faglært arbejder m.v.
 Stk. 4. Uddannelsesudvalget kan endvidere på eget initiativ drøfte  

 og afgive udtalelse til uddannelsesrådet og direktøren for  

 arbejdsmarkedsuddannelserne om alle spørgsmål, der efter uddannelsesudvalgets  

 opfattelse har betydning for efteruddannelsen af faglærte, herunder om den  

 løbende udnyttelse af bevillingerne.
 Stk. 5. Arbejdsministeren kan efter forhandling med  

 uddannelsesudvalget fastsætte nærmere regler om udvalgets virksomhed.
§ 23. Finder arbejdsmarkedets centrale arbejdstager- og  

 arbejdsgiverorganisationer inden for et fagligt område, at der er behov for,  

 at der iværksættes efteruddannelsesforanstaltninger inden for området,  

 nedsætter disse organisationer et fagligt efteruddannelsesudvalg.
Udvalget  

 godkendes af uddannelsesudvalget for faglærtes efteruddannelse.
Stk. 2. Et fagligt efteruddannelsesudvalg skal bestå af mindst 4,  

 højst 10 medlemmer, og have et lige stort antal arbejdstager- og  

 arbejdsgiverrepræsentanter.
Medlemmerne udpeges for 4 år.
§ 24. De faglige efteruddannelsesudvalg har til opgave 1) at undersøge og afgive udtalelse til uddannelsesudvalget for faglærtes  

 efteruddannelse og uddannelsesbehovet inden for deres faglige område, 2) at udarbejde forslag til uddannelsesudvalget om uddannelsesprogrammer  

 for det faglige område samt om undervisningsplaner for det enkelte kursus og 3) at medvirke til at påse, at uddannelserne tilrettelægges og gennemføres  

 i overensstemmelse med undervisningsplanernes faglige indhold.
 Stk. 2. Arbejdsministeren kan efter at have indhentet en udtalelse  

 fra uddannelsesudvalget for faglærtes efteruddannelse godkende, at et fagligt  

 efteruddannelsesudvalg forestår gennemførelsen af  

 uddannelsesforanstaltninger.
 Stk. 3. Arbejdsministeren kan efter forhandling med  

 uddannelsesudvalget fastsætte nærmere regler for de faglige  

 efteruddannelsesudvalgs virksomhed.
 § 25. Udgifterne til de faglige efteruddannelsesudvalgs arbejde  

 afholdes i forening af de organisationer, der er repræsenteret i udvalgene.
 Stk. 2. Arbejdsministeren kan yde statstilskud til de faglige  

 efteruddannelsesudvalgs udgifter til udvikling af undervisningsmateriale,  

 udarbejdelse af kursusplaner, konsulentbistand, oplysningsvirksomhed og  

 kursusadministration.
 § 26. Uddannelsen foregår på:
 1) Uddannelsesinstitutioner, der er godkendt til at gennemføre den  

 grunduddannelse, som efteruddannelsen knytter sig til.
 2) Teknologiske serviceinstitutter.
 3) Statslige eller selvejende uddannelsesinstitutioner, der gennemfører  

 uddannelse efter kapitel 3.
4) Selvejende institutioner, der har til formål at gennemføre uddannelser  

 efter dette kapitel.
Institutionens vedtægt godkendes af arbejdsministeren  

 efter forhandling med uddannelsesudvalget for faglærtes efteruddannelse.
 Stk. 2. Arbejdsministeren kan efter forhandling med  

 uddannelsesudvalget godkende, at uddannelsen kan foregå på andre  

 uddannelsessteder eller på virksomheder.
 § 27. Arbejdsministeren kan yde statstilskud til dækning af  

 driftsudgifter ved gennemførelse af godkendte uddannelsesforanstaltninger.
 § 28. Arbejdsministeren kan yde statstilskud til dækning af  

 udgifter til anskaffelse af undervisningsmateriel og inventar til  

 gennemførelse af godkendte uddannelsesforanstaltninger.
 § 29. Arbejdsministeren kan yde statstilskud til dækning af  

 udgifter ved uddannelse af lærere til uddannelser efter dette kapitel.
 Stk. 2. Der kan dog kun i særlige tilfælde ydes statstilskud til  

 dækning af udgifter ved uddannelse af lærere ansat ved  

 uddannelsesinstitutioner efter § 26, stk. 1, nr. 1 eller 2.
§ 30. Arbejdsministeren kan i ganske særlige tilfælde efter  

 indstilling fra uddannelsesudvalget for faglærtes efteruddannelse yde rente-  

 og afdragsfrie statslån til selvejende institutioner, jf. § 26, stk. 1, nr.  

 4, til køb, opførelse og ombygning af fast ejendom.
Statslån ydes med indtil  

 85 pct. af den samlede anskaffelsessum.
§ 31. Arbejdsministeren fastsætter efter forhandling med  

 finansministeren og efter at have indhentet en udtalelse fra uddannelsesrådet  

 og undervisningsministeren nærmere regler om ydelse af statstilskud og  

 statslån efter §§ 25 og 27-30, herunder om vilkår for ydelse af statslån og  

 statstilskud, om ydelse af forskud og om, hvilke udgifter der er  

 tilskudsberettigede.
Arbejdsministeren kan fastsætte regler om nedsatte  

 statstilskud til uddannelsesforanstaltninger, der alene tager sigte på  

 særlige virksomhedsbehov.
Kapitel 5 Arbejdsmarkedsuddannelser for andre grupper § 32. Uddannelserne efter dette kapitel har til formål at give  

 mulighed for, at grupper på arbejdsmarkedet, der kan sidestilles med  

 specialarbejdere eller faglærte arbejdere m.v., kan få en erhvervsmæssig  

 uddannelse eller efteruddannelse, som svarer til den teknologiske udvikling  

 og arbejdsmarkedets behov.
§ 33. Adgang til uddannelsen har personer, der er fyldt 18 år og  

 har eller søger beskæftigelse inden for det arbejdsområde, som uddannelsen  

 retter sig imod.
Arbejdsministeren kan tillade, at andre får adgang til  

 uddannelsen.
Stk. 2. Arbejdsministeren fastsætter efter at have indhentet en  

 udtalelse fra uddannelsesrådet og undervisningsministeren nærmere regler om  

 adgang til uddannelsen.
Arbejdsministeren kan herunder bestemme, at  

 deltagerne skal betale et depositum.
 § 34. Arbejdsministeren iværksætter efter at have indhentet en  

 udtalelse fra uddannelsesrådet uddannelser efter dette kapitel.
 Stk. 2. Direktøren for arbejdsmarkedsuddannelserne godkender  

 uddannelsesprogrammer og undervisningsplaner for de enkelte kurser, der er  

 udarbejdet af de faglige udvalg, jf. §§ 35-36.
§ 35. Det er en betingelse for uddannelsernes iværksættelse, at  

 arbejdsmarkedets centrale arbejdstager- og arbejdsgiverorganisationer inden  

 for det pågældende arbejdsområde nedsætter et udvalg for områdets  

 arbejdsmarkedsuddannelser.
Udvalget godkendes af arbejdsministeren.
 Stk. 2. Udvalget skal bestå af mindst 4, højst 10 medlemmer, og  

 have et lige stort antal arbejdstager- og arbejdsgiverrepræsentanter.  

 Medlemmerne udpeges for 4 år.
§ 36. Udvalgene har til opgave 1) at undersøge og afgive udtalelse til direktøren for  

 arbejdsmarkedsuddannelserne og uddannelsesbehovet inden for deres  

 arbejdsområde, 2) at udarbejde forslag til direktøren for arbejdsmarkedsuddannelserne om  

 uddannelsesprogrammer for arbejdsområdet samt om undervisningsplaner for det  

 enkelte kursus og 3) at medvirke til at påse, at uddannelserne tilrettelægges og gennemføres  

 i overensstemmelse med undervisningsplanernes faglige indhold.
 Stk. 2. Arbejdsministeren kan godkende, at et udvalg forestår  

 gennemførelsen af uddannelsesforanstaltninger.
 Stk. 3. Arbejdsministeren kan fastsætte nærmere regler for  

 udvalgenes virksomhed.
 § 37. Udgifterne til udvalgenes arbejde afholdes i forening af de  

 organisationer, der er repræsenteret i udvalgene.
 Stk. 2. Arbejdsministeren kan yde statstilskud til udvalgenes  

 udgifter til udvikling af undervisningsmateriale, udarbejdelse af  

 kursusplaner, konsulentbistand, oplysningsvirksomhed og kursusadministration.
 § 38. Uddannelsen foregår på:
 1) Uddannelsesinstitutioner, der er godkendt til at gennemføre en  

 grunduddannelse, som uddannelsen knytter sig til.
 2) Teknologiske serviceinstitutter.
 3) Statslige eller selvejende institutioner, der har til formål at  

 gennemføre uddannelser efter kapitel 3 og 4, jf. § 13 og § 26, stk. 1, nr. 4.
 Stk. 2. Arbejdsministeren kan godkende, at uddannelsen kan foregå  

 på andre uddannelsessteder eller på virksomheder.
 § 39. Arbejdsministeren kan yde statstilskud til dækning af  

 driftsudgifter ved gennemførelse af godkendte uddannelsesforanstaltninger.
 § 40. Arbejdsministeren kan yde statstilskud til dækning af  

 udgifter til anskaffelse af undervisningsmateriale og inventar til  

 gennemførelse af godkendte uddannelsesforanstaltninger.
 § 41. Arbejdsministeren kan yde statstilskud til dækning af  

 udgifter ved uddannelse af lærere til uddannelser efter dette kapitel.
 Stk. 2. Der kan dog kun i særlige tilfælde ydes statstilskud til  

 dækning af udgifter ved uddannelse af lærere ansat ved  

 uddannelsesinstitutioner efter § 38, stk. 1, nr. 1 og 2.
§ 42. Arbejdsministeren fastsætter efter forhandling med  

 finansministeren og efter at have indhentet en udtalelse fra uddannelsesrådet  

 og undervisningsministeren nærmere regler om ydelse af statstilskud efter §§  

 37 og 39-41, herunder om vilkår for ydelse af statstilskud, om ydelse af  

 forskud og om, hvilke udgifter derer tilskudsberettigede.
Arbejdsministeren  

 kan fastsætte regler om nedsatte statstilskud til  

 uddannelsesforanstaltninger, der alene tager sigte på særlige  

 virksomhedsbehov.
Kapitel 6 Omskoling § 43. Arbejdsministeren kan iværksætte og yde støtte til  

 omskoling af enkeltpersoner eller grupper af personer, der er ledige eller  

 truet af ledighed, i følgende tilfælde:
 1) Til konkrete arbejdstilbud i forbindelse med at en virksomhed etableres  

 eller foretager en i forhold til virksomhedens størrelse væsentlig udvidelse,  

 og arbejdsformidlingen ikke kan anvise medarbejdere med de kvalifikationer,  

 der er behov for.
 2) For at undgå afskedigelse af allerede ansatte.
 3) Når det på grund af ændrede forhold på arbejdsmarkedet ikke er muligt  

 at opnå beskæftigelse inden for det hidtidige arbejdsområde, og der er  

 væsentlig større sandsynlighed for beskæftigelse inden for det område,  

 omskolingsuddannelsen sigter mod.
 § 44. Arbejdsministeren fastsætter efter at have indhentet en  

 udtalelse fra uddannelsesrådet nærmere regler om iværksættelse af omskoling,  

 herunder om arbejdsformidlingens medvirken.
 Stk. 2. Arbejdsministeren fastsætter efter forhandling med  

 finansministeren og efter at have indhentet en udtalelse fra uddannelsesrådet  

 nærmere regler om støtte til omskoling.
Kapitel 7 Erhvervsforberedende uddannelse § 45. Arbejdsministeren kan iværksætte og yde støtte til  

 erhvervsforberedende uddannelse for personer, der er fyldt 18 år, og som har  

 vanskeligheder med at opnå eller bevare tilknytningen til arbejdsmarkedet.  

 Kurserne skal forbedre de pågældendes mulighed for at opnå beskæftigelse  

 eller uddannelse.
 Stk. 2. Arbejdsministeren kan tillade, at unge under 18 år får  

 adgang til uddannelsen.
 Stk. 3. Arbejdsministeren fastsætter nærmere regler om adgangen  

 til uddannelsen.
 § 46. Arbejdsministeren nedsætter et uddannelsesudvalg for  

 erhvervsforberedende uddannelse bestående af 1 formand udpeget af  

 arbejdsministeren, 3 medlemmer udpeget af Landsorganisationen i Danmark, 3  

 medlemmer udpeget af Dansk Arbejdsgiverforening, 2 medlemmer udpeget af  

 arbejdsministeren, 1 medlem udpeget af undervisningsministeren, 1 medlem  

 udpeget af Amtsrådsforeningen i Danmark, 1 medlem udpeget af Kommunernes  

 Landsforening og 1 medlem udpeget af Københavns Kommune og Frederiksberg  

 Kommune i forening.
 Stk. 2. Medlemmerne udpeges for 4 år.
 Stk. 3. Direktøren for arbejdsmarkedsudddannelserne varetager  

 sekretariatsfunktionerne for uddannelsesudvalget.
 § 47. Uddannelsesudvalget for erhvervsforberedende uddannelse har  

 til opgave at rådgive arbejdsministeren og direktøren for  

 arbejdsmarkedsuddannelserne i spørgsmål vedrørende erhvervsforberedende  

 uddannelse.
 Stk. 2. Efter anmodning fra uddannelsesrådet skal  

 uddannelsesudvalget afgive en udtalelse til brug for rådets indstilling efter  

 § 5, stk. 5, om det forventede samlede uddannelses- og bevillingsbehov inden  

 for erhvervsforberedende uddannelse.
 Stk. 3. Arbejdsministeren kan efter forhandling med  

 uddannelsesudvalget fastsætte nærmere regler om udvalgets virksomhed.
 § 48. Arbejdsministeren kan i særlige tilfælde yde rente- og  

 afdragsfrie statslån til selvejende institutioner, jf. § 13, stk. 1, nr. 2,  

 til køb, opførelse og ombygning af fast ejendom, der fortrinsvis anvendes til  

 uddannelsesaktiviteter efter dette kapitel.
 § 49. Arbejdsministeren fastsætter efter forhandling med  

 finansministeren og efter at have indhentet en udtalelse fra uddannelsesrådet  

 nærmere regler om iværksættelse og ydelse af statstilskud til  

 erhvervsforberedende uddannelse efter § 45, stk. 1, og om ydelse af statslån  

 efter § 48, herunder om vilkår for ydelse af statstilskud og statslån.
Kapitel 8 Andre uddannelsesinitiativer § 50. Arbejdsministeren kan godkende, at der mod betaling  

 iværksættes kurser inden for lovens område for offentlige myndigheder, for  

 offentlige eller private institutioner og virksomheder og for organisationer.
 Stk. 2. Arbejdsministeren fastsætter efter forhandling med  

 finansministeren og efter at have indhentet en udtalelse fra uddannelsesrådet  

 nærmere regler for iværksættelse af kurser efter stk. 1, herunder for  

 betalingen.
 § 51. For at afhjælpe særlige uddannelses-, omstillings- og  

 tilpasningsproblemer på arbejdsmarkedet kan arbejdsministeren efter at have  

 indhentet en udtalelse fra uddannelsesrådet iværksætte eller støtte  

 arbejdsmarkedspolitisk begrundede uddannelsesforanstaltninger, herunder  

 undersøgelser af uddannelsesbehov, og forsøgs- og udviklingsarbejder, som det  

 ikke er muligt eller hensigtsmæssigt at iværksætte efter andre bestemmelser i  

 denne lov.
Kapitel 9 Vilkår for deltagelse § 52. Deltagere i uddannelsesforanstaltninger efter kapitel 3-5  

 har ret til godtgørelse for tab af indtægt eller arbejdsmuligheder, såfremt 1) uddannelsesforanstaltningerne finder sted i dagskoleform og er  

 tilrettelagt som heltidsundervisning, 2) deltageren ved kursusdeltagelsen er fyldt 20 år og er lønmodtager eller  

 ledig og 3) deltagerens arbejdsløshedskasse, for en ikke forsikret deltagers  

 vedkommende arbejdsformidlingen, anbefaler deltagelsen i uddannelsen, jf. dog  

 § 60, stk. 4.
Stk. 2. Godtgørelsen svarer til det højeste dagpengebeløb i den  

 statsanerkendte arbejdsløshedskasse, af hvilken deltageren er eller kunne  

 være medlem.
Har en deltager i de sidste 4 uger forud for seneste tilmelding  

 før kursusdeltagelsen haft en højere gennemsnitlig indtægt pr. dag, ydes  

 godtgørelsen med et hertil svarende beløb.
Godtgørelsen kan dog ikke  

 overstige 125 pct. af det højeste dagpengebeløb i vedkommende  

 arbejdsløshedskasse.
 Stk. 3. Godtgørelsen til en virksomheds ansatte, der deltager i  

 uddannelsesforanstaltninger med nedsatte statstilskud, der alene tager sigte  

 på særlige virksomhedsbehov, udgør halvdelen af det beløb, der er nævnt i  

 stk. 2, 1. pkt.
 Stk. 4. Arbejdsministeren kan, efter at have indhentet en  

 udtalelse fra uddannelsesrådet og med tilslutning af folketingets  

 finansudvalg, fastsætte regler om ydelse af godtgørelse til deltagere under  

 20 år og til deltagere i kurser, der er tilrettelagt som deltidsundervisning.
 Stk. 5. Arbejdsministeren kan efter forhandling med  

 finansministeren fastsætte regler om, at deltagere, der modtager anden  

 offentlig støtte, ikke kan oppebære godtgørelse efter stk. 1-4.
 § 53. Arbejdsministeren kan efter forhandling med finansministeren  

 fastsætte regler om støtte til deltagere i uddannelsesforanstaltninger efter  

 kapitel 6 og 8. Støtten kan dog ikke overstige 125 pct. af det højeste  

 dagpengebeløb i den statsanerkendte arbejdsløshedskasse, af hvilken  

 deltageren er eller kunne være medlem.
 Stk. 2. Arbejdsministeren kan efter forhandling med  

 finansministeren fastsætte regler om støtte til deltagere i uddannelser efter  

 kapitel 7.
 Stk. 3. Arbejdsministeren kan efter forhandling med  

 finansministeren fastsætte regler om, at deltagere, der modtager anden  

 offentlig støtte, ikke kan oppebære støtte efter stk. 1 og 2.
§ 54. Arbejdsgivere, der efter aftale med deltagere i  

 uddannelsesforanstaltninger efter loven udbetaler sædvanlig løn under  

 uddannelsen, har ret til af staten at få udbetalt en refusion.
Refusionen  

 svarer til den ydelse, som deltagerne kunne have fået udbetalt efter § 52  

 eller § 53. Refusionen kan dog højst udgøre et beløb, der svarer til  

 arbejdsgiverens lønudgifter til deltagerne under uddannelsen.
 § 55. Til udgifter til deltagernes befordring i anledning af  

 deltagelse i uddannelsesforanstaltninger efter loven kan ydes tilskud af  

 staten.
 Stk. 2. Til udgifter til deltagernes kost og logi i forbindelse  

 med deltagelse i uddannelsesforanstaltninger efter loven kan ydes tilskud af  

 staten.
 Stk. 3. Deltagere, som må betragtes som ikke-forsørgere, afkræves  

 normalt betaling for kost og logi, såfremt dette er ydet i forbindelse med  

 uddannelsen.
 Stk. 4. Arbejdsministeren fastsætter efter forhandling med  

 finansministeren regler om tilskud til befordringsudgifter efter stk. 1 samt  

 om tilskud til og betaling for kost og logi efter stk. 2 og 3.
 § 56. Arbejdsministeren kan efter forhandling med finansministeren  

 og undervisningsministeren fastsætte regler om ydelse af økonomisk støtte til  

 specialarbejdere, der søger faglig oplæring.
 § 57. Arbejdsministeren fastsætter nærmere regler om beregning og  

 udbetaling af godtgørelser m.v. efter §§ 52-54, 55, stk. 1 og 2, og § 56.  

 Arbejdsministeren kan bestemme, at bereg- ningen og udbetalingen varetages af  

 deltagerens arbejdsløshedskasse, arbejdsformidlingskontoret eller ledelsen af  

 uddannelsesforanstaltningen, og at der kan ydes forskud til udbetalingen.
 § 58. Personer, der har givet urigtige oplysninger eller fortiet  

 omstændigheder, som er af betydning for retten til ydelser efter dette  

 kapitel, eller i øvrigt mod bedre vidende uberettiget har modtaget ydelser  

 efter dette kapitel, skal tilbagebetale det beløb, der er modtaget med  

 urette.
Kapitel 10 Klageadgang § 59. Afslag på ansøgning om optagelse på en  

 uddannelsesforanstaltning kan af ansøgeren indbringes for Arbejdsmarkedets  

 Ankenævn, jf. lov om arbejdsformidling og arbejdsløshedsforsikring m.v. §  

 100. Ankenævnets afgørelse kan ikke indbringes for anden administrativ  

 myndighed.
 § 60. Afgørelser om følgende kan endvidere indbringes  

 Arbejdsmarkedets Ankenævn:
 1) Godtgørelse for tab af indtægt eller arbejdsmulighed efter § 52.
 2) Støtte efter § 53.
 3) Refusion efter § 54.
 4) Befordningstilskud efter § 55, stk. 1.
 5) Tilskud til kost og logi efter § 55, stk. 2.
 6) Betaling for kost og logi efter § 55, stk. 3.
 Stk. 2. Nærmere regler udarbejdes af arbejdsministeren.
 Stk. 3. Ankenævnets afgørelser kan ikke indbringes for anden  

 administrativ myndighed.
§ 61. Fristen for klage efter § 59 og § 60 er 4 uger fra den dag,  

 afgørelsen er meddelt den pågældende.
Arbejdsmarkedets Ankenævn kan se bort  

 fra overskrivelse af klagefristen, når der er særlig grund hertil.
 § 62. Ophævet.
Kapitel 11 Oplysningspligt og straffebestemmelser § 63. En arbejdsgiver skal på begæring afgive oplysninger til  

 brug for administrationen af tildeling af ydelser efter kapitel 9, herunder  

 om bestemte personers løn i nærmere angivne tidsrum.
Overtrædelse heraf  

 straffes med bøde.
 Stk. 2. Oplysninger efter stk. 1 kan indhentes af Arbejdsmarkedets  

 Ankenævn, et arbejdsformidlingskontor og, for så vidt angår egne medlemmer,  

 vedkommende arbejdsløshedskasse.
 Stk. 3. Arbejdsministeren fastsætter regler om administration af  

 reglerne i stk. 1, 1. pkt., og stk. 2.
 § 64. Offentlige myndigheder skal på begæring give  

 Arbejdsmarkedets Ankenævn eller et arbejdsformidlingskontor enhver oplysning  

 til brug ved administration af reglerne efter kapitel 9.
Kapitel 12 Ikrafttræden m.v.
 § 65. Loven træder i kraft 1. juli 1986.
 Stk. 2. Lov om erhvervsmæssig uddannelse af specialarbejdere m.fl.  

 og omskoling, jf. lovbekendtgørelse nr. 140 af 2. april 1984, ophæves.
§ 66. Loven gælder ikke for Færøerne og Grønland.
Lov nr. 176 af  

 28. marts 1988 indeholder følgende ikrafttrædelsesbestemmer:
 § 2.
 Loven træder i kraft den 1. april 1988.
