Betænkning afgivet af Skatteudvalget den 19. april 2006 Betænkning over Forslag til lov om ændring af forskellige  

 skattelove (Enklere forskuds- og selvangivelsesprocedure og frivillig  

 indberetning af gaver m.v.) [af skatteministeren (Kristian Jensen)] 1. Ændringsforslag Dansk Folkepartis medlemmer af udvalget har stillet 6  

 ændringsforslag til lovforslaget.
2. Udvalgsarbejdet Lovforslaget blev fremsat den 11. januar 2006 og var til 1.  

 behandling den 25. januar 2006. Lovforslaget blev efter 1. behandling henvist  

 til behandling i Skatteudvalget.
Møder Udvalget har behandlet lovforslaget i 6 møder.
Høring Et udkast til lovforslaget har inden fremsættelsen været sendt i  

 høring, og skatteministeren sendte den 19. oktober 2005 dette udkast til  

 udvalget, jf. alm. del  bilag 20. Den 12. januar 2006 sendte  

 skatteministeren  

 de indkomne høringssvar til udvalget.
Skriftlige henvendelser Udvalget har i forbindelse med udvalgsarbejdet modtaget en  

 skriftlig henvendelse fra Kurt Kløve Sørensen, Solrød Strand.  

 Skatteministeren  

 har over for udvalget kommenteret den skriftlige henvendelse.
Spørgsmål Udvalget har stillet 7 spørgsmål til skatteministeren til  

 skriftlig besvarelse, som denne har besvaret.
Udtalelse fra skatteministeren Skatteministeren har i en henvendelse af 30. marts 2006 til  

 udvalget anmodet om at få følgende udtalelse optrykt i betænkningen:
»Jeg skal oplyse, at der under indtryk af de synspunkter, der  

 har været fremme under lovforslagets behandling, om, at der fortsat vil være  

 nogle borgere, som er mest trygge ved at arbejde med en papirudgave af  

 forskudsopgørelsen, vil ske en justering af iværksættelsen af forslagets  

 blanketsanering.
Jeg vil som opfølgning på det vedtagne lovforslag lade SKAT  

 etablere en ordning, som gør det muligt for borgerne at tilvælge en  

 papirudgave  

 af forskudsopgørelsen.
 Dette vil ske ved, at der fra og med den sidste  

 forskudsopgørelse inden den enklere forskudsprocedure medsendes en  

 afkrydsningsslip med forskudsopgørelsen, som skatteyderen kan indsende til  

 SKAT, hvis skatteyderen ønsker at modtage forskudsopgørelsen for det kommende  

 år i papirudgave.
 Kun såfremt skatteyderen gør brug af tilbuddet om at modtage en  

 forskudsopgørelse i papirudgave, gentages tilbuddet på det efterfølgende års  

 forskudsopgørelse.
 Også hvis borgeren på anden måde  f.eks. ved anvendelse af  

 TastSelv eller ved personlig henvendelse til SKAT  i løbet af året  

 anmoder  

 SKAT om en papirudgave af forskudsopgørelsen, vil der med den efterfølgende  

 forskudsopgørelse være en afkrydsningsslip.
Afkrydsningsslippen indeholder oplysninger om   

 	  

 skatteyderens cpr. nr.  

 (fortrykkes),   

 	  

 at der med  

 indsendelsen ønskes en papirudgave af næste ordinære forskudsopgørelse,   

 	  

 samt skatteyderens  

 underskrift.
Ordningen vil gælde for de forskudsopgørelser, der udsendes i  

 2007-10. Ordningen tages herefter op til revision i 2011 for at vurdere, om  

 antallet af skatteydere, som anvender ordningen, tilsiger at den fortsætter.« 3. Indstillinger og politiske bemærkninger Et  

  

 flertal  

  

 i udvalget (udvalget med undtagelse af DF) indstiller  

 lovforslaget til  

  

 vedtagelse uændret.  

  

 Flertallet stemmer imod de stillede ændringsforslag.
Socialdemokratiets, Det  

 Radikale Venstres og Socialistisk Folkepartis medlemmer af udvalget hilser  

 med  

 tilfredshed, at skatteministeren har imødekommet indvendingerne imod det  

 oprindelige  

 lovforslag, således at modtagere af forskudsopgørelsen fremover sammen med  

 denne vil få tilsendt en tilmeldingsblanket.
Det vil på en enkel måde gøre  

 det  

 muligt at sikre sig fortsat at kunne modtage forskudsopgørelsen på papir.
S, RV og SF støtter alle  

 intentioner om, at så mange borgere som muligt overgår til den elektroniske  

 forskudsopgørelse, således at der alene udsendes årsopgørelser.
Men det har  

 været magtpåliggende for alle tre partier, at dette ikke måtte ske på en  

 sådan måde,  

 at folk, der ikke er fortrolige med f.eks. internet eller tast selv-service,  

 ikke kunne få adgang til disse informationer eller blev pålagt unødigt besvær  

 i  

 den forbindelse.
Den løsning, som skatteministeren har tilsluttet sig, lever  

 op  

 til disse krav, således at udgangspunktet er, at alle borgere overgår til  

 elektronisk forskudsopgørelse, men at de, der af forskellige grunde ikke  

 ønsker  

 dette, på en enkel måde kan sikre sig at få forskudsopgørelsen tilsendt på  

 papir som hidtil.
 Et  

  

 mindretal  

  

 i udvalget (DF) indstiller lovforslaget til  

  

 forkastelse  

  

 ved 3. behandling.  

 Mindretallet vil stemme for de stillede ændringsforslag.
Dansk Folkepartis  

 medlemmer af udvalget  

   

  

 stemmer imod lovforslaget, fordi partiet mener, at skriftlig kommunikation på  

 papir skal være udgangspunktet for kommunikationen mellem myndighed og  

 borger.
Dette lovforslag lægger op til at afskaffe forskudsopgørelsen og  

 selvangivelsen på papir og erstatte den med elektronisk kommunikation,  

 medmindre borgeren aktivt tilvælger papirversionen.
Da langtfra alle  

 danskere er fortrolige med elektronisk kommunikation, kan partiet kun  

 acceptere overgang til elektronisk kommunikation, hvis det er borgeren, der  

 aktivt fravælger kommunikation på papir.
 Dansk Folkeparti frygter, at borgere, som ikke er fortrolige med  

 elektronisk kommunikation, vil opleve det som unødvendigt besværligt at  

 selvangive korrekt og måske vil undlade at selvangive, hvorved borgerne får  

 en ukorrekt skatteansættelse.
 Siumut, Tjóðveldisflokkurin, Fólkaflokkurin og Inuit Ataqatigiit var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag Ændringsforslag Af  

 	  

 et  

  

 mindretal  

  

 (DF):
Til § 1 1)  

  

 Paragraffen udgår.
[Undladelse  

 af udsendelse af den ordinære forskudsopgørelse] Til § 2 2)  


  

 Nr. 1-3, 5  

  

 og  

  

 6  

  

 udgår.
[Fortsat  

 udsendelse af selvangivelsen] Til § 3 3)  


  

 Nr. 1  

  

 udgår.
[Fortsat  

 udsendelse af selvangivelsen] Til § 4 4)  

  

 Paragraffen udgår.
[Fortsat  

 udsendelse af selvangivelsen] Til § 5 5)  


  

 Nr. 1-6  

  

 og  

  

 8  

  

 udgår.
[Fortsat  

 udsendelse af selvangivelsen] Til § 6 6)  

  

 Paragraffen affattes således:
»§ 6 Stk. 1.  

  

 § 2, nr. 1, og § 3, nr. 1, træder i  

 kraft dagen efter bekendtgørelsen i Lovtidende.
Stk. 2.  

  

 Tidspunktet for ikrafttrædelsen af  

 § 5  

 fastsættes af  

 skatteministeren.« [Ikrafttrædelsesbestemmelse som følge af  

 ændringsforslagene] Kim Andersen (V)   

 Charlotte Antonsen (V)   

 Peter Christensen (V)  

  

  nfmd.  

  

 Lars Christian Lilleholt (V)   

 Torsten Schack Pedersen (V)   

 Mikkel Dencker (DF)   

 Colette L.
Brix (DF)   

 Charlotte Dyremose (KF)   

 Jakob Axel Nielsen (KF)   

 Frode Sørensen (S)   

 René Skau Björnsson (S)  

  

  fmd.  

  

 Jens Peter Vernersen (S)   

 John Dyrby (S)   

 Lene Jensen (S)   

 Poul Erik Christensen (RV)   

 Morten Homann (SF)   

 Frank Aaen (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 121 Bilagsnr.
Titel 1 Høringssvar, fra skatteministeren 2 Udkast til tidsplan for Skatteudvalgets behandling af L  

 121 3 Henvendelse af 5/3-06 fra Kurt Kløve Sørensen 4 1. udkast til betænkning 5 Skatteministerens kommentar til henvendelsen af 5/3-06  

 fra Kurt Kløve Sørensen 6 Skatteministerens kommentar til henvendelsen af 5/3-06  

 fra Kurt Kløve Sørensen 7 2. udkast til betænkning 8 Udtalelse fra skatteministeren 9 3. udkast til betænkning 10 4. udkast til betænkning Oversigt over spørgsmål og svar vedrørende L 121 Spm.nr.
