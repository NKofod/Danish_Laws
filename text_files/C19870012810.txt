 Justitsministeriet har i dag udstedt en ny pasbekendtgørelse og et nyt  

 pascirkulære, som sammen med pasloven, jfr. lovbekendtgørelse nr. 586 af 1.  

 september 1986, kongelig anordning nr. 418 af 13. december 1952 om pastvang,  

 og de under afsnit IV nævnte cirkulæreskrivelser, herefter indeholder det  

 samlede regelsæt om pas til danske statsborgere.
Ved pasbekendtgørelsen og pascirkulærets ikrafttræden ophæves både den  

 hidtidige pasbekendtgørelse samt de 9 ændringsbekendtgørelser og det  

 hidtidige pascirkulære med de 12 ændringscirkulærer.
Endvidere ophæves en  

 række af de cirkulæreskrivelser, som hidtil har været knyttet til  

 pasbekendtgørelser og -cirkulærer.
Der er i pasbekendtgørelsen og pascirkulæret fastsat enkelte nye  

 bestemmelser, som svarer til den gældende administrative praksis vedrørende  

 pasudstedelse.
Pasbekendtgørelsen og pascirkulæret indeholder alene  

 bestemmelser om pas til danske statsborgere.
Den nye pasbekendtgørelse og det nye pascirkulære træder i kraft den 1.  

 oktober 1987. I.
Generelle ændringer.
 1. Udstedelsessted.
 Som led i bestræbelserne på at yde en bedre publikumsbetjening er det i  

 bekendtgørelsens kapitel 2 bestemt, at ansøgning om pas kan indgives til  

 politiet i enhver politikreds, uanset hvor pasansøgeren har bopæl.
Oprettelsen af Det Centrale Pasregister har bevirket, at de lokale  

 pasregistre overflødiggøres i takt med opdateringen af pas i det centrale  

 register.
Samtidig har oprettelse af nævnte register muliggjort, at pas kan  

 udstedes også i andre politikredse end den, hvor ansøgeren bor.
 2. Ekstra pas og pas til mindreårige.
 Med henblik på at mindske sagsbehandlingstiden i forbindelse med  

 udstedelse af ekstra pas og i forbindelse med udstedelse af børnepas samt  

 optagelse af mindreårige børn i pas, hvor det ikke er muligt at opnå samtykke  

 fra forældremyndighedens indehaver eller indehavere, har Justitsministeriet  

 delegeret kompetencen til henholdsvis politimestrene, Politidirektøren i  

 København og rigspolitichefen.
 3. Pasansøgningsblanketten.
 I forbindelse med pasbekendtgørelsens og pascirkulærets ikrafttræden har  

 rigspolitichefen udarbejdet en ny udgave af ansøgningsblanketten (P 5  

 (10/87)).
 Da blankettens vejledning om dokumentation m.v. er ændret på væsentlige  

 punkter, bør den nye ansøgningsblanket anvendes fra den 1. oktober 1987.
 4. Udstedelsesdato.
Under den gældende ordning vedrørende pasudstedelse er udløbsdatoen for  

 pas fastsat til 10 år efter ansøgningsdatoen.
På baggrund af oprettelsen af  

 Det Centrale Pasregister sker der en mindre ændring af reglerne om  

 gyldighedstiden for pas, således at gyldighedstiden herefter skal udløbe 10  

 år efter datoen for indførelsen i registeret.
Datoen for indførslen i  

 registreret er samtidig passets udstedelsesdato.
Der henvises herved til § 23  

 i bekendtgørelsen.
 5. Fællespas.
 I bekendtgørelsens kapitel 5 og 7 er det bestemt, at rejselederen skal  

 erklære og under strafansvar bekræfte, at vedkommende har indhentet samtykke  

 til pasudstedelsen fra indehaverne af forældremyndighed over rejsedeltagere  

 under 18 år, og at rejselederen skal indlevere samtykkeerklæringerne til  

 politiet, jfr. bekendtgørelsens § 20, stk. 2-3 og § 30. Reglerne om  

 dispensation fra kravet om samtykke fra indehavere af forældremyndighed over  

 mindreårige ansøgere overføres tillige til bestemmelserne om udstedelse af  

 fællespas, jfr. § 20, stk. 2, i bekendtgørelsen.
 6. Regnskabsførelse/bestilling af nye pasblanketter.
 Der er sket en forenkling af proceduren for bestilling af nye  

 pasblanketter, idet oprettelsen af Det Centrale Pasregister har muliggjort en  

 automatisk lagerstyring af de almindelige pasblanketter.
 Med henblik på en mere hensigtsmæssig registrering af leverancer af  

 pasblanketter er der endvidere fastsat forskellige ændringer i bestemmelserne  

 om regnskabsførelsen, jfr. herved cirkulærets kapitel 4.
 7. Fremmedpas og rejsedokumenter.
Det skal bemærkes, at fremmedpas og rejsedokumenter som hidtil skal  

 indføres i en pasprotokol.
II.
Bemærkninger til enkelte bestemmelser i  

 pasbekendtgørelsen og pascirkulæret.
1. I §§ 12-14 i pasbekendtgørelsen er fastsat regler  

 om udstedelse af ekstrapas med udgangspunkt i Justitsministeriets hidtidige  

 dispensationspraksis. § 14 indeholder en bemyndigelse for politimesteren  

 eller i København politidirektøren til udstedelse af ekstrapas under nærmere  

 fastsatte betingelser.
Ved udstedelse af ekstrapas til ansøgere, der ikke  

 opfylder de pågældende betingelser, og til ansøgere, som i forvejen er i  

 besiddelse af eet ekstra pas, skal der fortsat søges om Justitsministeriets  

 tilladelse.
I § 14 bemyndiges rigspolitichefen til på tilsvarende måde at  

 udstede ekstra pas til danske statsborgere, der opholder sig i udlandet.
2. §§ 15-18 i bekendtgørelsen indeholder regler om pas  

 til mindreårige.
Det bestemmes, at politimesteren eller i København  

 politidirektøren bemyndiges til under ganske særlige omstændigheder at  

 udstede pas samt optage børn i pas uden sædvanligt samtykke fra indehaverne  

 af forældremyndigheden over børn, såsom i tilfælde hvor der udvises chikanøs  

 adfærd fra en af barnets forældre.
Kriteriet for sådan pasudstedelse og  

 optagelse af børn i pas er det samme som efter Justitsministeriets gældende  

 dispensationspraksis.
 3. I pascirkulærets § 10, stk. 2, er det foreskrevet,  

 at der til personer, hjemmehørende i Grønland eller på Færøerne, udstedes  

 særlige grønlandske eller færøske pas.
I forbindelse med cirkulærets ikrafttræden vil rigspolitichefen til hver  

 politikreds udsende et lille antal af disse pastyper, der eventuelt kan  

 opbevares på det største paskontor i kredsen.
De grønlandske pas vil dog  

 først blive udsendt, når de foreligger trykt i slutningen af 1987. Ved  

 afgørelsen af, om der skal udstedes et dansk EF-pas eller et grønlandsk eller  

 færøsk pas, bør der normalt lægges vægt på, hvor den pågældende er tilmeldt  

 folkeregisteret.
Udtrykker en grønlandsk eller færøsk pasansøger, der for  

 kortere tid er tilmeldt folkeregisteret i en dansk kommune, imidlertid ønske  

 om at få udstedt grønlandsk/færøsk pas, bør ønsket dog så vidt muligt  

 imødekommes.
4. § 12 i cirkulæret indeholder et krav om angivelse  

 af pasindehaverens fulde navn.
Det tidligere krav om angivelse af fødenavn er  

 således bortfaldet.
Såfremt pasansøgeren ønsker fødenavnet angivet i passet,  

 kan politiet tillade dette.
5. I cirkulærets § 13 er det bestemt, hvorledes  

 pasindehaverens øjenfarve skal angives.
I en kommende version af EF-passet  

 såvel som i de grønlandske og færøske pastyper vil øjenfarven skulle angives  

 ved understregning af en eller to fortrykte farveangivelser.
 6. I cirkulærets § 15, stk. 1, fastsættes, at embedets  

 stempel aftrykkes i rubrik 9. Bestemmelsen foreskriver således, at der  

 aftrykkes et gummistempel i passet udover prægestemplet over fotografiet.  

 Bestemmelsen skal ses på baggrund af, at det i en del tilfælde har været  

 vanskeligt, især for udenlandske pasmyndigheder, at se, hvor et pas var  

 udstedt.
 Da pladsforholdene i den nuværende version af EF-passet ikke tillader  

 anvendelse af gummistempel i rubrik 9, forudsættes dette først bragt i  

 anvendelse i den kommende version af EF-passet samt i de færøske og  

 grønlandske pas.
 7. I cirkulærets § 15, stk. 2, fastsættes, at embedets  

 stempel aftrykkes på side 3 eller 4 efter indskrivning af børn under 15 år i  

 et pas.
Bestemmelsen er indført for at hindre pasindehaveren i selv at påføre børn  

 i passet.
III.
Oversigt over bestemmelser, der ophæves eller må anses for  

 bortfladet.
 Justitsministeriets cirkulæreskrivelse af 19. august 1983 vedrørende  

 udstedelse af ekstrapas til personer, som agter at rejse til Saudi Arabien.
 Justitsministeriets cirkulæreskrivelse af 19. december 1984 vedrørende  

 indførelse af nye pasblanketter.
 Justitsministeriets cirkulæreskrivelse af 20. januar 1987 vedrørende  

 udstedelse af gebyrfrit pas.
Justitsministeriet, den 27. august 1987 P.
M.
V.
E.
B.
