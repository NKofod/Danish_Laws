Cirkulære om kvoter for EUD-elever i staten § 1. Med henblik på at sikre opfyldelse af målsætningen i den politiske aftale om fremtidens velstand og velfærd og investeringer i fremtiden om, at mindst 85 pct. af en ungdomsårgang gennemfører en ungdomsuddannelse i 2010 og mindst 95 pct. i 2015, skal ministerierne på deres områder medvirke til, at antallet af EUD-elever i staten øges.
§ 2. Med henblik på opfyldelse af § 1 fastsættes følgende kvoter for EUD-elever for de enkelte ministerområder for 2008, jf.
Budgetvejledningens punkt 2.5.4.:
§ 3. Den i § 2 fastsatte kvote gælder for ministerområdet som helhed.
Det enkelte ministerium fordeler selv kvoten på de underliggende institutioner, herunder selvejende institutioner.
§ 4. Den i § 2 fastsatte kvote dækker finanslovsområdet i Finansministeriets forhandlingsdatabase.
Frie grundskoler, efterskoler, gymnasier og HF, social- og sundhedsskoler, voksenuddannelsescentre, produktionsskoler, landbrugsskoler og husholdningsskoler, Folkekirken og DSB indgår således ikke i opgørelsen af kvoten.
 § 5. I forbindelse med opgørelse af kvoten vil der blive foretaget en samlet evaluering af kvoten, herunder spørgsmålet om dens eventuelle videreførelse efter 2008.
