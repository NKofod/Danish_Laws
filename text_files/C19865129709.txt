Indholdsfortegnelse Cirkulærets formål og indhold A.
Kommune- og lokalplaner G.
Klageregler H.
Tilsyn og kontrol I.
Det midlertidige decentraliseringsgrundlag - § 15-rammerne Stikordsregister Cirkulærets formål og indhold Hovedformålet med dette cirkulære er at samle de tilkendegivelser om  

 kommuneplanlovens fortolkning og administration, der foreligger i en række  

 cirkulærer, således at alle gældende bestemmelser kan findes i et cirkulære.
 I forbindelse med sammenskrivningen er der foretaget forkortelser og en  

 ajourføring på de områder, hvor loven er ændret ved lov nr. 250 af 23. maj  

 1984, lov nr. 190 af 15. maj 1985 og lov nr. 257 af 6. juni 1985.
 Følgende cirkulærer og cirkulæreskrivelser afløses af dette cirkulære:
- i tilknytning til miljøministeriets bekendtgørelse nr. 573 af 26.  

 november 1976 om dispensation fra kommuneplanlovens almindelige  

 bebyggelsesregulerende bestemmelser (kapitel 6) 237/ 14.12.76 - om ikrafttrædelse- og overgangsregler i medfør af lov om  

 kommuneplanlægning m.v. 238/ 14.12.76 - i tilknytning til lov nr. 287 af 26. juni 1975 om kommuneplanlægning  

 (opsamlingscirkulære) 187/ 11.02.77 - vedrørende underretning af fredningsmyndighederne om lokalplanforslag  

 01.08.78 - skrivelse om varetagelse af statslige myndigheders sektorhensyn i  

 kommuneplanlægningen (j-nr.D 3420-16) / 30.03.79 - om kommuneplaners tilvejebringelse og administration i hovedstadsområdet  

 / 12.07.79 - om kommuneplaners tilvejebringelse og administration / 21.09.79 - om kommuneplanlovens § 18, stk. 1, nr. 11 muligheder, indtil der  

 foreligger kommunale varmeforsyningsplaner / 01.11.79 - om kommunalbestyrelsens berettigelse til at behandle forslag til  

 lokalplaner for lukkede døre / 02.07.80 - om mindretallenes muligheder for i kommunalbestyrelsens § 6-redegørelse  

 at give udtryk for mindretallenes synspunkter / 10.07.80 - skrivelse om anvendelse af bestemmelser i kommuneplanlovens § 44, stk. 1  

 / 08.05.81 - skrivelse om mulighederne for at delegere den i kommuneplanloven til  

 kommunalbestyrelserne henlagte kompetence i forbindelse med gennemførelse af  

 lokalplaner / 09.06.81 - om delområder / 25.09.81 - om varetagelse af de kirkelige hensyn ved administration af  

 kommuneplanloven / 23.08.82 - om varetagelse af støjhensyn i den fysiske planlægning efter ophævelse  

 af vejbyggeliniebestemmelsen i naturfredningsloven, for så vidt angår  

 kommuneplanlægningen og lokalplanlægningen / 07.07.83 - om behandlingen af byfornyelsen i region- og kommuneplanlægningen pkt. 3  

 og 4. / 19.05.84 Cirkulæret erstatter endvidere omtalen af reglerne om tilvejebringelse af  

 lokalplaner i N.f.p. nr. 8.
 Følgende cirkulærer, der vedrører de midlertidige § 15-rammer, er ikke  

 medtaget i dette cirkulære, fordi bestemmelserne om § 15-rammerne mister  

 deres betydning efterhånden som der gennemføres kommuneplaner:
- om administrationen af § 15 i lov om kommuneplanlægning 190/ 07.10.75 - om proceduren for ændringer og suppleringer af de godkendte § 15-rammer  

 188/ 10.10.78 Følgende cirkulæreskrivelser, der vedrører kommuneplanlovens § 47 i den  

 tidligere formulering, ophæves:
- skrivelse om retsvirkningerne af lokalplaner og byplanvedtægter ved  

 genopførelse efter brand m.v. / 15.04.80 - skrivelse om placering af forretninger i erhvervsområder til industri  

 eller værksteder. / 22.02.82 A.
KOMMUNE- OG LOKALPLANER 1. PLANRET OG PLIGT 1.1. PLANRET KOMMUNEPLANRET Det følger af kommunalbestyrelsens ansvar for kommuneplanlægningen, jfr. §  

 2, at den til enhver tid kan beslutte at ændre kommuneplanen, i  

 overensstemmelse med de i § 14 nævnte ændringsprocedurer og under iagttagelse  

 af bestemmelsen i § 2, stk. 2, hvorefter kommuneplanen ikke må stride mod  

 regionplanlægningen eller mod beslutninger efter lands- og regionplanlovens §  

 4.
LOKALPLANRET Efter kommuneplanlovens § 16, stk. 1, kan kommunalbestyrelsen på ethvert  

 tidspunkt beslutte at udarbejde et lokalplanforslag.
 Det betyder imidlertid ikke, at kommunalbestyrelsen også har sikkerhed  

 for, at lokalplanen kan vedtages endeligt og derefter virkeliggøres.  

 Vedtagelsen af planen forudsætter nemlig, at den er i overensstemmelse med  

 kommuneplanen (omfattet af godkendte § 15-rammer), og at der ikke er nedlagt  

 veto af regionplanmyndigheden efter § 25, eller af statslige myndigheder  

 efter § 26. Ministeren kan endvidere efter § 28, stk. 1, beslutte, at planen  

 ikke kan vedtages endeligt af kommunalbestyrelsen.
 Virkeliggørelsen af planen, dvs. opførelse af bebyggelse, anvendelse m.v.  

 i overensstemmelse med lokalplanen, kan herudover være afhængig af tilladelse  

 (dispensation) efter anden lovgivning, f.eks. miljøbeskyttelseslovgivning,  

 landbrugslovgivning, naturfredningslovgivning, kirkelig lovgivning m.v.
 Det bemærkes, at en lokalplan kun kan ændres ved tilvejebringelse af en ny  

 lokalplan i overensstemmelse med reglerne i § 20, §§ 21-27 og § 30.  

 Lokalplaner kan som hovedregel også kun ophæves ved en ny lokalplan, jfr.  

 afsnit A 5.3.
 Om lokalplaners indhold og tilvejebringelse henvises i øvrigt til afsnit  

 A, 2 og 3.
1.2. PLANPLIGT 1.2.1. KOMMUNEPLANLÆGNINGEN 1.2.1.1. KOMMUNEPLANPLIGT Bestemmelsen i § 2 fastslår pligten for kommunalbestyrelsen til at  

 tilvejebringe en kommuneplan, når kommunen er omfattet af en godkendt  

 regionplan.
 Det er i § 12 forudsat, at kommunalbestyrelserne har offentliggjort et  

 forslag til kommuneplan inden 2 år efter regionplanens godkendelse.
 Et flertal af landets kommuner har også pr. 1. januar 1986 offentliggjort  

 et kommuneplanforslag, og en stor del af dem har også vedtaget planen  

 endeligt.
 Om kommuneplanens indhold og tilvejebringelse henvises til afsnit A, 2 og  

 3.
1.2.1.2. PLIGT TIL AT VEDLIGEHOLDE OG ÆNDRE KOMMUNEPLANEN Vedligeholdelse Det påhviler kommunalbestyrelsen inden for den første halvdel af hver  

 valgperiode at gennemgå kommuneplanen med henblik på at beslutte, om der er  

 behov for at foretage ændringer i planen eller for at udarbejde en ny  

 kommuneplan, jfr. kommuneplanlovens § 14, stk. 1.
Bestemmelsen må forstås således, at kommunalbestyrelsen inden for de  

 første 2 år af kommunalbestyrelsens funktionsperiode ikke blot må have  

 gennemgået planen, men også truffet formel beslutning om, hvorvidt planen  

 skal ændres.
Om ændringsproceduren henvises til afsnit A, 5.
ÆNDRING Tillæg, som ændrer en godkendt regionplan, kan bevirke, at en kommuneplan  

 ikke længere er i overensstemmelse med regionplanlægningen.
Også  

 tilvejebringelse af et landsplandirektiv kan medføre en uoverensstemmelse.
 Efter kommuneplanlovens § 14, stk. 2, kan regionplanmyndigheden bestemme,  

 at kommunalbestyrelsen i sådanne situationer skal foretage ændring i  

 kommuneplanen.
 Om ændringsproceduren, henvises til afsnit A, 5.
1.2.1.3. PLIGT TIL AT VIRKELIGGØRE KOMMUNEPLANENS INDHOLD Om pligten efter kommuneplanlovens § 13, stk. 1, til at virke for  

 kommuneplanens gennemførelse henvises til afsnit A, 4 og afsnit F, 1.4.
1.2.2. LOKALPLANLÆGNINGEN 1.2.2.1. LOKALPLANPLIGT TIL SIKRING AF KOMMUNEPLANENS VIRKELIGGØRELSE Efter kommuneplanlovens § 16, stk. 2, påhviler det kommunalbestyrelsen at  

 tilvejebringe en lokalplan, når det er nødvendigt for at sikre kommuneplanens  

 virkeliggørelse.
 Bestemmelsens anvendelssområde er identisk med forpligtelsen efter  

 kommuneplanlovens § 13, stk. 1, til at virke for kommuneplanens  

 gennemførelse.
 Om fortolkningen heraf henvises til afsnit A, 4 og afsnit F, 1.4.
 1.2.2.2. LOKALPLANPLIGT VED STØRRE UDSTYKNINGER OG BYGGE- OG  

 ANLÆGSARBEJDER M.V.
 Efter kommuneplanlovens § 16, stk. 3, skal der tilvejebringes en  

 lokalplan, før der gennemføres større bygge- eller anlægsarbejder, herunder  

 nedrivninger af bebyggelse.
Afgørelsen af, om der er lokalplanpligt, beror på kommunalbestyrelsens  

 konkrete vurdering.
Følgende forhold må indgå i bedømmelsen:
 - Ved vurderingen af om en konkret foranstaltning udløser lokalplanpligt,  

 må der først og fremmest lægges vægt på om den fremkalder væsentlige  

 ændringer i det bestående miljø.
 - Det må også vurderes, om den konkrete foranstaltning bør ses i en større  

 planlægningsmæssig sammenhæng.
- Det er også et moment, der må indgå i vurderingen, at borgerne skal have  

 lejlighed til at øve indflydelse på planlægningen.
I lovens  

 formålsbestemmelse er anført, at kommunalbestyrelsen i videst muligt omfang  

 bør inddrage kommunens beboere i planlægningsarbejdet, og det fremgår af  

 såvel bemærkningerne som betænkningen over forslaget til kommuneplanloven, at  

 et af hovedhensynene bag bestemmelsen har været at sikre offentlighedens  

 medindflydelse på planlægningen.
- Endvidere må der tages hensyn til selve omfanget af foranstaltningen.
I  

 bemærkningerne til forslaget til kommuneplanloven siges det, at det ikke er  

 muligt at præcisere kriteriet »større« udstykninger eller bygge- og  

 anlægarbejder nærmere.
Kriteriet rummer en vis elasticitet, og fortolkningen  

 af ordet »større« må variere under hensyntagen til det pågældende  

 bysamfunds størrelse og karakter.
- Ved lokalplanpligtvurderingen kan det endvidere tages i betragtning, om  

 det pågældende projekt er behandlet i kommuneplanen.
I kommuneplanen kan der  

 f.eks. være taget stilling til placeringen af et bygge- eller anlægsarbejde,  

 således at hensynet til borgernes inddragelse i planlægningen er tilgodeset.  

 Hvis også de relevante statslige myndigheder har haft lejlighed til at tage  

 stilling til arbejdet, vil tilvejebringelse af lokalplan e.o. kunne undlades.
 Bemærkningerne til lovforslaget og folketingsudvalgets betænkning  

 indeholder forskellige udtalelser, der giver bidrag til fortolkningen af  

 ordet »større«.
Om udstykninger udtaler betænkningen, »at en samlet udstykning af  

 f.eks. 20 parceller ikke vil nødvendiggøre en lokalplan, hvis udstykningen  

 finder sted i en naturlig tilknytning til et større byområde, men derimod  

 hvis udstykningen sker til udvidelse af et mindre landsbysamfund«.  

 Vedrørende bygge- eller anlægsarbejder udtales i folketingsudvalgets  

 betænkning, »at opførelse af ny bebyggelse, der i omfang og art ikke  

 afviger væsentligt fra den bebyggelse, der allerede findes i det pågældende  

 område, som altovervejende hovedregel kan foretages uden lokalplan.
Opførelse  

 af ny bebyggelse i et blandet område vil derimod normalt udløse  

 lokalplanpligt, medmindre byggeriet i sig selv er af beskedent omfang«.
 I bemærkningerne til lovforslaget nævnes en række eksempler på bygge- og  

 anlægsarbejder, der vil forpligte kommunalbestyrelsen til at tilvejebringe en  

 lokalplan, nemlig etablering af et nyt boligområde, anlæg af omfartsvej i  

 byzone, opførelse af højhuse eller større etageboligbebyggelse, hotelbyggeri  

 i et sommerhusområde, større erhvervsbebyggelse og bygninger til offentligt  

 formål og i almindelighed nyopførelse af bebyggelse som led i en byfornyelse.
Opførelse af tæt-lav boligbebyggelse vil i almindelighed forudsætte, at en  

 lokalplan er tilvejebragt.
Det samme vil i almindelighed gælde etablering af  

 en losseplads eller oplagsplads.
Er der tale om byggeri, der skal udføres i etaper, sammenlægges etaperne  

 ved bedømmelse af lokalplanpligten.
Hvis en eller flere mindre bygninger  

 udføres sammen med andre foranstaltninger, som f.eks. vej- og  

 parkeringsanlæg, må lokalplanpligten vurderes på grundlag af det samlede  

 indgreb.
 Et moment, der også må spille en rolle i vurderingen, er udformningen af  

 et byggeri f.eks. med hensyn til højde og etageantal, dvs. om byggeriet  

 passer ind i det eksisterende miljø.
 Hvis udstykning sker med henblik på gennemførelse af et lokalpligtigt  

 bygge- eller anlægsarbejde, skal lokalplanen være gennemført, før  

 udstykningen approberes, selvom udstykningen i sig selv ikke ville udløse  

 lokalplanpligt.
 Lokalplanpligten gælder også ved større tilbygninger til eller ombygninger  

 af eksisterende bebyggelse.
Store nye vejanlæg i og ved byer og bymæssig bebyggelse udløser  

 lokalplanpligt.
Det samme gælder udbygning af eksisterende veje, der  

 bevirker, at vejen får en sådan kapacitetsforøgelse, at det kan sidestilles  

 med etablering af en ny vej.
Regulering af trafikken på det eksisterende vej-  

 og gadenet - herunder flytning af vejtilslutninger og lukning af veje -  

 forudsætter normalt ikke tilvejebringelse af lokalplan Der er endvidere lokalplanpligt ved store vejanlæg i og ved rekreative  

 områder, dvs. arealer, der er genstand for en intensiv rekreativ udnyttelse  

 som f.eks. campingpladser, sommerhus- og kolonihaveområder.
 Samspillet mellem på den ene side vejlovgivningen og  

 ekspropriationsprocesesloven og på den anden side kommuneplanlovens  

 bestemmelser om lokalplanlægning er omtalt på side 14.
 Etablering af cykel- og gangstier vil normalt kunne foretages uden  

 tilvejebringelse af lokalplan.
 For så vidt angår vindmøller vil opførelse heraf i byer og bymæssig  

 bebyggelse normalt altid udløse lokalplanpligt, bortset fra industriområder.
 Bestemmelsen fortolkes endvidere således, at også en væsentlig ændret  

 anvendelse af bebyggelse eller ubebyggede arealer kan udløse lokalplanpligt.
 Der er endvidere lokalplanpligt ved »større« nedrivninger af  

 bebyggelse.
 En forudsætning for at nedrivning af bebyggelse kan være lokalplanpligtig  

 er for det første, at bebyggelsen er anvendelig til bolig- og erhvervsformål.  

 Der vil således ikke være lokalplanpligt ved nedrivning af boligbebyggelse,  

 hvor der efter byfornyelsesloven eller boligtilsynsloven enten er nedlagt  

 forbud mod såvel beboelse som ophold eller alene er nedlagt forbud mod  

 beboelse, men hvor bebyggelsen ikke lovligt kan anvendes til andet formål.  

 For nedrivning af erhvervsbebyggelse er det en forudsætning for  

 lokalplanpligt, at bebyggelsen ikke er nedslidt eller utidssvarende.
For det andet må der være tale om »større« nedrivninger.
Ved  

 vurderingen af, om en nedrivning er af et sådant omfang, at der er  

 lokalplanpligt kan som udgangspunkt lægges vægt på samme momenter som ovenfor  

 anført vedrørende nybyggeri m.v.
For så vidt angår selve bygningsmassens størrelse vil  

 lokalplanpligtgrænsen dog som hovedregel ligge noget »højere« ved  

 nedrivning end ved nyopførelse.
Der forudsættes derfor normalt en større  

 bebyggelse for at udløse lokalplanpligt ved nedrivning end ved nyopførelse.
 Det skal videre bemærkes, at særlige bevaringsinteresser er sikret  

 varetaget gennem bygningsfredningsloven og ved bevarende lokalplaner.  

 Bevaringshensynet vil derfor ikke i sig selv kunne være et afgørende moment  

 for lokalplanpligt.
Da planstyrelsen kun har afgjort ganske få klagesager vedrørende  

 lokalplanpligt for nedrivninger, kan styrelsen ikke henvise til nogen praksis  

 omkring lokalplanpligtbedømmelsen for nedrivninger.
Det kan dog nævnes, at  

 planstyrelsen har statueret lokalplanpligt for nedrivning af to pakhuse med  

 et samlet etageareal på ca. 30.000 m2.
 Til nærmere oplysning om planstyrelsens praksis vedrørende fortolkning af  

 lokalplanpligtbegrebet, vil styrelsen udsende afgørelser, der belyser, hvilke  

 vurderinger der ved afgørelsen af klagesager er anlagt i forskellige typer af  

 »lokalplanpligtsager«.
1.2.2.3. KOMMUNALBESTYRELSENS PLIGT OVERFOR DEN PRIVATE TIL AT UDARBEJDE  

 LOKALPLAN EFTER § 16, STK. 4 Kommuneplanlovens § 16, stk. 4, bestemmer, at i de tilfælde, hvor en  

 ønsket foranstaltning, der kræver udarbejdelse af lokalplan efter  

 kommuneplanlovens § 16, stk. 3, er i overensstemmelse med kommuneplanen (§  

 15-rammerne), påhviler det kommunalbestyrelsen snarest at udarbejde et  

 forslag til lokalplan og derefter fremme sagen mest muligt.
Hvis der således er overensstemmelse mellem et byggeønske og kommuneplanen  

 (§ 15-rammerne), skal kommunalbestyrelsen udarbejde en lokalplan snarest,  

 medmindre kommunen ved nedlæggelse af et § 17-forbud igangsætter en ændring  

 af planlægningen.
Ordet »snarest« må fortolkes således, at  

 kommunalbestyrelsen uden unødigt ophold må tage initiativ til udarbejdelse af  

 et lokalplanforslag, og senest 1 år efter modtagelse af ansøgningen om  

 tilladelse til gennemførelse af den pågældende foranstaltning må have  

 offentliggjort et lokalplanforslag.
 Hvis der derimod ikke er overensstemmelse mellem det rejste byggeønske og  

 de overordnede retningslinier, er kommunalbestyrelsen ikke forpligtet til at  

 udarbejde en lokalplan.
 Den ovenfor omtalte uoverensstemmelse mellem byggeønske og de overordnede  

 retningslinier kan være tidsmæssig, hvis byggeønsket er i strid med  

 rækkefølgeangivelserne i kommuneplanen.
 Efter § 16, stk. 4, kan kommunen forlange, at den, der har interesse i  

 foranstaltningens gennemførelse, yder kommunen bistand ved udarbejdelse af  

 lokalplanen.
 Bistanden vil især kunne bestå i udarbejdelse af udkast til bestemmelser i  

 lokalplanen, hvorimod kommunen selv må foranstalte den i §§ 21 og 23  

 omhandlede bekendtgørelse af lokalplanforslaget.
 Kommunalbestyrelsen vil næppe kunne kræve betaling i tilfælde, hvor  

 kommunens tekniske forvaltning selv udfører lokalplanarbejdet.
1.2.2.4. LOKALPLANPLIGT, NÅR EN BYPLANVEDTÆGT ELLER EN REGULERINGSPLAN  

 INDEHOLDER NÆRMERE REGLER OM UDSTYKNINGER ELLER BYGGE- ELLER ANLÆGSARBEJDER Efter § 16, stk. 5, »ophæves« lokalplanpligten efter § 16, stk.  

 3, hvor en byplanvedtægt eller reguleringsplan indeholder nærmere regler om  

 udstykningen eller bygge- eller anlægsarbejdet.
 Bestemmelsen fortolkes således, at også eksisterende lokalplaner, der  

 indeholder »nærmere regler om udstykningen eller bygge- eller  

 anlægsarbejdet« medfører, at der ikke skal udarbejdes ny lokalplan.
 Afgørende for, at betingelsen i § 16, stk. 5, er opfyldt, er ikke, om der  

 foreligger en byplanvedtægt eller en reguleringsplan for det pågældende  

 areal, men derimod om disse planer indeholder »nærmere regler« om  

 selve det forhold, der betinger lokalplanpligten, d.v.s. om arealets  

 anvendelse, bebyggelsens placering og omfang, bygningshøjde, vejforhold m.m.
 Hvis f.eks. en byplanvedtægt udlægger et areal til offentlige formål uden  

 at præcisere nærmere, hvad arealet skal benyttes til, må der foreligge  

 lokalplanpligt, når kommunalbestyrelsen ønsker at konkretisere det offentlige  

 formål.
 Når kommunalbestyrelsen skal skønne over, om der allerede findes sådanne  

 »nærmere regler« i en byplanvedtægt eller en reguleringsplan, at  

 udarbejdelse af en lokalplan ikke er fornøden, må de under pkt. 1.2.2.2.  

 nævnte hensyn ligeledes tages i betragtning.
 Hvis en byplanvedtægt eller lokalplan tilkendegiver, at der skal  

 udarbejdes et tillæg (bebyggelsesplan) til vedtægten, før byplanvedtægtens  

 formål kan realiseres, vil bestemmelsen i § 16, stk. 5, ikke kunne finde  

 anvendelse, men det bebudede tillæg må gennemføres som en lokalplan.
1.2.2.5. LOKALPLANPLIGT FOR AT SIKRE BESLUTNINGER EFTER LANDS- OG  

 REGIONPLANLOVENS § 4 (LANDSPLANDIREKTIV) Efter kommuneplanlovens § 29, stk. 1, kan miljøministeren for at sikre  

 beslutninger efter lands- og regionplanlovens § 4, pålægge  

 kommunalbestyrelsen at tilvejebringe en lokalplan med et nærmere angivet  

 indhold eller selv tilvejebringe en lokalplan.
 Bestemmelserne i § 29 indebærer, at borgerne ikke får nogen indflydelse på  

 det af ministeren fastsatte indhold af lokalplanen.
En lokalplan, der udarbejdes i henhold til kommuneplanlovens § 29, skal  

 kun være i overensstemmelse med landsplandirektivet.
Der kræves således ikke  

 samtidig tilvejebragt tillæg til kommuneplan (§ 15-rammer) eller regionplan,  

 selvom lokalplanen måtte komme i strid hermed.
Men regionplanen og  

 kommuneplanen må ajourføres ved først givne lejlighed.
1.2.2.6. LOKALPLANPLIGT EFTER KOMMUNEPLANLOVENS § 47, STK. 4 Efter kommuneplanlovens § 47, stk. 4, kan videregående afvigelser fra en  

 lokalplan end omhandlet i § 47, stk. 3, kun foretages ved tilvejebringelse af  

 en ny lokalplan.
 Bestemmelsens anvendelsesområde afgrænses således af  

 dispensationskompetencen efter § 47, stk. 3.
 Om »lokalplanpligtgrænsen« må derfor henvises til afsnit F, 1.1.  

 om fortolkning af kommuneplanlovens § 47, stk. 3.
1.2.2.7. LOKALPLANPLIGT I FORHOLD TIL ZONELOVEN Projekter, som ønskes gennemført i landzone, og som forudsætter tilladelse  

 efter zoneloven, kan være af en sådan størrelse, karakter og beliggenhed, at  

 zonelovsmyndigheden ikke finder, at projektet kan gennemføres alene på  

 grundlag af en zonetilladelse.
 I sådanne tilfælde kan zonemyndigheden afslå ansøgningen om zonetilladelse  

 og i stedet henvise kommunalbestyrelsen til at gennemføre en  

 lokalplanlægning.
2. PLANERNES INDHOLD 2.1. KOMMUNEPLANER Kommuneplanen fastlægger det overordnede mål for den enkelte kommunes  

 udvikling med henblik på at skabe gode arbejds- og boligmiljøer, sikre en  

 økonomisk og økologisk forsvarlig ressourceanvendelse og forebygge  

 forurening.
 Kommuneplanen udgør det nødvendige bindeled mellem på den ene side lands-  

 og regionplanlægningen, og på den anden side de bestemmelser om anvendelsen  

 m.v. af den enkelte faste ejendom, der fastlægges i lokalplaner.
 Kommuneplanen kan samtidig være grundlaget for kommunalbestyrelsen til at  

 sikre sammenhæng i enkeltafgørelser, som indgår i den løbende administration  

 i kommunen, jfr. kommuneplanlovens § 13.
 Kommuneplanen kan yderligere, hvis kommunalbestyrelsen ønsker det,  

 benyttes i et samarbejde med sektorplanlægningen og budgetlægningen som  

 grundlag for den samlede kommunale aktivitet.
 De centrale emner for en kommuneplan er arealanvendelsen og  

 bebyggelsesforholdene, men udover områder til bebyggelse og byformål i  

 øvrigt, skal kommuneplanen også omfatte jordbrugsområderne og områder, der  

 skal anvendes i overensstemmelse med naturfredningslovens formål, områder der  

 skal anvendes til indvinding af forekomster i jorden og så videre.
Kommuneplanen må ikke stride mod regionplanlægningen eller mod  

 beslutninger efter lands- og regionplanlovens § 4. Dette følger af § 2, stk.  

 2. Regionplanlægningen omfatter såvel en godkendt regionplan som forarbejder  

 til et kommende regionplantillæg, eller til en ny regionplan.
Der henvises  

 nærmere til miljøministeriets bekendtgørelse nr. 148 af 15. marts 1983 om  

 procedure m.v. for det videre regionplanarbejde.
Kommuneplanen består af to hovedafsnit.
Det ene afsnit fastlægger  

 kommunens hovedstruktur, jfr. kommuneplanlovens § 3, stk. 2. Det andet  

 hovedafsnit fastlægger rammerne for indholdet af senere lokalplaner, jfr.  

 lovens § 3, stk. 3. Endelig skal kommuneplanen i henhold til lovens § 5 ved  

 offentliggørelsen ledsages af oplysninger om planens forudsætninger.
Kommuneplanen bør give en samlet beskrivelse af det åbne land.
De  

 nødvendige oplysninger hertil må hentes fra bl.a. regionplanerne og den  

 regionale sektorplanlægning.
Kommuneplanlægningen for det åbne land må  

 således ske i et samarbejde med amtsrådet/ Hovedstadsrådet.
HOVEDSTRUKTUREN fastlægges efter en sammenfattende planlægning for hele kommunen af de  

 emner, der er omhandlet i § 3, stk. 2. Herigennem udtrykkes  

 kommunalbestyrelsens overordnede mål for udviklingen i kommunen på grundlag  

 af en samlet vurdering af de arealmæssige, naturgivne og økonomiske  

 ressourcer i kommunen, målene for befoknings- og erhvervsudviklingen, samt  

 målene for den sektorielle planlægning.
RAMMERNE I henhold til kommuneplanlovens § 3, stk. 3 skal kommuneplanen indeholde  

 rammer for, hvad der kan bestemmes i lokalplaner for de enkelte dele af  

 kommunen.
Rammerne udgør således et supplement til og en uddybning af  

 hovedstrukturens bestemmelser og planlægningsovervejelser.
Samtidig giver  

 rammerne offentligheden mulighed for at vurdere, hvordan kommuneplanen gennem  

 lokalplanlægningen vil påvirke det lokale områdes bygge- og  

 anvendelsesmuligheder.
Rammerne skal udgøre et fyldestgørende grundlag for regionplanmyndighedens  

 og offentlighedens senere vurdering af, om indholdet i en lokalplan er i  

 overensstemmelse med kommuneplanen.
Rammerne skal derfor være så præcise med  

 hensyn til angivelse af anvendelse, bebyggelsens art og omfang m.v. samt  

 enkeltområdernes geografiske afgrænsninger, at denne vurdering kan finde  

 sted.
 Samtidig bør det dog sikres, at rammerne ikke mister deres karakter af  

 rammebestemmelse.
 Der må således sikres en sådan fleksibilitet i rammerne, at den for det  

 første giver mulighed for variationer ved fastlæggelse af de konkrete  

 bestemmelser i lokalplanerne, og for det andet sikrer, at lokalplanlægningen  

 ikke afføder krav om unødvendige tillæg til kommuneplanen.
 I § 3, stk. 3 er nærmere angivet de emner, der skal behandles i rammerne,  

 hvis den pågældende emnekreds er aktuel i kommunen.
Det fremgår af § 3, stk. 3, nr. 7 sammenholdt med nr. 1, at loven  

 forudsætter, at der i rammedelen sker en opdeling i enkeltområder.
Men der er  

 ikke fastsat nærmere regler om, hvorledes områderne skal afgrænses, og  

 opdelingen kan derfor indrettes efter, hvad der er mest hensigtsmæssig i den  

 enkelte kommune.
For delområder gælder der dog særlige regler, jfr. afsnit  

 A.2.4. side 24. Opdelingen i enkeltområder kan således foretages på grundlag  

 af det pågældende områdes anvendelse og art således, at det enkelte område  

 udgør en naturlig helhed.
For enkeltområderne skal der fastsættes  

 rammebestemmelser, der angiver, hvilket indhold fremtidige lokalplaner kan  

 få.
 For det åbne land bør der ikke fastsættes rammer, der giver mulighed for  

 at tilvejebringe lokalplaner, bortset fra rammer for stier, anlæg til  

 rekreation og evt. andre konkrete anlæg, som forventes reguleret i en  

 lokalplan.
I § 3, stk. 3, nr. 10, er det bestemt, at rammedelen skal indeholde  

 retningslinier for rækkefølgen for udbygning af arealer til byformål og til  

 sommerhusbebyggelse.
Der er ikke stillet krav om en egentlig tidsfølgeplan,  

 men alene krav om, i hvilken rækkefølge udbygningen skal ske.
Rækkefølgeangivelsen har bl.a. betydning, fordi kommunalbestyrelsen i  

 henhold til kommuneplanlovens § 16, stk. 4 kan blive forpligtet til at  

 udarbejde et lokalplanforslag og fremme sagen mest muligt, hvis en ønsket  

 foranstaltning er i overensstemmelse med kommuneplanen.
Rækkefølgeangivelsen  

 har også betydning for administrationen af § 13, stk. 2.
 ANDRE FORHOLD AF BETYDNING FOR AREALANVENDELSEN M.V.
 Mens kommuneplanlovens § 3, stk. 2 angiver det mindste indhold, som en  

 kommuneplan må have, fremgår det af stk. 4, at kommuneplanen, hvis  

 kommunalbestyrelsen ønsker det, kan indeholde retningslinier for andre  

 forhold af betydning for arealanvendelsen og bebyggelsesforholdene i  

 kommunen.
FORUDSÆTNINGSDELEN Ifølge kommuneplanlovens § 5, skal kommuneplanen ledsages af oplysninger  

 om planens forudsætninger, dvs. de oplysninger, der har dannet grundlag for  

 kommuneplanen.
Oplysningerne offentliggøres samtidig med kommunalbestyrelsens  

 forslag til kommuneplan.
 Ud over de forhold, der udtrykkeligt er nævnt i lovens § 5, må  

 kommunalbestyrelsen også redegøre for de nødvendige beregninger og prognoser  

 m.v., ligesom kommunalbestyrelens valg mellem de foreliggende planmuligheder  

 nærmere kan begrundes.
 Regionplanen kan indeholde krav om, at der skal redegøres for særlige  

 forhold i forudsætningsdelen, f.eks. om støjhensyn.
 Forudsætningsdelen kan benyttes i forbindelse med den gennemgang af  

 kommuneplanen, som kommunalbestyrelsen i henhold til kommuneplanlovens § 14,  

 stk. 1, skal foretage inden for den første halvdel af hver valgpeiode, jfr.  

 afsnit A.5.1.
 Hvis kommunalbestyrelsen vælger at ajourføre forudsætningsdelen i  

 forbindelse med budgetlægningen, vil den foruden at være et til stadighed  

 ajourført grundlag for overvejelser om revision af kommuneplanen, kunne indgå  

 i grundlaget for de kommunale aktiviteter.
YDERLIGERE KRAV I henhold til kommuneplanlovens § 4, stk. 1, skal kommuneplanen inden for  

 hovedstadsområdet ledsages af en tidsfølgeplan for bebyggelse og anlæg i  

 kommunen i overensstemmelse med de godkendte retningslinier i regionplanen.  

 Tidsfølgeplanen skal omfatte byfornyelse.
 Udenfor hovedstadsområdet skal en kommuneplan i henhold til § 4, stk. 2,  

 ledsages af en plan for rækkefølgen for byfornyelse i de eksisterende  

 bysamfund i overensstemmelse med de godkendte retningslinier i regionplanen.
»Tidsfølge« skal forstås som »rækkefølge«.
Kravet om  

 rækkefølge indebærer, at planen skal indeholde den indbyrdes prioritering af  

 byfornyelsen i de områder, der kan være tale om, inden for kommunen, men ikke  

 præcise tidsangivelser.
 For så vidt angår samspillet mellem kommuneplanloven og byfornyelsesloven  

 henvises til afsnit A.2.4. side 21.
2.2. LOKALPLANER Kommuneplanlovens § 18 indeholder et katalog over emner, der kan behandles  

 i en lokalplan.
Planstyrelsen har i forskellige vejledninger givet anvisning  

 på, hvorledes nogle af emnerne kan behandles i en lokalplan.
 Vejledning i kommuneplanlægning nr. 2: Lokalplaners indhold (1976).
 Vejledning i kommuneplanlægning nr. 4: Bevarende lokalplaner (1979).
 Vejledning i kommuneplanlægning nr. 6: Servitutter i relation til  

 bestemmelserne i kommuneplanloven (1979).
 Vejledning i kommuneplanlægning nr. 7: Grundejerforeninger og  

 lokalplanlægning (1983).
 Kommuneplanorientering nr. 12: Fortætning af parcelhusområder (1984).
 De emner, der kan behandles i en lokalplan er:
NR. 1 OVERFØRSEL TIL BYZONE ELLER SOMMERHUSOMRÅDE AF AREALER SOM PLANEN OMFATTER Arealer, der i henhold til den tidligere gældende lovgivning er overført  

 til byzone eller sommerhusområde, bevarer denne status, jfr. § 2 i lov om by-  

 og landzoner (miljøministeriets lovbekendtgørelse nr. 446 af 3. oktober  

 1985).
 Efter ikrafttrædelsen af kommuneplanloven har overførsel fra landzone til  

 byzone eller sommerhusområde, (bortset fra overgangsreglen i  

 kommuneplanlovens § 57), alene kunnet ske ved bestemmelse herom i en  

 lokalplan, jfr. lovens § 18, stk. 1, nr. 1.
Kommunalbestyrelsen tilvejebringer lokalplanen.
Indtil der foreligger en  

 kommuneplan, kan en lokalplan, der overfører arealer til byzone eller  

 sommerhusområde, dog ikke vedtages endeligt af kommunalbestyrelsen før  

 overførslen er tiltrådt af planstyrelsen eller ved mindre ændringer i §  

 15-rammerne, amtsrådet/ Hovedstadsrådet jfr. miljøministeriets cirkulære af  

 10. oktober 1978 om proceduren for ændringer og suppleringer af de godkendte  

 § 15-rammer.
TILBAGEFØRSEL TIL LANDZONE Tilbageførsel af arealer til landzone sker ikke ved lokalplan, men ved  

 kommunalbestyrelsens beslutning på grundlag af en afgrænsning i kommuneplanen  

 af de arealer i byzone og sommerhusområder, der skal tilbageføres, jfr. § 2 a  

 i lov om by- og landzoner og kommuneplanlovens § 3, stk. 2, nr. 11.
Bestemmelserne er gennemført ved lov nr. 256 af 6. juni 1985 om ændring af  

 lov om by- og landzoner og lov nr. 257 af 6. juni 1985 om ændring af lov om  

 kommuneplanlægning.
Der er samtidig ved lov nr. 244 af 6. juni 1985 om  

 ændring af forskellige skattelove og lov nr. 251 af 6. juni 1985 om ændring  

 af lov om beskatning til kommunerne af fast ejendom gennemført regler om  

 godtgørelse for grundskyld og frigørelsesafgift ved tilbageførsel af arealer  

 til landzone.
Reglerne vil blive omtalt i et cirkulære om tilbageførsel af  

 arealer til landzone.
LOKALPLANER FOR LANDZONEAREALER Efter kommuneplanloven er det muligt at tilvejebringe lokalplaner for  

 områder i landzone, uden at de pågældende områder overgår til byzone eller  

 sommerhusområder.
I nogle tilfælde vil det være naturligt, at det geografiske område for en  

 lokalplan ikke overføres til byzone eller sommerhusområde.
Det gælder f.eks.,  

 hvor en lokalplan regulerer en knallertbane, en golfbane, en offentlig  

 badestrand med tilkørsels-, parkerings- og sanitære anlæg eller et stisystem  

 i det åbne land.
Ligeledes bør f.eks. lossepladser og mindre flyvepladser i  

 det åbne land bibeholdes i landzone.
I langt de fleste tilfælde er det imidlertid åbenbart, at der må ske  

 overførsel til byzone eller sommerhusområde.
En egentlig byudvikling må  

 således forudsætte, at arealet bliver byzone, jfr. pkt. 2 i cirkulære af 29.  

 juni 1984 om lov om by- og landzoner.
 Men der kan f.eks. være behov for en lokalplanlægning af udstyknings-,  

 vej- og bebyggelsesforholdene i et eksisterende mindre landsbysamfund, hvor  

 det ikke er hensigtsmæssigt, at den nødvendige planlægning tillige medfører  

 en ændret zonestatus.
 Hvis der derimod er tale om udlæg af et større areal til bymæssig  

 bebyggelse i forbindelse med et eksisterende landsbysamfund, må planlægningen  

 medføre en ændring af zonestatus.
 Eksempler på formulering af lokalplanbestemmelser for landsbyområder med  

 særlige bevaringsinteresser findes i ovennævnte vejledning nr. 4: Bevarende  

 lokalplaner.
 Planstyrelsen har i en cirkulæreskrivelse om landzonelokalplanlægning af  

 11. marts 1982 redegjort for forskellige forhold vedrørende lokalplaner for  

 landsbyområder, der skal forblive i landzone.
 En lokalplan for arealer i landzone, der ifølge kommuneplanen skal  

 anvendes til jordbrugsformål, kan ikke indeholde bestemmelser efter  

 kommuneplanlovens § 18, stk. 1, nr. 3, 6, 8 eller 9 (§ 18, stk. 3).
Gennemførelsen af en landzonelokalplan indebærer, at zonelovskompetencen  

 overgår til kommunalbestyrelsen.
Se nærmere regler i by- og landzoneloven  

 (lovbekendtgørelse nr. 446 af 3. oktober 1985), § 9, stk. 2.
NR. 2 OMRÅDETS ANVENDELSE, HERUNDER OM AT NÆRMERE ANGIVNE AREALER FORBEHOLDES  

 TIL OFFENTLIGE FORMÅL Ved »områdets anvendelse« forstås en generel angivelse af  

 områdets anvendelse, f.eks. til parcelhusbebyggelse, etageboligbebyggelse  

 eller industriformål.
Nr. 2 adskiller sig herved fra nr. 8 og 9, der muliggør  

 en detaljeret regulering af bebyggelse og ubebyggede arealer.
Efter nr. 2 kan der i en lokalplan foretages arealreservationer til  

 offentlige formål.
Sikringen af et areal til offentlige formål medfører, at  

 kommunen på grundejerens begæring må overtage arealet efter reglerne i lovens  

 § 32. Nr. 2 omhandler både statslige, amtskommunale og primærkommunale  

 formål, men også formål med almen karakter kan i øvrigt være omfattet af nr.  

 2. Når kommunalbestyrelsen udlægger et areal til offentlige formål af hensyn  

 til en statslig eller amtskommunal myndighed, bør kommunen sikre sig, at den  

 pågældende myndighed vil overtage arealet, hvis kommunen bliver forpligtet  

 til det.
Det offentlige formål behøver ikke at være specificeret nærmere.
Det er  

 fastslået i en højesteretsdom om den tilsvarende bestemmelse i byplanloven  

 (Ugeskrift for Retsvæsen 1952/ 781). Men en uspecificeret reservation til  

 offentlige formål kan ikke danne grundlag for ekspropriation efter § 34.
 Når kommunalbestyrelsen tilvejebringer en lokalplan for et område, der  

 hidtil har været anvendt til blandet bolig- og erhvervsbebyggelse, hvorefter  

 området fremtidig skal anvendes til boligbebyggelse, bør kommunalbestyrelsen  

 være opmærksom på de begrænsede muligheder for at dispensere efter  

 kommuneplanlovens § 47, stk. 3. Hvis det ikke er kommunalbestyrelsens hensigt  

 så hurtigt som muligt at omdanne det pågældende område til et rent  

 boligområde, kan kommunalbestyrelsen optage bestemmelser i lokalplanen, der  

 gør det muligt uden tilvejebringelse af en ny lokalplan at tillade  

 genopførelse, f.eks. efter brand, af tidligere lovligt eksisterende  

 erhvervsbebyggelse.
NR. 3 EJENDOMMES STØRRELSE OG AFGRÆNSNING Efter nr. 3 kan der i en lokalplan fastsættes bestemmelser om udstykning  

 og andre matrikulære forandringer, f.eks. omdelinger og skelforandringer.
 Opdeling i ejerlejligheder kan ikke reguleres efter nr. 3, men opdelingen  

 kan være i strid med bestemmelser om lejlighedsstørrelser efter nr. 7.
Efter nr. 3 kan der fastlægges en udstykningsplan, der viser de enkelte  

 parcellers afgrænsning og størrelse.
Men bestemmelserne kan også være  

 udformet som mindstegrundstørrelser og mindstefacadelængder (grundbredder) og  

 eventuelt tillige angive en maksimal grundstørrelse.
 I landbrugsministeriets cirkulæreskrivelse af 24. maj 1984 anbefales det,  

 at lokalplanbestemmelser formuleres sådan, at der forudsættes udstykning af  

 arealer, der udlægges til særskilt og varig brug i forbindelse med de enkelte  

 bygninger eller i alt fald sådan, at udstykning ikke forbydes.
NR. 4 VEJ- OG STIFORHOLD OG ANDRE FORHOLD AF FÆRDSELSMÆSSIG BETYDNING, HERUNDER  

 OM ADGANGSFORHOLDENE TIL FÆRDSELSAREALER MED HENBLIK PÅ ADSKILLELSE AF  

 TRAFIKARTERNE Efter lovmotiverne omfatter udtrykket »vej- og stiforhold«  

 beliggenheden, retningen og bredden (længde- og tværprofilet) af en vej eller  

 andet færdselsareal, nedlæggelse af en vej eller sti og fastlæggelse af  

 byggelinjer, hjørneafskæringer, oversigtsarealer og vejtilslutninger,  

 herunder om niveaufri skæringer af krydsende veje og andre færdselsarealer.  

 En bestemmelse i lokalplan om nedlæggelse af en vej eller sti indebærer dog  

 ikke, at vejen eller stien dermed er nedlagt.
Nedlæggelsen må gennemføres  

 enten ved anvendelse af vejlovgivningens regler eller ved ekspropriation  

 efter § 34. Hvis en privat fællesvej derimod er endeligt fastlagt i en  

 lokalplan, skal vejen ikke udlægges efter bestemmelserne i lov om private  

 fællesveje.
 Udlæg af en eksisterende privat fællesvej som adgangsvej for en eller  

 flere ejendomme giver vejret til den pågældende vej.
Nr. 4 hjemler endvidere bestemmelser i en lokalplan om andre forhold af  

 færdselsmæssig betydning.
Efter lovmotiverne tænkes herved bl.a. på  

 adskillelse af trafikarterne (bilvej, cykelsti, fodgængersti), ordning af  

 parkeringsforhold (f.eks. parkeringslommer ved vejside eller holdebanearealer  

 langs vejbane), etablering af vendepladser og regulering af hegning mod vej.
SÆRLIGT OM SAMSPILLET MELLEM PÅ DEN ENE SIDE VEJLOVGIVNINGEN OG  

 EKSPROPRIATIONSPROCESLOVEN OG PÅ DEN ANDEN SIDE KOMMUNEPLANLOVENS  

 BESTEMMELSER OM LOKALPLANLÆGNING Efter aftale med ministeriet for offentlige arbejder fastsættes de i det  

 følgende angivne retningslinjer.
Det understreges, at ordningen har karakter  

 af en forsøgsordning, som må gælde indtil videre, d.v.s. indtil det er  

 konstateret, om reglerne har uacceptable følger for vejadministrationerne  

 eller for planlægningsmyndighederne.
 Det er en forudsætning for, at reglerne kan virke hensigtsmæssigt, at der  

 etableres et samarbejde mellem kommunalbestyrelsen og anlægsmyndighed/  

 ekspropriationsmyndighed, herunder at kommunalbestyrelsen i disse sager  

 fremmer lokalplanarbejdet mest muligt.
 I vejlovgivningen er der fastsat bestemmelser, der sikrer, at  

 kommunalbestyrelsen inddrages i beslutninger om overordnede vejprojekter.
 Kommuneplanlovens bestemmelser om lokalplanlægning finder anvendelse i  

 forbindelse med både kommuneveje, landeveje og hovedlandeveje, med mindre  

 andet udtrykkeligt er fastsat ved lov.
Hovedlandevejsprojekter, således som de er godkendt af  

 ekspropriationskommissionen og ministeren for offentlige arbejder, og  

 landevejsprojekter, således som de er fastlagt af amtsrådet, lægges til grund  

 for lokalplanlægningen.
Denne omfatter alene en regulering af de arealer, der  

 grænser til det ved projektet fastlagte område.
 Hvis gældende lokalplaner eller byplanvedtægter allerede regulerer  

 forholdene, må ny lokalplan gennemføres, hvis vejprojektet har ændret  

 forudsætningerne for den gældende plan eller vedtægt, med mindre  

 overensstemmelse lovligt kan opnås med hjemmel i kommuneplanlovens § 47, stk.  

 3.
 Ved vejanlæg, der gennemføres efter ekspropriationsprocedureloven, skal  

 den afsluttende ekspropriationsforretning for den enkelte etape normalt  

 afvente lokalplanens endelige vedtagelse.
 Ved vejanlæg, der gennemføres efter lov om offentlige veje, skal  

 vejbestyrelsens ekspropriationsbeslutning for den enkelte etape normalt  

 afvente lokalplanens endelige vedtagelse.
 Såfremt kommunen efter behandling af lokalplanforslaget fremsætter ønske  

 om ændringer i vejprojektet, skal vej-be-styrel-sen/  

 ekspropriationskommissionen/ vejbestyrelsen lade dette ønske indgå ved  

 godkendelse/ fastlæggelse af det endelige vejprojekt.
Såfremt ekspropriationskommissionen/ vejbestyrelsen efter lokalplanens  

 endelige vedtagelse og offentliggørelse træffer beslutning om ændring af det  

 projekt, som har været grundlag for lokalplanen, og ændringen er så  

 væsentlig, at den indebærer en fravigelse fra lokalplanen, kan  

 ekspropriationen ikke afsluttes (med retsvirkning for de berørte grundejere),  

 før der er tilvejebragt overensstemmelse med projektet i medfør af den  

 kompetence, der er tillagt kommunalbestyrelsen ved kommuneplanlovens § 47,  

 stk. 3, eller ny lokalplan med grundlag i det ændrede projekt er endelig  

 vedtaget og offentliggjort.
Bemærkningen ovenfor om gældende lokalplaner  

 eller byplanvedtægter finder tilsvarende anvendelse.
 Iværksættelse af anlægsarbejder kan ikke ske før lokalplanen er endelig  

 vedtaget, jfr. dog kommuneplanlovens § 22, stk. 2, hvorefter  

 kommunalbestyrelsen under visse forudsætninger kan tillade, at  

 anlægsarbejder, der er i overensstemmelse med et offentliggjort forslag til  

 lokalplan, påbegyndes efter udløbet af indsigelsesfristen.
 Eventuelle konflikter i forbindelse med lokalplanlægningen for de til  

 vejen tilgrænsede arealer løses efter reglerne i kommuneplanlovens § 25 og §  

 26, der omhandler indsigelser mod lokalplanforslag fra regionplanmyndighed og  

 statslige myndigheder, f.eks. vejmyndigheder, fredningsmyndigheder m.v.
NR. 5 BELIGGENHED AF SPOR- OG LEDNINGSANLÆG, HERUNDER TIL ELFORSYNING Efter nr. 5 kan der fastsættes bestemmelser i en lokalplan om placeringen  

 af spor- og ledningsanlæg, herunder elmasttraceer og transformatorstationer,  

 men ikke om den tekniske udførelse af disse anlæg.
Efter lovmotiverne omfatter ordet »beliggenhed« også  

 beliggenheden i forhold til terræn.
En lokalplan kan derfor foreskrive, at  

 elforsyningen til et område skal ske gennem jordkabler i stedet for  

 luftledninger.
NR. 6 OG 7 BEBYGGELSERS BELIGGENHED PÅ GRUNDENE, HERUNDER OM DEN TERRÆNHØJDE, HVORI  

 EN BEBYGGELSE SKAL OPFØRES BEBYGGELSERS OMFANG OG UDFORMNING, HERUNDER MED HENBLIK PÅ REGULERING AF  

 BOLIGTÆTHEDEN Ordet »bebyggelser« i nr. 6 og 7 omfatter såvel egentlige  

 bygninger som andre faste konstruktioner og anlæg, der i byggelovgivningen  

 omfattes af begrebet bebyggelse.
 Bestemmelser om, hvor bygningerne skal placeres, og, hvilke arealer der  

 skal friholdes for bebyggelse, har hjemmel i nr. 6. Det betyder, at sådanne  

 bestemmelser ikke kan fastsættes i landzonelokalplaner for arealer, der  

 ifølge kommuneplanen skal anvendes til jordbrugsformål, jfr. § 18, stk. 3.
 Nr. 6 og 7 giver hjemmel for lokalplanbestemmelser, der fastlægger en  

 egentlig bebyggelsesplan.
Men der kan også i en lokalplan fastsættes en maksimal bebyggelsesprocent,  

 som gælder for den enkelte ejendom.
For industriområder kan der foreskrives  

 et maksimalt rumindhold af bebyggelsen (den såkaldte kubikmeter-regel)  

 kombineret med en bestemmelse om, at det bebyggede areal ikke må overstige en  

 vis procentdel af grundens areal.
Bestemmelser om en gennemsnitlig bebyggelsesprocent for et område, der kan  

 være hensigtsmæssige rammebestemmelser i kommuneplanen, jfr. afsnittet om  

 delområder, bør ikke anvendes i lokalplaner.
Lokalplaner, der kun indeholder  

 rammer for byggemulighederne, opfylder ikke lokalplanpligten, og det kan  

 derfor være nødvendigt at tilvejebringe en ny lokalplan, hvis der skal  

 opføres lokalplanpligtigt byggeri.
 Der gælder særlige regler om lokalplaner, der regulerer bebyggelsen i  

 delområder m.v., jfr. afsnit A.2.6.
 Bestemmelser i en lokalplan om den terrænhøjde (kote), hvori bebyggelsen  

 skal lægges, erstatter og supplerer de generelle bestemmelser herom i  

 byggelovens § 6, stk. 1, g.
 Bestemmelser om mindste byggekoter kan anvendes i kystområder med henblik  

 på at hindre omfanget af skader ved stormflod.
Med hjemmel i nr. 7 kan foreskrives en bestemt ydre fremtræden af en ny  

 bebyggelse ud fra arkitektonisk-æstetiske hensyn, f.eks. med hensyn til  

 højder, tagformer og facadeudformning, herunder skiltning.
Bestemmelserne  

 skal fastsættes i lokalplanen.
Det vil sige, at planen ikke kan nøjes med at  

 foreskrive, at f.eks. facadeudformningen skal godkendes af  

 kommunalbestyrelsen.
 Nr. 7 hjemler også lokalplanbestemmelser om lejlighedsstørrelser i en  

 etageboligbebyggelse og butiksstørrelser.
NR. 8 ANVENDELSE AF DE ENKELTE BYGNINGER Efter nr. 8 kan der i en lokalplan fastsættes detaljerede bestemmelser om  

 anvendelsen af de enkelte bygninger, men det er en forudsætning, at de  

 enkelte bestemmelser har en byplanmæssig begrundelse.
 Byplanmæssigt begrundede anvendelsesbestemmelser kan f.eks. være  

 bestemmelser, der skal sikre, at et område anvendes miljømæssigt forsvarligt  

 både inden for området og i forhold til omgivelserne.
 Den planlægningsmæssige begrundelse kan også være hensynet til at sikre  

 tilfredsstillende trafikale forhold, hensynet til at undgå en trafikal,  

 støjmæssig belastning af et område eller hensynet til bevaring af ældre  

 bygninger eller bebyggelsens karakter.
 Specielt for så vidt angår behandlingen af detailhandelen i  

 lokalplanlægningen kan henvises til »Kommuneplanorientering nr. 13.  

 Detailhandelen i den fysiske planlægning (1985)» kapitel 5.
En lokalplan bør ikke gøres mere detaljeret end formålet med planen  

 kræver.
Det kan således være uhensigtsmæssigt, at en lokalplan er knyttet for  

 stærkt til et bestemt projekt, hvis projektet opgives.
 Anvendelsesbestemmelser, der kun tillader en meget begrænset udnyttelse af  

 en ejendom, kan efter omstændighederne være ugyldige eller kan give den  

 pågældende grundejer krav på erstatning eller overtagelse af ejendommen efter  

 princippet i kommuneplanlovens § 32.
Spørgsmålet om, hvor detaljeret en plan kan være, har bl.a. været fremme i  

 en landsretsdom, der angik en byplanvedtægt.
Efter denne måtte den pågældende  

 ejendom kun med byrådets tilladelse anvendes til andet end hotel,  

 restaurationsvirksomhed, pensionat eller lignende.
Det blev antaget, at  

 tillægget havde hjemmel i byplanlovens § 2, stk. 2, nr. 5. Endvidere blev det  

 antaget, at det ikke var udelukket, at grundlovens § 73 kunne give hjemmel  

 for erstatning, når ganske særlige hensyn talte herfor.
I det foreliggende  

 tilfælde fandtes der dog ikke lidt noget tab, der kunne berettige til  

 erstatning efter denne bestemmelse (Ugeskrift for Retsvæsen 1979/ 939). Det  

 samme må antages at gælde efter den nugældende bestemmelse i  

 kommuneplanlovens § 18, stk. 1, nr. 8.
NR. 9 UDFORMNING, ANVENDELSE OG VEDLIGEHOLDELSE AF UBEBYGGEDE AREALER, HERUNDER  

 OM TERRÆNREGULERING, GEGBSFIRGIKD, BEVARING AF BEPLANTNING OG  

 BEPLANTNINGSFORHOLD I ØVRIGT SAMT BELYSNING AF VEJE OG ANDRE FÆRDSELSAREALER Angivelse af terrænregulering betyder, at der i en lokalplan kan  

 foreskrives en bestemt terrænregulering som betingelse for bebyggelse, eller  

 lokalplanen kan forbyde, at der foretages terrænregulering.
 Sådanne bestemmelser i en lokalplan fortrænger byggelovens bestemmelser,  

 jfr. byggelovens § 13, stk. 2.
NR. 10 BEVARING AF LANDSKABSTRÆK I FORBINDELSE MED BEBYGGELSE AF ET OMRÅDE, DER  

 INDDRAGES TIL BYMÆSSIG BEBYGGELSE ELLER SOMMERHUSBEBYGGELSE Formålet med nr. 10 har været, at en lokalplan skal kunne hindre, at  

 landskabstræk ødelægges i forbindelse med byggemodningen af et nyt område.
NR. 11 TILVEJEBRINGELSE AF ELLER TILSLUTNING TIL FÆLLESANLÆG I ELLER UDEN FOR DET  

 AF PLANEN OMFATTEDE OMRÅDE SOM BETINGELSE FOR IBRUGTAGEN AF NY BEBYGGELSE Udtrykket »anlæg« omfatter fælles opholds- eller  

 parkeringsarealer for flere selvstændige ejendomme.
Det kan være tekniske  

 (fælles)anlæg såsom en fælles varmecentral, et fælles antenneanlæg for  

 TV-modtagelse eller et fælles garageanlæg.
Der kan ikke stilles krav til  

 fællesantenneanlæg om tilslutning til hybridnettet.
 Fællesanlæg kan også være særlige bygninger til fælles formål, f.eks.  

 fælles vaskeri, selskabslokaler, hobbyrum og børneinstitutioner.
Lokalplanen kan gøre det til en betingelse for ibrugtagen af ny  

 bebyggelse, at de pågældende anlæg er etableret.
Dispensation fra betingelsen  

 kan gøres betinget af, at ansøgeren over for kommunen stiller sikkerhed for  

 en forholdsmæssig del af de forventede omkostninger ved den senere etablering  

 af anlægget.
SÆRLIGT OM TILSLUTNINGSPLIGT TIL KOLLEKTIVE VARMEFORSYNINGSANLÆG Hjemmel til tilslutningspligt for ny bebyggelse Såvel kommuneplanloven som varmeforsyningsloven giver  

 kommunalbestyrelserne hjemmel til at beslutte, at ny bebyggelse ved  

 ibrugtagningen skal tilsluttes et kollektivt varmeforsyningsanlæg.
Den væsentligste forskel mellem de to regelsæt er, hvilket grundlag der  

 kræves for at kunne pålægge tilslutningspligt.
Efter kommuneplanloven kan  

 pålægges tilslutningspligt, selv om der ikke endnu eksisterer et kollektivt  

 varmeforsyningsanlæg eller er konkrete planer om etablering heraf, hvorimod  

 tilslutningspligt efter varmeforsyningsloven kun kan pålægges på grundlag af  

 et konkret projekt.
Efter kommueplanlovens § 18, stk. 1, nr. 11, kan der i en lokalplan  

 optages bestemmelse om »tilvejebringelse af eller tilslutning til  

 fællesanlæg i eller udenfor det af planen omfattede område som betingelse for  

 ibrugtagelse af ny bebyggelse.« Kommuneplanlovens regler tilgodeser det planlægningsmæssige aspekt og kan  

 således finde anvendelse på et tidspunkt, der ligger forud for de meget  

 konkrete vurderinger, der er en forudsætning for anvendelse af  

 varmeforsyningslovens regler.
 Efter varmeforsyningsloven kan der derimod først pålægges  

 tilslutningspligt i forbindelse med og på grundlag af kommunalbestyrelsens  

 godkendelse af et projekt for et kollektivt varmeforsyningsanlæg.  

 Tilslutningspligt kan kun pålægges, hvis den pågældende bebyggelse, der skal  

 tilsluttes det kollektive varmeforsyningsanlæg, kan opnå forsyning fra  

 anlægget ved byggeriets ibrugtagning, idet den pågældende bygning må  

 forventes at blive opført uden eget fyringsanlæg.
 Såfremt det af et projekt for et kollektivt varmeforsyningsanlæg fremgår,  

 at varmeforsyning fra anlægget først vil blive etableret efter det tidspunkt,  

 hvor byggeriet kan tages i brug, kan der ikke pålægges tilslutningspligt  

 efter varmeforsyningsloven, med mindre der i projektet indgår ordninger om  

 midlertidig varmeforsyning, som skal etableres uden udgift for ejeren.  

 Såfremt der ikke i projektet er forudsat midlertidig forsyning i den nævnte  

 periode, kan der ikke pålægges tilslutningspligt.
De to regelsæt må betragtes som supplerende hinanden.
Kommuneplanlovens  

 bestemmelse kan anvendes umiddelbart af kommunerne på et meget tidligt  

 stadium i den kommunale planlægning.
Er kommunerne så langt i deres  

 varmeplanlægning, at varmeforsyningslovens bestemmelser kan anvendes,  

 anbefales det, at kommunerne benytter denne lovs hjemmel.
I det omfang kommuneplanloven anvendes, bør pligten pålægges således, at  

 den angår pligt til at tilslutte sig et kollektivt varmeforsyningsanlæg uden  

 specifikation af, om opvarmningsformen er f.eks. naturgas eller  

 overskudsvarme.
Dette fastlægges efterfølgende i varmeplanlægningen.
Det  

 bemærkes, at opvarmning med naturgas er omfattet af reglerne om kollektiv  

 varmeforsyning, hvorimod elopvarmning ikke er det.
Uanset efter hvilken lov kommunalbestyrelserne træffer beslutning om  

 tilslutningspligt, må retsvirkningerne være de samme.
De i  

 varmeforsyningsloven fastsatte regler om, hvilke pligter der kan pålægges  

 grundejerne, må være afgørende.
Det skyldes, at de yder grundejerne større  

 beskyttelse end kommuneplanloven, hvis reguleringer som udgangspunkt må  

 betragtes som almindelige erstatningsfrie reguleringer.
HVAD INDEBÆRER TILSLUTNINGSPLIGTEN? Efter varmeforsyningsloven indebærer pålæg af tilslutningspligt ikke en  

 forpligtelse til at skulle aftage varme fra anlægget.
Derimod indebærer  

 tilslutningspligten pligt til at betale et eventuelt tilslutningsbidrag, at  

 tåle nødvendige installationer, således at ejendommen kan aftage varme fra  

 selskabet, samt at betale årlige faste afgifter i overensstemmelse med det  

 pågældende selskabs priser og betingelser.
 En tilslutningspligt efter kommuneplanloven, såvel dennes § 18, stk. 1,  

 nr. 11, som § 37 er af samme indhold.
HVAD ER KONSEKVENSEN AF, AT DET KOLLEKTIVE VARMEFORSYNINGSANLÆG IKKE  

 EKSISTERER VED BYGGERIETS IBRUGTAGELSE? I henhold til varmeforsyningsloven skal kommunen og forsyningsselskabet,  

 hver med halvdelen, uden ekstra udgift for brugerne sikre bebyggelsen en  

 midlertidig varmeforsyning, såfremt etableringen af det kollektive  

 varmeforsyningsanlæg forsinkes i forhold til den i projektet fastsatte  

 tidsfrist.
Grundejere, hvis ejendomme i henhold til kommuneplanloven (§ 18, stk. 1,  

 nr. 11, eller § 37) er omfattet af et krav om tilslutning til et kollektivt  

 varmeforsyningsanlæg, som endnu ikke eksisterer, har krav på en lignende  

 retsstilling som den, der er tillagt grundejerne i varmeforsyningsloven.  

 Kommunerne må derfor enten yde erstatning for udgifterne til installation af  

 et midlertidigt varmeforsyningsanlæg eller meddele dispensation fra  

 lokalplanen.
En dispensation indebærer, at der herefter ikke er  

 tilslutningspligt på ejendommen.
KLAGEREGLER Klage over tilslutningspligt pålagt i medfør af varmeforsyningsloven  

 behandles efter varmeforsyningslovens regler.
 Klage over bestemmelse om tilslutning i en lokalplan skal derimod  

 behandles af planstyrelsen efter reglerne i kommuneplanlovens § 48.
NR. 12 FORETAGELSE AF AFSKÆRMNINGSFORANSTALTNINGER SÅSOM ANLÆG AF  

 BEPLANTNINGSBÆLTE, STØJVOLD, MUR O.LIGN.
SOM BETINGELSE FOR IBRUGTAGEN AF NY  

 BEBYGGELSE ELLER ÆNDRET ANVENDELSE AF UBEBYGGET AREAL Nr. 12 omfatter støjafskærmning.
Der henvises herved til afsnit 2.3. Men  

 nr. 2 omfatter også æstetisk begrundede afskærmningsforanstaltninger f.eks.  

 ved en ny losseplads eller oplagsplads.
 Efter byggelovens § 4, stk. 3, kan kommunalbestyrelsen som betingelse for  

 udstedelse af byggetilladelse kræve økonomisk sikkerhedsstillelse for  

 udførelsen af afskærmningsforanstaltninger, der er forlangt i en lokalplan i  

 h.t. nr. 12.
NR. 13 OPRETTELSE AF GRUNDEJERFORENINGER FOR NYE HAVEBOLIGOMRÅDER,  

 ERHVERVSOMRÅDER ELLER OMRÅDER FOR FRITIDSBEBYGGELSE, HERUNDER OM MEDLEMSPLIGT  

 OG OM FORENINGENS RET OG PLIGT TIL AT FORESTÅ ETABLERING, DRIFT OG  

 VEDLIGEHOLDELSE AF FÆLLESAREALER OG FÆLLESANLÆG Der kan henvises til planstyrelsens vejledning i kommuneplanlægning nr. 7  

 »Grundejerforeninger og lokalplanlægning« (1983).
NR. 14 BEVARING AF EKSISTERENDE BEBYGGELSE, SÅLEDES AT BEBYGGELSEN KUN MED  

 TILLADELSE FRA KOMMUNALBESTYRELSEN MÅ NEDRIVES, OMBYGGES ELLER PÅ ANDEN MÅDE  

 ÆNDRES Samfundets særlige interesse i at værne den bygningskulturelle arv er  

 baggrunden for bygningsfredningsloven.
For de fredede bygninger indeholder  

 bygningsfredningsloven en række bestemmelser, hvorefter der kræves  

 fredningsstyrelsens tilladelse til bygningsarbejder, der går ud over  

 almindelig vedligeholdelse samt tilladelse til hele eller delvise  

 nedrivninger.
I det generelle bevaringsarbejde spiller kommuneplanloven imidlertid den  

 helt centrale rolle.
Dette understreges ved, at bevaringshensynet indgår som  

 en del af kommune- og lokalplanarbejdet.
Gennem en registrering af  

 bebyggelser og bymiljøer - der henvises her til »Vejledning i  

 registrering af byer og bygninger«, fredningsstyrelsen 1981, samt til  

 publikationen »Bevaringsværdige huse - på land og i by«,  

 fredningsstyrelsen 1984 - kan der på et tidligt tidspunkt i  

 planlægningsovervejelserne opnås et godt fundament for overvejelser, dels om  

 gennemførelse af bygningsfredninger efter bygningsfredningsloven, dels om  

 fastlæggelse af retningslinjer for bevaring eller nedrivning i  

 kommuneplanlægningen og af bestemmelser herom i lokalplanlægningen.
 Der kan ikke i en lokalplan fastsættes bestemmelser, som regulerer de  

 byggetekniske/ konstruktive forhold samt boligindretningsmæssige forhold  

 eller som angiver en udvidelse af byggelovgivningens anvendelsesområde.
 Når det i en lokalplan er bestemt, at en bebyggelse ikke må nedrives uden  

 tilladelse fra kommunalbestyrelsen, og tilladelsen nægtes, kan ejeren efter §  

 33 forlange ejendommen overtaget af kommunen mod erstatning.  

 Overtagelsespligten påhviler dog kun kommunen, hvis der er et væsentligt  

 misforhold mellem ejendommens afkastningsgrad og afkastningsgraden for  

 ejendomme med en lignende beliggenhed og benyttelse, men som ikke er omfattet  

 af et nedrivningsforbud.
Overtagelsespligten eksisterer kun, hvis tilladelse til nedrivning afslås,  

 ikke ved afslag på en ansøgning om tilladelse til at ombygge eller ændre  

 bebyggelsen.
Kravet om overtagelse er afhængigt af, at forbudet mod  

 nedrivning medfører væsentlige økonomiske konsekvenser for ejeren  

 sammenlignet med ejere af tilsvarende ejendomme uden bevaringsforpligtelse.  

 Det er hele ejendommen og kun hele ejendommen, som ejeren kan kræve  

 overtaget.
 Spørgsmålet om berettigelsen af et overtagelseskrav afgøres af  

 taksationsmyndighederne efter lov om offentlige veje, jfr. § 35.
Der foreligger pr. januar 1986 ingen domstolsafgørelse vedrørende § 33.  

 Men spørgsmålet om overtagelse efter bygningsfredningslovens § 12, der svarer  

 til kommuneplanlovens § 33, har foreligget i en sag, der har været behandlet  

 af taksations- og overtaksationskommissionen, Østre Landsret og Højesteret.
I  

 taksations- og overtaksationskommissionens kendelser og i Østre Landsrets dom  

 af 14. september 1984 statueredes overtagelsespligt.
Under forberedelsen af  

 ankesagen anerkendte ejeren imidlertid, at der i overensstemmelse med  

 fredningsstyrelsens principale påstand ikke forelå en  

 overtagelsesforpligtelse for det offentlige, idet ejendommen nu kunne sælges  

 med respekt af fredningsdeklarationen og ejeren derved opnå i det væsentlige  

 samme provenu som ved en dom.
Fredningsstyrelsen blev herefter ved  

 Højesterets dom af 7. oktober 1985 fritaget for at overtage ejendommen.
NR. 15 FRIHOLDELSE AF ET OMRÅDE FOR NY BEBYGGELSE, NÅR EN BEBYGGELSE KAN BLIVE  

 UDSAT FOR SAMMENSTYRTNING, OVERSVØMMELSE ELLER ANDEN SKADE, DER KAN MEDFØRE  

 FARE FOR BRUGERNES LIV, HELBRED ELLER EJENDOM Bestemmelsen kan f.eks. finde anvendelse i stormflodstruede områder, jfr.  

 afsnit XI i ministeriet for offentlige arbejders betænkning af januar 1984 om  

 stormflodsforsikring.
NR. 16 OPHØR AF GYLDIGHEDEN AF UDTRYKKELIGT ANGIVNE TILSTANDSSERVITUTTER, HVIS  

 SERVITUTTENS OPRETHOLDELSE VIL VÆRE I STRID MED LOKALPLANENS FORMÅL, OG HVIS  

 SERVITUTTEN IKKE VIL BORTFALDE SOM FØLGE AF § 31 Der kan henvises til afsnit E.
 Nr. 17-19 er omtalt i afsnit 2.4. side 22.
REDEGØRELSER I TILKNYTNING TIL EN LOKALPLAN Samtidig med udarbejdelsen af et forslag til lokalplan skal der efter  

 kommuneplanlovens § 20 udarbejdes en redegørelse for, hvorledes planen  

 forholder sig til kommuneplanen og øvrig planlægning for området, herunder  

 midlertidige rammer for lokalplaner efter § 15. Endvidere skal der udarbejdes  

 en kortfattet beskrivelse af lokalplanforslagets indhold og af planens  

 retsvirkninger, der sammen med forslaget skal offentliggøres, jfr. § 21, stk.  

 1.
 Redegørelsen for lokalplanens forhold til anden planlægning skal ledsage  

 lokalplanen.
Beskrivelsen af lokalplanforslagets indhold og af lokalplanens  

 retsvirkninger skal indgå i det materiale, der efter § 23 skal sendes til  

 dem, der skal have skriftlig underretning om offentliggørelse af et forslag  

 til lokalplan.
Også redegørelsen for lokalplanens forhold til øvrig  

 planlægning for området kan naturligvis indgå heri.
§ 20-REDEGØRELSEN Formålet med redegørelsen for lokalplanens sammenhæng med den øvrige  

 planlægning er, dels at forbedre grundlaget for offentlighedens medvirken ved  

 lokalplanlægningen, dels at lette amtsrådene (hovedstadsrådet) i arbejdet med  

 at påse lokalplanens overensstemmelse med den overordnede planlægning.
 Hvis kommunalbestyrelsen offentliggør alternative forslag, jfr. § 21, stk.  

 1, skal redegørelsen dække alternativerne.
 Redegørelsen må indeholde en beskrivelse af såvel den eksisterende som den  

 planlagte arealanvendelse.
 Redegørelsen må også omfatte arealer uden for det område, der omfattes af  

 lokalplanforslaget i det omfang, dette kan være af betydning for vurderingen  

 af forslaget.
 Omfanget og udformningen af redegørelsen vil i øvrigt afhænge af den  

 enkelte lokalplans formål.
 Redegørelsen skal først og fremmest indeholde oplysninger om, hvorledes  

 lokalplanforslaget forholder sig til kommuneplanen (eller § 15-rammerne).  

 Hvis forslaget ikke er i overensstemmelse med kommuneplanen må det oplyses,  

 at forslaget forudsætter en ændring af kommuneplanen.
 Der må endvidere redegøres for hovedindholdet af eventuelle lokalplaner  

 eller byplanvedtægter, som omfatter området for den aktuelle lokalplan.
 Hvis de ikke fremgår af kommuneplanen, må der redegøres for andre  

 foreliggende planer, der har betydning for den aktuelle lokalplan.
 Redegørelsen skal omtale eventuelle landsplandirektiver efter lands- og  

 regionplanlovens § 4, der har betydning for planlægningen af lokalplanens  

 område.
 Der kan endvidere være behov for at redegøre for forholdet til  

 regionplanlægningen, når det drejer sig om forhold, der ikke fremgår af  

 kommuneplanen.
2.3. MILJØHENSYN I PLANLÆGNINGEN Ifølge kommuneplanlovens formålsbestemmelse skal det tilstræbes, at  

 forurening af luft, vand og jord samt støjulemper forebygges, bl.a. ved bedst  

 mulig adskillelse af miljøbelastende aktiviteter og beboelse.
I praksis kan  

 kommune- og lokalplanlægningen især bidrage til forebyggelse af støjproblemer  

 og lokale luftforureningsproblemer, herunder lugtproblemer.
Mange af de  

 erfaringer, der er blevet gjort med hensyn til forebyggelse af  

 forureningsproblemer gennem hensigtsmæssig lokalisering og arealanvendelse,  

 er efterhånden kommet til udtryk i regionplanernes retningslinjer.
 Miljøstyrelsen agter indenfor den nærmeste fremtid at tilskrive kommunerne  

 om varetagelsen af miljøhensyn i kommune- og lokalplanlægningen, herunder om  

 grundlaget for styrelsens vurdering af lokalplanforslag.
 I det efterfølgende beskrives dog kort, hvilke muligheder der er i  

 planlægningen for at forebygge gener fra vejstøj.
 I planlægningen vil der med hensyn til vejstøj kunne tages udgangspunkt i  

 følgende retningslinjer:
 - Ved nyudlæg af større arealer til boligbebyggelse, typisk ved  

 inddragelse af nye arealer i byzone, bør arealerne afgrænses således, at  

 støjbelastningen ikke overstiger 55 dB (A).
 - Ved udnyttelse af mindre restarealer, udlagt til boligbebyggelse, kan  

 der suppleres med afskærmning, der sikrer, at støjbelastningen af facader og  

 udendørs opholdsarealer ikke overstiger 55 dB (A).
- I tilfælde, hvor heller ikke afskærmning på grund af forholdene vil  

 kunne bringes i anvendelse i tilstrækkeligt omfang, eller hvor afskærmning  

 ikke er forenelig med områdets karakter, kan støjbeskyttelsen suppleres med  

 udnyttelse af bebyggelsens egen skærmvirkning.
Det må forudsættes, at  

 støjbelastningen af udendørs opholdsarealer ikke overstiger 55 dB (A).
 Hvor der er tale om nyanlæg af støjfølsom bebyggelse langs overordnede  

 veje, bør den redegørelse, der i medfør af kommuneplanlovens § 20 skal  

 ledsage lokalplanen, indeholde en beskrivelse af støjforholdene i området og  

 oplysning om, hvorledes eventuelle støjkonflikter skal løses.
 Lokalplanen kan indeholde bestemmelser om placering af afskærmning eller  

 indeholde en retningsgivende bebyggelsesplan med henblik på at undgå  

 utilfredsstillende støjforhold.
 En lokalplan kan med hjemmel i § 18, stk. 1, nr. 12, fastsætte, at der som  

 betingelse for ibrugtagning af ny bebyggelse skal foretages  

 afskærmningsforanstaltninger, såsom beplantningsbælte, støjvold, mur,  

 o.lign., herunder foreskrive en bestemt konstruktion af mure eller vinduer i  

 støjdæmpende øjemed.
 Nærmere oplysninger findes i miljøstyrelsens vejledning 3/ 1984,  

 »Trafikstøj i boligområder«, samt i »Projektering af  

 boligbebyggelse i støjbelastede områder«, miljøstyrelsen og  

 vejdatalaboratoriet, september 1983.
FORHOLDET TIL MILJØBESKYTTELSESLOVEN Ifølge miljøbeskyttelseslovens § 35 må virksomheder, anlæg eller  

 indretninger, der er optaget i bilaget til loven, ikke anlægges eller  

 påbegyndes, før godkendelse hertil er meddelt.
Om en kapitel 5 virksomhed  

 udløser lokalplanpligt, afgøres efter de i pkt. 1.2.2.2. angivne kriterier.
 Selv om der er tilvejebragt en byplanvedtægt eller en lokalplan for et  

 område, hvor en kapitel 5 virksomhed ønskes etableret, kræves der til  

 virksomhedens etablering godkendelse i henhold til miljøbeskyttelsesloven,  

 medmindre det drejer sig om en af de med * i bilaget til  

 miljøbeskyttelseslovens § 35 betegnede virksomheder, og det pågældende område  

 ved lokalplan eller byplanvedtægt udelukkende er udlagt til  

 erhvervsvirksomhed.
Den såkaldte *-markering på listen til miljøbeskyttelsesloven tager sigte  

 på lokalplaner, der som led i den sammenfattende fysiske planlægning -  

 udlægger et område til erhvervsvirksomhed.
Den finder ikke anvendelse på  

 projektlokalplaner, der kun omfatter en enkelt virksomhed.
 Hvis der søges godkendelse i henhold til miljøbeskyttelsesloven til en  

 virksomhed, der udløser lokalplanpligt efter bestemmelserne i  

 kommuneplanlovens § 16, skal man henstille, at behandlingen af ansøgningen om  

 godkendelse i henhold til miljøbeskyttelsesloven og tilvejebringelsen af  

 lokalplanen koordineres, således at unødig forsinkelse undgås.
2.4. BEHANDLINGEN AF BYFORNYELSEN Samtidig med gennemførelsen af byfornyelsesloven blev der ved lov nr. 301  

 af 9. juni 1982 gennemført ændringer i lands- og regionplanloven og i  

 kommuneplanloven.
I kommuneplanloven blev tilføjet et nyt stk. 2 til § 4, hvorefter  

 kommuneplanerne uden for hovedstadsområdet skal ledsages af en plan for  

 rækkefølgen for byfornyelsen i de eksisterende bysamfund i overensstemmelse  

 med de godkendte retningslinjer i regionplanen.
Endvidere er kataloget i  

 kommuneplanlovens § 18 over de emner, der kan reguleres i en lokalplan,  

 suppleret med tre bestemmelser (nr. 17, 18 og 19), der har sammenhæng med  

 bestemmelser i byfornyelsesloven.
 Bestemmelserne muliggør lokalplanbestemmelser om sammenlægning af  

 lejligheder, om støjisolering, samt om forbud mod større byggearbejder på  

 eksisterende bebyggelse.
DET FORNØDNE PLANLÆGNINGSMÆSSIGE GRUNDLAG FOR BYFORNYELSEN Bestemmelserne i kapitel II om byfornyelse og kapiel III om forbedring af  

 utidssvarende boliger i lov om byfornyelse og boligforbedring kan efter denne  

 lovs § 6 anvendes, når der foreligger det fornødne plangrundlag i henhold til  

 lov om kommuneplanlægning.
Det fornødne plangrundlag vil normalt være en  

 lokalplan, jfr. boligstyrelsens cirkulære af 11. maj 1983 om  

 byfornyelsesbeslutningers indhold.
 Et byområde er efter byfornyelseslovens § 2 utidssvarende, når  

 bygningernes indbyrdes placering eller bebyggelsestætheden hindrer rimelig  

 adgang til lys, luft, opholds- eller friarealer, eller bebyggelsen er  

 belastet af væsentlige ulemper i form af støj, røg eller uhensigtsmæssige  

 trafikforhold m.v.
 Kommunalbestyrelsen skal sikre, at plangrundlaget er tilstrækkeligt til at  

 foretage en helhedsvurdering og koordineret gennemførelse af de  

 foranstaltniner, der er nødvendige for at gøre hele området tidssvarende.
 De planmæssige forudsætninger er forskellige, alt efter om de forbedringer  

 eller fornyelsesarbejder, der er behov for, alene vedrører den enkelte  

 ejendom og boligerne heri, eller der er tale om forbedringer af de samlede  

 bebyggelses- og friarealforhold.
 Byfornyelsen i relation til kommuneplanlægningen er omtalt i følgende  

 publikationer fra planstyrelsen:
 - Vejledning i kommuneplanlægning nr. 5: Kommuneplaner.
 - Kommuneplanorientering nr. 1: Bevaringsplanlægning.
 - Kommuneplanorientering nr. 2: Kommuneplanens debatoplæg.
 - Kommuneplanorientering nr. 3: Planlægning af eksisterende byområder.
 - Kommuneplanorientering nr. 5: Omkostninger ved byfornyelse og  

 byudvikling.
 - Kommuneplanorientering nr. 6: Støjbegrænsninger i eksisterende  

 boligområder.
 - Kommuneplanorientering nr. 7: Eksempler på byfornyelse i eksisterende  

 byområder.
 - Kommuneplanorientering nr. 9: Kommuneplanens rammedel - eksempelsamling.
 - Kommuneplanorientering nr. 10: Trafik og kommuneplanlægning.
 - Kommuneplanorientering nr. 12: Fortætning af parcelhusområder.
 Med hensyn til kommunernes indsats på byfornyelsesområdet henvises  

 endvidere til boligministeriets vejledning: »Byfornyelse og  

 boligforbedring - beslutningsgrundlaget«.
BESTEMMELSERNE VEDRØRENDE LOKALPLANER Kommuneplanlovens § 18, stk. 1, indeholder i nr. 7 hjemmel til, at der i  

 en lokalplan kan fastsættes bestemmelser om bebyggelsers omfang og  

 udformning, herunder til regulering af boligtætheden.
Der kan således blandt  

 andet fastsættes bestemmelser om lejlighedsstørrelser, når det sker som led i  

 reguleringen af boligtætheden.
 Ved den bestemmelse, der er indføjet som nr. 17, er det præciseret, at der  

 i en lokalplan også kan træffes bestemmelser om sammenlægning af lejligheder  

 i eksisterende boligbebyggelse.
I den nye bestemmelse i § 18, stk. 1, nr. 18, er det præciseret, at der i  

 en lokalplan kan træffes bestemmelser om isolering mod støj.
Efter denne  

 bestemmelse kan der i en lokalplan fastsættes en dB (A)-grænse, som skal være  

 gældende indendøre efter gennemført støjisolering.
En lokalplan indebærer ikke handlepligt, og vedtagelsen af en lokalplan er  

 ikke til hinder for, at den hidtidige lovlige anvendelse af en ejendom kan  

 fortsætte.
Dette følger af de almindelige regler i kommuneplanlovens § 31.  

 Realiseringen af en lokalplan sker derfor normalt først, når grundejerne selv  

 ønsker at opføre ny bebyggelse, ombygge eller ændre anvendelse af  

 ejendommene.
Efter bestemmelserne i byfornyelseslovens § 7, stk. 2, 1. og 2. punktum,  

 kan kommunalbestyrelsen i en byfornyelsesbeslutning imidlertid forlange visse  

 nærmere angivne lokalplanbestemmelser om bebyggelsen og dens anvendelse  

 opfyldt.
Den særlige betydning af disse bestemmelser er, at  

 kommunalbestyrelsen kan få iværksat en gennemførelse af lokalplanen.
 Bestemmelserne i byfornyelseslovens § 7, stk. 2, 1. og 2. pkt. er omtalt i  

 afsnit II, pkt. 8, i boligstyrelsens cirkulære af 11. maj 1983 om  

 byfornyelsesbeslutningers indhold.
 Bestemmelsen i kommuneplanlovens § 18, stk. 1, nr. 19, giver mulighed for  

 i en lokalplan at træffe bestemmelse om, at der ikke må foretages større  

 byggearbejder (ombygninger og moderniseringer) på eksisterende bebyggelse,  

 uden at det sker enten med kommunalbestyrelsens tilladelse eller efter krav  

 fra en offentlig myndighed med hjemmel i lovgivningen.
 Formålet med denne bestemmelse er at hindre, at der sker et  

 samfundsmæssigt spild, og at en ønskelig byfornyelse fordyres unødvendigt.  

 Kommunalbestyrelsen må ved afgørelsen af, om der skal meddeles tilladelse i  

 et konkret tilfælde, tage hensyn til, om bebyggelsen kan forventes bibeholdt  

 så længe, at byggearbejderne er rimelige.
 Ved bedømmelsen af, om der er tale om større byggearbejder, må der tages  

 hensyn til omkostningerne ved de pågældende arbejder i forhold til værdien af  

 den eksisterende bebyggelse.
 Bestemmelsen skal give kommunalbestyrelsen en mulighed for at forhindre  

 ombygninger og moderniseringer, der ikke vil kunne hindres efter de  

 almindelige regler i kommuneplanlovens § 31.
 Hvis kommunalbestyrelsen ved en sådan lokalplanbestemmelse hindrer en  

 ønsket modernisering, kan ejeren under visse betingelser forlange ejendommen  

 overtaget mod erstatning af kommunen efter den nye bestemmelse i  

 kommuneplanlovens § 33, stk. 3.
Herefter skal bestemmelserne i denne paragrafs stk. 1 og 2, finde  

 tilsvarende anvendelse på forbud mod modernisering.
Det vil sige, at det er  

 taksationsmyndighederne efter lov om offentlige veje, der afgør, om  

 overtagelseskravet er berettiget.
 Det er ifølge loven en forudsætning for kommunens overtagelsespligt, at  

 der er et væsentligt misforhold mellem ejendommens afkastningsgrad og  

 afkastningsgraden for ejendomme med en lignende beliggenhed, der ikke er  

 omfattet af et forbud mod modernisering.
 Efter bestemmelsen i byfornyelseslovens § 7, stk. 2, 2. pkt. om  

 bebyggelsens anvendelse kan kommunalbestyrelsen i en byfornyelsesbeslutning  

 forlange nogle særlige lokalplanbestemmelser realiseret.
Det drejer sig om bestemmelser, der udlægger bebyggelse til erhverv, der  

 skal tilgodese bydelens forsyning med servicefunktioner.
Der henvises herom  

 til boligstyrelsens cirkulære af 11. maj 1983 om byfornyelsesbeslutningers  

 indhold.
2.5. VARETAGELSE AF DE KIRKELIGE HENSYN VED ADMINISTRATIONEN AF  

 KOMMUNEPLANLOVEN Den kirkelige lovgivning indeholder en række bestemmelser om opførelse,  

 anlæg, udvidelse, vedligeholdelse af og tilsyn med folkekirkens kirker og  

 andre bygninger til kirkeligt brug samt kirkegårde.
Der henvises til lov om  

 folkekirkens kirkebygninger og kirkegårde (nr. 268 af 22. maj 1986) og de i  

 henhold til loven udfærdigede administrative bestemmelser.
 Kommunernes planlægning efter kommuneplanloven må i det omfang, den  

 vedrører kirker og kirkegårde, ske under hensyntagen til de interesser, der  

 varetages i medfør af den kirkelige lovgivning.
Miljøministeriet skal på denne baggrund anbefale, at kommunalbestyrelsen  

 tager kontakt med menighedsrådene ved forberedelsen af planforslag, der  

 berører kirker og kirkegårde.
Kirkeministeriet og vedkommende stiftsøvrighed  

 skal efter § 23, stk. 1, nr. 5, have sådanne lokalplanforslag tilsendt, jfr.  

 afsnit A.3.2., side 30.
 Efter kommuneplanlovens § 26 vil kirkeministeriet eller stiftsøvrigheden  

 kunne nedlægge veto mod lokalplanforslag, der omfatter kirker og kirkegårde,  

 og lokalplanforslag, der på væsentlig måde berører kirkernes nærmeste  

 omgivelser, jfr. afsnit A.3.6. side 32.
 Om reguleringen vedrørende kirker og kirkegårde m.v. bemærkes, at det i  

 henhold til den kirkelige lovgivning er de kirkelige myndigheder, der træffer  

 beslutning om forhold, der vedrører varetagelsen af de kirkelige funktioner.  

 Dette gælder for eksempel forhold som selve kirkegårdens indretning,  

 vurderingen af, hvilke bygninger der er nødvendige, samt hvilke kirkelige  

 aktiviteter de enkelte bygninger skal anvendes til og andre spørgsmål, der  

 vedrører varetagelsen af de kirkelige særlovgivningsforhold.
 Hvis lokalplanen vedrører forhold, der kræver tilladelse i henhold til den  

 kirkelige lovgivning, skal det oplyses, jfr. kommuneplanlovens § 19, stk. 2.
 Udlæg af arealer til placering af nye kirker og kirkegårde eller  

 udvidelser af kirkeområdet må ske ved kommuneplanlægningen og nærmere sikres  

 i en lokalplan.
 For så vidt angår selve kirken og kirkegården bemærkes, at beskyttelsen  

 heraf i vidt omfang vil være varetaget gennem den kirkelige lovgivning,  

 ligesom kirkernes umiddelbare omgivelser ofte vil være sikret ved  

 »kirkeomgivelsesfredninger«, hvilket da bør fremgå af lokalplanen.
2.6. DELOMRÅDER I henhold til § 10, stk. 2, i kommuneplanloven kan en kommunalbestyrelse  

 ikke vedtage en kommuneplan endeligt, hvis den fastlægger en større  

 bebyggelsesprocent end 110 for et delområde, medmindre miljøministeren  

 forinden har tiltrådt den større bebyggelsesprocent.
Det pålægges  

 miljøministeren at fastsætte nærmere regler for afgrænsningen af et  

 delområde.
 Reglerne om delområder er i henhold til §§ 10, stk. 2 og 51, fastsat i  

 miljøministeriets bekendtgørelse om supplerende regler i medfør af lov om  

 kommuneplanlægning nr. 247 af 16. maj 1986.
 Bekendtgørelsen indeholder udover regler om afgrænsningen (§ 10) nogle  

 regler om lokalplaner indenfor delområder og i områder, hvor der fastsættes  

 en større bebyggelsesprocent end 110 (§§ 11 og 12) samt om mulighederne for  

 opførelse af ny bebyggelse, når der findes bebyggelse, som indtil videre skal  

 bibeholdes (§ 13).
 Et delområde er ifølge bekendtgørelsen et område, hvor der i en  

 kommuneplan fastsættes bebyggelsesprocent for området under et, altså som en  

 gennemsnitlig bebyggelsesprocent.
 Baggrunden for at behandle et sådant område efter de særlige bestemmelser  

 for delområder er, at kommunalbestyrelsen i lokalplaner kan fastsætte  

 forskellige bebyggelsesprocenter for ejendomme inden for området.  

 Kommunalbestyrelsen har således mulighed for at fastsætte en højere  

 bebyggelsesprocent for nogle ejendomme end den procent, der gælder for  

 området som helhed.
 Det er denne mulighed for udfra en planlægningsmæssig helhedsvurdering at  

 fordele byggemulighederne forskelligt på de enkelte karreer og ejendomme, der  

 begrunder, at der stilles nogle krav til afgrænsningen af de områder i  

 kommuneplanens rammedel, hvor der fastsættes en gennemsnitlig  

 bebyggelsesprocent.
 Såfremt en grundejer som følge af en sådan fordeling af byggemulighederne  

 afskæres fra en rimelig udnyttelse af sin ejendom, vil der kunne blive  

 spørgsmål om erstatning eller om kommunens eventuelle overtagelse af  

 ejendommen mod erstatning efter en analogi fra kommuneplanlovens § 32.
Et område skal behandles som et delområde efter reglerne i  

 bekendtgørelsen, når der i kommuneplanen er fastsat en bebyggelsesprocent for  

 området under et.
Det gælder både, når bebyggelsesprocenten er større end  

 110, og når den er mindre end 110.
Er bebyggelsesprocenten for et område i kommuneplanen fastsat til mere end  

 110, skal den godkendes af miljøministeren, jfr. bekendtgørelsens § 9. Det  

 gælder både når bebyggelsesprocenten fastsættes for de enkelte ejendomme og  

 for et område under et som delområde.
I § 9 er fastsat, at kravet om  

 godkendelse også gælder, hvis byggemulighederne er fastsat på anden måde end  

 ved en bebyggelsesprocent, f.eks. ved en kubikmeterbestemmelse.
Bestemmelser,  

 der tillader mere end 4 m3/ m2 grundareal, kræver godkendelse.
 Også de særlige krav i bekendtgørelsens § 12 til indholdet af lokalplaner  

 i bebyggede områder gælder for såvel delområder som for andre områder, hvor  

 der er fastsat en bebyggelsesprocent, der er større end 110. Disse regler  

 omtales i det følgende.
AFGRÆNSNINGEN AF ET DELOMRÅDE Bekendtgørelsens § 10 fastsætter, at et delområde skal udlægges til en i  

 det væsentlige ensartet bebyggelse og anvendelse.
Større arealer, der i kommuneplanen udlægges til offentlige formål, og som  

 ikke skal bebygges, kan ikke indgå i et delområde.
Bestemmelsen tager sigte  

 på parker og offentlige anlæg, herunder større parkeringspladser, der efter  

 deres formål skal være ubebyggede.
Derimod indgår en legeplads, der hører til  

 en børneinstitution, på sædvanlig måde i beregningen af bebyggelsesprocenten  

 for et delområde.
Et idrætsanlæg, der hører til en skole, vil ligeledes kunne  

 indgå i et til skoleformål udlagt delområde.
 Kravet om, at visse arealer ikke må indgå i et delområde, kan opfyldes,  

 enten ved at arealerne udlægges som selvstændige enkeltområder, jfr.  

 kommuneplanlovens § 3, stk. 3, eller ved bestemmelser i teksten til  

 kommuneplanens rammedel, hvorefter arealerne ikke indgår i beregningen af  

 bebyggelsesprocenten for et område, hvor de er beliggende.
Grænserne for et delområde skal fastlægges således, at området ikke  

 gennemskæres af større veje eller jernbaner.
I bebyggede områder skal det  

 mindst omfatte en karre, jfr. nærmere bekendtgørelsens § 10.
 På den anden side må der også ved afgrænsningen af området tages hensyn  

 til, at det ikke bliver så stort, at administrationen af bekendtgørelsens §  

 11 om lokalplaner bliver unødigt kompliceret.
 SÆRLIGE REGLER FOR LOKALPLANER I DELOMRÅDER M.V.
 Adgangen for kommunalbestyrelsen til ved lokalplaner at fordele  

 byggemulighederne inden for et delområde ved at tillade, at nogle ejendomme  

 inden for området bliver bebygget med en højere bebyggelsesprocent end andre,  

 medfører i nogle tilfælde en særlig forpligtelse til orientering af  

 grundejere inden for området.
Det gælder, hvor en lokalplan ikke omfatter et helt delområde.
Der er  

 derfor i bekendtgørelsens § 11 fastsat bestemmelser, hvorefter en lokalplan  

 for arealer i et delområde, der ikke omfatter hele området, og som indeholder  

 bebyggelsesregulerende bestemmelser, skal ledsages af en redegørelse f.eks. §  

 20-redegørelsen - for byggemulighederne i resten af delområdet.
 Som følge heraf må kommunalbestyrelsen i § 20-redegørelsen oplyse, om den  

 pågældende lokalplan fastsætter en større bebyggelsesprocent end den  

 gennemsnitlige bebyggelsesprocent for hele delområdet.
 Hvis procenten ikke overstiger den, der gælder for delområdet som helhed,  

 er det nok at konstatere (oplyse) dette, fordi der ikke sker nogen reduktion  

 af byggemulighederne i resten af delområdet.
 Er bebyggelsesprocenten for lokalplanområdet højere end den gennemsnitlige  

 procent for delområdet, må redegørelsen også indeholde en beregning af, hvor  

 meget byggemulighederne er reduceret inden for resten af delområdet.
 Oplysningen kan ske i form af en angivelse af, at bebyggelsesprocenten for  

 resten af delområdet er reduceret fra x procent til den lavere y procent.
Beregningen skal i alle tilfælde ske på grundlag af grundarealerne og  

 bestemmelserne om bebyggelsen i lokalplanen.
Eksisterende bebyggelse  

 herudover indgår således ikke i beregningen.
Lokalplanens område skal være byplanmæssigt velbegrundet, og resten af  

 delområdet skal have en afgrænsning, så der på tilsvarende måde senere kan  

 udarbejdes lokalplan herfor (§ 11). Meningen hermed er, at det ikke skal være  

 tilladt at lave en lokalplan for arealer i et delområde, der enten har en  

 uheldig afgrænsning, eller som vil udelukke, at der senere tilvejebringes  

 lokalplan(er) med et rimeligt indhold for resten af delområdet.
Bestemmelsen  

 i § 11, 2. pkt., må ses i sammenhæng med de bestemmelser om fastlæggelse af  

 en bebyggelsesplan eller hovedretningslinjerne for bebyggelsens placering  

 m.v., der er indeholdt i § 12.
 Hvis bebyggelsesprocenten i lokalplanen er større end den procent, der i  

 kommuneplanen er fastsat for delområdet under et, skal alle ejere af  

 ejendomme i delområdet underrettes skriftligt om lokalplanforslaget og  

 redegørelsen (§ 11, 3. pkt.). Formålet med bestemmelsen i bekendtgørelsens §  

 11, 3. pkt., er at afskære den tvivl, der måske i nogle tilfælde kunne opstå,  

 ved at fastsætte, at ejerne i alle tilfælde skal underrettes.
 Lejerne og brugerne skal underrettes efter kommuneplanlovens § 23, stk. 1,  

 nr. 2, hvis kommunalbestyrelsen skønner, at planen har væsentlig betydning  

 for dem.
 Reglerne i § 11 gælder ikke ved lokalplaner, der ikke indeholder  

 bebyggelsesregulerende bestemmelser, men f.eks. kun indeholder bestemmelser  

 om trafikregulering.
SÆRLIGE KRAV OM BEBYGGELSESPLAN ELLER HOVEDRETNINGSLINJER FOR BEBYGGELSEN  

 I VISSE LOKALPLANER I bebyggede områder skal en lokalplan med bebyggelsesregulerende  

 bestemmelser for arealer i et delområde eller et område, hvor der er godkendt  

 en større bebyggelsesprocent end 110, indeholde bestemmelser, der enten  

 fastlægger en bebyggelsesplan eller hovedretningslinjerne for bebyggelsens  

 placering, højde og udstrækning samt friarealernes størrelse for hele  

 lokalplanens område (§ 12).
Ordene »I bebyggede områder« omfatter også ubebyggede, herunder  

 ryddede arealer inden for bymæssig bebyggelse, men ikke nye områder.
Ordet  

 »udstrækning« omfatter både længde og bredde.
Reglerne i § 12 gælder som udgangspunkt, uanset hvilke bestemmelser om  

 byggeriets art der er fastsat for området i kommuneplanen.
For  

 industriområder vil der dog kunne fastsættes retningslinjer i lokalplanen,  

 der giver større valgmuligheder med hensyn til bebyggelsens placering og  

 udformning, end det vil kunne accepteres for andre områder.
OPFØRELSE AF NY BEBYGGELSE Reglerne i bekendtgørelsens § 13 giver mulighed for, at den bebyggelse,  

 der er fastlagt i en lokalplan, der opfylder betingelserne efter § 12, kan  

 opføres efterhånden som der er praktiske muligheder herfor.
Det vil efter bestemmelserne være muligt at opføre en del af bebyggelsen,  

 selvom en eksisterende bebyggelse på andre arealer i lokalplanen bibeholdes  

 indtil videre.
Det betyder, at den samlede bebyggelsesprocent for  

 lokalplanområdet i en periode kan blive højere end den, der vil være  

 gældende, når lokalplanen i sin helhed måtte være gennemført.
Det er ifølge § 13, en betingelse for opførelse af ny bebyggelse, at  

 lokalplanens bestemmelser om friarealets størrelse kan overholdes indenfor de  

 grunde, der nybebygges.
Det betyder, at det ikke vil være muligt at bebygge  

 en ejendom, medmindre bygherren disponerer over så stort et grundareal, at  

 lokalplanens krav til friarealets størrelse kan overholdes for den nye  

 bebyggelse.
3. PLANERNES TILVEJEBRINGELSE 3.1. BORGERINDDRAGELSE (OFFENTLIGHEDSREGLER) Ifølge kommuneplanlovens § 1, stk. 3, bør kommunalbestyrelsen i videst  

 muligt omfang inddrage kommunens beboere i planlægningsarbejdet.
Det er den enkelte kommunalbestyrelse, der afgør, hvordan kommunens  

 beboere bedst inddrages i planlægningsarbejdet.
Men loven har nogle  

 minimumsregler om offentliggørelse af redegørelser og planforslag, der skal  

 sikre, at borgerne får mulighed for at debattere forslagene og fremsætte  

 indsigelser og ændringsforslag.
 Ifølge kommuneplanlovens § 6 skal kommunalbestyrelsen, inden der  

 udarbejdes et forslag til kommuneplan, offentliggøre en kortfattet  

 redegørelse om hovedspørgsmål og planlægningsmuligheder.
Der er fastsat regler om, hvordan offentliggørelsen af en § 6-redegørelse  

 skal bekendtgøres.
Reglerne findes i § 1 i bekendtgørelse nr. 247 af 16. maj  

 1986 om supplerende regler i medfør af lov om kommuneplanlægning.
Redegørelsen skal samtidig med offentliggørelsen sendes til planstyrelsen  

 og amtsrådet.
Indenfor hovedstadsområdet skal redegørelsen tillige sendes til  

 Hovedstadsrådet, jfr. lovens § 6, stk. 2.
 Kommunalbestyrelsen skal forestå en oplysningsvirksomhed med det formål at  

 fremkalde en offentlig debat om planlægningens målsætning og nærmere indhold  

 (§ 6, stk. 3).
Et forslag til kommuneplan kan vedtages, når kommunalbestyrelsen mener, at  

 den offentlige debat er afsluttet.
Debatperioden er ifølge lovens § 7, stk.  

 1, på mindst 12 uger.
Den frist kan miljøministeren (planstyrelsen) give samtykke til at  

 fravige, jfr. lovens § 7, stk. 1, 2. pkt.
Bestemmelsen kan tænkes anvendt ved  

 ændringer i en kommuneplan.
 Regler om offentliggørelse af et kommuneplanforslag findes i lovens § 7,  

 stk. 2-4, og i ovennævnte bekendtgørelse § 2.
 Det fremlagte materiale skal samtidig med offentliggørelsen sendes til  

 planstyrelsen og amtsrådet og inden for hovedstadsområdet tillige til  

 Hovedstadsrådet, jfr. lovens § 7, stk. 5.
 Den endelige vedtagelse eller godkendelse af en kommuneplan skal  

 offentliggøres, jfr. lovens § 11. Regler herom findes i bekendtgørelsens § 3.
Regler om offentliggørelsen af et lokalplanforslag findes i  

 kommuneplanlovens § 21 og i bekendtgørelsens § 5. Annoncen skal oplyse om  

 lokalplanforslagets område, hvor forslaget er fremlagt og hvor længe samt om  

 fristen for fremsættelse af indsigelser og ændringsforslag.
Fristen  

 fastsættes af kommunalbestyrelsen, men den skal mindst være på 8 uger (§ 24).
 Samtidig med offentliggørelsen skal der gives skriftlig underretning om  

 forslaget til ejere, lejere og brugere (§ 23, stk. 1, nr. 1 og 2).
 Der stilles ikke krav om, at brevene skal sendes anbefalet.  

 Underretningspligten omfatter såvel ejendomme, der er omfattet af forslaget,  

 som ejendomme uden for forslagets område i den udstrækning, planen skønnes at  

 få væsentlig betydning for de personer, der bor til leje i eller ejer disse  

 ejendomme.
 Kommunalbestyrelsens vurdering af, hvem der i givet fald bør underrettes  

 uden for planens gyldighedsområde kan ikke påklages efter § 48.
 Underretning af lejere og brugere kan ske i form af adresseløse  

 forsendelser (§ 23, stk. 5). Ordningen går ud på, at postvæsenet efter aftale  

 omdeler forsendelserne til samtlige husstande m.v. inden for et bestemt  

 område.
 Foreninger og lignende med lokalt tilhørsforhold kan rette skriftlig  

 henvendelse til kommunalbestyrelsen med anmodning om at blive holdt  

 underrettet om lokalplanforslag (§ 23, stk. 1, nr. 3).
 Den skriftlige underretning skal således altid omfatte følgende, jfr. §  

 23, stk. 3 og 4:
1. oplysning om fremlæggelsessted og -periode, 2. oplysning om fristen for fremlæggelse af  

 indsigelser og ændringsforslag, 3. en kortfattet beskrivelse af lokalplanforslagets  

 indhold, 4. en kortfattet beskrivelse af lokalplanens  

 retsvirkninger, 5. oplysning om lokalplanforslagets midlertidige  

 retsvirkninger, 6. eventuelle mindretalsudtalelser.
 Mindretalsudtalelserne er omtalt i cirkulærets afsnit A.3.5., side 32.
 Hvis lokalplanforslaget indeholder bestemmelser om servitutbortfald efter  

 § 18, stk. 1, nr. 16, skal kommunalbestyrelsen så vidt muligt give skriftlig  

 underretning herom til de efter servitutdokumentet påtaleberettigede (§ 23,  

 stk. 2).
Med hensyn til udlevering af det offentliggjorte lokalplanforslag henledes  

 opmærksomheden på § 1 i lov om offentlighed i forvaltningen, hvorefter enhver  

 kan forlange at blive gjort bekendt med dokumenter i sager, der er eller har  

 været under behandling i den offentlige forvaltning.
Det betyder, at enhver  

 mod betaling kan få en kopi af forslaget.
Ejere af ejendomme, der er omfattet  

 af forslaget, har som parter i sagen krav på en kopi uden betaling.
 3.2. PLIGT TIL AT UNDERRETTE STATSLIGE MYNDIGHEDER M.V.
Efter kommuneplanlovens § 23, stk. 1, nr. 5, skal der gives underretning  

 om lokalplanforslag til de statslige myndigheder, som har særlig interesse i  

 planen.
Lokalplanforslaget skal medsendes (§ 23, stk. 4).
Bestemmelsen forudsætter, at kommunalbestyrelsen i forbindelse med hvert  

 enkelt forslag til lokalplan tager stilling til, hvilke statslige myndigheder  

 der vil have en særlig interesse i planen.
Hvis en statslig myndighed  

 imidlertid tilkendegiver, at den har en særlig interesse i en konkret plan  

 eller bestemte typer af planer, må det efter planstyrelsens opfattelse være  

 afgørende for pligten til at sende lokalplanforslag til den pågældende  

 myndighed.
 Bliver et lokalplanforslag, der skulle indsendes til en statslig  

 myndighed, ikke forelagt myndigheden, vil denne kunne anfægte gyldigheden af  

 planen.
 I det følgende er det for en række myndigheder angivet, hvilke lokalplaner  

 de skal have tilsendt.
MILJØSTYRELSEN Lokalplanforslag, der berører miljøbeskyttelsesinteresser, skal sendes til  

 miljøstyrelsen, Strandgade 29, 1401 København K, i 2 eksemplarer.
Formålet hermed er at give miljøstyrelsen mulighed for ud fra et statsligt  

 synspunkt, at fremkomme med bemærkninger til planforslag, der indebærer  

 risiko for miljømæssige problemer.
Indsendelse af en lokalplan til  

 miljøstyrelsen er derimod ikke ensbetydende med, at styrelsen foretager en  

 endelig miljømæssig bedømmelse af planen.
Hvis en aktivitet, for hvilken der  

 er udarbejdet lokalplan, forudsætter tilladelse, godkendelse m.v. efter anden  

 lovgivning, vil denne lovgivning fortsat være gældende uanset udarbejdelsen  

 af lokalplan.
Indsendelse af et lokalplanforslag vil derfor ikke præjudicere  

 miljøstyrelsen som klagemyndighed ved behandlingen af sager efter  

 miljølovgivningen.
Dette understreger behovet for, at kommunalbestyrelserne  

 ved udarbejdelsen af forslag til lokalplaner er opmærksom på miljømæssige  

 problemer, hvis løsning er en forudsætning for realisering af lokalplanen.
 Indsendelse til miljøstyrelsen skal ske, når lokalplanforslaget omfatter  

 etablering af nye eller udvidelse af eksisterende forurenings- og støjkilder  

 eller udlæg af nye sårbare områder i nærheden af eksisterende  

 forureningskilder.
 SÅRBAR AREALANVENDELSE ER:
 Boligbebyggelse, institutionsbyggeri, f.eks. børnehaver og plejehjem,  

 sommerhusområder, rekreative områder og kolonihaver.
 FORURENINGS- OG STØJKILDER OMFATTER:
Lufthavne og flyvepladser.
Miljøstyrelsen vil i 1986 udsende en vejledning  

 om beregning og vurdering af flystøj.
Veje med mere end 1.500 biler/ døgn.
Støjberegninger udføres efter  

 »Overslagsmetode til beregning af vejtrafikstøj«,  

 Vejdatalaboratoriet og Miljøstyrelsen, eller efter den mere detaljerede  

 »Beregningsmodel for vejtrafikstøj«, rapport 23,  

 Vejdatalaboratoriet, 1978. Angående varetagelse af trafikstøjhensynet i  

 planlægningen henvises til Miljøstyrelsens vejledning 3/ 1984  

 »Trafikstøj i boligområder«.
Jernbaner.
Anbefalede mindsteafstande for støjfølsomme funktioner langs  

 samtlige danske jernbanestrækninger bliver anført i Miljøstyrelsens  

 vejledning om støj fra jernbaner, som forventes at foreligge i 1986.
 Andre større trafikbetjeningsanlæg, f.eks. bus- og godsterminaler,  

 rangerterræner og færgelejer/ havneanlæg.
Støjende fritids- og sportsanlæg f.eks. forlystelsesparker, knallertbaner  

 og motorbaner.
Der henvises til vejledning fra Miljøstyrelsen om motorbaner,  

 som udsendes i 1985.
Skydebaner og øvelsesområder.
For så vidt angår skydebaner og støj fra  

 skydning henvises til Miljøstyrelsens vejledning nr. 2/ 1979, »Støj fra  

 skydebaner«.
 Energianlæg som kraftvarmeværker, fjernvarmeanlæg, biogasanlæg og  

 vindmølleparker og væsentlige forsyningsledninger som højspændingsledninger.
 Lossepladser, fyldpladser og andre affaldsdepoter, f.eks. flyveaskedepot  

 med et volumen på over 1.000 m3. Områder, hvor der har været lossepladser  

 eller områder, hvor der er foretaget deponering af eller forurening med olie-  

 og kemikalieaffald.
 Opfyldninger, herunder dæmninger.
 Spildevandsrensningsanlæg.
 Erhvervsområder (områder for industri- og større værkstedsvirksomhed)  

 erhvervsområder med forbud mod generende virksomhed (lettere industri og  

 værksteder) og områder for blandet bolig- og erhvervsbebyggelser  

 (centerområder, håndværksområder). Der henvises til Miljøstyrelsens  

 vejledning nr. 5 »Ekstern støj fra virksomheder 1984«.
 Ved udlæg af forurenende virksomhed i en lokalplan må det vurderes, om der  

 er mulighed for, at der kan opstå miljøkonflikter i forhold til områder uden  

 for lokalplanområdet, og spørgsmålet bør belyses i § 20-redegørelsen.
SKOVSTYRELSEN Skovstyrelsen anmoder om, at sager vedrørende kommune- og lokalplanlægning  

 sendes til statsskovdistrikterne i stedet for til skovstyrelsen.
Distrikterne  

 fremgår af miljøministeriets bekendtgørelse nr. 57 af 20. februar 1978 om  

 landets inddeling i skovtilsynskredse.
 Skovstyrelsen vil blive inddraget, idet skovstyrelsen har bedt  

 skovdistrikterne om at videresende sagerne med bemærkninger.
 For lokalplanforslags vedkommende drejer det sig om forslag, der vedrører  

 arealer ejet af statsskovvæsenet, private skovarealer og/ eller  

 sandflugtsarealer samt arealer, der grænser op til disse.
 Skovstyrelsen anmoder om, at kommunerne sender 1. eksemplar af  

 lokalplanforslaget til statsskovdistrikterne.
FREDNINGSSTYRELSEN Lokalplanforslag, der berører fredningsmæssige interesser, skal sendes til  

 fredningsstyrelsen, Amaliegade 13, 1256 København K i 2 eksemplarer.
 Underretning bør ske, når en lokalplan helt eller delvis omfatter:
- arealer, der ligger i landzone, - anlæg på søterritoriet, - områder, der er fredet, herunder områder med kirkeomgivelsesfredninger, - områder, hvor der er bygninger, som er fredet i medfør af  

 bygningsfredningsloven, eller som ved deklaration er erklæret  

 bevaringsværdige, - områder, der omfatter ældre bymidter samt i øvrigt bevaringsværdige  

 bebyggelser, landsby- eller bymiljøer.
 Herudover kan kommunerne forelægge et lokalplanforslag for  

 fredningsstyrelsen, såfremt de ønsker en særlig fredningsmæssig bedømmelse.
 Det må understreges, at reguleringerne i henhold til naturfredningsloven  

 og bygningsfredningsloven, selv om de statslige fredningsmyndigheder er  

 underrettet om et lokalplanforslag i henhold til kommuneplanlovens § 23,  

 fortsat vil være gældende, medmindre bygge- eller beskyttelseslinierne  

 ophæves, eller der meddeles dispensation.
 Orientering i henhold til kommuneplanlovens § 23 kan derfor ikke erstatte  

 en konkret ansøgning om ophævelse af bygge- og beskyttelseslinier eller  

 tilladelse i de tilfælde, hvor en sådan er nødvendig efter  

 naturfredningsloven eller bygningsfredningsloven.
LANDBRUGSMINISTERIET Lokalplanforslag, der berører jordbrugsmæssige interesser, skal indsendes  

 til landbrugsministeriet, matrikeldirektoratet, Titangade 13, 2200 København  

 N, i 3 eksemplarer.
 Underretning bør ske, når en lokalplan helt eller delvis omfatter:
- landzonearealer, hvorpå der hviler landbrugspligt, eller som er  

 undergivet deklaration i henhold til landbrugsloven, - arealer, der er udlagt som vildtreservat eller som vildtinteresseområde, - arealer, hvortil der er knyttet jordbrugsmæssige interesser, herunder  

 også gartneri-, planteskole- og frugtavlserhvervets interesser og det private  

 skovbrugs interesser.
 Såfremt et forslag til kommuneplan, eventuelt i form af forarbejder,  

 skitseforslag eller lignende, har været gennem forhandling med såvel  

 amtsrådet som landbrugsministeriet, matrikeldirektoratet, vil der kunne  

 træffes aftale om en forenkling af lokalplanproceduren, sådan at der ikke  

 skal indsendes lokalplanforslag inden for nærmere konkret angivne områder i  

 kommuneplanen.
 Der kan i øvrigt henvises til landbrugsministeriets cirkulære nr. 18 af  

 10. februar 1983 om varetagelsen af de jordbrugsmæssige interesser under  

 kommune- og lokalplanlægningen.
 Som anført i cirkulæret vil matrikeldirektoratet i forbindelse med  

 lokalplanforslagets behandling i relation til landbrugsloven tage stilling  

 til, om landbrugspligten på arealer, der planlægges inddraget til anden ikke  

 jordbrugsmæssig anvendelse, kan forventes ophævet.
 Eventuelle indvendinger mod planen vil blive meddelt kommunen inden for  

 den frist, der er fastlagt for indsigelser mod lokalplanforslaget.
VEJDIREKTORATET Lokalplanforslag, der berører eksisterende eller planlagte  

 hovedlandevejsanlæg skal sendes til vejdirektoratet, Havnegade 27, postboks  

 2169, 1016 København K, i 2 eksemplarer.
 Ved planlagte hovedlandeveje forstås hovedlandeveje, som er eller ventes  

 lagt til grund i kommune- og regionplanlægningen, herunder  

 hovedlandevejsanlæg, der er optaget på vejdirektoratets vejplaner og  

 stadfæstet af ministeriet for offentlige arbejder.
 Formålet med forelæggelsen er at sikre:
AT eksisterende og planlagte hovedlandeveje ikke påfører lokalplanområdet  

 miljømæssige ulemper, herunder luftforurening, støj og barrierevirkning, AT den arealanvendelse, der er forudsat i lokalplanforslaget, ikke giver  

 anledning til trafiksikkerhedsmæssige problemer for hovedlandevejstrafikken,  

 samt AT den arealanvendelse, der er forudsat i lokalplanforslaget, ikke  

 belaster hovedlandevejen i uforholdsmæssig grad med trafik af ren lokal  

 karakter.
 Lokalplanforslag skal indsendes til vejdirektoratet, når disse berører  

 eksisterende og planlagt hovedlandevej, det vil sige forslag, der grænser op  

 til eller ligger inden for en afstand af 250 m fra hovedlandeveje, samt  

 forslag, der indebærer eller forudsætter, at der må anlægges hovedlandevej  

 eller udføres foranstaltninger på det eksisterende hovedlandevejsnet.
 Indsendelse af lokalplanforslag medfører ikke altid, at vejdirektoratet  

 har fornødent grundlag for at behandle de ansøgninger om tilladelser eller  

 dispensationer efter vejlovgivningen, herunder dispensation fra  

 byggelinjebestemmelser, til placering af bygværker m.v. på byggelinjebelagt  

 areal, jfr. lov om offentlige veje, § 42, tilladelse til anlæg af nye adgange  

 til en hovedlandevejsstrækning, jfr. lov om offentlige veje, § 70, tilladelse  

 til udvidet benyttelse af bestående adgange til en hovedlandevejsstrækning,  

 jfr. lov om offentlige veje, § 71, tilladelse i medfør af lov om offentlige  

 veje, § 80, til anlæg af nye adgange eller udvidet benyttelse af bestående  

 adgange til en hovedlandevejsstrækning, for hvilken der er fastsat særlige  

 adgangsbestemmelser, samt tilladelser til etablering eller udvidelse af  

 tankanlæg i medfør af lov om offentlige veje, § 104.
I de tilfælde, hvor lokalplanforslagets virkeliggørelse er afhængig af  

 tilladelser eller dispensation fra vejdirektoratet, bør kommunalbestyrelsen  

 tidligst muligt optage kontakt med vejdirektoratet.
Kommunalbestyrelsen vil  

 herved normalt blive orienteret om, hvorvidt de fornødne tilladelser eller  

 dispensationer vil kunne forventes givet, og på hvilke vilkår dette vil kunne  

 ske.
Samtidig vil vejdirektoratet orientere om, hvilke yderligere  

 oplysninger, der er nødvendige for vejdirektoratets sagsbehandling.
 Vejbestyrelsen vil så vidt muligt behandle ansøgningen og tage stilling  

 til denne inden for den frist, der er fastlagt for indsigelser mod  

 lokalplanforslaget.
 Vedrørende tilvejebringelse af lokalplaner i tilslutning til  

 hovedlandevejsanlæg henvises til dette cirkulæres afsnit A.2.2., side 14.
MINISTERIET FOR OFFENTLIGE ARBEJDER, DEPARTEMENTET Faste anlæg, inddæmninger eller opfyldninger på søterritoriet kræver  

 tilladelse fra ministeriet for offentlige arbejder eller en af denne  

 bemyndiget.
Tilladelse til saltvandsdambrug gives dog af fiskeriministeriet  

 og tilladelse til energiforsyningsledninger af energiministeriet eller en af  

 dette bemyndiget.
 Det vil derfor være hensigtsmæssigt at indhente tilladelse, normalt fra  

 ministeriet for offentlige arbejder, eller sikre en overvejende sandsynlighed  

 for at tilladelse vil blive givet, før der udarbejdes lokalplanforslag, der  

 alene eller overvejende omfatter opfyldning eller faste anlæg på  

 søterritoriet.
 I øvrigt skal alle lokalplanforslag som omfatter opfyldning, inddæmning  

 eller faste anlæg, herunder trafik- og lystbådehavnsanlæg, på søterritoriet  

 indsendes til ministeriet for offentlige arbejder, departementet,  

 Frederiksholms Kanal 27, 1220 København K.
 Undtagelser gælder lokalplaner, der indsendes til kystinspektoratet, se  

 side 30.
DSB DSB ønsker underretning om følgende lokalplanforslag:
 Lokalplaner, der berører fremtidige DSB-arealer, eksempelvis:
- nye banestrækninger, stationer eller godsterminaler, - sporanlæg, - stationsflytninger, baneforlægninger og kurvereguleringer, - færger og færgehavne.
 Lokalplaner, der omfatter arealer til trafikformål med relation til DSB,  

 eksempelvis:
- stationsforpladser, - langtidsparkeringspladser og rutebilstationer i tilknytning til  

 stationer, - adgangsveje til stationer, - vej- og stiskæringer med baneanlæg.
 Lokalplaner, der omfatter bebyggelse med relation til DSB, eksempelvis:
- støjfølsom bebyggelse langs stærkt trafikerede jernbanestrækninger, - industribebyggelse, der ønskes sporbetjent, - større boligbebyggelser i nærheden af jernbanestationer.
 DSB-arealer, der anvendes til jernbanedrift, bør ikke inddrages under et  

 lokalplanforslag, medmindre der forinden er opnået enighed mellem DSB og de  

 kommunale myndigheder herom, eller der er truffet aftale om afståelse af  

 arealerne til andet formål.
 Lokalplanforslag indsendes til DSB, Generaldirektoratet, økonomitjenesten,  

 Sølvgade 40, 1349 København K.
POST- OG TELEGRAFVÆSENET Vindmøller og vindmølleparker kan, afhængig af udformning og placering,  

 forstyrre P & Ts radiokædeforbindelser, der indgår i landsdækkende net  

 til fremføring af telefoni, datatransmission, radiofoni og fjernsyn.
 Amtsrådene og Hovedstadsrådet vil fra P & T modtage kortbilag over  

 radiokædeforbindelserne samt oplysning om, i hvilke tilfælde P & T skal  

 høres om etablering af vindmøller og vindmølleparker.
Kystinspektoratet Kystinspektoratet, Højbovej 1, 7620 Lemvig, skal have tilsendt  

 lokalplanforslag, der KIRKEMINISTERIET Kirkeministeriet og vedkommende stiftsøvrighed skal have tilsendt  

 lokalplanforslag, der omfatter kirker og kirkegårde og lokalplanforslag, der  

 på væsentlig måde berører kirkernes nærmeste omgivelser.
ENERGISTYRELSEN Energistyrelsen skal have underretning om lokalplanforslag, der åbner  

 mulighed for ny bebyggelse eller ændret anvendelse af bygninger og arealer  

 indenfor 200 m fra transmissionsledningerne for olie og naturgas.  

 Underretningen skal efter aftale med energistyrelsen sendes til D.O.N.G.
A/  

 S, Agern Alle 24-26, 2970 Hørsholm.
Der henvises i øvrigt til cirkulære af  

 26. november 1984 om lokalplanforslag og zonelovsansøgninger vedrørende  

 arealer indenfor 200 m afstand på hver side af transmissionsledningerne for  

 olie og naturgas.
Energistyrelsen skal endvidere have underretning om tilsvarende  

 lokalplanforslag indenfor 200 m fra regionale fordelingsledninger for  

 naturgas med tryk på 40 bar.
Underretningen sendes til Energistyrelsen,  

 Landemærket 11, 1119 København K.
3.3. REGIONPLANMYNDIGHEDENS BEFØJELSER Regionplanmyndigheden skal efter kommuneplanlovens § 8, stk. 1, 1. pkt.,  

 påse, at et forslag til kommuneplan er i overensstemmelse med  

 regionplanlægningen og beslutninger i medfør af lands- og regionplanlovens §  

 4, d.v.s. landsplandirektiver.
Efter kommuneplanlovens § 25, stk. 1, 1. pkt., skal regionplanmyndigheden  

 påse, at et forslag til lokalplan er i overensstemmelse med  

 regionplanlægningen, en kommuneplan og midlertidige rammer godkendt efter §  

 15, stk. 2. Landsplandirektiver nævnes ikke, men det fremgår af  

 bemærkningerne til forslaget til kommuneplanloven, at begrebet  

 »regionplanlægning« også omfatter landsplandirektiver.
Begrebet  

 »regionplanlægning« omfatter, udover godkendte regionplaner og  

 regionplantillæg, regionplanmyndighedens beslutninger om forarbejder til  

 regionplantillæg eller til en ny regionplan.
Begrebet er nærmere omtalt i  

 bekendtgørelse nr. 148 af 15. marts 1983 om procedure m.v. for det videre  

 regionplanarbejde og »Vejledning i regionplanlægning nr. 4. Det videre  

 regionplanarbejde«, 1983.
 Oversigter over gældende landsplandirektiver findes som bilag til de  

 årlige landsplanredegørelser.
Miljøministeren kan efter § 8, stk. 1, 2. pkt. og § 25, stk. 1, 2. pkt.,  

 bestemme, at regionplanmyndigheden tillige skal påse andre forhold.
Disse  

 bemyndigelser er hidtil ikke blevet udnyttet.
 Det følger af bestemmelsen i kommuneplanlovens § 8, stk. 1, 1. pkt., at  

 amtsrådet (Hovedstadsrådet) må gøre indsigelse, såfremt kommuneplanforslaget  

 savner den fornødne præcision til, at overensstemmelse med  

 regionplanlægningen kan påses og rammestyringsprincippet derfor opfyldes.
 Regionplanmyndighedens rettidigt fremsatte indsigelser mod et kommuneplan-  

 eller lokalplanforslag har den virkning, at kommunalbestyrelsen ikke kan  

 vedtage planen endeligt, før der er opnået enighed om de nødvendige ændringer  

 af forslaget, eller miljøministeren har afgjort sagen.
 Da virkningen af et veto er knyttet til indsigelser vedrørende bestemte  

 forhold, skal sådanne indsigelser altid være begrundede, og  

 regionplanmyndigheden skal angive, at indsigelsen fremsættes i henhold til §  

 8, stk. 1, henholdsvis § 25, stk. 1. Indsigelsen med begrundelsen skal være  

 fremsat inden udløbet af indsigelsesfristen.
 Indsigelser vedrørende andre end de i § 8, stk. 1, og § 25, stk. 1, nævnte  

 forhold, f.eks. regionplanmyndighedens interesse alene som sektormyndighed  

 eller vetoer, der ikke er rettidigt fremsat, har ikke den virkning, at  

 kommunalbestyrelsen ikke kan vedtage planen endeligt.
En eventuel uoverensstemmelse mellem kommunalbestyrelsen og  

 regionplanmyndigheden om en indsigelse efter § 8, stk. 1,og § 25, stk. 1, kan  

 indbringes for miljøministeren på foranledning af en af parterne.  

 Miljøministerens afgørelse er bindende.
Sagen indsendes til planstyrelsen,  

 der forbereder ministerens afgørelse.
 Loven angiver ikke nogen frist for ministerens afgørelse, men hvis  

 afgørelse ikke er truffet inden 6 måneder, efter at spørgsmålet er indbragt,  

 skal miljøministeren underrette kommunalbestyrelsen og regionplanmyndigheden  

 om årsagen hertil.
A.3.4. MINISTERENS BEFØJELSER MINISTERENS INDKALDELSESBEFØJELSE KOMMUNEPLANER I henhold til kommuneplanlovens § 10, stk. 1, kan miljøministeren fravige  

 de almindelige tilvejebringelsesregler for kommuneplaner ved at indkalde en  

 plan til godkendelse.
Det fremgår af forarbejderne til loven, at blandt andet denne bestemmelse  

 skal være med til at sikre, »at regeringens og folketingets  

 planlægningspolitik kan gennemføres både med hensyn til udførelse af  

 egentlige statslige planlægningsopgaver og med hensyn til den  

 planlægningsstandard i kommunerne, som regering og folketing finder nødvendig  

 og ønskelig.« Miljøministeren kan herudover indkalde en kommuneplan efter § 10, stk. 1,  

 efter anmodning fra regionplanmyndigheden eller en statslig myndighed i  

 særlige tilfælde, hvor disse mener, at vigtigere hensyn ikke er tilgodeset i  

 kommuneplanforslaget.
 Miljøministerens beslutning i henhold til § 10, stk. 1, skal være meddelt  

 kommunalbestyrelsen, inden den endelige vedtagelse af planen.
MILJØMINISTERENS TILTRÆDELSE AF HØJERE BEBYGGELSESPROCENT END 110 En kommunalbestyrelse kan i henhold til lovens § 10, stk. 2, ikke endeligt  

 vedtage en kommuneplan, der fastlægger en større bebyggelsesprocent end 110  

 eller bestemmelser, som svarer til en bebyggelsesprocent over 110, medmindre  

 miljøministeren forinden har tiltrådt den større bebyggelsesprocent.  

 Planstyrelsen skal anmode om, at det ved indsendelsen af kommuneplanforslaget  

 til styrelsen udtrykkeligt oplyses, om forslaget indeholder  

 bebyggelsesprocenter over 110.
Bebyggelsesprocenten skal godkendes af miljøministeren, uanset om den  

 fastsættes for den enkelte ejendom eller for et område under et, jfr. § 9 i  

 miljøministeriets bekendtgørelse nr. 247 af 16. maj 1986 om supplerende  

 regler i medfør af lov om kommuneplanlægning.
Der henvises endvidere til  

 afsnit 2.6. om delområder side 23.
LOKALPLANER Ved lovens § 28, stk. 1, er der givet miljøministeren beføjelse til at  

 bestemme, at en lokalplan ikke kan vedtages endeligt af kommunalbestyrelsen  

 efter de almindelige tilvejebringelsesregler for lokalplaner.
Planen kan i så  

 fald kun få retsvirkninger, hvis den godkendes af miljøministeren, eller hvis  

 den vedtages endeligt efter miljøministerens ophævelse af beslutningen om  

 indkaldelse.
 Det fremgår af bemærkningerne til § 28, at en beslutning om at indkalde  

 lokalplanforslaget først kan træffes af ministeren, efter at det er  

 offentliggjort, men at det skal ske inden kommunalbestyrelsens endelige  

 vedtagelse af planen.
 Det fremgår endvidere af bemærkningerne, at beføjelsen kun forudsættes  

 anvendt, hvis der foreligger særlige omstændigheder, f.eks. hvis det  

 offentliggjorte forslag skønnes at have væsentlig betydning for statslige  

 eller regionale myndigheders arealdispositioner.
3.5. MINDRETALSUDTALELSER Kommuneplanlovens § 6 indeholder ingen regler om mindretalsudtalelser til  

 § 6-redegørelsen.
Dette spørgsmål blev imidlertid fremdraget under  

 Folketingets behandling af forslaget til lov om kommuneplanlægning, og i den  

 af folketingsudvalget om fysisk planlægning afgivne betænkning over  

 lovforslaget udtales om bestemmelsen i § 6:
 »Ved vurderingen af bestemmelsen har det i øvrigt været en selvfølge  

 for flertallet, at eventuelle mindretal i kommunalbestyrelsen altid vil få  

 lejlighed til at komme til orde i redegørelsen, f.eks. med hensyn til  

 alternative planløsninger«.
Man har imidlertid ikke fra Folketingets side ønsket, at der i loven  

 skulle fastsættes regler om § 6-redegørelsens indhold og form.
Det er  

 overladt til den enkelte kommunalbestyrelse at afgøre, hvorledes redegørelsen  

 nærmere bør udformes.
 Folketingets udvalg om fysisk planlægning har endvidere i betænkningen  

 udtalt:
»Flertallet skal . . . fremhæve som en væsentlig forudsætning for, at  

 § 6, stk. 1, kan få den tilsigtede virkning, at redegørelsen gives karakter  

 af et debatoplæg omkring planlægningen.
Dette betyder, at redegørelsen kort  

 og præcist i et letlæseligt sprog og eventuelt ledsaget af skitse til  

 illustration må gøre rede for forskellige planlægningsmuligheder, deres  

 forudsætninger og konsekvenser.
Flertallet lægger vægt på, at redegørelsen  

 skal omhandle flere forskellige planlægningsmuligheder, idet der kun herved  

 skabes grundlag for en reel debat om planlægningens målsætning og nærmere  

 indhold.« Planstyrelsen skal henstille til kommunalbestyrelserne at udarbejde §  

 6-redegørelsen på en sådan måde, at den kan tjene sit formål som debatoplæg  

 omkring forskellige relevante planlægningsmuligheder og at offentliggøre  

 mindretalsudtalelser og mindretalsforslag, således at der kan skabes et bredt  

 debatoplæg som grundlag for den efterfølgende offentlige debat omkring  

 kommuneplanlægningen.
 Efter § 7, stk. 3, kan ethvert medlem af kommunalbestyrelsen kræve sin  

 afvigende mening om et vedtaget forslag til kommuneplan offentliggjort  

 samtidig med kommuneplanforslaget.
 Der er en tilsvarende regel i kommuneplanlovens § 21, stk. 2, for  

 lokalplanforslag.
Det, der kan kræves offentliggjort, er de ændringsforslag, som er tilført  

 kommunalbestyrelsens beslutningsprotokol med en kort begrundelse for hvert  

 punkt for sig eller eventuelt samlet for flere ændringsforslag.
Begrundelsen  

 formuleres af det eller de kommunalbestyrelsesmedlemmer, der har forlangt  

 ændringsforslaget protokolleret.
 Kravet om samtidig offentliggørelse betyder, at mindretalsudtalelserne  

 skal fremlægges sammen med forslaget til kommune- eller lokalplan, og at det  

 i annonceringen skal oplyses, at der er afgivet mindretalsudtalelser.  

 Mindretalsudtalelserne skal sendes med den skriftlige underretning efter §  

 23, stk. 4.
3.6. VETO EFTER KOMMUNEPLANLOVENS § 25 OG § 26 Hvis et lokalplanforslag ikke er i overensstemmelse med  

 regionplanlægningen (herunder landsplandirektiver), kommuneplanen (eller  

 godkendte § 15-rammer), er regionplanmyndigheden forpligtet til at nedlægge  

 veto.
Vetoet bevirker, at lokalplanen ikke kan vedtages endeligt af  

 kommunalbestyrelsen, før der er opnået enighed mellem regionplanmyndigheden  

 og kommunalbestyrelsen, eller spørgsmålet er afgjort af miljøministeren, jfr.  

 kommuneplanlovens § 25, stk. 2. I det omfang, statslige myndigheders  

 interesser indgår i region- og kommuneplaner eller § 15-rammer, vil de  

 således blive påset af regionplanmyndigheden.
 Efter kommuneplanlovens § 26 kan statslige myndigheder også selv nedlægge  

 veto mod et lokalplanforslag.
En statslig myndighed kan alene fremsætte indsigelse med vetovirkning mod  

 et lokalplanforslag, når indsigelsen er begrundet i de hensyn, som  

 vedkommende myndighed ifølge sin lovgivning har til opgave at varetage.
Det  

 er kun den pågældende sektormyndighed, som kan bringe § 26 i anvendelse og  

 derved fremtvinge en forhandling med kommunalbestyrelsen og en eventuel  

 indbringelse af sagen for miljøministeren gennem planstyrelsen.
 Det henstilles, at den statslige myndighed inddrager amtsrådet/  

 Hovedstadsrådet i forhandlingerne om et § 26-veto.
I de situationer, hvor kommuneplanlovens § 26 anvendes, og hvor der ikke  

 kan opnås enighed mellem vetomyndigheden og kommunalbestyrelsen, skal sagen  

 indsendes til planstyrelsen, som vil forberede sagen til miljøministerens  

 afgørelse.
Planstyrelsen vil eventuelt indkalde til et forberedende møde med  

 parterne.
Vetosagen kan først indbringes for miljøministeren, når det ved  

 forhandling mellem kommunalbestyrelsen og vetomyndigheden er konstateret, at  

 det ikke er muligt at opnå enighed.
Heri ligger endvidere, at der ikke bør  

 anføres forhold i den skrivelse, hvormed sagen indbringes til  

 miljøministerens afgørelse, som ikke tidligere har været drøftet med den  

 anden part i sagen.
3.7. MULIGHEDERNE FOR AT DELEGERE KOMMUNALBESTYRELSENS KOMPETENCE I  

 FORBINDELSE MED GENNEMFØRELSE AF LOKALPLANER Efter kommuneplanlovens § 21 skal et forslag til lokalplan vedtages af  

 kommunalbestyrelsen, ligesom det efter kommuneplanlovens § 27 er  

 kommunalbestyrelsen, der efter en fornyet behandling af forslaget til  

 lokalplan vedtager planen endeligt.
 Planstyrelsen har efter drøftelser med indenrigsministeriet om  

 delegationsspørgsmålet overvejet, om det er muligt ud fra kommuneplanlovens  

 indhold og forudsætninger at overlade en beslutning, der i loven er henlagt  

 til kommunalbestyrelsen, til et udvalg.
For så vidt angår vedtagelsen af forslag til lokalplaner i henhold til  

 kommuneplanlovens § 21, er det planstyrelsens opfattelse, at der kræves en  

 behandling og beslutning i den samlede kommunalbestyrelse.
Styrelsen har i  

 denne forbindelse lagt vægt på bestemmelsen i kommuneplanlovens § 21, stk. 2,  

 om mindretalsudtalelser, der har til formål at sikre, at  

 mindretalssynspunkter inddrages i offentlighedens stillingtagen til de  

 offentliggjorte forslag til lokalplaner.
Dette hensyn vil efter  

 planstyrelsens opfattelse kun kunne tilstrækkeligt tilgodeses ved en  

 behandling af forslaget i den samlede kommunalbestyrelse.
Med hensyn til den endelige vedtagelse af lokalplaner efter  

 kommuneplanlovens § 27 finder planstyrelsen det ligeledes udelukket at  

 overlade beslutningskompetencen til et udvalg, når der er indsigelser eller  

 ændringsforslag til lokalplanforslaget.
Behandlingen af lokalplanen  

 forudsætter i disse tilfælde en stillingtagen til det planlægningsmæssige  

 indhold.
Ved at overlade afgørelsen til et udvalg ville man give udvalget  

 mulighed for at ændre det af kommunalbestyrelsen tidligere vedtagne forslag  

 til lokalplan, hvilket ikke findes foreneligt med den brede politiske  

 vurdering, der er tilsigtet med loven.
Er der ikke indsigelser eller ændringsforslag til lokalplanforslaget, er  

 den endelige vedtagelse af lokalplanen derimod af ren formel karakter.
I  

 disse tilfælde synes der ikke at være samme betænkeligheder ved en  

 delegation.
Kommunalbestyrelsen må derfor efter styrelsens opfattelse kunne  

 overlade det til et udvalg endeligt at vedtage lokalplanen efter  

 kommuneplanlovens § 27, når der ikke er indsigelser eller ændringsforslag til  

 lokalplanforslaget.
3.8. ÆNDRING AF ET OFFENTLIGGJORT PLANFORSLAG 3.8.1. KOMMUNEPLANFORSLAG Kommuneplanloven indeholder ingen bestemmelser om kommunalbestyrelsens  

 adgang til i forbindelse med den endelige vedtagelse af planen at foretage  

 ændringer i det offentliggjorte kommuneplanforslag.
 I lighed med adgangen til ændring af lokalplanforslag, jfr.  

 kommuneplanlovens § 27, stk. 2, må kommunalbestyrelsen imidlertid også kunne  

 foretage ændringer i det offentliggjorte kommuneplanforslag.
 Ved vurderingen af, i hvilket omfang kommunalbestyrelsen ved den endelige  

 vedtagelse af kommuneplanen kan ændre det offentliggjorte kommuneplanforslag,  

 må tages udgangspunkt i den vægt, der i loven er lagt på offentlighedens  

 inddragelse i planlægningsprocessen.
Mere omfattende ændringer i planen, der medfører, at forslaget helt  

 skifter karakter, f.eks. væsentlige ændringer i planens bymønsterstruktur,  

 vil således ikke kunne gennemføres uden fornyet offentliggørelse af  

 kommuneplanforslaget.
Som omtalt nedenfor under afsnit A 5.1.2. må sådanne  

 ændringer tillige forudsætte udarbejdelse af ny § 6-redegørelse og §  

 5-oplysninger.
 Omvendt må sådanne mindre ændringer i kommuneplanens rammedel, der ikke  

 strider mod planens hovedprincipper og de uvæsentlige ændringer i planens  

 hovedstruktur, der er omtalt i cirkulærets afsnit A 5.1.2., kunne gennemføres  

 af kommunalbestyrelsen uden fornyet offentliggørelse af forslaget.
Ved andre ændringer, d.v.s. ændringer, der ikke griber grundlæggende ind i  

 hovedstrukturen, men som ikke falder ind under de mindre ændringer, nævnt  

 ovenfor, må det bero på en konkret vurdering, om ændringen kræver fornyet  

 offentliggørelse.
Ved vurderingen heraf må tages udgangspunkt i hensynet til  

 offentlighedens interesse i at få lejlighed til at gøre sig bekendt med  

 ændringen, før den endelige beslutning træffes.
Vedrører ændringen forhold,  

 der i forbindelse med § 6-debatten eller i forbindelse med  

 kommuneplanforslagets offentliggørelse har været genstand for en betydelig  

 offentlig debat, bør ændringen ikke foretages uden fornyet offentliggørelse  

 af forslaget.
 Ved fornyet offentliggørelse af forslaget vil det normalt ikke være  

 nødvendigt at udarbejde ny § 6-redegørelse m.v.
3.8.2. LOKALPLANFORSLAG Ved den endelige vedtagelse af et lokalplanforslag kan kommunalbestyrelsen  

 foretage ændringer i det offentliggjorte lokalplanforslag i overensstemmelse  

 med bestemmelsen i kommuneplanlovens § 27, stk. 2.
 Ændringer i et lokalplanforslag, der fører til, at forslaget helt skifter  

 karakter, således at der reelt foreligger et helt nyt forslag, kræver efter  

 kommuneplanlovens § 27, stk. 2, sidste pkt., fornyet offentliggørelse af  

 lokalplanforslaget efter kommuneplanlovens §§ 21 og 23.
Som eksempel på sådanne ændringer kan nævnes en væsentlig ændring i  

 anvendelsen inden for lokalplanområdet.
Derimod vil en ændring, der består i,  

 at et areal udtages af planen, normalt ikke kræve ny offentliggørelse.
 Selv om en ændring ikke er så omfattende, at forslaget skal offentliggøres  

 på ny, vil ændringen på væsentlig måde kunne berøre en række ejere og lejere  

 inden for lokalplanområdet.
Hvor kommunalbestyrelsen skønner, at dette er tilfældet må den efter  

 bestemmelsen i § 27, stk. 2, 2. pkt., forinden lokalplanens vedtagelse  

 underrette de berørte om ændringsforslaget og fastsætte en frist, inden for  

 hvilken de pågældende kan fremkomme med deres bemærkninger til  

 ændringsforslaget.
Kommunalbestyrelsens skøn herom kan ikke påklages efter  

 kommuneplanlovens § 48.
4. PLANERS RETSVIRKNINGER 4.1. KOMMUNEPLANER 4.1.1. I FORHOLD TIL BORGERNE Kommuneplanen er ikke direkte bindende for borgerne, d.v.s. at de ikke i  

 deres forskellige dispositioner er forpligtede til at overholde planen.
Men  

 kommunalbestyrelsen kan dels ved forbud i h.t. § 13,stk. 2 og 3, dels ved  

 forbud i h.t. § 17 og udarbejdelse af en lokalplan håndhæve planen konkret.  

 Se om disse bestemmelser i afsnit C, side 40.
4.1.2. FOR KOMMUNEN Efter kommuneplanlovens § 13, stk. 1, skal kommunalbestyrelsen virke for  

 kommuneplanens gennemførelse, herunder ved udøvelse af beføjelser i medfør af  

 lovgivningen.
Bestemmelsen omfatter både retlige og faktiske dispositioner (kommunens  

 anlægsvirksomhed). Den fastsætter en almindelig pligt for kommunalbestyrelsen  

 til at arbejde for kommuneplanens realisering.
En lignende bestemmelse findes  

 i regionplanlovens § 15, stk. 2, og § 10, stk. 2, 1. pkt., hvorefter  

 amtsrådene, Hovedstadsrådet og kommunalbestyrelserne skal virke for  

 gennemførelse af en godkendt regionplan.
Bestemmelsen i § 13, stk. 1, giver kommunalbestyrelsen ret til at  

 administrere andre love f.eks. miljø- og vejlovgivningen ud fra hensyn til  

 kommuneplanen.
Det ville ellers være ulovligt som magtfordrejning.
Det har været drøftet, hvorvidt og eventuelt i hvilket omfang der kan  

 dispenseres i h.t. § 47 i strid med bestemmelser i kommuneplanen.
Se herom  

 afsnit F. 1.4., side 46.
4.1.3. HVORNÅR INDTRÆDER KOMMUNEPLANENS RETSVIRKNINGER Kommuneplanloven indeholder bortset fra nogle enkelte relationer ikke  

 udtrykkelige regler om, hvornår en kommuneplans retsvirkninger indtræder i de  

 forskellige sammenhænge.
 Hovedreglen må imidlertid være, at retsvirkningerne indtræder ved  

 kommunalbestyrelsens endelige vedtagelse af kommuneplanen i henhold til  

 kommuneplanlovens § 9.
Dette gælder således kommunalbestyrelsens forpligtelse i henhold til  

 kommuneplanlovens § 13, stk. 1, til at virke for kommuneplanens  

 gennemførelse.
Endvidere bortfalder § 15-rammerne ved den endelige vedtagelse  

 af kommuneplanen, ligesom der fra den endelige vedtagelse af kommueplanen kan  

 vedtages lokalplaner på grundlag af kommuneplanen, jfr. kommuneplanlovens §  

 14, stk. 3. Overførsel af zonelovskompetencen til kommunalbestyrelsen i  

 henhold til zonelovens § 9, stk. 3, sker ligeledes ved den endelige  

 vedtagelse af planen.
 I en enkelt situation - hvor kommuneplanen direkte har retsvirkninger  

 overfor grundejerne - er retsvirkningerne knyttet til den offentlige  

 bekendtgørelse af kommuneplanen, jfr. kommuneplanlovens § 59 om bortfald af  

 de bindende bestemmelser i bygningsvedtægter om grundstørrelse.
Endvidere må det være en følge af kommuneplanlovens § 45, stk. 4, om  

 ophævelse af kommuneplanlovens § 45, stk. 1-3, at kommuneplanlovens § 13,  

 stk. 3, først kan anvendes, når kommuneplanen er offentlig bekendtgjort.  

 Efter kommuneplanlovens § 13, stk. 3, kan kommunalbestyrelsen modsætte sig  

 bebyggelse og ændret anvendelse, der er i strid med bestemmelserne i  

 kommuneplanen om anvendelse til bolig- og erhvervsformål.
Samme  

 ikrafttrædelsestidspunkt (den offentlige bekendtgørelse) må også gælde for  

 anvendelsen af bestemmelsen i kommuneplanlovens § 13, stk. 2, hvorefter  

 kommunalbestyrelsen under visse betingelser kan modsætte sig udstykning og  

 bebyggelse.
4.2. LOKALPLADER Ifølge kommuneplanlovens § 31 må der ikke retligt eller faktisk etableres  

 forhold i strid med bestemmelserne i en lokalplan.
Denne bestemmelse  

 fastslår, at en lokalplan eller en byplanvedtægt er bindende for de  

 ejendomme, der ligger indenfor planens område.
 Lokalplanens retsvirkninger indtræder ved planens offentliggørelse.
FORHOLD ETABLERET FØR LOKALPLANEN Lovlig eksisterende bebyggelse eller lovlig anvendelse, som er etableret  

 før offentliggørelsen af lokalplanforslaget, og som ikke er i  

 overensstemmelse med denne, kan fortsættes som hidtil.
En lokalplan eller en  

 byplanvedtægt medfører ikke en »handlepligt« til at ændre lovligt  

 bestående forhold i overensstemmelse med planen.
FORHOLD ETABLERET EFTER LOKALPLANEN Et byggeri eller en ændret anvendelse af en ejendom, der etableres, efter  

 at lokalplanens retsvirkninger er indtrådt, skal være i overensstemmelse med  

 planen.
Efter § 31 regulerer planen kun fremtidige dispositioner, derimod kan  

 der ikke i en lokalplan påbydes nogen handlepligt, f.eks. til at gennemføre  

 et i lokalplanen omhandlet byggeri.
ÆNDRET EJENDOMSANVENDELSE Selv om ændringer i en ejendoms anvendelse inden for et lokalplanområde  

 skal være i overensstemmelse med denne, kan der dog ske ændringer, som  

 formelt ikke er i overensstemmelse med planen, såfremt ændringerne er en  

 fortsættelse af »den hidtidige lovlige brug af ejendommen.« Det kan være vanskeligt konkret at afgøre, hvornår en ændret anvendelse af  

 en ejendom indebærer en overtrædelse af en lokalplan eller byplanvedtægt.
Det  

 gælder f.eks. hvor en erhvervsmæssig aktivitet intensiveres.
En højesteretsdom, der findes i Ugeskrift for Retsvæsen 1980/ 30 fastslog,  

 at en tømmerhandels etablering af oplagsplads på en ubenyttet del af en  

 ejendom, der tilhørte virksomheden, ikke var i strid med en byplanvedtægt,  

 der udlagde området til håndværks- og servicevirksomhed.
Højesteret fandt  

 således i denne sag, at der kunne ske en udvikling af erhvervsvirksomheden.
Hvis der derimod er tale om indretning af ny virksomhed, der medfører en  

 væsentlig anden anvendelse end den hidtidige, skal lokalplanen  

 (byplanvedtægten) respekteres.
Det er fastslået i en højesteretsdom  

 vedrørende en ændring af et mindre øldepot til automobilhandel.
Dommen findes  

 i Ugeskrift for Retsvæsen 1965, side 659.
Hvis der er gået lang tid, siden ejendommen har været anvendt, kan en  

 genoptagelse af den sidste virksomhed ikke betragtes som en fortsættelse af  

 denne virksomhed, som ikke behøver at respektere lokalplanen.
Planstyrelsen  

 har i en konkret sag antaget, at et ophold på 3 år betød, at lokalplanen  

 skulle overholdes.
FORHOLDET TIL ANDEN LOVGIVNING En lokalplan kan ikke uden særlig hjemmel tilsidesætte anden lovgivning.  

 Eksempler på en sådan hjemmel er byggelovens §§ 7-9, der indeholder hjemmel  

 til, at en lokalplan kan fravige byggelovens regler om friarealer, afstands-  

 og højdebestemmelser.
Derimod kan en lokalplan ikke ophæve landbrugspligten i  

 h.t. landbrugsloven, eller byggelinjer i h.t. naturfredningsloven.
 Kommuneplanlovens bestemmelser kan sættes ud af kraft, hvis dette særskilt  

 bestemmes i en anlægslov.
Hvis en aktivitet,der er udarbejdet lokalplan for, kræver tilladelse eller  

 godkendelse i h.t. anden lovgivning, er denne anden lovgivning altså fortsat  

 gældende.
En lokalplan skal i h.t. kommuneplanlovens § 19, stk. 2, 2. pkt.,  

 angive, om dens virkeliggørelse er afhængig af tilladelser eller  

 dispensationer fra andre myndigheder end kommunalbestyrelsen.
Det har en  

 oplysende funktion.
 Om mulighederne for en samtidig behandling af et projekt efter andre love,  

 medens lokalplanen tilvejebringes, henvises til betænkning nr. 1053  

 »Samtidig sagsbehandling«, miljøministeriet, 1985.
 En aftale om en servitut er en retlig disposition, der er omfattet af  

 kommuneplanlovens § 31. Aftalen må altså ikke være i strid med lokalplanen.  

 Det gælder både rådigheds- og tilstandsservitutter.
 Det er i motiverne til § 31 forudsat, at ældre private  

 tilstandsservitutter fortrænges af en lokalplan, når indholdet af  

 servitutbestemmelserne er i strid med lokalplanens bestemmelser.
Det er imidlertid i en Vestre Landsrets dom af 16. oktober 1979 statueret,  

 at en udsigtsservitut, der var i strid med bestemmelser om  

 parcelhusbebyggelse i en byplanvedtægt, ikke bortfaldt.
I dommen nævnes, at  

 der er tale om en erstatningsfri regulering, og det har muligvis spillet en  

 rolle for udfaldet, at udsigtsservitutten havde økonomisk værdi for den  

 servitutberettigede.
Servitutten blev senere mod erstatning eksproprieret.  

 Kendelsen herom findes i Kendelser om Fast Ejendom 1984, side 133.
A. 5. ÆNDRINGER I GÆLDENDE PLANER 5.1. ÆNDRINGER I KOMMUNEPLANER 5.1.1. ÆNDRINGSSITUATIONER Kommunalbestyrelsen kan som nævnt under afsnit A 1.1. til enhver tid  

 beslutte at ændre kommuneplanen.
 Efter kommuneplanlovens § 14, stk. 1, har kommunalbestyrelsen pligt til  

 inden for den første halvdel af hver valgperiode at gennemgå kommuneplanen  

 med henblik på at beslutte, om den skal ændres, og regionplanmyndigheden kan  

 efter kommuneplanlovens § 14, stk. 2, pålægge kommunalbestyrelsen at ændre  

 planen for at bringe den i overensstemmelse med ændringer i regionplanen  

 eller med landsplandirektiver, jfr. herom også cirkulærets afsnit A 1.2.1.2.
Ønsker kommunalbestyrelsen at tilvejebringe en lokalplan med bestemmelser  

 i strid med kommuneplanen, må kommunalbestyrelsen tillige ændre  

 kommuneplanen.
Det følger af bestemmelsen i kommuneplanlovens § 19, stk. 1,  

 hvorefter en lokalplan ikke må indeholde bestemmelser i strid med en  

 kommuneplan.
Regionplanmyndigheden skal efter kommuneplanlovens § 25, stk. 1, påse, at  

 et forslag til lokalplan er i overensstemmelse med kommuneplanen.
Opstår der  

 uenighed mellem kommunalbestyrelsen og regionplanmyndigheden, om der  

 foreligger overensstemmelse, kan spørgsmålet gennem planstyrelsen indbringes  

 for miljøministeren efter kommuneplanlovens § 25, stk. 2.
 Sådanne »planuoverensstemmelsesspørgsmål« er derimod ikke  

 omfattet af klageadgangen efter kommuneplanlovens § 48, stk.1, 1. pkt.
5.1.2. ÆNDRINGSPROCEDUREN Ved mere omfattende ændringer i kommuneplanen - der i loven er forudsat  

 typisk at finde sted i forbindelse med periodiske gennemgange af planen, men  

 som dog også kan gennemføres på et andet tidspunkt - gælder efter § 14, stk.  

 1, 2. punkt, de samme regler som ved tilvejebringelse af en ny kommuneplan.  

 Det betyder, at kommunalbestyrelsen, inden der udarbejdes forslag til sådanne  

 mere omfattende ændringer, skal udarbejde og offentliggøre en § 6-redegørelse  

 og forestå en oplysningsvirksomhed med det formål at fremkalde en offentlig  

 debat om de påtænkte ændringer.
Endvidere skal der i forbindelse med forslag  

 til mere omfattende ændringer udarbejdes og offentliggøres de i § 5 nævnte  

 oplysninger.
En ændring, der ikke alene berører rammedelen, men også griber afgørende  

 ind i hovedstrukturen, anses for at være mere omfattende.
Som eksempel kan  

 nævnes væsentlige ændringer i kommuneplanens bymønsterstruktur.
 Ved andre ændringer, der ikke griber afgørende ind i hovedstrukturen - men  

 som dog ikke falder ind under de mindre ændringer nævnt i § 14, stk. 3, 3.  

 punkt - gælder de i § 14, stk. 3, 2. pkt. nævnte tilvejebringelsesregler,  

 d.v.s. bestemmelserne i § 7, stk. 3-6 og §§ 8-11.
Efter § 7, stk. 4, skal sådanne forslag til ændring af kommuneplanen  

 fremlægges i mindst 16 uger, inden kommunalbestyrelsen kan vedtage planen  

 endeligt.
Som eksempel på ændringer, der falder ind under denne gruppe, kan  

 nævnes mindre ændringer i planens udbygningsretning og udbygningstakt.
Ved mindre ændringer i kommuneplanens rammedel, der ikke strider mod  

 planens hovedprincipper samt ved uvæsentlige ændringer i planens  

 hovedstruktur, kan fristen på 16 uger efter § 7, stk. 4, i henhold til  

 bestemmelsen i lovens § 14, stk. 3, 3. punkt, nedsættes til 8 uger.
Som  

 eksempel på sådanne ændringer kan nævnes mindre justeringer, der vedrører  

 planens bebyggelsesmæssige og arealafgrænsningsmæssige forhold samt mindre  

 omfattende ændringer i arealanvendelsen.
 Mindre ændringer i en kommuneplan, der er en forudsætning for  

 gennemførelse af en lokalplan, vil således kunne tilvejebringes samtidig med  

 lokalplanen.
5.2. ÆNDRINGER I LOKALPLANER 5.2.1. ÆNDRINGSSITUATIONER Kommunalbestyrelsen kan til enhver tid beslutte at ændre en gældende  

 byplanvedtægt eller lokalplan, jfr. afsnit 1.1.
 Ved afgørelse af enkeltsager kan kommunalbestyrelsen i henhold til  

 kommuneplanlovens § 47, stk. 3, fravige en lokalplan eller byplanvedtægt ved  

 dispensation, såfremt dispensationen ikke er i strid med principperne i  

 planen, jfr. herom afsnit F 1.1.
 Det bemærkes i denne forbindelse at dispensation efter § 47, stk. 3, ikke  

 er udelukket, selv om dispensationen indebærer, at kommuneplanen samtidig  

 fraviges, jfr. kommuneplanlovens § 13, stk. 1. Om fortolkning af  

 kommuneplanlovens § 13 i relation til dispensationer kan henvises til afsnit  

 F 1.4. side 46.
 Videregående afvigelser fra en byplanvedtægt eller lokalplan som omhandlet  

 i § 47, stk. 3, kan efter § 47, stk. 4, kun foretages ved tilvejebringelse af  

 en ny lokalplan.
5.2.2. ÆNDRINGSPROCEDUREN En lokalplan kan kun ændres ved tilvejebringelse af en ny lokalplan efter  

 reglerne i § 20, §§ 21-27 og § 30.
5.3. OPHÆVELSE AF LOKALPLANER Lokalplaner og byplanvedtægter kan som hovedregel kun ophæves ved en  

 bestemmelse herom i en ny lokalplan.
Efter kommuneplanlovens § 59, stk. 3, kan lokalplaner for arealer i  

 landzone og byplanvedtægter og lokalplaner for arealer, der tilbageføres til  

 landzone, dog ophæves af kommunalbestyrelsen efter regler, der fastsættes af  

 miljøministeren.
Disse regler er fastsat i bekendtgørelse nr. 247 af 16. maj  

 1986 om supplerende regler i medfør af lov om kommuneplanlægning.
B.
DE ALMINDELIGE BEBYGGELSESREGULERENDE BESTEMMELSER LOVSTOFFETS DELING MELLEM BYGGELOV OG KOMMUNEPLANLOV I kommuneplanloven findes:
Regler om minimumsgrundstørrelser (§ 40) Regler om bebyggelsesprocenter (§ 42) Regler om vandret højdegrænseplan (§43) Regler om bebyggelsens ydre udformning (§ 44) Regler om bebyggelsens anvendelse (§ 45) I byggeloven er fastsat:
Regler om friarealer (§ 7) Regler om skelafstand (§8) Regler om skrå højdegrænseplaner (§ 9) I tilslutning til kommuneplanlovens bestemmelser om bebyggelsesprocenter  

 (§42) er det fastsat, at regler om beregning af grundstykkkets areal og  

 etagearealet til brug ved anvendelse af reglerne om bebyggelsesprocent  

 fastsættes i bygningsreglementet.
 Reglerne findes i BR 1982, kap. 2.2. og i BR-S 85 afsnit 2.2, jfr. bilag  

 A.
 Regler om det vandrette højdegrænseplan og etageantal findes i  

 kommuneplanlovens § 43 og bekendtgørelsen om supplerende regler, §§ 21 og 22.
Regler om de skrå højdegrænseplaner er fastsat i byggelovens § 9, for  

 småhuse i BR-S 85 afsnit 2.3.3. samt afsnit 10.3, der vedrører sammenbyggede  

 enfamiliehuse samt BR-82, kap. 3.1, stykkerne 2-4. I BR. 82, kap. 3.1.5 og  

 BR-S 85 afsnit 2.3.2, stk. 3 er der fastsat bestemmelser om beregning af  

 bygningshøjder, også for forhold omfattet af kommuneplanloven.
Reglerne i  

 BR-82 er omtalt i byggestyrelsens vejledning hertil, side 34-35.
FRAVIGELSE VED LOKALPLAN, DISPENSATIONS- OG KLAGESAGER SAMT MYDNIGHEDER De almindelige bebyggelsesregulerende bestemmelser kan fraviges ved  

 lokalplan, jfr. kommuneplanlovens § 39 og byggelovens §§ 7-9 og 13.  

 Opmærksomheden henledes på, at de i medfør af kommuneplanlovens § 42, stk. 2  

 i BR-82 og BR-S 85 fastsatte beregnings- og måleregler ikke kan fraviges  

 (ændres) ved en lokalplan.
Der kan ikke dispenseres fra disse  

 beregningsregler.
Efter byggelovens dispensationsregler (§ 22) er dispensationsmyndigheden  

 hos kommunalbestyrelsen.
Er der tale om kommunalt byggeri, forskydes  

 kompetencen til amtsrådet/ byggestyrelsen.
 Kommuneplanlovens dispensationsregel (§ 47, stk. 2) deler kompetencen  

 mellem kommunalbestyrelsen og planstyrelsen, jfr. de nærmere regler i  

 bekendtgørelsens §§ 25 og 26. Der kan ikke meddeles dispensation, når der er  

 lokalplanpligt.
Planstyrelsen er eneste klagemyndighed i kommuneplanloven.
Efter  

 kommuneplanloven kan der kun klages over retlige spørgsmål.
Efter byggeloven kan kommunalbestyrelsens afgørelser påklages til  

 amtsrådet - i København og Frederiksberg kommuner til byggestyrelsen, hvis  

 klagen vedrører spørgsmål om forståelse af loven eller af en i medfør af  

 denne fastsat bestemmelse.
Påklage kan endvidere tillades, hvis afgørelsen  

 efter klagemyndighedens skøn har almen interesse eller videregående  

 betydelige følger for klageren.
 Amtsrådets afgørelser kan påklages til byggestyrelsen, hvis klagen  

 vedrører spørgsmål om forståelse af loven eller af en i medfør af denne  

 fastsat bestemmelse.
BESTEMMELSERNE OM BEBYGGELSESPROCENTER I kommuneplanlovens § 42, stk. 3, bestemmes, at miljøministeren fastsætter  

 nærmere regler til bestemmelse af de i § 42, stk. 1, a-d, nævnte  

 bebyggelsesarter.
 Sådanne regler er fastsat i bekendtgørelsens §§ 14-17.
 I medfør af bekendtgørelsens § 14 forstås ved parcelhuse til  

 helårsbeboelse:
Definitionens 1. led omfatter foruden det traditionelle enfamiliehus:  

 dobbelthuse, række- og kædehuse samt andre former for tæt-lav boligbebyggelse  

 med enfamilieboliger.
Definitionens 2. led omfatter tofamiliehuse.
Kravet om,  

 at disse skal være fritliggende, afgrænser parcelhusbegrebet overfor  

 2.etagers etagebebyggelse.
 Den fastsatte definition af parcelhusbegrebet omfatter ikke ejendomme, som  

 delvis anvendes til erhverv, bortset fra sådanne former for  

 erhvervsvirksomhed som sædvanligvis udøves inden for en boligs rammer.  

 Bebyggelser med egentligt erhvervsareal henhører under kommuneplanlovens §  

 42, stk. 1, d.
 Bekendtgørelsens parcelhusbegreb er uafhængigt af, om boligerne er  

 udlejningslejligheder eller ejerboliger.
 Efter bekendtgørelsens § 21 er sommerhusbebyggelse og anden bebyggelse til  

 ferie- og fritidsformål bebyggelse, som indeholder beboelsesrum, der lovligt  

 kun kan anvendes til ophold i en del af året.
Ved etagebebyggelse i et område, der i kommuneplanen er udlagt hertil,  

 forstås ifølge bekendtgørelsens § 16 bebyggelse, som i henhold til en  

 kommuneplan kan opføres i to etager og derover, og som ikke er omfattet af  

 parcelhusbegrebet, jfr. ovenfor.
Indtil der foreligger en kommuneplan, er  

 etageboligbebyggelse omfattet af bestemmelsen i § 42, stk. 1, d.
 I medfør af bestemmelsen i § 42, stk. 4, er der fastsat nærmere regler i  

 bekendtgørelsens §§ 18-20 om grunde med særlig beliggendehed.
 Reglerne i bekendtgørelsen angår kun om- eller tilbygning på grunde, der  

 den 1. februar 1977 var bebygget.
 Bekendtgørelsens regler kan fraviges ved lokalplan eller dispensation i  

 henhold til kommuneplanlovens § 47, stk. 2.
HØJDEBESTEMMELSER (§ 43) Ifølge kommuneplanlovens § 43, stk. 1, 1. pkt., må en bebyggelse ikke  

 opføres med mere end to etager, og ingen del af en bygnings ydervægge eller  

 tag må være hævet mere end 8,5 m over det omgivende terræn.
Der henvises i  

 denne forbindelse til reglerne om niveauplan i BR-82 kap. 2.1.-1., stk. 4, og  

 målereglerne i BR-82 kap. 3.1.5, stk. 1 og 1. samt BR-S 85, afsnit 2.3.
 Begrebet tagetage/ 1/2 etage er ikke defineret i byggelovgivningen eller  

 kommuneplanloven, men det er sædvanlig praksis, at huse med et udnytteligt  

 tagrum under et traditionelt sadeltag på en indtil 1 m høj  

 trempelkonstruktion anses for at være tagetage (1/2 etage).
I de senere år har der været et stigende antal bebyggelser - især  

 sommerhuse - med såkaldte »hemse«, dvs. mindre loftsrum f.eks. med  

 et par sovepladser, som indrettes enten på hanebjælkelaget eller - ved huse  

 med lavere taghældning - på loftsbjælkelaget og normalt med helt åben  

 forbindelse til det rum, hvorfra de har adgang.
Det afhænger af en konkret  

 vurdering, om en hems er en etage.
I vurderingen må indgå, om rummet har  

 karakter af et opholdsrum, dvs. om der er vindue til det fri, gulvarealets  

 størrelse og den frie højde.
For bebyggelse i sommerhusområder kan miljøministeren efter § 43, stk. 1,  

 2. pkt., fastsætte andre højdebegrænsninger.
I henhold til denne bestemmelse  

 er der i bekendtgørelsens §§ 21-23 fastsat særlige regler om bygningshøjden i  

 sommerhusområder, jfr. § 2, stk. 3, i lov om by- og landzoner.
 Reglerne i bekendtgørelsen træder således i stedet for de almindelige  

 højdebestemmelser i § 43 i områder, som i bygningsvedtægter er udlagt til  

 sommerhusbebyggelse.
 Herudover er bekendtgørelsens regler gældende i tilfælde, hvor et område i  

 en byplanvedtægt er udlagt til sommerhusbebyggelse, samt i områder, som en  

 lokalplan overfører til sommerhusområde, såfremt der ikke i byplanvedtægten  

 eller lokalplanen er truffet bestemmelse om bebyggelsens højde og etageantal.
 Det følger af bekendtgørelsens § 21, at bebyggelse i nævnte områder kun må  

 opføres i en etage uden mulighed for indretning af udnyttelig tagetage.  

 Bygningshøjden må i disse tilfælde ikke overstige 5 m, og facadehøjden må  

 ikke overstige 3 m.
Er eksisterende bebyggelse i et helt eller delvis udbygget sommerhusområde  

 overvejende opført på anden måde end angivet i § 21 i henseende til  

 bygningshøjde og udnyttelse af tagetage, kan ny bebyggelse i et sådant område  

 dog opføres med udnyttelig tagetage.
Bygningshøjden må i sådanne tilfælde  

 ikke overstige 6,5 m, og facadehøjden må ikke overstige 3 m.
 Reglerne i bekendtgørelsen kan fraviges ved lokalplan eller dispensation i  

 henhold til kommuneplanlovens § 47, stk. 2.
 I de tilfælde, som nævnes i bekendtgørelsens § 21, bortses fra gavlpartier  

 og lignende ved beregningen af facadehøjden.
 I de i § 22 nævnte tilfælde bortses derimod alene fra gavltrekanter ved  

 beregningen af facadehøjden.
 Med den valgte formulering vil der ved bebyggelse i en etage være mulighed  

 for at opføre bebyggelse med atypiske tagformer, f.eks. med lodretsiddende  

 ovenlys fra tagryg til den skrånende tagflade.
 Når byggemulighederne som hovedregel er begrænset til opførelse af  

 sommerhuse i en etage, skyldes det, at tagetagen i eksisterende sommerhuse  

 med udnyttelig tagetage ofte er blevet inddraget til beboelse, og dette har i  

 adskillige tilfælde givet anledning til klager over indbliksgener.
Bekendtgørelsens regler omfatter ikke landzonearealer, der er bebygget med  

 sommerhuse.
De hensyn, der varetages ved reglerne i bekendtgørelsen, bør  

 imidlertid tilgodeses ved administrationen af by- og landzoneloven.
Bygninger, konstruktioner og anlæg, der er undtaget fra det almindelige  

 vandrette højdegrænseplan (§ 43) Efter kommuneplanlovens § 43, stk. 3, kan miljøministeren fastsætte, at  

 særlige arter af bygninger, konstruktioner eller anlæg skal være undtaget fra  

 bestemmelsen i § 43, stk. 1. I henhold hertil er det i § 24 i bekendtgørelsen  

 fastsat, at forskellige avls- og driftsbygninger til land- og  

 skovbrugsejendomme i landzone må opføres i en større højde.
C.
KONKRETE REGULERINGSMIDLER 1. KOMMUNEPLANLOVENS § 13, STK. 2 OG 3.
 Bestemmelserne i § 13, stk. 2 og 3 er knyttet til kommuneplanen.
Bestemmelserne i stk. 2 angår byzonearealer.
Den giver kommunalbestyrelsen  

 mulighed for at modsætte sig udstykning og bebyggelse, som ganske vist ikke  

 er i strid med kommuneplanens anvendelsesbestemmelser, men hvis gennemførelse  

 på det pågældende tidspunkt vil være i strid med rækkefølgeangivelserne i  

 kommuneplanen, jfr. afsnit A. 2.1.
Stk. 2  er for så vidt angår udstykning identisk med den  

 tidligere § 40, stk. 4. Men bestemmelsen er udvidet til også at omfatte  

 bebyggelse i strid med tidsfølgeplanlægningen.
Udvidelsen har betydning i  

 tilfælde, hvor der uden udstykning ønskes opført bebyggelse, der ikke er  

 lokalpligtig.
Er byggeriet så omfattende, at der er lokalplanpligt, kan  

 kommunalbestyrelsen nægte at tilvejebringe den nødvendige lokalplan med  

 henvisning til, at planen ville være i strid med kommuneplanen.
Bestemmelsen i stk. 3 angår arealer i byzoner og sommerhusområder.
Den  

 giver kommunalbestyrelsen hjemmel til at forhindre opførelse af ny bebyggelse  

 eller ændret anvendelse af bebyggelse og arealer på grundlag af  

 kommuneplanens anvendelsesbestemmelser om bolig- eller erhvervsformål, det  

 vil sige, at kommunalbestyrelsen ikke behøver at nedlægge forbud og  

 tilvejebringe lokalplan for at få hjemmel til at modsætte sig den  

 kommuneplanstridige bebyggelse eller anvendelse.
Betegnelserne boligbebyggelse og erhvervsbebyggelse omfatter  

 anvendelsesbestemmelser med forskellig detaljeringsgrad.
Et boligområde kan  

 f.eks. være udlagt til etageboligbebyggelse, til tæt/ lav eller åben/ lav  

 boligbebyggelse.
På tilsvarende måde kan et erhvervsområde være udlagt til  

 forskellige kategorier af erhverv, som f.eks. industri, håndværk eller  

 kontor- og butiksformål.
Disse anvendelsesbestemmelser kan danne grundlag for  

 et forbud efter § 13, stk. 3.
 Anvendelse til offentlige formål er ikke medtaget, idet et forbud på dette  

 grundlag i givet fald måtte kombineres med en adgang for grundejeren til at  

 kræve arealerne overtaget, jfr. princippet i § 32.
 Eventuelle klager over kommunalbestyrelsens afgørelser efter § 13, stk. 2  

 og 3, skal indgives efter § 48.
2. KOMMUNEPLANLOVENS § 17 Efter kommuneplanlovens § 17 kan kommunalbestyrelsen nedlægge forbud mod,  

 at der retligt eller faktisk etableres forhold, som kan hindres ved en  

 lokalplan.
Forbudet kan nedlægges for et tidsrum af indtil et år.
 Forhold, som kan hindres ved en lokalplan, er det samme som forhold, der  

 kan reguleres i en lokalplan efter bestemmelserne i § 18.
§ 17-forbudet kan vedrøre både retlige og faktiske dispositioner.
Der kan  

 f.eks. nedlægges forbud mod, at en grundejer foretager udleje til et bestemt  

 formål, og ikke blot mod den faktiske anvendelse af ejendommen.
Det svarer  

 til retsvirkningerne af en lokalplan, jfr. § 31.
Forbud kan nedlægges for et år, men kan også nedlægges for et kortere  

 tidsrum.
Hvis der nedlægges forbud mod et projekt, der har været længe under  

 behandling i kommunen, må forbudets gyldighedsperiode fastsættes under hensyn  

 til den tid, der er gået.
 Et forbud efter § 17 kan påklages efter § 48.
3. BESTEMMELSEN I KOMMUNEPLANLOVENS § 44, STK. 1 BESTEMMELSENS ORDLYD § 44,  stk. 1, i kommuneplanloven lyder således:
 »Kommunalbestyrelsen kan gøre en tilladelse efter byggeloven afhængig  

 af, at bebyggelsen får en sådan ydre udformning, at der i forbindelse med  

 dens omgivelser opnås en god helhedsvirkning«.
FOLKETINGETS FORUDSÆTNINGER OM ANVENDELSEN I folketingsudvalgets betænkning over forslaget til kommuneplanloven er  

 optaget følgende:
 »Udvalget har overvejet at indstille en ændring af § 44, stk. 1, om  

 bebyggelsens ydre udformning, så at det sikres, at kommunalbestyrelsen ikke  

 benytter denne bestemmelse til at stille krav, der medfører en unødig  

 ensartethed i byggeriet.
Miljøministeren har oplyst, at de hidtidige tilsvarende bestemmelser i  

 byggelovene først og fremmest er bragt i anvendelse inden for  

 bevaringsværdige ældre bymiljøer og - i de tilfælde, der har været forelagt  

 ministeriet som klagemyndighed - praktisk taget altid med rette.
Ministeren  

 har endvidere oplyst, at ministeriet ikke er bekendt med, at disse  

 bestemmelser har været anvendt til en regulering af detaljer eller til at  

 fremkalde en unødig ensartethed.
 Udvalget har herefter afstået fra at stille ændringsforslag til § 44, stk.  

 1, men finder det ønskeligt, at miljøministeren i et cirkulære om loven eller  

 på anden måde underretter kommunerne om, at bestemmelsen bør administreres i  

 overensstemmelse med denne hidtidige praksis«.
PLANSTYRELSENS PRAKSIS På den angivne baggrund mener planstyrelsen, at kommuneplanlovens § 44,  

 stk. 1, normalt kun kan anvendes i tilfælde, hvor bebyggelsen m.v. i området  

 på forhånd er karakteriseret ved en særlig helhedsvirkning, og navnlig, hvor  

 der er tale om »bevaringsværdige ældre bymiljøer«.
 Planstyrelsen har ved afgørelser om anvendelsen af § 44, stk. 1, lagt  

 afgørende vægt på, om den eksisterende bebyggelse i området i sammenhæng med  

 omgivelserne i øvrigt på forhånd var karakteriseret ved en særlig  

 arkitektonisk (landskabsmæssig eller æstetisk) helhedsvirkning.
 Hvor der er tale om nyere bebyggelse, er der lagt vægt på, om denne  

 helhedsvirkning var særlig tilstræbt i planlægningen for området, eventuelt i  

 form af en fælles bebyggelsesplan.
KLAGE Afgørelsen af, om det pågældende område har en sådan karakter, at  

 kommuneplanlovens § 44, stk. 1, kan anvendes, er et retligt spørgsmål, der  

 kan påklages i henhold til kommuneplanlovens § 48.
 Kommunalbestyrelsens vurdering af, om bestemmelsen bør bringes i  

 anvendelse, er derimod en skønsmæssig afgørelse, som planstyrelsen ikke kan  

 tage stilling til.
BESTEMMELSERNE I KOMMUNEPLANLOVENS § 44, STK. 2, 3 OG 4 Efter disse bestemmelser kan kommunalbestyrelsen udstede forbud eller  

 påbud overfor visse indretninger og anvendelser af en ejendom, der er til  

 ulempe for andre, eller som virker skæmmende.
Der gælder efter stk. 6 særlige regler om klage, når der er tale om påbud,  

 dvs. i de tilfælde, hvor indretningen lovligt er etableret, eller anvendelsen  

 er påbegyndt.
Klagereglerne er omtalt i afsnit G.
 Forbud kan påklages efter § 48.
4. MILJØFORRINGENDE ERHVERVSBEBYGGELSE I BOLIGOMRÅDER  

 (§ 45, STK. 1) Efter den seneste lovændring ophæves kommuneplanlovens § 45, stk. 1-3, i  

 de enkelte kommuner, efterhånden som kommuneplanerne offentligt bekendtgøres  

 efter den endelige vedtagelse.
 Men § 45, stk. 1-3, gælder fortsat uændret i de kommuner, hvor  

 kommuneplanen ikke er vedtaget og offentliggjort.
 Efter kommuneplanlovens § 45, stk. 1, kan kommunalbestyrelsen, når der i  

 et område findes boligbebyggelse, modsætte sig, at der opføres  

 miljøforringende erhvervsbebyggelse i området, eller at bestående  

 boligbebyggelse eller ubebyggede arealer i området tages i brug til  

 miljøforringende erhvervsformål.
 Det er således en forudsætning for at anvende § 45, at der er tale om et  

 område, hvor der findes boligbebyggelse, og at området ikke er omfattet af  

 bestemmelser om bebyggelsens anvendelse i en lokalplan eller en  

 byplanvedtægt, § 45, stk. 4.
Højesteret har i en dom af 13. december 1984 ophævet et forbud i henhold  

 til § 45, stk. 1, mod indretning af smørrebrødsforretning (grillbar) i en  

 boligbebyggelse.
Lokalerne havde tidligere været benyttet som brødudsalg og  

 el-installationsforretning.
I dommen udtales bl.a., at § 45 efter sin ordlyd  

 ikke klart omfatter det forhold, at lokaler, der hidtil har været anvendt til  

 erhverv, tages i brug til andet erhvervsformål, og at der ikke er sikre  

 holdepunkter i bestemmelsens forarbejder for en sådan fortolkning.
Højesteret  

 finder heller ikke, at en så vidtgående beføjelse - i modsætning til, hvad  

 der har været antaget i administrationspraksis - kan støttes på en udvidende  

 fortolkning af lovens formål.
 Dommen betyder, at § 45, stk. 1, ikke omfatter overgang til anden  

 virksomhed i eksisterende erhvervslokaler i et område med boligbebyggelse,  

 selv om den nye anvendelse vil være mere miljøforringende end den hidtidige.
 Kommunalbestyrelsen må lægge disse synspunkter til grund for behandlingen  

 af disse sager.
 Såfremt etablering af en erhvervsvirksomhed forudsætter  

 kommunalbestyrelsens godkendelse i medfør af miljøbeskyttelseslovens kap. 5,  

 har § 45, stk. 1, ingen selvstændig betydning.
Det er en betingelse efter § 45, stk. 1, at den erhvervsbebyggelse, som  

 kommunalbestyrelsen kan modsætte sig, skal være »miljøforringende«.  

 Det kræves ikke, at erhvervsbebyggelsen skal kunne medføre særlige ulemper  

 eller virke stærkt skæmmende.
På den anden side kan § 45, stk. 1, ikke  

 anvendes, hvor en foranstaltning efter praksis må tåles i boligområder.
 Kommuneplanlovens § 45, stk. 1, giver også kommunalbestyrelsen hjemmel til  

 at modsætte sig, at ubebyggede arealer i området tages i brug til  

 miljøforringende erhvervsformål, f.eks. ibrugtagen af et ubebygget areal i et  

 boligområde, til oplagring af materialer, vareudstilling, brugtbilsalg og  

 parkering af biler i forbindelse med erhverv.
 Om anvendelsen af friarealer på bebyggede ejendomme, der er udlagt og  

 godkendt i henhold til reglerne herom i bygningsreglementerne, henvises til  

 byggelovens § 7, stk. 2.
 BOLIGBEBYGGELSE, DER UD FRA MILJØMÆSSIGE HENSYN ER UFORENELIG MED  

 EKSISTERENDE ERHVERVSUDØVELSE I OMRÅDET (§ 45, STK. 2).
 Efter § 45, stk. 2, kan kommunalbestyrelsen modsætte sig, at der i et  

 område, hvor der findes erhvervsbebyggelse opføres boligbebyggelse, eller at  

 bestående bebyggelse tages i brug til beboelse, såfremt beboelse i området ud  

 fra miljømæssige hensyn skønnes uforenelig med erhvervsudøvelsen.
KLAGE Et forbud eller påbud efter § 45, stk. 1 og 2, kan af vedkommende ejer  

 påklages til planstyrelsen.
Klage skal være indgivet inden 4 uger fra  

 afgørelsens meddelelse.
Kommunalbestyrelsens afgørelse skal indeholde  

 klagevejledning, jfr. § 45, stk. 3. Planstyrelsens kompetence i disse sager  

 er ikke indskrænket til retlige spørgsmål.
D.
EKSPROPRIATION Efter kommuneplanlovens § 34 kan kommunalbestyrelsen  

 ekspropriere fast ejendom, der tilhører private, eller private rettigheder  

 over fast ejendom, når ekspropriationen vil være af væsentlig betydning for  

 virkeliggørelsen af en lokalplan eller en byplanvedtægt.
Efter lov nr. 123 af 1. april 1980 om ekspropriation til byudvikling kan  

 der eksproprieres, når det er af væsentlig betydning for at sikre  

 gennemførelsen af en byudvikling i overensstemmelse med kommuneplanen (eller  

 § 15-rammerne). Loven er omtalt i miljøministeriets cirkulære nr. 148 af 14.  

 september 1981. Ekspropriation efter lov om ekspropriation til byudvikling  

 kan ske, inden den detaljerede planlægning er gennemført.
Loven tager sigte  

 på ekspropriation af større i det væsentlige ubebyggede arealer, typisk  

 landzonearealer.
 Ekspropriation efter § 34 kan ske til virkeliggørelse af den detaljerede  

 planlægning i lokalplan/ byplanvedtægt, og bestemmelsen forudsætter, at den  

 konkrete anvendelse af det pågældende areal er umiddelbart forestående.
 Såfremt kommunalbestyrelsen alene ønsker at realisere lokalplanformål,  

 hvortil ekspropriation kan ske i medfør af særlovgivning, f.eks.  

 arealerhvervelse til offentlige veje og parkeringspladser, jfr. lov om  

 offentlige veje § 43, bør særlovgivningens ekspropriationsregler anvendes.
 For så vidt angår fremgangsmåden ved ekspropriation, henviser  

 kommuneplanlovens § 34, stk. 3, til lov om offentlige veje § 45, og §§ 47-49.
 En lokalplan kan ikke danne grundlag for en ekspropriationsbeslutning, før  

 planen har fået endeligt bindende virkning ved den offentlige bekendtgørelse.  

 Indledende skridt til ekspropriationen, som afholdelse af åstedsforretning  

 bør ikke finde sted, før indholdet af lokalplanen er kendt, dvs. før  

 lokalplanen er endeligt vedtaget.
Efter kommuneplanlovens § 34 kan kommunalbestyrelsen ekspropriere ikke  

 blot, når det pågældende areal ifølge planen skal anvendes til offentlige  

 formål, men også, når ekspropriationen vil være af væsentlig betydning for  

 virkeliggørelsen af lokalplanen eller byplanvedtægten.
Det er en betingelse  

 for ekspropriationen, at det er nødvendigt for kommunalbestyrelsen at få  

 rådighed over det pågældende areal, f.eks. fordi der i henhold til planen  

 skal udføres anlæg på arealet.
Det er som altid en forudsætning, at  

 lokalplanen er planlægningsmæssigt begrundet, dvs. at den ikke alene skal  

 fremme særlige f.eks. erhvervsmæssige - interesser.
Der er således adgang for kommunalbestyrelsen til at ekspropriere et  

 areal, når ejeren ikke kan eller vil udnytte arealet i overensstemmelse med  

 byplanvedtægtens/ lokalplanens bestemmelser.
Når det er nødvendigt at  

 foretage en sådan ekspropriation, vil det eksproprierede areal eventuelt  

 kunne overdrages til en privat bygherre, der vil disponere over arealet i  

 overensstemmelse med planens bestemmelser.
 Kommuneplanlovens § 34 afgiver ikke hjemmel til ekspropriation til  

 almindelig fremskaffelse af byggegrunde, men der vil f.eks. kunne  

 eksproprieres til gennemførelse af en bebyggelsesplan.
 Efter kommuneplanlovens § 34 vil det også være muligt for  

 kommunalbestyrelsen at ekspropriere private rettigheder over fast ejendom.  

 Sådanne private rettigheder kan være leje-, brugs- eller servitutrettigheder.
Med hjemmel i kommuneplanlovens § 18, stk. 1, nr. 16, kan der i en  

 lokalplan træffes bestemmelse om ophør af gyldigheden af udtrykkeligt angivne  

 tilstandservitutter, hvis servituttens opretholdelse vil være i strid med  

 lokalplanens formål.
Private rådigheds- og tilegnelsesservitutter kan derimod  

 kun fjernes ved ekspropriation.
Efter kommuneplanlovens § 34, stk. 4, kan ekspropriationsbeslutningen  

 påklages.
Klage skal være indgivet inden 4 uger fra beslutningens meddelelse.  

 Rettidig klage har opsættende virkning, medmindre klagemyndigheden bestemmer  

 andet.
Klage skal indgives til planstyrelsen.
Styrelsens afgørelse kan  

 påklages til miljøministeren.
Klagemyndighedens prøvelse af kommunalbestyrelsens  

 ekspropriationsbeslutning er ikke indskrænket til retlige spørgsmål, som  

 efter kommuneplanlovens § 48, men omfatter også en bedømmelse af  

 ekspropriationens hensigtsmæssighed og rimelighed.
Det skal vurderes, om  

 ekspropriationen er konkret begrundet i lokalplanen (byplanvedtægten), og om  

 det byggeri eller anlæg, der eksproprieres til, er aktuelt.
Det vil i  

 forbindelse hermed blive undersøgt, om tilladelser, som er nødvendige efter  

 anden lovgivning, er eller vil blive meddelt.
 Hvor der ikke er enighed om ekspropriationserstatningens størrelse,  

 fastsættes denne af taksationsmyndighederne efter lov om offentlige veje,  

 jfr. kommuneplanlovens § 35.
E.
SERVITUTTER De bestemmelser i kommuneplanloven, der har særlig betydning i forbindelse  

 med servitutter, er: § 18, stk. 1, nr. 16 (ophævelse af  

 tilstandsservitutter), § 31 (lokalplanens retsvirkninger), §§ 36-38 (samtykke  

 til stiftelse af servitutter og påtaleret).
 Planstyrelsen har udsendt en vejledning om servitutter i relation til  

 kommuneplanloven »Vejledning i kommuneplanlægning nr. 6. 1979«.
Det må erindres, at de private servitutter, der indgår i  

 kommuneplanlægningen, også reguleres af privatretlige regler.
Det gælder  

 servitutter pålagt af kommunen som grundsælger, og servitutter hvor  

 kommunalbestyrelsen er indsat som påtaleberettiget.
I disse tilfælde har  

 kommunalbestyrelsen efter de privatretlige regler visse forpligtelser overfor  

 de grundejere, der er omfattet af servitutten.
Spørgsmålet om  

 kommunalbestyrelsens overholdelse af dem kan ikke påklages efter  

 kommuneplanlovens § 48, men kan af grundejerne indbringes for domstolene.
SAMTYKKE Efter § 36 kan en ejer af fast ejendom kun med forudgående samtykke fra  

 kommunalbestyrelsen pålægge ejendommen servitutbestemmelser om forhold,  

 hvorom der kan optages bestemmelse i en lokalplan.
 Det samme gælder for ændring af bestående servitutter, hvis ændringen er  

 ensbetydende med pålæg af en ny servitutbestemmelse.
 Ophævelse af eksisterende serviutter ved aftale mellem parterne kræver  

 ikke kommunalbestyrelsens samtykke.
 § 36  omfatter såvel ejendomme i privat som i  

 kommunens eje.
I § 36, stk. 1, 2. pkt., bestemmes det, at kommunalbestyrelsen ikke kan  

 meddele samtykke i tilfælde, hvor der foreligger lokalplanpligt, jfr. lovens  

 § 16, stk. 2 og stk. 3. Også denne bestemmelse gælder såvel for private  

 ejendomme som for ejendomme i kommunens eje.
I § 36, stk. 2, er der fastsat  

 nogle formelle regler om samtykkeerklæringen.
Et eksempel på formuleringen af  

 erklæringen findes i ovennævnte vejledning.
 Kommunalbestyrelsen kan nægte samtykke, når den skønner, at servitutten  

 har uheldige virkninger for kommunens byplanarbejde.
 De servitutter, der kræver samtykke, er efter planstyrelsens opfattelse  

 alle (private) servitutter om emner, der kan reguleres i en lokalplan  

 (bebyggelse og anvendelse af ejendomme, færdselsforhold osv., jfr.  

 kommuneplanlovens § 18). Det er efter styrelsens opfattelse ikke nogen  

 betingelse, at den konkrete servitutbestemmelse med samme formulering kan  

 optages i en lokalplan.
PÅTALERET Efter kommuneplanlovens § 37 kan kommunalbestyrelsen ved påbud eller  

 forbud sikre overholdelsen af servitutbestemmelser om forhold, hvorom der kan  

 optages bestemmelser i en lokalplan.
Bestemmelsen i § 37 omfatter samme gruppe af servitutter, som kræver  

 samtykke efter § 36, dvs. private servitutter om emner, der kan reguleres i  

 en lokalplan.
Bestemmelsen giver kommunalbestyrelsen en adgang til at  

 håndhæve disse servitutter uanset, om kommunen har påtaleret i henhold til  

 servitutten.
Et forbud eller påbud efter § 37 kan gennemtvinges efter reglerne i  

 kommuneplanlovens §§ 54 og 55, dvs. gennem en straffesag.
Retlige spørgsmål i  

 forbindelse med kommunalbestyrelsens anvendelse af § 37 kan påklages efter  

 kommuneplanlovens § 48. Kommunalbestyrelsens beslutning om ikke at anvende §  

 37 kan derimod ikke påklages.
Har kommunalbestyrelsen påtaleret i henhold til servitutten, kan den  

 (også) håndhæves gennem en civil retssag.
Da der er væsentlig forskel i  

 retsvirkningerne, bør kommunalbestyrelsen altid angive, om et forbud eller  

 påbud er udstedt i henhold til kommuneplanlovens § 37.
F.
FRAVIGELSE FRA PLANER OG DE ALMINDELIGE BEBYGGELSESREGULERENDE  

 BESTEMMELSER 1. DISPENSATION 1.1. LOKALPLANER OG BYPLANVEDTÆGTER M.V.
 Kommuneplanlovens § 47, stk. 3, 1. pkt. er ændret ved lov nr. 190 af 15.  

 maj 1985. Bestemmelsen, der fastlægger dispensationskompetencen, er herefter  

 affattet således:
»Dispensationer fra bestemmelser i en lokalplan eller en plan m.v.,  

 der er opretholdt efter § 59, stk. 2, kan meddeles af kommunalbestyrelsen,  

 hvis dispensationen ikke er i strid med principperne i planen.« Dispensationskompetencen var efter den tidligere bestemmelse begrænset til  

 »mindre betydende dispensationer . . . ., som ikke vil ændre . . .  

 ».
Det var samme formulering som den standardbestemmelse, der anvendtes  

 i byplanvedtægter efter byplanloven, og administrativ praksis efter  

 kommuneplanloven har som følge heraf været den samme som den, der var  

 fastlagt under byplanloven.
Det vil sige, at de rammer, indenfor hvilke der  

 kunne dispenseres, var ret snævre.
De hidtidige regler om naboorientering er ved lovændringen samtidig  

 præciseret og udbygget.
Udvidelsen af dispensationskompetencen må ses i  

 sammenhæng hermed.
Den ændrede formulering af § 47, stk. 3, tilsigter en udvidelse af  

 dispensationskompetencen.
Der skal kunne meddeles dispensationer, som ikke er  

 i strid med principperne i planen.
Principperne i en lokalplan er planens formålsbestemmelse og  

 anvendelsesbestemmelser, som er fastsat ud fra formålet med lokalplanen.  

 Dispensationer fra sådanne anvendelsesbestemmelsr kan efter den gældende  

 dispensationsregel ikke meddeles i videre omfang end efter den tidligere  

 regel.
Hvis et område f.eks. er udlagt som industriområde, kan der således  

 ikke meddeles dispensation til indretning af en dagligvarebutik.
Principperne omfatter også den planlagte struktur, fordeling mellem  

 friarealer og bebyggede arealer.
Dispensation kan således som regel ikke  

 meddeles til indgreb i grønne områder og fælles friarealer.
Hvis et areal  

 f.eks. er udlagt til fælles friareal for en sommerhus- eller  

 parcelhusbebyggelse, kan der ikke dispenseres til udstykning til parceller  

 til bebyggelse, således at fællesarealet derved indskrænkes.
Udvidelsen af dispensationskompetencen i forhold til den tidligere regel i  

 kommuneplanloven omfatter navnlig de bestemmelser, som mere detaljeret  

 regulerer bebyggelsens omfang, udformning og placering.
Fra sådanne  

 bestemmelser vil der som hovedregel kunne meddeles dispensation efter en  

 konkret vurdering, med mindre de detaljerede regler netop er fastlagt for at  

 fastholde en særlig udformning af bebyggelsen f.eks. i et bevaringsværdigt  

 område.
 Lokalplanbestemmelser kan være udformet efter forhandling med statslige  

 eller regionale myndigheder - eventuelt på baggrund af et veto efter §§ 25 og  

 26. I disse tilfælde er det et væsentligt formål med lokalplanen at fastholde  

 den aftalte løsning, og der skal derfor ikke kunne dispenseres uden efter  

 aftale med de pågældende myndigheder (§ 47, stk. 3, 2. pkt.). For klarhedens  

 skyld bør sådanne aftaler angives i lokalplanen.
1.2. Dispensation fra de almindelige bebyggelsesregulerende bestemmelser Ifølge kommuneplanlovens § 47, stk. 2, meddeles sådanne dispensationer af  

 kommunalbestyrelsen inden for rammer, der fastsættes af miljøministeren.  

 Videregående dispenationer meddeles af miljøministeren (planstyrelsen).  

 Dispensation kan ikke meddeles, når der er lokalplanpligt i henhold til § 16,  

 stk. 3.
Rammerne for kommunalbestyrelsens dispensationskompetence er fastsat i  

 bekendtgørelsens §§ 25 og 26. Herefter har kommunalbestyrelsen kompetencen  

 for så vidt angår dispensationer fra de almindelige bebyggelsesregulerende  

 bestemmelser bortset fra reglerne om bebyggelsesprocent.
Her er kompetencen  

 delt mellem kommunalbestyrelsen og planstyrelsen.
Hovedreglen er, at  

 kommunalbestyrelsen har kompetence op til en bebyggelsesprocent på 110 eller  

 den højere procent, der måtte være fastsat i kommuneplanen.
Men der gælder  

 herudover nogle undtagelser for så vidt angår huludfyldninger og mindre om-  

 eller tilbygninger, jfr. de nærmere regler i bekendtgørelsen.
HVORNÅR KRÆVES DER DISPENSATION FRA REGLERNE OM BEBYGGELSESPROCENT? Ved opførelse af ny bebyggelse, der overskrider det fastsatte maksimum for  

 bebyggelsen, kræves dispensation.
Det samme gælder ved udstykning af en  

 bebygget ejendom, hvorved bebyggelsesprocenten på en af de nye ejendomme  

 bliver for høj.
Disse situationer giver ikke anledning til tvivl.
Vanskeligere spørgsmål kan opstå, når nyopførelse kombineres med  

 nedrivning af eksisterende bebyggelse, således at det samlede resultat  

 bliver, at bebyggelsesprocenten ikke stiger, men måske tilmed falder.  

 Vurderingen har betydning i de tilfælde, hvor den eksisterende bebyggelse  

 allerede har en bebyggelsesprocent, der overstiger den gældende grænse.
I  

 disse situationer er det planstyrelsens opfattelse, at der må foretages en  

 konkret vurdering af, om den bebyggelse, der nedrives, kan begrunde, at der  

 (uden dispensation) kan opføres ny bebyggelse til erstatning.
Vurderingen må  

 afhænge af bebyggelsens karakter og anvendelse.
Eksempelvis kan det være  

 berettiget, at udhuse og skure i forbindelse med en gårdrydning bliver  

 erstattet af nogle nye cykelskure o.lign.
Ved en ombygning, hvorved bebyggelsen skifter anvendelse, foretages en  

 beregning af bebyggelsesprocenten med den ændrede anvendelse efter reglerne i  

 bygningsreglementet.
Er bebyggelsesprocenten forøget (fordi nogle arealer med  

 den nye anvendelse indgår i beregningen) kræves dispensation.
Ellers ikke.
1.3. NABOORIENTERING Bestemmelserne om naboorientering er ændret ved lov nr. 190 af 15. maj  

 1985. Bestemmelserne findes i kommuneplanlovens § 47, stk. 5 og 6. Efter de  

 tidligere regler skulle der foretages naboorientering, inden der kunne  

 meddeles dispensation fra bestemmelser, »der tilgodeser naboers eller  

 andre omboendes interesser.« Efter de nu gældende regler skal der altid foretages naboorientering.  

 Orientering kan dog undlades, hvis den konkrete dispensation er uden  

 betydning for de omboende.
Det kan skyldes, at bestemmelsen, der dispenseres  

 fra, ikke har til formål at varetage nabointeresser.
Eller det kan skyldes,  

 at dispensationen er så beskeden, at den er uden betydning.
Vurderingen  

 foretages af kommunalbestyrelsen.
Den vil normalt ikke kunne påklages efter  

 kommuneplanlovens § 48.
Bestemmelserne om, hvem der skal orienteres, er ændret, således at der ved  

 dispensationer fra byplanvedtægter og lokalplaner skal gives orientering til  

 beboerne i det område, der omfattes af planen.
Den bredere kreds danner  

 baggrund for udvidelsen af dispensationskompetencen i § 47, stk. 3. Men der  

 er adgang for kommunalbestyrelsen til at begrænse orienteringen til beboerne  

 i en del af området.
Det skal ses på baggrund af, at der findes  

 byplanvedtægter og lokalplaner, der omfatter meget store områder, eller som  

 indeholder forskellige afsnit.
I disse tilfælde kan det tænkes, at en  

 dispensation kun har interesse for beboerne inden for en del af det samlede  

 område.
Ved dispensationer fra de almindelige bebyggelsesregulerende bestemmelser,  

 dvs. dispensationer i henhold til lovens § 47. stk. 2, har  

 kommunalbestyrelsen kun pligt til at orientere naboerne, dvs. beboerne i de  

 ejendomme, der direkte grænser op til den ejendom, som dispensationen  

 vedrører.
Er der flere beboere på den ejendom, hvortil der ønskes meddelt  

 dispensation, kræves efter hidtidig praksis også orientering af sådanne  

 beboere.
Orienteringen skal indeholde oplysning om, hvortil der søges dispensation,  

 og om, at eventuelle bemærkninger kan fremsendes inden 2 uger.
Bestemmelserne  

 kræver ikke, at kommunalbestyrelsens indstilling til dispensationsønsket  

 nævnes.
Helligdage kan ikke medregnes i fristen på 2 uger.
Det fremgår af  

 betænkningen over lovforslaget, at meningen hermed er, at der skal være 2  

 uger med hver 5 arbejdsdage til rådighed for dem, der skal orienteres.
Hvis  

 der inden for en frist falder helligdage på ugedagene mandag-fredag, må  

 fristen derfor forlænges med samme antal søgnedage.
 Med hensyn til ferieperioder skal det i øvrigt i overensstemmelse med  

 betænkningen over lovforslaget henstilles til kommunerne, at høringsperioden,  

 så vidt det er muligt, ikke placeres i tidsrum, hvor de personer, der vil  

 blive berørt af en dispensation, må antages at holde ferie.
 I tilfælde, hvor kommunalbestyrelsen skønner, at en videre kreds har  

 interesse i en sag, kan den beslutte at give orientering om  

 dispensationsansøgningen til denne kreds.
 Kommunalbestyrelsen skal endvidere orientere de lokale foreninger, der har  

 fremsat ønske herom (§ 47, stk. 5, 4. pkt. og stk. 6, 3. pkt.).
Reglerne om naboorientering skal sikre de berørte naboer mulighed for at  

 kunne komme med bemærkninger til dispensationsønsket, og således påvirke  

 kommunalbestyrelsens beslutning.
Når naboorientering har fundet sted, kan  

 kommunalbestyrelsen imidlertid selvstændigt afgøre, om der skal gives  

 dispensation.
Reglen om naboorientering betyder således ikke, at de berørte  

 naboer skal sige ja til dispensationsønsket.
 Efter § 47, stk. 7, skal de, der efter naboorientering rettidigt har  

 fremsat bemærkninger til dispensationssagen, have underretning om afgørelsen.
Efter § 47, stk. 9, kan miljøministeren fastsætte regler om, at der i  

 nærmere angivne tilfælde kan kræves gebyr af ansøgeren for den orientering,  

 som kommunalbestyrelsen foretager.
Reglerne er fastsat i bekendtgørelse nr.  

 247 af 16. maj 1986 om supplerende regler i medfør af lov om  

 kommuneplanlægning.
1.4. FORHOLDET TIL KOMMUNEPLANEN Ved ændringer i § 13, stk. 1, og § 47, stk 1, er det præciseret, at det  

 ikke er udelukket at dispensere efter reglerne i § 47, stk. 2 og 3, selv om  

 dispensationen vil indebære, at man samtidig fraviger kommuneplanen.
 Men det betyder ikke, at kommunalbestyrelsens pligt til at virke for  

 kommuneplanens gennemførelse er ophævet.
Det følger af dispensationsreglerne, at det, der kan gennemføres ved  

 dispensation, ikke må have et sådant omfang, at der er lokalplanpligt efter §  

 16, stk. 3, eller § 47, stk. 4. Hvis det er tilfældet, kan den pågældende  

 foranstaltning kun gennemføres på grundlag af en lokalplan.
Da en lokalplan  

 ikke må være i strid med kommuneplanen, kan foranstaltningen kun udføres,  

 hvis der (udover lokalplanen) tilvejebringes en ændring af kommuneplanen  

 efter reglerne i § 14. Reglerne om lokalplanpligt sætter således en grænse  

 for, i hvilket omfang en kommuneplan kan fraviges i forbindelse med  

 dispensation.
 Kommunalbestyrelsen skal i øvrigt, før den meddeler dispensation, nøje  

 vurdere, om omstændighederne i det konkrete tilfælde taler for en  

 dispensation.
Ved vurderingen skal der tages stilling til, om dispensationen er  

 forenelig med pligten til at virke for kommuneplanens gennemførelse.
I  

 vurderingen må derfor indgå dels karakteren af den eller de bestemmelser i  

 kommuneplanen, som en dispensation kan komme i strid med, dels de mulige  

 følger af en dispensation, herunder virkningen for tilsvarende ønsker om  

 dispensation.
Endvidere må det indgå i vurderingen, om der er forløbet lang  

 tid imellem vedtagelsen af den lokalplan (eller byplanvedtægt), som det er  

 aktuelt at dispensere fra, og vedtagelsen af kommuneplanen.
Det kan også have  

 betydning for vurderingen, om det pågældende emne har været inddraget i  

 debatten om kommuneplanen.
Kommunalbestyrelsen må i øvrigt foretage den samme vurdering i de  

 tilfælde, hvor et byggeønske m.v., der er i strid med kommuneplanen, ikke  

 kræver dispensation efter § 47, fordi det er i overensstemmelse med  

 almindelige bebyggelsesregulerende bestemmelser eller en gældende  

 byplanvedtægt.
Kommunalbestyrelsen må i disse tilfælde vurdere, om pligten  

 til at virke for kommuneplanens gennemførelse gør det nødvendigt at hindre  

 den pågældende foranstaltning med et forbud efter § 17 eller § 13, stk. 3.
1.5. FORÆLDELSE En uudnyttet tilladelse efter by- og landzoneloven bortfalder efter 3 år.  

 Kommuneplanloven indeholder ikke nogen regel om forældelse af  

 dispensationenr.
Men også uudnyttede dispensationer i henhold til  

 kommuneplanloven bortfalder efter en vis tid.
Det kan ikke angives generelt  

 hvor lang tid, der skal gå.
Det afhænger af forholdene i det enkelte  

 tilfælde.
G.
KLAGEREGLERNE I LOV OM KOMMUNEPLANLÆGNING 1. HVILKE FORHOLD KAN PÅKLAGES? Hovedreglen vedrørende klage efter kommuneplanlovens § 48, stk. 1, er, at  

 kun retlige spørgsmål i forbindelse med kommunalbestyrelsens afgørelser efter  

 loven kan påklages.
 Der kan ikke gives en udtømmende definition af, hvad der skal anses for  

 »retlige spørgsmål«, men det skal forstås ret vidt.
 Som eksempler på retlige spørgsmål kan nævnes følgende:
Hvis en kommunalbestyrelses afgørelse indebærer en fortolkning af  

 kommuneplanloven eller af de i henhold til kommuneplanloven tilvejebragte  

 planer, er der tale om retlige spørgsmål.
Det samme gælder, hvis  

 kommunalbestyrelsens afgørelse indebærer en fortolkning af de før  

 kommuneplanlovens ikrafttræden tilvejebragte planer m.v. (først og fremmest  

 byplanvedtægter), der i henhold til kommuneplanlovens § 59 fortsat bevarer  

 deres gyldighed, indtil de måtte blive ophævet eller ændret ved en lokalplan,  

 en kommuneplan eller § 15-rammer.
Fortolkningen af private servitutter i  

 forbindelse med afgørelser efter kommuneplanlovens kap. 5 er ligeledes  

 retlige spørgsmål, jfr. ovenfor.
 Det er også et retligt spørgsmål, om bestemmelserne i en af  

 kommunalbestyrelsen vedtaget lokalplan har hjemmel i kommuneplanlovens § 18,  

 og om en kommuneplan har det i loven foreskrevne indhold.
 Ligeledes er det et retligt spørgsmål, om de i kommuneplanloven indeholdte  

 procedureregler og kompetenceregler i forbindelse med udarbejdelse og  

 vedtagelse af kommune- og lokalplaner, meddelelse af dispensation m.v. er  

 overholdt, og det er et retligt spørgsmål, om de almindelige  

 forvaltningsretlige regler om f.eks. magtfordrejning, inhabilitet,  

 inkompetence m.v. er overholdt.
 Det fremgår endvidere af bemærkningerne til forslaget til lov om  

 kommuneplanlægning og af folketingsudvalgets betænkning over lovforslaget, at  

 det er et retligt spørgsmål, om et bygge- eller anlægsarbejde m.v. i henhold  

 til kommuneplanlovens § 16, stk. 3, er »større« og dermed  

 lokalplanpligtigt.
 I kommunalbestyrelsens afgørelse i en dispensationssag kan indgå retlige  

 spørgsmål.
Det er således et retligt spørgsmål, om kommunalbestyrelsen har  

 overskredet sin kompetence til at dispensere fra de almindelige  

 bebyggelsesregulerende bestemmelser efter de regler, der i henhold til  

 kommuneplanlovens § 47, stk. 2, er fastsat herom i miljøministeriets  

 bekendtgørelse.
Ligeledes er det et retligt spørgsmål, om en dispensation fra  

 en lokalplan eller byplanvedtægt er i strid med principperne i planen, jfr.  

 kommuneplanlovens § 47, stk. 3.
 Det kan derimod ikke påklages efter kommuneplanlovens § 48, om en  

 lokalplan er i strid med regionplanlægningen, en kommuneplan eller  

 midlertidige rammer efter kommuneplanlovens § 15, stk. 2. Det påser  

 amtsrådet/ Hovedstadsrådet efter kommuneplanlovens § 25. Det samme gælder de  

 relationer, der er omfattet af kommuneplanlovens § 8.
 Af hovedreglen i kommuneplanlovens § 48 fremgår det modsætningsvis, at  

 kommunalbestyrelsens skønsmæssige afgørelser vedrørende forhold, der er  

 omfattet af kommuneplanloven, ikke kan påklages til anden administrativ  

 myndighed (bortset fra de undtagelsestilfælde, der er nævnt nedenfor under  

 punkt b).
 Dette betyder, at hverken et afslag på en ansøgning om dispensation eller  

 en imødekommelse af en ansøgning kan påklages, når de ovenfor nævnte  

 komptenceregler og procedureregler er overholdt.
 At skønsmæssige afgørelser ikke kan påklages betyder endvidere, at der  

 f.eks. ikke kan klages over, om en kommuneplans eller en lokalplans indhold  

 er hensigtsmæssigt.
 I henhold til kommuneplanlovens § 48, stk. 1,2. pkt. kan nedennævnte  

 afgørelser påklages til fuld efterprøvelse af klagemyndigheden, det vil sige,  

 at klagen kan vedrøre såvel skønsmæssige som retlige spørgsmål:
2. KREDSEN AF KLAGEBERETTIGEDE Det er ikke i kommuneplanloven angivet, hvem der er klageberettiget efter  

 lovens § 48, stk. 1. I bemærkningerne til forslaget til lov om  

 kommuneplanlægning er imidlertid om klageadgangen anført, at spørgsmål om  

 forståelse af lovgivningen efter almindelige forvaltningsretlige regler vil  

 kunne indbringes for klagemyndigheden af enhver, der skønnes at have den  

 fornødne retlige interesse i spørgsmålets efterprøvelse.
Under hensyn til, at adgangen til at påklage en kommunalbestyrelses  

 afgørelser vedrørende forhold, der er omfattet af kommuneplanlovens  

 bestemmelser, efter kommuneplanlovens § 48 som hovedregel er begrænset til  

 retlige spørgsmål samt under hensyn til den vægt, som loven lægger på  

 offentlighedens indragelse i planlægningen, har planstyrelsen i sin  

 administration anset en vid kreds for klageberettiget.
Ud over afgørelsens  

 adressater er såvel enkeltpersoner som organisationer, politiske partier,  

 foreninger, borgergrupper m.fl., der har kunnet påvise et lokalt  

 tilhørsforhold til det omhandlede område, blevet anerkendt som  

 klageberettiget.
 I den forbindelse skal videre bemærkes, at planstyrelsen i  

 overensstemmelse med almindelige forvaltningsretlige regler har statueret, at  

 et medlem af kommunalbestyrelsen ikke i egenskab af kommunalbestyrelsesmedlem  

 har adgang til at påklage kommunalbestyrelsens (flertallets) afgørelser, hvis  

 den pågældende ikke i øvrigt, det vil sige som »privat« borger, er  

 klageberettiget.
 Et mindretal i kommunalbestyrelsen vil dog kunne klage over retlige  

 spørgsmål vedrørende de særlige regler til beskyttelse af mindretallets  

 rettigheder i kommuneplanlovens § 7, stk. 3, og § 21, stk. 2.
 For så vidt angår de særlige klageregler nævnt under pkt. 1, b, hvor der  

 kan klages til fuld efterprøvelse, skal bemærkes, at klageadgangen efter  

 kommuneplanlovens § 34 om ekspropriation gælder ejere og brugere og andre med  

 retlig interesse i sagen, medens klageadgangen efter bestemmelserne i  

 kommuneplanlovens § 44, stk. 6, kun kan udnyttes af den pågældende ejer.  

 Efter kommuneplanlovens § 48, stk. 1, må enhver med retlig interesse i sagen  

 dog kunne påklage kommunalbestyrelsens afgørelser efter kommuneplanlovens §  

 44 vedrørende retlige spørgsmål.
3. KLAGEMYNDIGHED Kommunalbestyrelsens afgørelser efter § 48, stk. 1, samt § 44, stk. 6, og  

 § 45, stk. 3 kan påklages til miljøministeren.
Miljøministeren har imidlertid  

 i henhold til kommuneplanlovens § 52 ved miljøministeriets bekendtgørelse nr.  

 9 af 13. januar 1986 om henlæggelse af opgaver og beføjelser til  

 planstyrelsen bemyndiget planstyrelsen til at udøve beføjelsen som  

 klagemyndighed.
Planstyrelsens afgørelser vedrørende klagerne er som  

 hovedregel endelige, det vil sige, at de ikke kan påklages til anden  

 administrativ myndighed.
Den eneste undtagelse fra denne regel er styrelsens  

 afgørelser vedrørende klager over kommunalbestyrelsens beslutninger om  

 ekspropriation efter § 34, der kan påklages til miljøministeren.
4. KLAGEVEJLEDNING a)RETLIGE SPØRGSMÅL Kommuneplanlovens § 48 indeholder ingen bestemmelse om, at  

 kommunalbestyrelsens afgørelser vedrørende retlige spørgsmål skal ledsages af  

 klagevejledning.
Men en bestemmelse om klagevejledning er fastsat i § 25 i  

 forvaltningsloven.
En klagevejledning vil f.eks. kunne formuleres således:
»I henhold til kommuneplanlovens § 48, stk. 1, kan kun retlige  

 spørgsmål påklages.
Det vil sige, at De for eksempel kan klage, hvis De ikke  

 mener, at kommunen har haft hjemmel til at træffe afgørelsen.
De kan derimod  

 ikke klage over, at kommunen efter Deres opfattelse burde have truffet en  

 anden afgørelse.
Klage over retlige spørgsmål skal indsendes til Planstyrelsen,  

 Holbergsgade 23, 1057 København K.« Afgørelsen bør imidlertid i alle tilfælde indeholde oplysning om  

 lovhjemmelen.
5. KLAGEFRIST For klager over retlige spørgsmål er der ikke i loven fastsat nogen  

 klagefrist.
Planstyrelsen vil dog afvise at behandle en klage, der ikke er  

 indgivet inden en vis rimelig tid, efter at den pågældende afgørelse er  

 truffet, medmindre der kan påvises en grund til, at klagen først indgives på  

 det sene tidspunkt.
I henhold til kommuneplanlovens § 47, stk. 7, skal kommunalbestyrelsen  

 underrette dem, der efter naboorientering rettidigt har fremsat bemærkninger  

 til en ansøgt dispensation, om afgørelsen.
I andre tilfælde bliver beboere i  

 området først underrettet ved en foranstaltnings fysiske iværksættelse.
Det  

 må forudsættes, at en eventuel klage herefter indgives rimeligt hurtigt  

 efter, at den pågældende er blevet bekendt med foranstaltningens  

 iværksættelse.
 Som ovenfor nævnt under punkt 4, b, er klagefristen for de i §§ 34, 44 og  

 45 nævnte afgørelser 4 uger fra afgørelsens meddelelse.
Om klagefristens beregning skal bemærkes, at afgørelsen almindeligvis  

 anses for at være meddelt den pågældende dagen efter, at kommunalbestyrelsen  

 har afgivet afgørelsen til postbesørgelse.
Klagen anses for rettidig, når den  

 er afgivet til postbesørgelse senest 4 uger efter modtagelsesdagen.
6. KLAGENS OPSÆTTENDE VIRKNING Klage i henhold til kommuneplanlovens § 48, stk. 1, har efter loven ikke  

 umiddelbart opsættende virkning, men planstyrelsen kan tillægge en klage  

 opsættende virkning.
Efter kommuneplanlovens § 48, stk. 2, skal den, der har modtaget en  

 tilladelse fra kommunalbestyrelsen, underrettes om, at der er indgivet en  

 klage.
Det sker ved, at planstyrelsen anmoder kommunalbestyrelsen om en  

 udtalelse over klagen og samtidig beder kommunen om at underrette den  

 pågældende.
I henhold til § 48, stk. 3, kan planstyrelsen ved en klage efter § 48,  

 stk. 1, bestemme, at en meddelt tilladelse ikke må udnyttes.
Er det  

 pågældende bygge- eller anlægsarbejde iværksat, kan styrelsen forlange det  

 standset.
Klage efter reglerne i kommuneplanlovens § 44, stk. 6, har ikke efter  

 loven opsættende virkning.
Derimod har klage efter kommuneplanlovens § 34  

 over ekspropriationsbeslutninger i henhold til § 34, stk. 4, opsættende  

 virkning, medmindre miljøministeren bestemmer andet.
7. GRUNDEJERFORENINGERS OG BEBOERFORENINGERS  

 AFGØRELSER I HENHOLD TIL KOMMUNEPLANLOVENS § 47, STK. 3 I henhold til kommuneplanlovens § 47, stk. 3, kan en kommunalbestyrelse  

 bemyndige en grundejerforening eller med de pågældende grundejeres samtykke  

 en beboerforening til at meddele dispensationer fra bestemmelser i en  

 lokalplan eller en af de efter § 59, stk. 2, opretholdte planer m.v., hvis  

 dispensationen ikke er i strid med principperne i planen.
Hvis kommunalbestyrelsen har givet en grundejerforening eller  

 beboerforening en sådan bemyndigelse, kan en afgørelse, der er truffet af en  

 grundejerforening eller beboerforening, påklages til kommunalbestyrelsen,  

 jfr. kommuneplanlovens § 48, stk. 5. Klagen skal være indgivet inden 4 uger  

 fra afgørelsens meddelelse.
Foreningens afgørelse skal indeholde oplysning  

 om, at afgørelsen kan påklages til kommunalbestyrelsen, og at klagefristen er  

 4 uger fra afgørelsens meddelelse samt oplysning om bestemmelsen i lovens §  

 49, stk. 2.
 Om klagefristberegningen henvises til det ovenfor under punkt 5 anførte.
 De af grundejerforeningen eller beboerforeningen trufne afgørelser kan  

 påklages til kommunalbestyrelsen til fuld efterprøvelse af såvel retlige som  

 skønsmæssige spørgsmål.
 For de af kommunalbestyrelsen trufne afgørelser i anledning af klage over  

 en grundejerforenings eller beboerforenings afgørelse gælder de ovenfor under  

 1-4 nævnte regler.
Planstyrelsen skal tilråde kommunalbestyrelsen, hvis den bemyndiger en  

 grundejerforening eller beboerforening til at udøve de i kommuneplanlovens §  

 47, stk. 3, nævnte beføjelser, at indskærpe over for vedkommende forening, at  

 reglerne om klagevejledning nøje skal overholdes.
Det skal således bemærkes,  

 at klagefristen først gælder fra det tidspunkt, der er givet klagevejledning.
H.
TILSYN OG KONTROL Kommunalbestyrelsens tilsynsforpligtelse er blevet præciseret ved de  

 ændringer i loven, der blev gennemført ved lov nr. 250 af 23. maj 1984.  

 Ændringerne har deres baggrund i betænkning nr. 981 om håndhævelse af bygge-  

 og miljølovgivningen (1983).
 Efter kommuneplanlovens § 46, stk. 1, skal kommunalbestyrelsen påse  

 overholdelsen af loven som sådan herunder administrative regler, der er  

 udstedt i medfør af loven.
 Bestemmelsen i stk. 2 fastsætter, at kommunalbestyrelsen som led i  

 tilsynsforpligtelsen tillige skal føre kontrol med, at dens egne afgørelser  

 samt klagemyndighedens afgørelser efterleves.
 Efter stk. 3 er kommunalbestyrelsen forpligtet til at søge ulovlige  

 forhold lovliggjort, medmindre der er tale om forhold af ganske underordnet  

 betydning.
Når der under en klagesag er konstateret et ulovligt forhold, opstår  

 spørgsmålet om, hvorledes dette skal berigtiges.
I nogle tilfælde må der  

 kræves en fysisk lovliggørelse, f.eks. nedrivning.
I andre tilfælde vil der  

 kunne foretages en retlig lovliggørelse, dvs. at kommunalbestyrelsen  

 gennemfører den lokalplan eller meddeler den dispensation, som er nødvendig  

 for en retlig lovliggørelse.
Der kan imidlertid være tilfælde, hvor der ikke  

 efter forholdets beskaffenhed er behov for en fysisk lovliggørelse, og en  

 efterfølgende lokalplanprocedure eller en naboorienteringsprocedure reelt er  

 uden indhold, fordi den kun vil tjene til en formel retlig lovliggørelse.
I  

 sådanne tilfælde kan planstyrelsen efter § 48, stk. 4, træffe beslutning om  

 formen for lovliggørelsen.
Bestemmelsen indebærer, at planstyrelsen kan  

 tillade en bibeholdelse og samtidig fritage helt eller delvis for en retlig  

 lovliggørelse.
Dette anfægter ikke kommunalbestyrelsens kompetence til at  

 gennemføre en lokalplan.
 Efter § 49, stk. 1, kan klagemyndighedens afgørelse indbringes for  

 domstolene.
 Det følger af kommunalbestyrelsens tilsynspligt efter § 46, at  

 kommunalbestyrelsen, såfremt ejeren af den pågældende ejendom ikke  

 efterkommer klagemyndighedens afgørelse, skal give et lovliggørelsespåbud og  

 om fornødent foranledige sagen indbragt for domstolene.
I.
DET MIDLERTIDIGE DECENTRALISERINGSGRUNDLAG - § 15-RAMMERNE Reglerne i kommuneplanlovens §§ 2-14 om kommuneplaner er trådt i kraft i  

 en kommune ved godkendelse af en regionplan, der omfatter kommunen, jfr.  

 lovens § 15, stk. 1.
Folketinget ønskede imidlertid at tillægge kommunalbestyrelserne  

 kompetence til selv at vedtage lokalplaner uden miljøministeriets godkendelse  

 straks fra kommuneplanlovens ikrafttræden.
Det blev imødekommet ved, at  

 miljøministeriet i henhold til kommuneplanlovens § 15, stk. 2, kunne godkende  

 midlertidige rammer for indholdet af lokalplaner på grundlag af  

 dispositionsplaner og anden planlægning tilvejebragt af kommunalbestyrelsen i  

 medfør af de hidtidige gældende regler.
 Miljøministeriet har i cirkulære nr. 190 af 7. oktober 1975 om  

 administrationen af § 15 i lov om kommuneplanlægning nærmere redegjort for §  

 15-rammernes tilvejebringelse og virkning.
 Endvidere har planstyrelsen i vejledning nr. 1 i kommuneplanlægning  

 anvist, hvorledes udformningen af rammer for lokalplanlægningen kunne ske.
 Endelig har miljøministeriet i cirkulære af 10. oktober 1978 fastsat  

 regler om proceduren ved ændringer og suppleringer af rammerne.
 § 15-rammerne bortfalder, når kommuneplanen vedtages endeligt af  

 kommunalbestyrelsen.
