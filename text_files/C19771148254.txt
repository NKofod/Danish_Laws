Hermed sendes eksemplarer af direktoratets cirkulære af 1. december 1977  

 om medicinudlevering m.v. til indsatte i kriminalforsorgens anstalter og  

 arresthusene.(* 2) Cirkulæret træder i kraft den 1. januar 1978.
Opmærksomheden henledes på bestemmelsen i § 4, hvorefter fængselslægen  

 eller arresthuslægen, såfremt det skønnes forsvarligt, kan ordinere  

 forskellige former for håndkøbsmedicin til anvendelse for de indsatte i  

 anstalten eller arresthuset.
Denne medicin vil herefter i tilfælde, hvor der  

 af personalet skønnes at være indikationer herfor, kunne udleveres af  

 personalet under de nærmere i § 4 beskrevne betingelser.
Det forudsættes  

 herved, at der af fængselslægen/arresthuslægen på forhånd er fastsat  

 retningslinier for, i hvilke situationer og til hvilke kategorier af indsatte  

 medicinen må udleveres, jf. herved endvidere bestemmelsen i §§ 2 og 3,  

 hvorefter det personale, der benyttes som medhjælp ved medicingivningen,  

 forudsættes at have modtaget særlige instruktion i medicingivning.
 For så vidt angår receptpligtig medicin må der foreligge en ordination fra  

 lægen i hvert enkelt tilfælde, eventuelt i form af ordination efter behov.
 Eksemplarer af denne skrivelse med bilag er sendt direkte til  

 arresthusene.
 Cirkulæret og denne skrivelse vil senere blive udsendt til optagelse i  

 Kriminalforsorgens cirkulæresamling.
H.H.
Brydensholt /Jon Johnsen Til kriminalforsorgens anstalter og arrestinspektørerne.
