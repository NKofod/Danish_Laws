 TREKVART ÅR EFTER LEVERINGEN AF EN HÅRFJERNER KUNNE SÆLGEREN IKKE  

 LÆNGERE LEVERE NOGLE NØDVENDIGE SLIDDELE (VALSER) PGA.
LEVERENDØRENS KONKURS.
NÆVNET FANDT, AT SÆLGEREN VAR NÆRMEST TIL AT  

 BÆRE RISIKOEN FOR DENNE FORUDSÆTNINGS SVIGTEN.
9 måneder efter leveringen af en hårfjerner havde forbrugeren opbrugt de  

 valser til hårfjerneren, som medfulgte ved købet.
Da hun henvendte sig til  

 sælgeren viste det sig, at yderligere valser ikke kunne fremskaffes, da  

 leverandøren var gået konkurs.
 Forbrugeren indbragte sagen for Forbrugerklagenævnet og krævede, at  

 handelen blev ophævet.
 Ved sagens behandling ved Forbrugerklagenævnet bestred sælgeren, at der  

 var mangler ved det solgte.
Ved afgørelsen af sagen fandt Forbrugerklagenævnet, at det for sælgeren af  

 sådanne varer er kendeligt, at det er en væsentlig forudsætning for køberen,  

 at der i rimelig tid efter købet kan fremskaffes sliddele til det købte.
Af  

 denne grund og da det i hvert tilfælde under de foreliggende omstændigheder  

 måtte anses for mest nærliggende at lade sælgeren bære risikoen for sin  

 leverandørs konkurs, fandt nævnet, at en væsentlig forudsætning for parternes  

 aftale var bortfaldet, ved at indklagede ikke længere kunne levere valserne.
 Nævnet fandt ikke, at det forhold, at sælger i forbindelse med  

 sagsbehandlingen i Forbrugerklagenævnet og 15 måneder efter købet anviste en  

 forretning, som endnu kunne levere sliddele, kunne tillægges betydning for  

 sagens afgørelse.
