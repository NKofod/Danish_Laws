Fremsat den 13. marts 2007 af  

 Morten  

  Messerschmidt (DF),  

 Kim Christiansen (DF), Kristian Thulesen Dahl (DF),  

 Christian H.
Hansen (DF), Pia Kjærsgaard (DF),  

 Hans Kristian Skibby (DF) og Peter Skaarup (DF) Forslag til folketingsbeslutning om  

 at afholde folkeafstemning i tilfælde af søjlespring mellem EF- og  

  

 EU-traktaterne Folketinget pålægger regeringen at afholde folkeafstemning,  

 såfremt det lykkes for integrationsivrige EU-medlemslande at anvende art. 42  

 i  

 EU-traktaten til at overføre kompetence til det overstatslige samarbejde  

 under  

 EF-traktaten/søjle I.
Bemærkninger til forslaget Siden EU-forfatningens fald ved folkeafstemningerne i Nederlandene  

 og Frankrig har der i EU-kredse været en intens debat om, hvordan dele af  

 forfatningen alligevel kan implementeres, uden at traktaterne ændres formelt.  

 Et af de mest vidtgående forslag er anvendelse af EU-traktatens art. 42,  

 ifølge  

 hvilken kompetence fra søjle III (EU-traktaten) kan overføres til søjle I  

 (EF-traktaten). Overførslen vil af flere årsager afgørende ændre det  

 retspolitiske samarbejde i EU.
For det første er hovedaktøren i samarbejdet  

 under  

 søjle I Europa-Kommissionen, der har eneret på at fremsætte forslag.
Under  

 det  

 mellemstatslige samarbejde i søjle III ligger denne magt hos medlemsstaternes  

 regeringer.
Endvidere har Europa-Parlamentet markant indflydelse inden for  

 søjle I, hvilket ikke er tilfældet inden for søjle III, hvorfor en overførsel  

 herfra vil svække de nationale regeringers umiddelbare mulighed for at  

 påvirke  

 lovgivningens indhold.
EF-Domstolen har kun meget begrænset magt under søjle  

 III,  

 hvorimod EF-Domstolen har fuld judiciel kompetence under søjle I.
Og endelig  

   

 og måske væsentligst  træffes afgørelserne inden for søjle III i  

 enighed,  

 hvorimod de inden for søjle I hyppigst træffes med flertalsafgørelser.
En  

 overførsel af det retspolitiske samarbejde fra søjle III til søjle I vil  

 derfor  

 betyde, at Danmark kan stemmes ned på centrale retspolitiske områder, fordi  

 vores vetoret bliver fjernet.
Det vil betyde, at EF-Domstolen vil overtage  

 den  

 fortolkningskompetence, som i dag tilkommer de danske domstole, og det vil  

 betyde, at Kommissionen vil overtage initiativretten fra medlemsstaterne.
En række lande har siden afvisningen af EU-forfatningen  

 fremhævet muligheden for at anvende søjlespringet.
Den danske regering har  

 ikke  

 tilkendegivet sin endelige holdning til spørgsmålet.
Med vedtagelsen af  

 nærværende beslutningsforslag understreges det, at det vil være i strid med  

 Folketingets opfattelse af, hvordan EU-traktatens art. 42 skal forstås,  

 såfremt  

 regeringen på et tidspunkt vælger at tilslutte sig de kræfter, der ønsker  

 søjlespringet, og at en sådan beslutning derfor i det mindste må undergives  

 folkeafstemning.
At overføre hele det retspolitiske samarbejde fra søjle III  

 til søjle I, strider grundlæggende imod de intentioner, der ligger bag  

 bestemmelsen, da der i så fald vil være tale om en regulær ændring af  

 traktatgrundlaget  og ikke blot en underordnet tilpasning.
Folketinget  

 modsætter sig derfor, at et sådan søjlespring kan anvendes generelt, og  

 insisterer  

 på, at regeringen, såfremt den måtte ønske at anvende denne mulighed, lader  

 det  

 være op til de danske vælgere i form af en folkeafstemning at afgøre  

 spørgsmålet i sidste ende.
 Folketinget minder i denne forbindelse om, at et fremtrædende  

 medlem på det åbne europaudvalgsmøde onsdag den 13. december 2006 kl. 15.00  

 fremførte, at der med hensyn til samarbejdet inden for retlige og indre  

 anliggender »  

  

 i Europaudvalget var  

 konstateret et flertal imod, at man flyttede sager fra den ene søjle til den  

 anden,  

 før man havde fået en afklaring af forfatningstraktaten, selv om vi i  

 forbindelse med de danske undtagelser har sagt, at vi ikke vil lægge  

 hindringer  

 i vejen for, at de andre lande går videre. ( ) Når hele oppositionen  

 imidlertid  

 var enig om, at man ikke kunne flytte over fra den ene søjle til den anden,  

 inden der var kommet en afklaring med hensyn til forfatningstraktaten, var  

 det  

 ud fra det meget principielle synspunkt, at man ikke kan tage en meget stor  

 del  

 af forfatningstraktaten ud og bare gennemføre det under den nuværende  

 traktat.  

  

 «  

 (Europaudvalget, alm. del (06)  bilag 116, side 608). Dette synspunkt  

 er ikke  

 på noget tidspunkt blevet modsagt, og det må således lægges til grund, at der  

 blandt Folketingets partier findes et flertal bag denne opfattelse.
Som nævnt giver søjle III medlemsstaterne vetoret i det  

 mellemstatslige retspolitiske samarbejde.
Dette gælder også ved anvendelse af  

 art. 42. Den danske regering kan derfor ikke stemmes ned imod sin vilje i  

 dette  

 spørgsmål.
Der er tale om ændringer af selve traktatgrundlaget, og derfor kan  

 den danske regering på linje med alle andre medlemsstaters regeringer  

 nedlægge  

 veto imod en sådan beslutning.
Spørgsmålet om, hvorvidt Danmark skal nedlægge  

 veto imod en beslutning om søjlespring, skal efter forslagsstillernes  

 opfattelse  

 behandles på linje med andre ændringer af traktaten og derfor undergives  

 folkeafstemning.
I debatten har den danske regering ved flere lejligheder  

 henvist til det danske retsforbehold som begrundelse for, at Danmark ikke  

 skulle kunne modsætte sig en ændring af traktaterne på dette område.
Som  

 bekendt har Danmark ifølge Edinburghafgørelsen forbehold på det retspolitiske  

 samarbejde under søjle I (EF-traktatens afsnit 4). Beslutningen om  

 søjlespring  

 har imidlertid ikke hjemmel i EF-traktaten, men derimod i EU-traktatens  

 (søjle III)  

 art. 42. Danmark deltager fuldt ud i dette mellemstatslige retspolitiske  

 samarbejde og derfor kan retsforbeholdet, der knytter sig til EF-traktaten,  

 ikke betragtes som en forhindring for, at Danmark skulle kunne modsætte sig,  

 at  

 der overføres kompetence til det overstatslige samarbejde.
Og særlig med et  

 direkte mandat fra befolkningen i ryggen kan der ikke være nogen tvivl om, at  

 Danmark kan modsætte sig et sådan ønske.
Folketinget pålægger derfor  

 regeringen  

 at udskrive folkeafstemning i tilfælde af, at det i ministerkredsen kommer  

 til  

 afstemning om, hvorvidt man skal anvende søjlespringsmuligheden til at flytte  

 det mellemstatslige samarbejde eller dele heraf over i det overnationale  

 traktatgrundlag.
Skriftlig fremsættelse Morten  

 Messerschmidt  

  

 (DF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om at afholde folkeafstemning i tilfælde af søjlespring  

 mellem EF- og  

  

 EU-traktaterne.
(Beslutningsforslag nr.
B 113).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
