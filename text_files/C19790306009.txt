Arbejdsformidlingskontorerne Direktoratet har under den 27. juni 1979 tilskrevet Specialarbejdernes  

 Arbejdsløshedskasse således:
 »Ved skrivelse af 25. maj 1979 har kassen rejst spørgsmål om, efter  

 hvilke retningslinier den tilladte beskæftigelse (200 timer) for  

 efterlønsmodtagere skal beregnes, når der foreligger beskæftigelse inden for  

 områder, der er omfattet af særkontrolforanstaltninger.
 I denne anledning skal man meddele, at der efter direktoratets opfattelse  

 i sådanne tilfælde skal finde omregning sted af de indtjente beløb til timer  

 efter samme regler, som gælder for ledige, der får beskæftigelse inden for  

 disse områder.
Man skal bemærke, at det med den givne henvisning under afsnit II i  

 direktoratets cirkulære af 19. december 1978 (AK. cirk. nr. 120/78) til  

 cirkulære af 15.november 1974 har været hensigten i det hele at overføre de  

 for ledige gældende regler på dette område til efterlønsområdet.« Hvilket herved meddeles.
 P.D.V.
 E.B.
