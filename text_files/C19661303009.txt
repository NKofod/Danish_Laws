 Cirkulære til samtlige autoriserede eksportfjerkræslagterier og dyrlægerne  

 ved disse.
 Fra de veterinære indførselsmyndigheder på Mauritius har  

 veterinærdirektoratet modtaget meddelelse om, at forsendelser af slagtet  

 fjerkræ fra Danmark ikke har været i overensstemmelse med de medsendte  

 certifikater, og at man kun vil opretholde importen fra Danmark, såfremt  

 veterinærdirektoratet vil gennemføre en ordning som sikrer, at de  

 mauritianske indførselskrav nøje overholdes.
 Veterinærmyndighederne på Mauritius har udstedt nummererede  

 importtilladelser for frosne eviscererede hele kyllinger (og muligvis for  

 andet fjerkræ), og indførslen har været betinget af, at hver forsendelse har  

 været ledsaget af et veterinærcertifikat, (femsproget attestformular, KK  

 2412-1963) hvorpå importtilladelsens nummer skulle være anført øverst i højre  

 hjørne og på hvis bagside følgende tilføjelse var anført:
»It is herby furthermore cretified that Man har fra Mauritius side gjort opmærksom på, at man ved eviscereret  

 fjerkræ forstår fjerkræ, på hvilket alle krophulens organer er fjernet  

 fuldstændigt , og at konstatering af tilstedeværelse af rester af organer i  

 danske fjerkræforsendelser vil medføre et totalt forbud mod indførsel af  

 dansk fjerkræ.
 Indlægning af indpakkede organer som kråse, lever og hjerte i krophulen må  

 ikke finde sted .
 Et veterinærcertifikat som det krævede vil betinge, at den underskrivende  

 dyrlæge har et nøje kendskab til den eller de besætninger, hvorfra de  

 pågældende fjerkræforsendelser hidrører, og at han er fuldt informeret om  

 udbrud af smitsomme fjerkræsygdomme i det område, slagteriet modtager fjerkræ  

 fra.
 Da veterinærdirektoratet for fortsat eksport over for Mauritius skal  

 garantere, at der er taget sådanne forholdsregler, som sikrer de mauritianske  

 indførselsbestemmelser nøje iagttaget fra dansk side, vil det være  

 nødvendigt, at veterinærdirektoratet vurderer forholdene for de  

 fjerkræslagteriers vedkommende, som måtte være interesseret i denne eksport.
 Man skal derfor anmode sådanne fjerkræslagterier om at rette henvendelse  

 til veterinærdirektoratet om tilladelse til eksport til Mauritius.  

 Henvendelsen bør indeholde fyldige oplysninger om, hvilken eller hvilke  

 fjerkræbesætninger fjerkræet vil hidrøre fra, på hvilken måde dyrlægen vil  

 være sikret et nøje kendskab til disse besætninger, samt en angivelse af, fra  

 hvilket område eller områder slagteriet modtager fjerkræ.  

 Veterinærdirektoratet vil derpå, når materialet er vurderet, underrette det  

 pågældende fjerkræslagteri og den kontrollerende dyrlæge om slagteriet vil  

 kunne anerkendes som eksportør af slagtet fjerkræ til Mauritius og i  

 bekræftende fald vilkårene herfor.
 Veterinærcertifikater for slagtet fjerkræ til Mauritius må således ikke  

 fremtidig udstedes, uden at ovennævnte tilladelse først er indhentet fra  

 veterinærdirektoratet.
 P.V.V.
