Genbeskatning af underskud   udenlandsk  

 datterselskabs frasalg af produktionsejendom Selskabet A har gennem en længere  

 årrække været sambeskattet med sit udenlandske  

 datterselskab B, hvis aktivitet består i import, fremstilling og salg  

 af diverse effekter samt tilbehør hertil.
B har i alle  

 regnskabsårene haft underskud, der er således i alt via  

 sambeskatningen fratrukket underskud på 11,3 mio. kr.
 Der er tale om reelle driftsunderskud og ikke  

 skattemæssige mernedskrivninger, hvorfor en evt. likvidation af B eller  

 salg af aktierne i B ikke vil medføre genbeskatning af underskud efter  

 ligningslovens § 33 E, stk. 3.
 B ønskes imidlertid ikke likvideret eller solgt.  

 Derimod ønskes B s produktionsejendom overført til et andet  

 koncernforbundet ejendomsselskab, der herefter skal udleje  

 produktionsejendommen til B.
Grunden til at man ikke oprindeligt oprettede et  

 ejendomsselskab i pågældende land med henblik på at  

 opføre en produktionsejendom og leje denne ud til B var, at dette  

 efter de udenlandske regler ville have medført en meromkostning til en  

 art moms.
Det vurderes nu, at det er muligt at opnå fritagelse herfor i  

 forbindelse med udlejningen.
Produktionsejendommen er i alt skattemæssigt  

 afskrevet med 81.631 USD, men da det forudsættes at  

 produktionsejendommen har bevaret sin værdi vil alle foretagne  

 afskrivninger blive genvundet ved salget.
Set under et har  

 produktionsejendommen efter repræsentantens opfattelse dermed ikke  

 bidraget til B´s underskud.
Produktionsejendommen har ifølge det oplyste ikke  

 mistet værdi siden anskaffelsen og kan således  

 værdiansættes til 611.222 USD.
Ifølge regnskabet  for  

 indkomståret 1997/98 udgjorde afskrivningssaldoen for driftsmidler  

 199.659 USD.
 Repræsentanten har supplerende oplyst, at ejendommen  

 udelukkende anvendes af B, samt at det er en forudsætning ved  

 overdragelsen af ejendommen, at B fortsat skal benytte ejendommen.
Såvel overdragelsen som tilbagelejen vil ske  

 på markedsmæssige vilkår.
Lejen vil forventeligt ligge  

 på et niveau med de udgifter, der er knyttet til ejerskabet af  

 ejendommen, således erhververen opnår en rimelig forrentning af  

 den investerede kapital.
Det er repræsentantens vurdering, at overdragelsen  

 af den faste ejendom ikke kan medføre en reel risiko for, at  

 genbeskatningssaldoen elimineres, uden at dette reelt medfører  

 genbeskatning i Danmark.
I tilknytning hertil har revisor bemærket, at  

 forespørgeren vil være villig til at påtage sig en  

 forpligtelse til ikke at overdrage ejendommen til et selskab, der ikke er  

 omfattet af dansk sambeskatning.
Den skatteansættende myndigheds har udtalt, at  

 ejendomme, herunder også egentlige produktionsejendomme, efter praksis  

 for anvendelse af reglerne om spaltning og tilførsel af aktiver samt  

 reglerne om skattefri virksomhedsomdannelse anses for selvstændig  

 enheder, jf. blandt andet TfS 1997.662. Også efter lov om skattefri  

 virksomhedsomdannelse anses ejendomme for selvstændige enheder.
En fast  

 ejendom må således analogt anses for en selvstændig enhed i  

  relation til ligningslovens § 33 E.
B s frasalg af produktionsejendommen  

 medfører herefter genbeskatning af alle fratrukne underskud, jf.  

 ligningslovens § 33 E, stk. 1, jf. samme bestemmelses stk. 2.
 Ligningsrådet bemærkede, at der i  

 medfør af ligningslovens § 33 E, stk. 2, jf. stk. 1, skal ske  

 genbeskatning af underskud fratrukket under sambeskatning hos et  

 moderselskab, hvis der sker hel eller delvis afhændelse af virksomhed  

 fra et udenlandsk sambeskattet selskab, der har haft underskud til et andet  

 koncernforbundet underskud.
Det beror på en konkret vurdering, om der foreligger  

 hel eller delvis afhændelse af virksomhed, jf. herved cirkulære  

 nr. 82 af 29/5 1997, pkt. 6.5.3.4.2., hvor det ligeledes er anført, at  

 afståelse af enkeltstående aktiver normalt ikke vil falde ind  

 under bestemmelsen.
Formålet med bestemmelsen er således, at  

 sikre, at genbeskatning sker forinden et datterselskab afhænder den  

 overskudsgivende del af virksomheden til et andet selskab i  koncernen, der  

 ikke indgår i sambeskatningen.
 Efter Ligningsrådets opfattelse vil afståelse  

 af f.eks. en hel produktionsenhed således være omfattet af  

 bestemmelsen.
Ligningsrådet var således enig med den  

 kommunale skattemyndighed i, at en afhændelse af den faste ejendom  

 skattemæssigt må betragtes som afhændelse af en del af en  

 virksomhed.
Salget af produktionsejendommen fra B til et koncernforbundet  

 ejendomsselskab efter ligningslovens § 33 E, stk. 2, 1. pkt. vil være  

 en afhændelse af virksomhed, hvorfor den påtænkte  

 afhændelse udløser derfor genbeskatning hos moderselskabet A af  

 de underskud i B, der er fradraget under sambeskatningen, jf. ligningslovens  

 § 33 E, stk. 1.
 Der var herved henset til, at den omhandlede  

 produktionsejendom udgjorde en væsentlig del af aktiverne i B,  

 således at en afhændelse heraf, i relation til ligningslovens §  

 33 E må sidestilles med afhændelse af en del af en virksomhed.  

 Der er ved vurderingen endvidere henset til, at en sådan fortolkning er  

  i overensstemmelse med praksis i henhold til fusionsskatteloven samt lov om  

 skattefri virksomhedsomdannelse, hvorefter en erhvervsmæssig anvendt  

 ejendom anses for at udgøre en selvstændig virksomhed.
 Det bemærkedes endvidere, at der ikke i  

 ligningslovens § 33 E er hjemmel til at opstille en forudsætning om, at  

 virksomhedsoverdragelsen alene kan ske til et selskab omfattet af dansk  

 sambeskatning, således at et selskab derved skulle kunne undgå  

 genbeskatning.
