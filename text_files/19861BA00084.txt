Nr BSF 84 Forslag til folketingsbeslutning om beboerdemokrati i kommunale  

 udlejningsejendomme Fremsat af Pelle Voigt (SF) Leif Hermann (SF) Ruth Olsen (SF) Ebba Strange  

 (SF) den 14. januar 1987 Folketinget opfordrer regeringen til snarest at fremsætte lovforslag, der sikrer lejerne i kommunale udlejningsejendomme samme rettigheder som lejere i almennyttige afdelinger.
BEMÆRKNINGER TIL LOVFORSLAGET Det virker ikke umiddelbart logisk, at bebor man en ejendom opført for offentlige midler som almennyttigt byggeri, så har man større rettigheder, end hvis man bebor en lignende ejendom, der ejes af en kommune.
Imidlertid ville en direkte gennemførelse af et almennyttigtlignende demokrati i især den københavnske udlejningsmasse være økonomisk uoverstigelig for beboerne, idet lang tids efterladenhed med hensyn til vedligeholdelsen betyder, at der forestår store forbedrings- og opretningsarbejder.
For at få gang i denne vedligeholdelse er det vigtigt, at beboerne bliver inddraget i beslutningsprocesserne og er bestemmende med hensyn til vedligeholdelsestakt og fysisk udformning af deres ejendomme inden for de økonomiske rammer, der er sat af lejeloven.
Forslaget tilsigter også at gøre det muligt for beboerne selv at forvalte ejendomme og udvikle alternative boformer.
