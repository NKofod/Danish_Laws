Landsskatteretskendelse af 10. oktober 2002 vedr.  

 Ansættelsesfrist overskredet - ugyldighed A klager for indkomståret 1997 over, at skatteankenævnet ikke  

 har godkendt fradrag for underskud vedrørende K/S B, 355.570 kr.
 Det fremgår af sagen, at klageren har deltaget som kommanditist  

 i K/S B, og at X Kommune som komplementarkommune har optaget sagskomplekset  

 til  

 revision.
 Den kommunale skatteforvaltning har ved agterskrivelse af 18.  

 april 2001 nægtet klageren fradrag for underskud på 355.570 kr. for  

 deltagelse  

 i K/S B, der vedrører et hotel beliggende i England.
 Klagerens advokat anmodede den 3. maj 2001 om udsættelse med  

 fristen for at reagere på agterskrivelsen af 18. april 2001 til den 16. maj  

 2001.
 Advokaten fremsendte den 15. maj 2001 skrivelse med bilag til X  

 Kommunes skatteforvaltning vedrørende en anden deltager i K/S B.
 Ansættelsesfristen blev i X Kommunes skatteforvaltning udsat fra  

 den 1. august 2001 til den 1. oktober 2001.
 Advokaten anmodede den 15. juni 2001 skatteforvaltningen om  

 udsættelse af ansættelsesfristen til 1. oktober 2001, idet det af skrivelsen  

 fremgår:
 Vedr.: A  K/S  

 B  j.nr.  ..
På vegne af ovennævnte kommanditist anmoder jeg hermed om, at  

 forældelsesfristen, jf. skattestyrelseslovens § 34, stk. 3, i ovennævnte sag  

 udskydes til den 1. oktober 2001, jf. vedlagte kopi af X Skatteforvaltnings  

 telefax til mig af 13. ds. Skatteforvaltningen besvarede den 20. juni 2001 advokatens  

 henvendelse således:
 Vedr. udskydelse af forældelsesfrist jfr. skattestyrelseslovens  

 § 34, stk. 3, for A vedr. projektet K/S B til d. 01.10.2001.
Idet henvises til Deres anmodning af 15.06.2001 skal herved  

 meddeles, at denne kan imødekommes forudsat, at herværende ligningsmyndighed  

 selvstændigt kan anvende de på mødet/møderne med X kommune fremkomne  

 oplysninger, til endelig afgørelse af sagen. Advokaten fremsendte den 26. september 2001 telefax til  

 skatteforvaltningen, hvori han kommenterede den af kommunens  

 skatteforvaltning  

 trufne afgørelse, idet han i øvrigt henstillede til skatteforvaltningen, at  

 man  

 overholdt den skatteprocessuelle forpligtelse til at foretage en selvstændig  

 og  

 individuel sagsbehandling, og ikke blot henholdt sig til afgørelsen fra X  

 skatteforvaltning vedrørende en anden skatteyder.
 Skatteforvaltningen traf herefter afgørelse i sagen den 25.  

 oktober 2001.
 Skatteankenævnet har anført, at behandling af klagesagens  

 materielle del er berostillet.
 Skatteankenævnet har tillige anført, at der er tale om et ikke  

 ukompliceret skatteprojekt med 10 deltagere fordelt på en række forskellige  

 kommuner, hvor den indledende sagsbehandling hovedsageligt er foretaget af X  

 Kommune.
Skatteankenævnet har bemærket, at klagerens anmodning om  

 fristforlængelse, jf. skattestyrelseslovens § 34, stk. 3, var begrundet i, at  

 klagerens advokat ved behandlingen af modersagen i X Kommune ikke kunne  

 deltage  

 i et aftalt møde.
Fristforlængelse blev derefter aftalt, så X Kommune efter  

 det  

 aftalte ny mødetidspunkt den 14. august 2001 fortsat havde ca. 1½ måned til  

 at  

 afsige endelig kendelse.
 Skatteankenævnet har endvidere bemærket, at skatteforvaltningen  

 i forbindelse med fristforlængelsen forudsatte, at man selvstændigt kunne  

 anvende de på mødet/møderne med X kommune fremkomne oplysninger til endelig  

 afgørelse af sagen.
 Skatteankenævnet har således bemærket, at advokaten først via  

 telefax af 26. september 2001 fremsender endelig reaktion på  

 skatteforvaltningens agterskrivelse af 18. april 2001, og at advokaten  

 henstiller til skatteforvaltningen, at den i behandlingen af klagesagen  

 overholder den skatteprocessuelle forpligtelse til at foretage en selvstændig  

 og individuel sagsbehandling, og ikke blot henholder sig til afgørelsen fra X  

 Kommune vedrørende en af de øvrige kommanditister.
 Skatteankenævnet har anført, at skatteforvaltningen har fulgt  

 advokatens henstilling om en selvstændig og individuel sagsbehandling, idet  

 skatteforvaltningen har frafaldet punkt 6 i den oprindelige begrundelse samt  

 anført, at punkt 5 vedrørende fradragskonto må afvente udfaldet af  

 klagebehandlingen for de øvrige punkter.
 Skatteankenævnet har tilføjet, at ikke alle kommanditisters  

 sager er afsluttet inden den 1. oktober 2001, idet en afgørelse er afsagt den  

 1. november 2001.
 Der fremgår i øvrigt hverken af skattestyrelsesloven,  

 bemærkningerne hertil eller i cirkulæret krav om fastsættelse af en nøjagtig  

 frist i stedet for den 1. august i det 4. indkomstår efter indkomstårets  

 udløb,  

 jf. praksis som udtrykt i Landsskatterettens afgørelse af 24. marts 2000 (TfS  

 2000.430).
 Skatteankenævnet har vurderet, at der i skatteforvaltningens  

 tilsagn om udskydelse af fristen til den 1. oktober 2001 implicit lå, at  

 reaktionen fra klageren nødvendigvis måtte foreligge i god tid inden den 1.  

 oktober 2001.
 Da klagerens reaktion først fremkom til kommunen pr. telefax den  

 26. september 2001 har ankenævnet vurderet, at klageren på grund af sagens  

 kompleksitet og hans udtrykkelige ønske om selvstændig og individuel  

 sagsbehandling ikke har haft en berettiget forventning om at modtage en  

 afgørelse senest den 1. oktober 2001, men at klageren i stedet kunne forvente  

 at få en afgørelse snarest herefter.
 Da skatteforvaltningens selvstændige og individuelle afgørelse  

 foreligger den 25. oktober 2001, konkluderer skatteankenævnet på grundlag af  

 samtlige oplysninger i sagen, at afgørelsen er gyldigt foretaget, jf.  

 bestemmelserne i skattestyrelseslovens § 34, stk. 3, og ankenævnet fastholder  

 på dette grundlag dette punkt i klagesagen.
 Klagerens advokat har nedlagt påstand om, at  

 skatteforvaltningens ansættelse af 25. oktober 2001 er ugyldigt foretaget og  

 skal nedsættes med 355.570 kr., således at klagerens skatteansættelse  

 foretages  

 i overensstemmelse med hans selvangivelse.
 Advokaten har nærmere gjort gældende, at skatteforvaltningen  

 ikke har haft kompetence til at træffe afgørelse i sagen i henhold til  

 skattestyrelseslovens § 34, stk. 3, idet ansættelsesfristen i denne  

 bestemmelse  

 ikke er overholdt.
 Sagen omhandler en skatteyder, der er kommanditist og som har  

 fået sin deltagelse i kommanditselskabet underkendt, idet skatteforvaltningen  

 i  

 realiteten har henvist til en tilsvarende sag, som er behandlet af X Kommune  

 (pilotsagen). Den 18. april 2001 udsendte skatteforvaltningen således en  

 agterskrivelse vedrørende indkomståret 1997, hvorefter skatteforvaltningen  

 agtede at tilsidesætte klagerens deltagelse i K/S B.
 Ansættelsesfristen i skattestyrelseslovens § 34, stk. 3, blev  

 efter anmodning af 15. juni 2001 fra advokaten forlænget til den 1. oktober  

 2001, idet et aftalt møde i pilotsagen, der verserede ved X Kommune, blev  

 udskudt til den 14. august 2001. Fristforlængelsen til 1. oktober 2001 blev  

 klart og tydeligt tiltrådt af skatteforvaltningen ved skrivelse af 20. juni  

 2001. Der er således ingen tvivl om, at der foreligger en absolut og  

 utvetydig  

 fastsat frist.
Den 20. september 2001 traf X Kommune afgørelse i pilotsagen.
I  

 forlængelse heraf sendte advokaten den 26. september 2001 en telefax til  

 skatteforvaltningen - og alle øvrige kommuner, hvor skattesagerne vedrørende  

 K/S B og K/S C verserede  der indeholdt en kortfattet opsummering af  

 allerede  

 fremsatte synspunkter og indsigelser i pilotsagen.
Alt materiale i pilotsagen  

 havde skatteforvaltningen allerede modtaget i kopi.
Advokaten har anført, at klageren den 18. oktober 2001 endnu  

 ikke havde modtaget en ansættelse fra skatteforvaltningen, hvorfor han  

 rettede  

 telefonisk henvendelse dertil for at høre, hvorvidt der var truffet afgørelse  

 i  

 sagen.
Skatteforvaltningen oplyste, at der endnu ikke var blevet truffet en  

 afgørelse, hvorefter advokaten gjorde opmærksom på, at dette ej længere var  

 muligt, eftersom fristen i skattestyrelseslovens § 34, stk. 3, var  

 overskredet.  

 Dette bekræftede han ved telefax af samme dato til skatteforvaltningen.
 Først den 25. oktober 2001 traf skatteforvaltningen afgørelse i  

 sagen vedrørende klagerens ansættelse for indkomståret 1997. Med andre ord  

 har  

 skatteforvaltningen overskredet den af forvaltningen accepterede og aftalte  

 frist med 25 dage.
 Advokaten har tillige anført, at skatteforvaltningen skulle have  

 truffet en kendelse inden ansættelsesfristens udløb den 1. oktober 2001 eller  

 have kontakten ham med henblik på, at han skulle fremsætte anmodning om  

 forlængelse af ansættelsesfristen, såfremt forvaltningen ikke så sig i stand  

 til at foretage en selvstændig og individuel sagsbehandling inden den 1.  

 oktober 2001. Eksempelvis aftalte advokaten med en told- og skatteregion en  

 yderligere fristforlængelse til 1. november 2001 efter regionens anmodning  

 herom, og han ville selvfølgelig ligeledes have givet skatteforvaltningen en  

 sådan fristforlængelse ved anmodning herom.
Det er uacceptabelt, at skatteforvaltningen i stedet vælger at  

 se sig hævet over det faktum, at ansættelsesfristen i skattestyrelseslovens §  

 34, stk. 3, er en absolut frist for skatteforvaltningen.
En frist som  

 forvaltningen ikke af egen drift kan forlænge, medmindre de objektive forhold  

   

 der udtømmende regulerer adgangen til at foretage skatteansættelser efter  

 fristens udløb  som angivet i skattestyrelseslovens § 35 foreligger,  

 hvilket  

 ikke er tilfældet i denne sag.
Sagen bliver ikke bedre af, at  

 skatteankenævnet  

 uden videre blåstempler skatteforvaltningens ignorering af de basale  

 skatteprocessuelle spilleregler, som lovgiver har opstillet for  

 myndighedernes  

 sagsbehandling.
 Advokaten har henvist til punkt 4.2 i cirkulære nr. 116 af 1.  

 juli 1999 til skattestyrelsesloven, til forarbejderne til ændringslov nr.  

 1104  

 af 20. december 1995 samt til afsnit G.3.1.1.1. i Told- og  

 Skattestyrelseslovens vejledning om processuelle regler på Told og Skats  

 område  

 for 2002.
 Advokaten har endvidere henvist til Vestre Landsrets dom af 11.  

 april 2002 (SKM 2002.305) samt til Landsskatterettens kendelse af 25. oktober  

 1996 (TfS 1997.10).
 Advokaten har vedrørende skatteankenævnets henvisning til  

 Landsskatterettens kendelse af 24. marts 2000 (TfS 2000.430) anført, at denne  

 afgørelse er meget konkret begrundet, og at den ikke er relevant for denne  

 sag,  

 idet Landsskatteretten hverken i skattestyrelsesloven, bemærkningerne hertil  

 eller cirkulæret fandt, at der var krav om fastsættelse af en nøjagtig frist  

 i  

 stedet for 1. august i det 4. indkomstår efter indkomstårets udløb.
 I den foreliggende sag skal det slet ikke diskuteres, om der er  

 krav om fastsættelse af en nøjagtig ansættelsesfrist ved anmodning om  

 fristforlængelse, da en nøjagtig frist rent faktisk blev aftalt og fastsat,  

 nemlig den 1. oktober 2001.
Som det fremgår af forarbejderne, har lovgivers hensigt og  

 intention været, at der skal eksistere en fast og objektiv frist af hensyn  

 til  

 beskyttelsen af skatteyderne, således at de pågældende kan indstille sig på,  

 at  

 en ansættelse er endelig efter fristens udløb.
Hvis det var muligt for  

 skattemyndighederne egenhændigt at strække og rykke fristgrænsen efter  

 forgodtbefindende, er der påbegyndt en glidebane.
Der vil således være skabt  

 en  

 ulovhjemlet retstilstand, hvor vi den dag i dag fortsat kunne sidde og vente  

 på  

 en  eventuel -afgørelse.
Det behøver vist ingen nærmere uddybning, at  

 en sådan  

 retstilstand ikke er acceptabel.
Ansættelsesfristen i skattestyrelseslovens § 34, stk. 3,  

 afgrænser den tidsmæssige udstrækning af skatteforvaltningens kompetence til  

 at  

 foretage eller ændre en skatteansættelse.
Eftersom fristen tydeligt er  

 overskredet,  

 har  

    

  

 skatteforvaltningen ikke haft  

 kompetence til den 25. oktober 2001 at træffe afgørelse i sagen.
 Landsskatteretten skal  

 udtale:
Det fremgår af skattestyrelseslovens § 34, stk. 3, 1. og 2.  

 pkt., at de i stk. 1 nævnte myndigheder ikke af egen drift kan foretage en  

 ansættelse af den indkomst eller den ejerboligværdi, der skal ligge til grund  

 for en skatteansættelse, efter den 1. august i det 4. år efter indkomstårets  

 udløb.
Fristen kan dog forlænges efter anmodning fra den skattepligtige, i  

 det omfang  

 den skattepligtige påviser, at det vil være forbundet med uforholdsmæssige  

 vanskeligheder for denne at varetage sine interesser i sagen inden for  

 fristen.
 I det foreliggende tilfælde har klagerens advokat ved skrivelse  

 af 15. juni 2001 anmodet om, at forældelsesfristen, jf. skattestyrelseslovens  

 §  

 34, stk. 3, udskydes til den 1. oktober 2001, hvilken anmodning  

 skatteforvaltningen har imødekommet ved skrivelse af 20. juni 2001.
 Landsskatteretten finder, at skatteforvaltningens skrivelse af  

 20. juni 2002 ikke giver anledning til tvivl om, at det er en udsættelse af  

 forældelsesfristen, der imødekommes.
Landsskatteretten finder herefter, at den mellem advokaten og  

 skatteforvaltningen aftalte forældelsesfrist er fastsat til den 1. oktober  

 2001. Skatteforvaltningens afgørelse af 25. oktober 2002 er således truffet  

 efter den aftale frist, hvilket er for sent.
Den påklagede afgørelse er  

 derfor  

 ugyldig.
