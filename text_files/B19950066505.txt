I medfør af § 1, stk. 1 og 2, § 4, kapitel 4 og § 24, i Lov om  

 administration af Det Europæiske Fællesskabs forordninger om markedsordninger  

 for landbrugsvarer m.v., jf.
Lovbekendtgørelse nr. 462 af 26. maj 1994,  

 fastsættes:
 § 1.  Denne bekendtgørelse vedrører anvendelse af den  

 i Rådets forordning (EØF) nr. 3950/92 fastsatte tillægsafgift for mælk og  

 mejeriprodukter.
 § 2.  Hver producent tildeles en individuel  

 referencemængde (mælkekvote) i overensstemmelse med reglerne i stk. 3.
 Stk. 2.  Mælkekvoten udgør den mængde mælk justeret i  

 henhold til § 11, stk. 1 og 2, af egen produktion, som producenten har ret  

 til at levere til en opkøber uden afgift.
 Stk. 3.  Mælkekvoten er den individuelle  

 referencemængde, der er til rådighed på bedriften den 31. marts 1993, dog  

 eksklusiv den foretagne justering med henblik på forlængelse af afgiftsåret  

 1992/1993, multipliceret med koefficienten 1,006, tillagt evt. yderligere  

 individuelle tildelinger.
 § 3.  Ved salg, bortforpagtning, arv eller  

 overdragelse på lignende måde i sin helhed af en bedrift, hvortil der er  

 knyttet en mælkekvote, overføres kvoten til erhververen, jf. dog stk. 7.
Stk. 2.  Ved salg, bortforpagtning, arv eller  

 overdragelse på lignende måde af en del af en bedrift, hvortil der er knyttet  

 en mælkekvote, registrerer opkøber efter ansøgning fra parterne, hvilken del  

 af kvoten, der skal anses for overført til erhververen.
Ved forpagtning  

 medfølger ikke mælkekvote, hvis vejafstanden mellem bedriften og  

 tilforpagtede arealer overstiger 10 km.
Vejafstanden beregnes efter reglerne  

 i § 9, stk. 1, nr. 1, i Lov om landbrugsejendomme, jf. lovbekendtgørelse nr.  

 769 af 24. august 1994.
Stk. 3.  Forpagtningsaftaler skal, for at kunne danne  

 grundlag for overførsel af mælkekvote mellem bedrifter, have en varighed af  

 mindst et helt afgiftsår.
Ved ophør af forpagtningsaftaler indgået efter 1.  

 april 1984 skal den ved forpagtningen overdragne mælkekvote tilbageføres.
Stk. 4.  Der kan ved overdragelse af en del af en  

 bedrift ikke afgives mere end 10.000 kg mælkekvote pr. ha, idet der dog kan  

 afgives en forholdsmæssig mælkekvote, hvis denne skulle være større.
Hvis  

 mælkekvoten på det tilbageblivende areal forøges ud over 10.000 kg mælkekvote  

 pr. ha efter overdragelse, vil forøgelsen blive inddraget og overført til den  

 nationale reserve.
Stk. 5.  Ved overdragelse inden 2 år af tilkøbte arealer  

 med mælkekvote, skal de i stk. 4, nævnte betingelser overholdes for det  

 tilkøbte areal ved en særskilt beregning af dette.
Bygninger med op til 5 ha  

 jord kan dog overdrages uden kvote, hvis kvoten på den samlede bedrift ikke  

 forøges til over 10.000 kg mælkekvote pr. ha.
Stk. 6.  Ansøgningen om overdragelse, som nævnt i stk. 1  

 og 2, skal skriftligt indgives til opkøber af overdrager og erhverver inden 4  

 uger efter overdragelsestidspunktet.
Ansøgninger vedrørende et afgiftsår skal  

 være indgivet inden 2 uger efter udgangen af dette for at få virkning for  

 afgiftsåret.
Overførslen har virkning fra overdragelsestidspunktet, dog  

 tidligst fra tidspunktet for indgåelse af aftale om overdragelse.
Hvis  

 overdragelsestidspunktet ligger efter begyndelsen af et afgiftsår, kan der  

 for dette afgiftsår kun overføres en forholdsmæssig andel af mælkekvoten, dog  

 maksimalt den ikke udnyttede del af kvoten.
Parterne kan afkræves  

 dokumentation vedrørende aftalen om overdragelse og den faktiske  

 iværksættelse.
Stk. 7.  I tilfælde af ekspropriation af hele eller en  

 del af bedriften, afståelse heraf som led i en jordfordeling i henhold til  

 Lov om jordfordeling mellem landejendomme, jf.
Lovbekendtgørelse nr. 231 af  

 25. marts 1994, eller udløb af en forpagtningskontrakt indgået før 1. april  

 1984 uden mulighed for at videreføre forpagtningen på tilsvarende  

 betingelser, kan den mælkekvote, der er knyttet til bedriften eller den del  

 af bedriften, som afstås, helt eller delvis stilles til rådighed for den  

 producent, som afstår jorden, hvis denne har til hensigt at fortsætte  

 mælkeproduktionen.
Ansøgning herom skal indsendes til opkøber.
 § 4.  Midlertidig overdragelse af mælkekvote uden  

 samtidig overdragelse af jord er ikke tilladt.
 § 5.  Opkøber bemyndiges til at varetage omfordeling  

 af mælkekvoter efter objektive kriterier fastlagt af Landbrugs- og  

 Fiskeriministeriet.
Stk. 2.  Godtgørelsen for helt eller delvis ophør med  

 levering senest den sidste søndag i marts i afgiftsåret svarer til prisen ved  

 køb og udgør 1,60 kr. pr. kg mælkekvote.
Ansøgning om godtgørelse for ophør  

 skal være opkøber i hænde senest den 20. februar i ansøgningsåret.
Ansøgning  

 om køb af mælkekvoter skal være opkøber i hænde senest den 1. februar i  

 ansøgningsåret.
Ansøgning indgives på en formular, der rekvireres hos  

 opkøber.
 Stk. 3.  Mælkekvoten kan ikke sælges fra bedrifter, som  

 er under behandling som offentligt gældsfragåelsesbo, som er under  

 betalingsstandsning eller konkurs, eller hvor bedriften er taget til  

 brugeligt pant eller på anden måde er under administration.
 Stk. 4.  Godtgørelse for ophør ydes for den til  

 bedriften ved starten af afgiftsåret knyttede mælkekvote med fradrag af  

 gratis tildelinger i samme eller det foregående år og inklusive mælkekvoter  

 tilknyttet bortforpagtede arealer, hvis bortforpagtning ophører senest 31.  

 marts, samt tilforpagtede arealer, hvis bortforpagter giver samtykke til  

 salg.
§ 6.  Ansøgning om tildeling af supplerende mælkekvote  

 på grundlag af etablering indsendes af producenten til vedkommende opkøber på  

 en formular, der rekvireres hos denne.
Ansøgning vedrørende et afgiftsår skal  

 være opkøber i hænde senest den 15. september.
 Stk. 2.  Der kan maksimalt tildeles 10.000 kg mælkekvote  

 pr. ha.
Stk. 3.  Ansøgninger om tildeling ved etablering  

 prioriteres efter ansøgerens alder.
Således foretrækkes den yngre ansøger  

 frem for den ældre, idet dog kun ansøgere, som er fyldt 26 år inden  

 afgiftsårets begyndelse, og som på sin bedrift får en sådan jordbrugsmæssig  

 produktion, at der hertil kræves en arbejdsindsats af ansøger på mindst 1.200  

 timer årligt, eller som tager landbrug som hovederhverv, kan komme i  

 betragtning.
 Stk. 4.  Overdragelse til ægtefælle eller samlever, kan  

 betragtes som etablering, hvis den overtagende ægtefælle eller samlever ikke  

 har ejet eller forpagtet nogen del af bedriften, og i mindst 2 kalenderår  

 forud for ansøgningsfristen ikke har haft over halvdelen af sin  

 arbejdsindtægt i forbindelse med bedriften.
 Stk. 5.  I tilfælde af dødsfald vil overdragelse til  

 ægtefælle, samlever, børn, børnebørn, søskende eller søskendes børn over 18  

 år, men under 26 år, anses som nyetablering som 26-årig, jf. stk. 3.
 Stk. 6.  Hvis etableringen helt eller delvis sker ved  

 forpagtning, skal hele bedriften være omfattet, og forpagtningen skal omfatte  

 mindst 5 hele afgiftsår.
 Stk. 7.  Ved etablering i fællesskaber kan deltagere,  

 som har landbrug som hovederhverv i tilknytning til fællesskabet, og som ejer  

 mindst samme andel af fællesskabet som enhver anden parthaver, dog mindst 20  

 pct. af samtlige aktiver, søge om tildeling, hvis etablering ikke er sket ved  

 indskud af en bedrift, til hvilken deltageren tidligere har modtaget  

 tildeling ved etablering.
 Stk. 8.  I øvrigt kan tildeling ske efter objektive  

 kriterier fastlagt af Landbrugs- og Fiskeriministeriet.
§ 7.  Ansøgning om retablering af mælkekvote på  

 bedrifter, hvorfra mælkekvoten er solgt inden for en periode af 3 år før  

 tvangsauktion, og hvor der ikke efter salg af kvoten er sket ejerskifte, kan  

 indgives til opkøber.
Tildeling kan ske til personer, der har landbrug som  

 hovederhverv, og som har erhvervet ejendommen af en panthaver, der har  

 overtaget ejendommen på tvangsauktion som ufyldestgjort panthaver, idet dog  

 personen, der solgte mælkekvoten eller dennes nærtstående, jf. konkurslovens  

 § 2, ikke kan komme i betragtning.
Tildeling kan ikke ske, hvis den  

 ufyldestgjorte panthaver tidligere har meddelt accept af kvotens frasalg.
Ved  

 ansøgning om større mængder, end der er til rådighed, prioriteres  

 ansøgningerne efter ansøgningsdato.
 Stk. 2.  En retableret mælkekvote kan ikke sælges under  

 en ophørsordning i de 3 første år efter tildelingen.
Stk. 3.  Hvis mælkekvoten er overgået til den nationale  

 reserve efter 1. april 1993 som følge af produktionsophør, jf. den i § 1  

 nævnte forordnings artikel 5, 2. led, kan mælkekvoten genuddeles senest 3 år  

 efter overførelsen.
Ansøgning herom skal indgives til opkøber senest den 1.  

 februar forud for afgiftsårets begyndelse.
§ 8.  En producent, der i mindst 3 hele afgiftsår har  

 været ejer eller forpagter af en bedrift og stiller sin mælkekvote til  

 rådighed for den nationale reserve med samtykke fra panthavere i den bedrift,  

 kan få tildelt en tilsvarende mælkekvote til en anden senere erhvervet eller  

 forpagtet bedrift.
Der kan maksimalt tildeles 10.000 kg mælkekvote pr. ha.  

 Hvis ansøger er forpagter, skal bortforpagters samtykke foreligge.
 Stk. 2.  Ved opløsning af et fællesskab kan flytning af  

 mælkekvoten kun ske til en ejendom, der i mindst 3 hele afgiftsår er indgået  

 i samme fællesskab.
 § 9.  En tildelt mælkekvote efter § 5-7, stk. 1, kan  

 ikke sælges efter § 5, stk. 2, medmindre mælkekvoten udnyttes med mindst 95  

 pct. i et af de tre første hele afgiftsår efter, at hele tildelingen er  

 overført.
 Stk. 2.  Hvis ejendommen sælges eller bortforpagtes før  

 den i stk. 1 nævnte udnyttelsesgrad er opnået inddrages maksimalt den ikke  

 udnyttede del af den tildelte mælkekvote.
 § 10.  Indberetning om de mængder mælk eller  

 mælkeækvivalenter, som opkøbes, skal af opkøber indsendes til  

 EU-direktoratet, Nyropsgade 26, 1780 København V.
 Stk. 2.  Afgiftspligtige opkøbere skal indbetale det  

 skyldige tillægsafgiftsbeløb ved overførsel til EU-direktoratets konto i  

 Danmarks Nationalbank, reg. nr. 1005, kontonr. 8313-7, inden 1. september.
 Stk. 3.  Hvis fristen for betaling overskrides,  

 tillægges en rente på 1,3 pct. månedligt for hver påbegyndt måned fra  

 forfaldsdagen at regne.
§ 11.  Beregningsgrundlaget for afgiftsbeløbet, som  

 producenten er pligtig at betale, er den af producenten til opkøber i et  

 afgiftsår leverede mængde mælk, eventuelt justeret under hensyntagen til  

 mælkefedtindholdet og med tillæg af mælkeækvivalenter for de til opkøber  

 leverede mængder af andre mejeriprodukter.
Leverer producenten til opkøber  

 mælk og mejeriprodukter, der ikke er af egen produktion, skal dette samtidig  

 skriftligt meddeles til opkøber med angivelse af mængde.
Hvis producenten har  

 modtaget produkter, som kan være indgået i leverancerne til opkøber, anses  

 produkterne for leveret til opkøber, medmindre andet godtgøres.
Leverede  

 mængder mælk og mælkeækvivalenter, som ikke er af egen produktion, medregnes  

 ikke i beregningsgrundlaget og belægges forlods med afgift.
Stk. 2.  Producenten skal betale afgift af den del af  

 beregningsgrundlaget, som overstiger mælkekvoten med tillæg af den i stk. 5  

 nævnte frimængde.
Afgiftsbetalingen påhviler den producent, som havde seneste  

 leverance af mælk fra bedriften inden udløbet af afgiftsåret.
 Stk. 3.  Hvis producenten inden afgiftsårets udløb  

 leverer mængder, der overstiger den i § 2, stk. 2, tildelte mælkekvote, kan  

 opkøber fra tidspunktet for overskridelsens konstatering fra betalingen for  

 mælken trække et beløb svarende til tillægsafgiften som forskud på betaling  

 af denne.
 Stk. 4.  Den frimængde, som i et afgiftsår er til  

 rådighed under en opkøber, svarer til summen af de ikke udnyttede dele af  

 producenternes mælkekvoter samt en af EU-direktoratet fastsat andel af den  

 nationale reserve.
 Stk. 5.  Den i stk. 4 nævnte frimængde anvendes således,  

 at hver enkelt producent tildeles en frimængde svarende til en fast  

 procentdel af producentens mælkekvote.
 § 12.  EU-direktoratet varetager administrationen af  

 afgiftsordningen for producenter, som sælger mælk eller mejeriprodukter  

 direkte til forbrug.
Stk. 2.  Producenter, som sælger mælk eller  

 mejeriprodukter direkte til forbrug, skal lade sig registrere hos  

 EU-direktoratet.
EU-direktoratet tildeler efter ansøgning nævnte producenter  

 en mælkekvote, hvis der er ledige mængder til rådighed.
Stk. 3.  Producenter, der i henhold til den i § 1 nævnte  

 forordnings artikel 4, stk. 2, ønsker omflytning mellem de to typer kvoter,  

 skal meddele dette til EU-direktoratet senest den 31. december i det  

 afgiftsår, hvor omflytningen skal have virkning.
Der kan ikke foretages mere  

 end en omflytning mellem de to typer kvoter pr. afgiftsår.
Stk. 4.  EU-direktoratet opkræver tillægsafgift hos  

 producenter, hvis salg af mælk eller mejeriprodukter direkte til forbrug i  

 det pågældende afgiftsår overstiger vedkommendes mælkekvote med tillæg af  

 eventuel frimængde.
Afgiftsbeløb skal indbetales til EU-direktoratets konto i  

 Danmarks Nationalbank, reg. nr. 1005, kontonr. 8313-7, inden 1. september.  

 Hvis fristen for indbetaling overskrides, tillægges en rente på 1,3 pct.  

 månedligt for hver påbegyndt måned fra forfaldsdagen at regne.
 Stk. 5.  For producenter, som sælger mælk eller  

 mejeriprodukter direkte til forbrug, finder§ 3 og 6, tilsvarende anvendelse,  

 idet de pågældende meddelelser og ansøgninger indsendes til EU-direktoratet.  

 Alle leverancer, som ikke sker til en opkøber, og som ikke anses for  

 videreleveret til en opkøber i medfør af § 2, stk. 2, anses for leverancer  

 til direkte forbrug.
 § 13.  Plantedirektoratet, Skovbrynet 20, 2800 Lyngby,  

 fører kontrol med overholdelsen af bestemmelserne vedrørende ordningen om  

 tillægsafgift for mælk og mejeriprodukter.
 § 14.  Afgørelser efter denne bekendtgørelse eller den  

 i § 1 nævnte forordning, som er meddelt på grundlag af ansøgers urigtige  

 eller vildledende oplysninger eller fortielser af betydning for afgørelsen,  

 kan tilbagekaldes.
Stk. 2.  En tildelt mælkekvote efter §§ 5-7, stk. 1,  

 inddrages, hvis mælkekvoten ikke udnyttes med mindst 95 pct. i et af de tre  

 første hele afgiftsår efter, at hele tildelingen er overført.
Inddragelsen  

 udgør maksimalt den ikke udnyttede del af den tildelte mælkekvote.
 Stk. 3.  En tildelt mælkekvote kan i øvrigt inddrages,  

 hvis vilkårene fastsat ved tildelingen ikke er opfyldt.
 Stk. 4.  En mælkekvote kan tilbageføres til  

 overdrageren, hvis vilkårene for overførsel af kvoten efter § 3 ikke er  

 opfyldt.
 § 15.  Afgørelser truffet af opkøber i henhold til  

 denne bekendtgørelse kan af vedkommende producent indbringes for  

 EU-direktoratet inden 4 uger efter, at afgørelsen er meddelt klageren.  

 EU-direktoratets afgørelser i klagesager kan ikke indbringes for anden  

 administrativ myndighed.
 Stk. 2.  Andre afgørelser truffet af EU-direktoratet i  

 henhold til denne bekendtgørelse kan af vedkommende producent indbringes for  

 Landbrugs- og Fiskeriministeriet, Departementet, inden 4 uger efter, at  

 afgørelse er meddelt klageren.
 § 16.  Overtrædelse af § 3, stk. 6, 1. pkt., § 4, §  

 10, stk. 1 og 2, § 11, stk. 2 og § 12, stk. 2, 1. pkt., straffes med bøde,  

 medmindre højere straf er forskyldt i henhold til § 23 i Lov om  

 administration af Det Europæiske Fællesskabs forordninger om markedsordninger  

 for landbrugsvarer m.v., jf. lovbekendtgørelse nr. 462 af 26. maj 1994. For  

 overtrædelser, der begås af aktieselskaber, andelsselskaber el. lign., kan  

 der pålægges selskabet som sådant bødeansvar, jf. § 27, stk. 1, i loven.
 Stk. 2.  Den, der til brug for afgørelser, der træffes i  

 henhold til denne bekendtgørelse eller den i § 1 nævnte forordning, afgiver  

 urigtige eller vildledende oplysninger eller fortier oplysninger af betydning  

 for sagens afgørelse, straffes med bøde, medmindre højere straf er forskyldt  

 efter borgerlig straffelov.
 § 17.  Bekendtgørelsen træder i kraft den 15. august  

 1995.
 Stk. 2.  Bekendtgørelse nr. 797 af 24. september 1993 om  

 tillægsafgift for mælk og mejeriprodukter, ophæves.
