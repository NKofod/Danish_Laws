 I medfør af § 4, stk. 3, i Sundhedsministeriets bekendtgørelse nr. 521 af  

 19. juni 1997 af 19. juni 1997 om specialuddannelsen for sygeplejersker i  

 intensiv sygepleje, fastsættes:
Formål § 1.  Formål med uddannelsen er, at sygeplejersker  

 erhverver de fornødne kundskaber og tekniske færdigheder for at kunne  

 varetage funktionsområdet som specialuddannet sygeplejerske på intensiv- og  

 opvågningsafdelinger/afsnit m.v.
Funktions- og ansvarsområde § 2.  Den specialuddannede sygeplejerske i intensiv  

 sygepleje er ansvarlig for sin virksomhedsudøvelse i henhold til sin  

 autorisation som sygeplejerske, jf. lov om sygeplejersker.
Stk. 2  Funktionsområdet for den specialuddannede  

 sygeplejerske i intensiv sygepleje indebærer varetagelse af Funktionen indebærer at yde sygepleje til kritisk syge patienter  

 integreret og koordineret med viden og færdighed fra det intensive  

 terapiområde, herunder at:
- observere og pleje kritisk syge patienter, samt iværksætte indledende  

 akut behandling, - iværksætte intensiv diagnostik og behandling i samarbejde med lægen, - integrere og koordinere sygeplejefaglig viden, principper og metoder med  

 den intensive terapi, - anvende og kontrollere specialapparatur til vedligeholdelse og  

 overvågning af vitale funktioner, - observere, pleje og kontrollere patienter postanæstetisk samt  

 administrere den postoperative smertebehandling, - sikre sufficient dokumentation af observation, pleje og behandling, - støtte og yde omsorg til pårørende til kritisk syge patienter, - tilrettelægge og sikre den nødvendige information og vejledning til  

 sygeplejepersonalet i de modtagende afdelinger, - medvirke til at skabe kontinuitet og helhed i patientforløb, - yde supervision og vejledning til sygeplejersker under uddannelse, - initiere og medvirke til at udvikle den intensive sygepleje.
Uddannelsen Adgangsbetingelser § 3.  Dansk autorisation som sygeplejerske og mindst 2  

 års klinisk erfaring fra ansættelse i sygehusafdeling(er), samt 6 måneders  

 introduktionsansættelse på en intensivafdeling.
Ansættelse ved intensivafdeling med 11/2 års aftale, omfattende deltagelse  

 i teoriundervisning og systematisk, superviseret klinisk uddannelse Varighed og struktur § 4.  Uddannelsen varer 18 måneder og er en kombineret  

 teoretisk og klinisk uddannelse i to afsnit på henholdsvis 6 måneder og 12  

 måneder.
 Hovedparten af teoriundervisningen ligger i første afsnit, hvor ca. 200  

 timer (svarende til ca. 8 uger) tilrettelægges i teoriblok(ke), og den  

 kliniske uddannelse foregår på en almen intensiv afdeling, incl. 1-2 timers  

 sideløbende teoretisk undervisning om ugen.
Andet afsnit varer 12 måneder, og foregår på almen intensiv afdeling og  

 opvågningsafdeling/afsnit samt evt. på intensiv afsnit knyttet til anden  

 specialafdeling.
Perioden indeholder tillige 1-2 timers teoretisk  

 undervisning om ugen.
Uddannelsesordning § 5.  Der udarbejdes en uddannelsesordning, der skal  

 godkendes af Sundhedsstyrelsen og omfatte:
Mål, indhold og tilrettelæggelse § 6.  Uddannelsen er en videreuddannelse, der bygger  

 på sygeplejerskeuddannelsen og mindst to års klinisk erfaring.
Den retter sig  

 mod et funktionsområde, som uddannelsen til sygeplejerske ikke i  

 tilstrækkeligt omfang kvalificerer til.
Specialuddannelsens mål er, at sygeplejersken erhverver sig overblik over  

 og sikkerhed i at varetage funktionsområdet.
Sygeplejersken skal selvstændigt  

 kunne planlægge, udføre og evaluere intensiv sygepleje til kritisk syge  

 personer i alle aldersgrupper, med vekslende og ofte uforudsigelige  

 plejebehov.
Sygeplejersken skal kunne anvende såvel den for den kritisk syge  

 patient relevante sygeplejefaglige teori og metode, som omfattende viden om  

 sygdomslære og tekniske færdigheder fra det medicinsk faglige område.
Desuden  

 skal sygeplejersken kunne formidle sine kundskaber om intensiv sygepleje,  

 samt kvalitetsudvikle og samarbejde internt og eksternt om ydelserne.
Stk. 2,  1. del - 6 måneder kombineret teoretisk og  

 klinisk uddannelse Målet er, at sygeplejersken i perioden erhverver indsigt i og overblik  

 over de teoretiske forudsætninger for intensiv sygepleje og får mulighed for  

 at bearbejde sin viden i forbindelse med varetagelsen af en række kliniske  

 opgaver.
 Formaliseret teoriundervisning (ca. 200 timer svarende til ca. 8 uger)  

 tilrettelægges i teoriblok(ke). Indhold og vejledende timetal er angivet i  

 bilag 1.
 Klinisk uddannelse foregår på godkendt almen intensiv afdeling, og  

 sygeplejersken tilbydes supervision og vejledning, kombineret med 1-2 timer  

 ugentlig teoretisk undervisning, som del af uddannelsesprogrammet.
Der afsluttes med en teoretisk prøve, jf.
Kapitel 4, § 9.
Stk. 3,  2. del - 12 måneder kombineret klinisk og  

 teoretisk uddannelse.
Målet er:
Målopfyldelse forudsætter et 12 måneders uddannelsesprogram på godkendte  

 kliniske uddannelsessteder incl. et ugentligt tilbud på 1-2 timers  

 teoriundervisning, samt vejledning og supervision.
Perioden tilrettelægges  

 med 6 uger på opvågningsafdeling/afsnit, med henblik på uddannelse i de  

 specielle færdigheder, der er forbundet med observation og pleje i det  

 postoperative forløb, herunder administration og observation af  

 smertebehandling, videregivelse af information samt samarbejde med pårørende  

 og sygehusets øvrige afdelinger. 6-12 ugers uddannelse finder sted på en  

 anden intensivafdeling end i 1. del, eventuelt intensivafsnit knyttet til  

 andet lægeligt speciale, for at fremme bredde og variation.
Der afsluttes med  

 en skriftlig opgave omhandlende et klinisk, sygeplejefagligt problem inden  

 for funktionsområdet, jf.
Kapitel 4, § 10.
Kliniske uddannelsessteder § 7.  Kliniske uddannelsessteder skal godkendes af det  

 amtslige/regionale specialuddannelsesråd, der fastlægger de nærmere krav.  

 Generelt skal foreligge beskrivelse af afdelingens/afsnittets opgaver,  

 bemanding, angivelse af en uddannelsesansvarlig samt et uddannelsesprogram,  

 herunder rammeplan for 1-2 timers ugentlig, sideløbende undervisning.
Der  

 skal tilbydes supervision og vejledning.
Bedømmelse Klinisk uddannelse § 8.  Hver uddannelsesperiode skal gennemgås  

 tilfredsstillende, og dette skal skriftligt meddeles specialuddannelsesrådet  

 efter en evalueringssamtale mellem sygeplejersken og den  

 uddannelsesansvarlige.
Prøve § 9.  Der afholdes teoretisk prøve med intern censur  

 på baggrund af de første 6 måneders uddannelse.
Prøven skal bestås.
Kriterier  

 for prøvens indhold, omfang og bedømmelse samordnes på landsplan mellem  

 specialuddannelsesrådene.
Bedømmelse sker efter 13-skala, jf.  

 Undervisningsministeriets bekendtgørelse om karakterskala og anden  

 bedømmelse.
Afsluttende opgave § 10.  Ved uddannelsens afslutning og under  

 forudsætning af bestået teoriprøve og tilfredsstillende gennemgået klinisk  

 uddannelse udarbejder sygeplejersken en skriftlig opgave, der skal bestås.  

 Emnet skal være et klinisk problem inden for intensiv sygepleje.
I opgaven  

 skal såvel teoretiske som kliniske aspekter inddrages.
Emnet skal godkendes  

 af specialuddannelsesrådet eller en hertil bemyndiget person.
Der ydes op til  

 5 timers vejledning i forbindelse med opgavens udarbejdelse.
Opgavens omfang  

 skal være 15-20 sider.
Opgaven vurderes af ekstern censor fra et andet  

 amt/region og skal være bedømt ved uddannelsens slutdato.
Bedømmelse sker  

 efter kriterierne bestået/ikke bestået.
Kriterier for opgavens indhold og  

 bedømmelse samordnes på landsplan mellem specialuddannelsesrådene.
Omprøve, fravær og sygeeksamen § 11.  Sygeplejersken kan indstille sig til  

 teoriprøven 3 gange.
Ved ikke bestået afsluttende opgave, kan opgaven efter  

 fornyet bearbejdelse indleveres igen til bedømmelse, eller en ny kan  

 udarbejdes. 10% fravær accepteres fra teoretisk undervisning og maksimalt 4  

 uger i alt fra klinisk uddannelse, dog ikke fra en enkelt periode.
Ved for  

 meget fravær aftales den fornødne forlængelse af uddannelsen mellem parterne.  

 Sygeeksamen kan tilbydes.
Bevis og titel § 12.  Der udstedes et af Sundhedsstyrelsen godkendt  

 bevis for tilfredsstillende gennemført specialuddannelse.
Der angives  

 uddannelsens omfang af teori og klinisk uddannelse samt de opnåede  

 resultater.
 Sygeplejersken kan herefter kalde sig: Specialuddannet sygeplejerske i  

 intensiv sygepleje.
 Det påhviler specialuddannelsesrådet at føre fortegnelse over de til  

 uddannelsen optagne sygeplejersker, samt fornøden registrering af de udstedte  

 beviser, således at der i givet fald kan udstedes en gyldig kopi af  

 uddannelsesbeviset.
Uddannelsens iværksættelse og gennemførelse § 13.  Uddannelsen tilrettelægges og iværksættes af  

 det enkelte amt eller af amter i fællesskab.
Specialuddannelsen for  

 sygeplejersker i intensiv sygepleje kan iværksættes efter indhentet  

 godkendelse af uddannelsesordningen i Sundhedsstyrelsen.
Specialuddannelsesråd § 14.  Der oprettes lokalt/regionalt et  

 specialuddannelsesråd med ansvar for tilrettelæggelsen og gennemførelsen af  

 uddannelsen i henhold til den godkendte uddannelsesordning.
Stk. 2.  Rådet sammensættes af sagkundskab i intensiv  

 sygepleje og intensiv terapi, repræsentation fra ledelser af  

 aftagerinstitutionerne samt uddannelsens daglige leder, der skal være  

 sygeplejerske med kendskab til specialområdet.
Rådets størrelse og  

 sammensætning i øvrigt afgøres af de involverede sygehuskommuner.
Det  

 anbefales, at formandskabet varetages af en af amtskommunen(erne) udpeget  

 overlæge ved intensiv afdeling efter indstilling af de involverede  

 sygehusledelser.
 Stk 3.  Specialuddannelsesrådet har følgende opgaver og  

 ansvar:
Meritbestemmelser § 15.  Sygeplejersker med bevis for gennemgået  

 efteruddannelse, jf.
Sundhedsstyrelsens retningslinier af 1977 for  

 efteruddannelse af sygeplejersker på intensivafdelinger skal bestå  

 specialuddannelsens teoretiske prøve samt udarbejde og bestå den afsluttende  

 prøve for at erhverve bevis som specialuddannet sygeplejerske i intensiv  

 sygepleje.
Stk. 2.  Efter specialuddannelsesrådets bestemmelse kan  

 sygeplejersker, der har været ansat mere end 6 måneder på intensiv afdeling,  

 men ikke gennemgået efteruddannelsen, få afkortning af den kliniske  

 uddannelse efter nærmere vurdering.
Afkortning af teoriundervisning kan gives  

 på baggrund af dokumentation for anden relevant undervisning.
Afkortning  

 (merit) i denne uddannelse kan gives sygeplejersker med gennemført  

 specialuddannelse i anæstesiologisk sygepleje.
Specialuddannelsen i intensiv  

 sygepleje kan ligeledes give merit i uddannelsen til perfusionist eller  

 anæstesisygeplejerske.
Sundhedsstyrelsen, den 26. juni 1997 Einar Krag / Ruth Truelsen Bilag 1 Oversigt over fag- og emneområder og vejledende timefordeling af formaliseret teoriundervisning i intensivsygeplejerskeuddannelsen 1. Respirationssvigt og ventilationsstrategier Fysiologi, patofysiologi og klinisk billede ved en række hyppigt  

 forekommende luftvejslidelser, respiratorbehandlings- og afvænningsregimer.  

 Pleje af patienter med respirationsinsufficiens og -svigt.
Nye  

 behandlingsmuligheder (NO og ECMO behandling). Thoraxkirurgiske principper og  

 drænage.
Komplikationer til behandlingen.
Respiratortyper og relevant  

 monitorering.
Anvendte farmaka.
2. Hæmodynamik og hjerte- kredsløbssvigt Fysiologi, hæmodynamiske parametre og microcirkulation, patofysiologi og  

 klinisk billede ved en række tilstande; Akut myocardieinfarkt,  

 hjerteinsufficiens, lungeødem, endo-, myo- og pericarditis, arrytmier,  

 cirkulationssvigt.
Behandlings- og plejestrategier, herunder farmaka,  

 genoplivningsprocedurer, monitorering, herunder invasive procedurer og  

 diagnostik.
3. Shocktyper Cardiogent, septisk, anafylaktisk og hypovolæmisk shock.
Diagnostik,  

 monitorering og behandlings- og plejeprincipper.
Anvendte farmaka.
4. Gastroenterologiske lidelser Mavetarmfunktion hos den intensive patient, herunder blødning.
Klinisk  

 billede og behandlings- og plejeprincipper ved lever- og  

 pancreasinsufficiens/-svigt.
Monitorering og diagnostiske procedurer på  

 intensive afdelinger.
Anvendte farmaka.
5. Nyre-insufficiens og svigt Fysiologi og patofysiologi, følger til nyresvigt.
Dialyseformer og  

 komplikationer.
Monitorering og diagnostiske procedurer.
Behandlings- og  

 plejeprincipper.
 »Forbudte« farmaka og monitorering af serumkoncentration ved  

 reducerede doser.
6. Neurologiske lidelser/skader Centralnervesystemets anatomi og fysiologi, autoregulation, kranie/hjerne  

 traumer, meningitis, intrakraniel trykstigning og behandlingsprincipper,  

 differentialdiagnostik og årsager til bevidstløshed og persisterende kramper,  

 pleje af neurologisk patient og monitorering.
Klinisk billede ved hjernedød,  

 hjernedødskriteriet.
Anvendte farmaka.
Behandlingsprincipper ved  

 organdonation.
7. Metabolisme Homeostase, syre- base balance, væske- og elektrolyt balance og terapi,  

 ernæringsprincipper og -former.
Multiorgandysfunktion og -svigt.
8. Hæmatologi og immunologi Blod og blodkomponenter, terapeutiske principper.
Komplikationer til  

 massive transfusioner.
Transfusionsreaktioner.
Dissemineret intravaskulær  

 koagulation, monitorering, diagnostik, pleje og behandling.
Den  

 immunsupprimerede patient.
Transplantationsreaktioner i forbindelse med  

 modtagelse af organer/væv.
 9. Multitraumer m.m.
Primær behandling og prioritering af behandlingsindsats og rækkefølge.  

 Traumetyper.
Diagnostiske procedurer, monitorering og transport.  

 Komplikationer på kort og langt sigt.
Smertebehandling hos traumepatienter.  

 Drukning og hypotermi, klinisk billede og pleje- og behandlingsprincipper.  

 Forgiftninger, klinisk billede, pleje- og behandlingsprincipper og  

 monitorering.
Forbrændinger, vurdering, primær behandling og pleje- og  

 behandlingsprincipper.
10. Infektioner Mikrobiologiske og plejemæssige overvejelser i relation til den septiske  

 patient/den svækkede patient.
Krydsinfektioner og hygiejniske  

 foranstaltninger.
Principper for valg af antibiotika.
11. Obstetrik Patologiske graviditeter, præeclampsi og eclampsi.
Amnionforgiftning.  

 Pludselig placentaløsning.
12. Endokrinologi Stressrespons.
Coma diabeticum og hypoglycæmi, klinisk billede, diagnostik  

 og monitorering og pleje og behandling.
Binyrebarkinsufficiens og -svigt.
13. Børn Akut respiratorisk distress syndrom hos børn, diagnostik,  

 behandlingsstrategier, pleje og monitorering.
 Hjertesygdom og kredsløbssvigt, klinisk billede, pleje og behandling.
 Det intensivt syge barn, barnets og forældres reaktioner på sygdom og  

 indlæggelse.
Væske-, elektrolyt-, transfusions- og ernæringsterapi.
Børn og  

 smertebehandling.
Pleje, behandling og monitorering af børn postoperativt.
 Vurdering, monitorering og genoplivning af syge nyfødte.
14. Dokumentation, etik og kvalitetsudvikling Dokumentation af sygeplejeindsatsen og kontinuitet.
Patientklassifikation.  

 Juridiske aspekter i relation til intensiv terapi og pleje.
 Omsorg for og principper for inddragelse af pårørende i plejen.
 Etiske og terapeutiske dilemmaer, - ophør af behandling.
Patient- og pårørendereaktioner på alvorlig sygdom og indlæggelse på  

 intensiv afdeling.
Stress- og kriseteori.
 Informationsprincipper.
 Kvalitetsudvikling i intensivt regi.
15. Opvågningspatienten Anæstesimidler og -metoder.
Komplikationer til anæstesi og kirurgi på kort  

 og længere sigt.
Forebyggende foranstaltninger i opvågningsperioden og krav  

 til monitorering og dokumentation.
Smertebehandlingsmetoder og midler.
Væske-  

 og blodkomponentterapi i opvågningsfasen.
16. Sedation, relaksering og smertebehandling Principper og indikationer for valg af sedation og relaksering.  

 Smertebehandlingsprincipper, metoder og midler i relation til smertetyper.
17. Apparatur og fejlfinding Apparaturtyper, anvendelsesområder, elektrisk sikkerhed, tolkning af  

 måleresultater fejlsøgning.
 Patientregistrerings- og managementsystemer, og anvendelsesområde på  

 intensiv afdeling.
18. Introduktion, prøver, gennemgang af prøver og  

 evaluering Introduktion til kursus, introduktion til eksamensopgave,  

 opgaveforberedelse, afvikling af eksamen og evaluering af kursus.
