Betænkning afgivet af Udvalget for Fødevarer, Landbrug og Fiskeri den 28. november 2012 Betænkning over Forslag til lov om ændring af lov om journal over brug af plantebeskyttelsesmidler og eftersyn af udstyr til udbringning af plantebeskyttelsesmidler i jordbruget (Behandling af sprøjteoplysninger m.v.) [af fødevareministeren (Mette Gjerskov)]:
1. Udvalgsarbejdet Lovforslaget blev fremsat den 11. oktober 2012 og var til 1. behandling den 2. november 2012. Lovforslaget blev efter 1. behandling henvist til behandling i Udvalget for Fødevarer, Landbrug og Fiskeri.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i høring, og fødevareministeren sendte den 12. juli 2012 dette udkast til udvalget, jf.
FLF alm. del  bilag 330, folketingsåret 2011-12. Den 11. oktober 2012 sendte fødevareministeren de indkomne høringssvar og et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget 1 skriftlig henvendelse fra Landbrug & Fødevarer.
 Fødevareministeren har over for udvalget kommenteret den skriftlige henvendelse til udvalget.
Spørgsmål Udvalget har stillet 9 spørgsmål til fødevareministeren til skriftlig besvarelse.
Fødevareministeren har besvaret spørgsmål nr. 1-8. Spørgsmål 9 forventes besvaret inden 2. behandling.
2. Indstillinger og politiske bemærkninger Udvalget indstiller lovforslaget til vedtagelse uændret.
Venstres, Dansk Folkepartis og Konservative Folkepartis medlemmer af udvalget stemmer for lovforslaget ud fra et overordnet ønske om at sikre det danske grundvand, hvilket nødvendiggør ny dansk lovgivning bl.a. som følge af, at der kommer nye regler på området fra EU.
Brugen af sprøjtemidler kræver stor opmærksomhed og påpasselighed af brugere, myndigheder og alle, der håndterer sprøjtemidler.
Herunder er også fokus på gyldigt sprøjteførerbevis og anvendelse af godkendt sprøjtemateriel og overblik over, hvad der sprøjtes med, vigtigt.
 V, DF og KF er dog mere skeptiske over for den administrative del af lovforslaget, der gør, at der lægges op til registreringer, der kan risikere at blive et administrativt bureaukrati med indberetninger og kontrol, som ikke bidrager til at sikre grundvandet.
 V, DF og KF mener ikke, at det er rimeligt, at erhvervet pålægges nye byrder i form af overimplementering af EU-reglerne og opfordrer ministeren til at lade disse nye byrder modsvare af tilsvarende administrative lettelser.
 V, DF og KF opfordrer derfor ministeren til at tilrettelægge det så enkelt som muligt, og partierne opfordrer til, at der foretages en opfølgning og evaluering heraf i første halvår 2014 for kalenderåret 2013 med inddragelse af erhvervet og andre relevante parter.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Benny Engelbrecht (S) Bjarne Laustsen (S) Karin Gaardsted (S) Orla Hav (S) Pernille Rosenkrantz-Theil (S) Mette Reissmann (S) Simon Kollerup (S) Camilla Hersom (RV) Sofie Carsten Nielsen (RV) Lotte Rod (RV) Steen Gade (SF) Eigil Andersen (SF) Per Clausen (EL) nfmd.
Henning Hyllested (EL) Stine Brix (EL) Erling Bonnesen (V) Thomas Danielsen (V) Henrik Høegh (V) Jacob Jensen (V) Hans Christian Schmidt (V) Jan E.
Jørgensen (V) Esben Lunde Larsen (V) Tina Nedergaard (V) René Christensen (DF) fmd.
Jørn Dohrmann (DF) Bent Bøgsted (DF) Dennis Flydtkjær (DF) Mette Bock (LA) Lene Espersen (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 35 Bilagsnr.
