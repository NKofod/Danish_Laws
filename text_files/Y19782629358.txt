 En lodtrækning blandt deltagerne i et »enkebal«, der var  

 trukket ud til at deltage i lettere konkurrencer, var efter  

 forbrugerombudsmandens opfattelse en overtrædelse af Markedsføringslovens §  

 8, stk. 1. I retten vedtog såvel ejeren af restaurationen som arrangøren af  

 underholdningen en bøde på 5000 kr.
8. »Enkebal« med konkurrence og lodtrækning En restauration havde arrangeret et »enkebal« og i forbindelse  

 hermed var der lodtrækning blandt de kvindelige gæster, idet der blev  

 udtrukket 6-10 deltagere i en lettere konkurrence, som bl.a. bestod i, at man  

 skulle se, hvem der hurtigst kunne foretage en vis handling, f.eks. samle et  

 stykke sukker op med munden eller puste en ballon op.
Førstepræmien var en Mallorca-rejse til ca. 650 kr., anden og trediepræmie  

 var en bamse eller en flaske parfume til en værdi på mellem 25 og 50 kr.  

 Arrangementet blev afholdt i alt 6 gange.
På foranledning af  

 Forbrugerombudsmanden blev der rejst tiltale mod såvel ejeren af  

 restaurationen som mod arrangøren af underholdningen, og sagen blev afgjort  

 ved, at hver af de tiltalte i Sø- og Handelsretten i København vedtog en bøde  

 pr 5.000 kr.
 (* 1) Offentliggjort i Forbrugerombudsmandens Årsberetning 1977-1978, side  

 122, nr. 8. Sø- og Handelsrettens dom af 8. maj 1978.
