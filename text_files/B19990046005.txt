Bekendtgørelse om  

 støtteberettigede udgifter til bygningsfornyelse,  

 støttebortfald m.v. efter lov om byfornyelse I medfør af § 76 i lov om byfornyelse, jf.  

 lovbekendtgørelse nr. 800 af 10.november 1998, som ændret senest  

 ved lov nr. 279 af 12. maj 1999, fastsættes:
 § 1. Kommunalbestyrelsen kan efter § 56,  

 stk. 1, i lov om byfornyelse give tilsagn om offentlig støtte til  

 finansiering af udgifter til ombygning, nedrivning og nybyggeri, der  

 iværksættes efter kapitel 3, samt arbejder der udføres  

 efter påbud i henhold til § 166, stk. 2, i ovennævnte  

 lov.
Stk. 2. Kommunalbestyrelsen godkender i forbindelse med sit  

 tilsagn de arbejder, som er nødvendige for at gennemføre  

 kommunalbestyrelsens beslutning om bygningsfornyelse m.v.
Kommunalbestyrelsen  

 godkender endvidere de rimelige udgifter, som er forbundet med  

 arbejderne.
 Stk. 3. Det er et vilkår for udbetaling af  

 støtte, at byggearbejdet først påbegyndes, når  

 kommunalbestyrelsen har givet tilladelse hertil, jf. stk. 2.
 Stk. 4. Kommunalbestyrelsen oplyser i tilsagnet, efter  

 hvilke regler arbejderne finansieres.
 § 2. Kommunalbestyrelsen kan
godkende følgende typer af udgifter:
1)	håndværkerudgifter, 2)	udgifter til arkitekt- og ingeniørbistand, 3)	udgifter til byggesagsadministration og anden bygherrebistand for  

 ejeren, 4)	sædvanlige bygherreudgifter, herunder bl.a. driftstab for en  

 periode fra højst 3 måneder før byggearbejdernes  

 påbegyndelse og højst indtil 6 måneder efter at arbejderne  

 i det væsentlige er afsluttede (for ejendomme, som kommunalbestyrelsen  

 råder over, medtages driftstabet dog tidligst fra tidspunktet for  

 byggearbejdernes påbegyndelse), samt 5)	udgifter til byggelånsrenter og sædvanlige  

 finansieringsomkostninger.
Ejeren skal indhente flere tilbud på  

 byggelån med henblik på at opnå den lavest mulige rente  

 på lånet.
Såfremt ejeren selv finansierer byggeriet,  

 forrentes ejerens udlæg med en rentesats svarende til den af Danmarks  

 Nationalbank til enhver tid fastsatte diskonto med tillæg af 3 pct. -  

 point.
I byggelånsrenterne modregnes husleje opkrævet i henhold  

 til § 50, stk. 2, i lov om byfornyelse for perioden fra  

 færdiggørelsen og indtil finansiering med realkreditlån er  

 gennemført.
 § 3. Bidrag til byggeskadefonden vedrørende  

 bygningsfornyelse, jf. § 177, stk. 1, i lov om byfornyelse,  

 indgår i de lånefinansierede udgifter, jf. § 2.
 Stk. 2. Kommunalbestyrelsen indbetaler bidraget til fonden  

 på bygherrens vegne senest i forbindelse med godkendelsen af  

 byggeregnskabet.
 Stk. 3. Kommunalbestyrelsen kan i sit tilsagn om  

 støtte stille vilkår om, at ejeren senest i forbindelse med  

 ansøgningen om godkendelse af byggeregnskabet bemyndiger kommunen til  

 at kunne trække et beløb svarende til det i stk. 2 nævnte  

 bidrag på et byggelån eller begære beløbet udbetalt  

 direkte fra det långivende realkreditinstitut.
 § 4. Der kan ikke ydes støtte til arbejder,  

 der er påbudt efter anden lovgivning, såfremt påbudet er  

 afgivet mere end 2 år forinden kommunalbestyrelsen har meddelt en  

 opfordring i henhold til § 23, stk. 1, i lov om  

 byfornyelse.
§ 5. I de støtteberettigede udgifter, jf. §§ 1-4,  

 fradrages 1)	støtte efter anden lovgivning, 2)	indestående på udvendige vedligeholdelseskonti, jf. lov  

 om midlertidig regulering af boligforholdene, samt indestående på  

 konto for forbedringer, jf. lov om leje, i det omfang beløb fra de  

 pågældende konti kan anvendes til dækning af  

 udgifterne, 3)	indestående på indvendige vedligeholdelseskonti, jf. lov  

 om leje, i det omfang der som led i forbedringen gennemføres  

 hvidtning, maling og tapetsering, samt 4)	for indkomstskattepligtige ejere en andel af de godkendte udgifter  

 til byggelånsrenter, der vedrører midlertidig finansiering af  

 udgifter til ombygningstab.
Andelen udgør 34 pct. for  

 indkomstskattepligtige selskaber m.v. og 44 pct. for indkomstskattepligtige  

 personer, jf. dog § 7, stk. 2.
§ 6. Kommunalbestyrelsen skal påse, at  

 forudsætningerne for støttens udbetaling til stadighed er til  

 stede.
Viser det sig, at forudsætningerne ikke er til stede, skal  

 kommunalbestyrelsen foranledige bortfald af støtte.
 § 7. Bekendtgørelsen træder i kraft  

 den 1. juli 1999 og har virkning for beslutninger, som er truffet efter den  

 31.december 1997. jf. dog stk. 2.
 Stk. 2. For beslutninger, hvortil kommunalbestyrelsen  

 hjemtager bindende tilsagnsramme om offentlig støtte efter den 30.  

 juni 1999 udgør de i § 5, nr. 4, 2. pkt. omtalte andele henholdsvis 32  

 pct. og 33 pct.
