(Til menighedsrådene) Foranlediget af en række konkrete sager har Kirkeministeriet i  

 folkekirkens samarbejdsudvalg rejst spørgsmålet hvorvidt beskæftigelse som  

 bedemand er forenelig med ansættelse som kirke- eller kirkegårdsfunktionær.
 I udvalget er der enighed om, at beskæftigelse som bedemand samtidig med  

 ansættelse som kirke- eller kirkegårdsfunktionær ikke er hensigtsmæssig.
 Som følge heraf skal man med henvisning til § 16 i lov om ansættelse i  

 stillinger i folkekirken m.v. hermed fastsætte, at beskæftigelse som bedemand  

 er uforenelig med ansættelse som kirke- eller kirkegårdsfunktionær.
 Kirkeministeriet, den 10. juli 1996.
