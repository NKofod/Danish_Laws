Fremsat den 5. april 2006 af Thomas Adelskov (S),  

 Elisabeth Geday (RV), Anne Baastrup (SF),  

 og Jørgen Arbo‑Bæhr (EL) Forslag til folketingsbeslutning om tillæg til den nedsatte  

 kontanthjælp til unge under 25 år med psykiske  

  

 lidelser Folketinget pålægger regeringen senest den 1. maj 2006 at  

 fremsætte forslag til lov om ændring af lov om aktiv socialpolitik, således  

 at  

 unge under 25 år med psykiske lidelser på den nedsatte kontanthjælpsydelse  

 tildeles et tillæg, så den samlede månedlige kontanthjælpsydelse svarer til  

 kontanthjælpsniveauet  

 for kontanthjælpsmodtagere over 25 år.
Bemærkninger til forslaget Forslaget tager udgangspunkt i de gældende ungeregler på  

 beskæftigelsesområdet, idet forslagsstillerne dog finder, at reglerne på  

 dette  

 konkrete område modarbejder hensigten.
Der er en mindre gruppe af unge, der på grund af psykiske  

 lidelser ikke umiddelbart kan påbegynde et uddannelsesforløb og derfor reelt  

 ikke har nogen valgmulighed.
Disse unge er i mange tilfælde tvunget til at  

 forblive på kontanthjælp i længere tid.
Af hensyn til de unges  

 behandlingsforløb kan det være nødvendigt i en periode at være uden arbejde  

 eller undervisning.
Det kan forebygge, at den unges psykiske lidelse udvikler  

 sig til en mere permanent tilstand.
Denne gruppe rammes ekstra hårdt af en  

 lavere kontanthjælp, da disse unge har brug for et økonomisk fundament, der  

 betyder, at de kan have en hverdag, der fungerer med et socialt liv og  

 aktiviteter,  

 der styrker dem i bestræbelser på at komme i uddannelse eller arbejde.
Derfor foreslås det, at ledige unge under 25 år med psykiske  

 lidelser på den særlig lave kontanthjælp tildeles et tillæg, så den samlede  

 månedlige kontanthjælpsydelse svarer til kontanthjælpsniveauet for  

 kontanthjælpsmodtagere  

 over 25 år.
Til sammenligning kan fremhæves, at det allerede i dag  

 anerkendes,  

 at handicappede studerende på videregående uddannelser kan få et tillæg til  

 deres SU.
Skriftlig fremsættelse Thomas Adelskov  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til folketingsbeslutning  

 om tillæg til den nedsatte kontanthjælp til unge under 25 år med psykiske  

 lidelser.
(Beslutningsforslag nr.
B 116).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
