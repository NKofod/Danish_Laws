Fremsat den 14. januar 1999 af fødevareministeren  

 (Henrik Dam Kristensen) Forslag til Lov om ændring af lov om  

 landbrugsejendomme (Ændring af strukturregler om husdyrhold, samdrift og  

 sammenlægning mv.) § 1 I lov om landbrugsejendomme, jf. lovbekendtgørelse nr. 769 af 24.  

 august 1994, som ændret ved § 31, stk. 2, i lov nr. 472 af 1.  

 juli 1998, foretages følgende ændringer:
 1. Lovens titel affattes således:
» 2. Overskriften til Kapitel II affattes således:
» 3. I § 7, stk. 5, indsættes efter »landbrugsejendommes«: »og landbrugsbedrifters«.
 4. I § 7, stk. 5, nr. 1, indsættes efter  

»ejendom«: »og bedrift«.
 5. I § 7, stk. 5, nr. 2, indsættes efter  

»ejendomme«: »og bedrifter«.
 6. I § 7 a, stk. 2, ændres i nr. 2 »§ 12, stk. 2.«  

 til: »§ 12, stk. 2,«, og der indsættes som nyt nummer:
» 7. § 9, stk. 1-3, affattes således:
» 1)	antallet af ejendomme, der indgår i samdriften, ikke  

 overstiger 5, eller 2)	arealet af de samdrevne jorder ikke overstiger 300 ha.
Stk. 2. Afstanden mellem ejendommene i stk. 1 regnes ad  

 den benyttede vej fra bygningerne på den ejendom, hvor driftslederen  

 bor, til hver enkelt jordlod af de øvrige ejendomme, der indgår  

 i samdriften.
Der ses dog bort fra vedvarende græsningsarealer og  

 arealer som anført i § 13, stk. 6. Bestemmelserne i  

 stk. 1 gælder også dele af ejendomme, der forpagtes.  

 Delarealer af en ejendom medregnes som en ejendom i det samlede antal  

 ejendomme, og arealerne medregnes i det samlede areal.
Ved arealgrænsen  

 på 300 ha i stk. 1, nr. 2, ses der bort fra arealer som  

 anført i § 13, stk. 6.
Stk. 3. Ministeren for fødevarer, landbrug og fiskeri  

 kan tillade samdrift i videre omfang end efter stk. 1 og 2, når  

 særlige forhold taler for det.
Betingelserne i stk. 1, nr. 1 eller  

 2, kan endvidere fraviges i det omfang, der er behov for arealet for at skabe  

 harmoni i bedriften mellem besætning og jordtilliggende.«.
 8. I § 9, stk. 4, ændres »§ 7, stk. 1 og 2«  

 til: »§ 7, stk. 1, 2 og 4«.
 9. I § 9, stk. 5, 1. pkt. ændres »stk. 1, nr. 2« til:  

»stk. 1, nr. 1 eller 2«.
 10. I § 9 indsættes som stk. 6:
» 11. I § 11, stk. 1, nr. 4, ændres »10 km« til: »15 km« og »§ 9, stk. 1, nr. 1« til: »§ 9,  

 stk. 2«.
 12. I § 11, stk. 1, nr. 5, indsættes efter  

»antallet«: »og arealet«, og » § 9, stk. 1, nr. 2«, ændres til: »§ 9, stk. 1, nr. 1 eller nr. 2«.
 13. I § 13, stk. 1, ændres i 1. pkt. »150 ha« til: »100 ha«, og 2. pkt.  

 ophæves.
 14. I § 13, stk. 2, nr. 3, litra b, ændres  

»450 ha« til: »300 ha«.
 15. I § 13, stk. 3, indsættes efter »eje«: »eller være medejer af«.
 16. I § 13, stk. 3, nr. 2, ændres »1 km« til: »2 km«.
 17. I § 13, stk. 3, nr. 3, indsættes efter  

»eje«: »eller være medejer af«.
 18. I § 13, stk. 3, indsættes efter nr. 3  

 som nyt nummer:
» Nr. 4 og 5 bliver nr. 5 og 6.
 19. I § 13, stk. 4, ændres »stk. 3, nr. 1-5« til:  

»stk. 3, nr. 1-6«.
 20. I § 13, stk. 5, udgår: »suppleringsjorden ligger inden for en vejafstand  

 på 1 km fra bygningerne på ansøgerens ejendom og  

 ejendommen ikke efter suppleringen vil overstige 150 ha,«.
 21. § 13, stk. 6, affattes således:
» 22. I § 16, stk. 1, nr. 6, ændres »landmandsuddannelse« til:  

»jordbrugsuddannelse«.
 23. § 16, stk. 3, nr. 4, affattes således:
» 24. I § 17, stk. 2, nr. 1, ændres »3 år« til: »8 år«.
 25. I § 17 a, stk. 1, nr. 1, ændres »3 år« til: »8 år«.
 26. I § 17 b, stk. 1, indsættes efter »§ 16, stk. 1, nr. 3,«: »og stk. 3,«.
 27. I § 18, stk. 4, udgår sidst  i nr. 3:  

»eller«, og der  

 indsættes efter nr. 3 som nyt nummer:
» Nr. 4 bliver nr. 5.
 28. I § 18, stk. 7, ændres: »væsentlig animalsk produktion« til: »animalsk  

 produktion«.
 29. I § 18 a, stk. 5, ændres »jf. § 21« til: »jf. §§ 20 og 21«.
 30. § 20 affattes således:
» 1)	aktier eller anparter, der repræsenterer flertallet af  

 stemmerne i selskabet og mindst udgør 10 pct. af selskabskapitalen,  

 ejes af en deltager, der a)	indtil selskabets erhvervelse af ejendommen har haft lovlig adkomst  

 på denne, eller b)	opfylder betingelserne for personlig erhvervelse af ejendommen, jf.  

 §§ 16, 17, 17 a og 18, dog således at et eventuelt krav om egen  

 drift overgår på selskabet, og 2)	samtlige øvrige aktier eller anparter ejes af personer, der  

 er den i nr. 1 nævnte persons ægtefælle, søskende  

 eller beslægtede i ret op- eller nedstigende linie, eller af  

 pensionskasser og livsforsikringsselskaber.
 Stk. 2. For aktieselskabers vedkommende skal alle aktier  

 noteres på navn.
 Stk. 3. Selskabets vedtægter og aftaler mellem  

 selskabets deltagere må ikke stride mod reglerne i loven.
 Stk. 4. Hvis et selskab ikke længere opfylder  

 betingelserne i stk. 1, skal selskabet inden 6 måneder  

 afhænde ejendommen, medmindre der opnås dispensation efter  

 stk. 7.
Stk. 5. Ministeren for fødevarer, landbrug og fiskeri  

 kan fastsætte nærmere regler for udøvelse af landbrug i  

 selskabsform, herunder regler om afhændelse af aktier eller anparter,  

 bopælspligt m.v., og om de beføjelser og opsigelsesvilkår  

 m.v., der skal tilkomme den person, der opfylder betingelserne i stk. 1,  

 litra a eller b.
Disse regler skal ikke kunne tilsidesættes ved aftale  

 mellem deltagerne i selskabet.
 Stk. 6. Ministeren kan desuden fastsætte nærmere  

 regler for oplysnings- og indberetningspligt med henblik på kontrol og  

 registrering m.v. i forbindelse med aktie- og anpartsselskabers erhvervelse  

 og besiddelse af landbrugsejendomme.
 Stk. 7. Ministeren kan dispensere fra bestemmelsen i  

 stk. 1, nr. 2, såfremt særlige forhold taler for det.«.
 31. I § 30 a indsættes efter stk. 3 som nyt  

 stykke:
» Stk. 4 bliver stk. 5.
 32. Efter § 30 b indsættes:
» § 30 d.
Ministeren for fødevarer, landbrug og fiskeri  

 kan fritage de regionale jordkøbsnævn m.v., der udøver  

 beføjelser efter § 30 a i jordkøbsloven, jf.  

 lovbekendtgørelse nr. 493 af 13. juni 1997, for i forbindelse med  

 erhvervelse af fast ejendom efter reglerne i § 18 i fornævnte lov  

 at overholde reglerne i landbrugsloven.«.
 33. I § 33, stk. 1, nr. 1, ændres »§ 20, stk. 1 og 2«  

 til: »§ 20, stk. 1-4«.
 34. I § 33, stk. 1, nr. 2, indsættes efter  

»§ 18 a, stk. 6,«: »§ 20,  

 stk. 7,«.
 35. § 33, stk. 2, affattes således:
» 1)	opretholder et forpagtningsforhold eller lejemål i strid med  

 loven, 2)	bevarer adkomst på en landbrugsejendom i strid med loven,  

 eller 3)	overtræder betingelserne i § 13, stk. 2.«.
 36. § 33, stk. 3, ophæves.
 Stk. 4 og 5 bliver til stk. 3 og 4.
 37. § 33, stk. 5, der bliver stk. 4, affattes  

 således:
» § 2 Stk. 1. Loven træder i kraft den 1. september 1999, jf.  

 dog stk. 2.
 Stk. 2. Bestemmelserne i landbrugslovens § 7,  

 stk. 5, nr. 1 og 2, som affattet ved denne lovs § 1, nr. 4 og 5, og  

 § 20, som affattet ved denne lovs § 1, nr. 30, træder i kraft  

 dagen efter bekendtgørelsen i Lovtidende.
 Stk. 3. Loven har virkning for retshandler, der indgås  

 efter den 1. september 1999, jf. dog stk. 2 og 4.
 Stk. 4. Landbrugslovens § 13, som affattet ved denne lovs  

 nr. 13-21, har virkning for ansøgninger, der indkommer til  

 jordbrugskommissionerne eller Kort & Matrikelstyrelsen efter den 1.  

 september 1999. Ansøgninger om tilladelse, der indkommer inden den 1.  

 december 1999, behandles dog efter de hidtil gældende regler,  

 såfremt det dokumenteres, at ansøgningen støtter sig  

 på aftaler, der er indgået inden den 1. september 1999, eller  

 jordbrugskommissionen finder, at særlige grunde taler for, at sagen  

 behandles efter de hidtil gældende regler.
Stk. 5. Tilladelser, der er meddelt efter den hidtidige  

 lovgivning, bevarer deres gyldighed.
Det samme gælder vilkår, der  

 er fastsat i tilladelserne, medmindre ministeren for fødevarer,  

 landbrug og fiskeri bestemmer andet.
 Stk. 6. Samdrifts- og forpagtningsforhold, der er lovligt  

 etableret inden den 1. september 1999, kan fortsættes af ejeren  

 henholdsvis forpagteren eller disses pårørende efter  

 landbrugslovens § 17 a, stk. 1. Ved forpagtning kan samdriften dog  

 kun fortsættes inden for den aftalte forpagtningsperiode.
Bemærkninger til lovforslaget Almindelige bemærkninger 1. Indledning Udviklingen i landbruget har i de senere år givet  

 anledning til en række overvejelser, der både har baggrund i  

 landbrugets samfundsøkonomiske betydning set i lyset af  

 forberedelserne til en ny landbrugspolitik i EU og i målsætningen  

 om en bæredygtig jordbrugsproduktion, der tager hensyn til natur og  

 miljø. Overvejelserne har også baggrund i den igangværende  

 strukturudvikling i primærjordbruget.
 Det er nødvendigt, at et dynamisk landbrugserhverv  

 baseres på en strukturpolitik, som kan medvirke til at fremme  

 fødevarekvalitet og fortsat produktudvikling af sunde  

 fødevarer, dyrevelfærd samt harmoni mellem produktion, natur og  

 miljø.
 På baggrund af en forespørgselsdebat i  

 Folketinget den 3. april 1997 om den igangværende strukturudvikling i  

 landbruget nedsatte Fødevareministeren » Udvalget vedrørende landbrugets  

 strukturudvikling«, der  

 bl.a. fik til opgave at analysere strukturudviklingen i de seneste 25  

 år samt årsagerne til denne udvikling.
Udvalget peger i betænkningen om »Landbrugets  

 strukturudvikling«  

 på flere forhold, der har påvirket strukturudviklingen i retning  

 af stadig færre og større landbrugsbedrifter, herunder  

 såvel de størrelsesøkonomiske fordele ved større  

 driftsenheder som landbrugs- og miljøpolitiske initiativer og  

 lovgivning mv.
Indholdet af udvalgets betænkning omtales nærmere  

 nedenfor i afsnit 3.
 I forbindelse med vedtagelsen af finansloven for 1998 blev  

 der indgået en politisk aftale om en yderligere reduktion af  

 udledningen af kvælstof fra landbruget frem til 2003  

 (Vandmiljøplan II). Blandt elementerne i aftalen er en  

 nedsættelse af gødningsforbruget, etablering af våde enge  

 m.m.. Landbrugets situation i forhold til Vandmiljøplanen og andre  

 planlægningsinitiativer omtales nærmere nedenfor i afsnit 4.  

 Vandmiljøplanen har en nær sammenhæng med reglerne i  

 landbrugsloven, der kan give incitament til gennemførelse af  

 frivillige aftaler mellem landmænd og offentlige myndigheder med  

 henblik på etablering af våde enge og lignende, jf. nærmere  

 herom i afsnit 5 og 9.
 Der har efterfølgende været overvejelser om,  

 i hvilket omfang der er behov for at gennemføre ændringer i  

 landbrugsloven, herunder ændringer, der sikrer, at bæredygtig  

 landbrugsdrift fremmes, og at »gårdslagtninger« modvirkes, jf. bl.a. regeringsgrundlaget »Godt på vej - Danmark i det 21.  

 århundrede«,  

 marts 1998. Overvejelserne har været præget af den stedfundne  

 debat om landbrugets strukturudvikling samt erhvervets økonomiske og  

 samfundsmæssige betydning.
 Den økonomiske udvikling har understreget  

 nødvendigheden af et dynamisk og fleksibelt landbrugserhverv, der er  

 konkurrencedygtigt på de internationale markeder, og som kan tilpasse  

 produktionen efter forbrugernes krav om sunde fødevarer af høj  

 kvalitet.
 Derudover er det også vigtigt af hensyn til  

 landbrugets muligheder for at tilpasse produktionen i overensstemmelse med  

 kommende ændringer af EU´s landbrugspolitik, Agenda 2000, WTO-aftaler  

 mv., at den nationale miljø- og jordlovgivning giver fleksible rammer  

 for landbrugets strukturudvikling.
2. Den gældende lov Landbrugsloven er fra 1967, og den er ændret  

 adskillige gange siden.
I de senere årtier har loven fået en  

 bredere målsætning.
 Det vigtigste formål bag den gældende lov er  

 at give mulighed for strukturudvikling og bevare en bred variation af  

 bedriftstyper, såvel heltidsbrug som deltids- og fritidslandbrug, at  

 bevare selvejet og familiebruget som den overvejende besiddelses- og  

 driftsform og at sikre en forsvarlig udnyttelse af landbrugsjorderne.
 Endvidere skal loven give mulighed for samtidig  

 hensyntagen til natur og miljø og tilgodese befolkningsudviklingen i  

 landdistrikterne.
 Lovens regler om landbrugspligten er et værn mod  

 fjerneje og mod, at landbrugsjorder tages i brug til  

 ikke-jordbrugsmæssige formål.
 Om Folketingets behandling af lov nr. 114 af 4. april 1967  

 om landbrugsejendomme og de senere ændringer i 1971, 1973, 1978, 1983,  

 1985 og 1986 henvises til Folketingstidende 1985-86, A 3459-3460.
 Herudover er der foretaget væsentlige  

 lovændringer i 1989 og 1994.
 Om behandlingen af lov nr. 381 af 7. juni 1989 henvises  

 til Folketingstidende 1988-89, sp. 6750-6751, 7315-7358, 10543-10575, 10822  

 og 11350-11365, A 5065, B 1817, 2189, 2355 og C 1207.
 Om behandlingen af lov nr. 436 af 1. juni 1994 henvises  

 til Folketingstidende 1993-94, sp. 5099, 5712, 11636, 12320, A 5931, B 1577,  

 1939 og C 1407.
Loven er senest ændret ved lov nr. 472 af 1. juli  

 1998 om jordbrugets anvendelse af gødning og om plantedække,  

 § 31, stk. 2, hvorefter regler om mark- og gødningsplaner  

 fastsættes i medfør af denne lov.
Om behandlingen af loven  

 henvises til Folketingstidende 1997-98, sp. 879, 2144, 2561, A 1516, 1553, B  

 434, 714 og C 494.
3. Strukturudviklingen i landbruget Landbrugets strukturudvikling i de sidste 25-30 år  

 er grundigt beskrevet i »Strukturudviklingsudvalgets« betænkning nr. 1351 fra januar 1998.  

 Udviklingen i landbrugets bedriftsstruktur tog fart fra omkring 1960, og  

 siden er antallet af landbrugsbedrifter stort set faldet kontinuerligt fra  

 ca. 200.000 i 1960 til 60.900 i 1997. Siden 1970 er antallet af bedrifter  

 reduceret med over 55 pct.
Antallet af bedrifter over 50 ha er steget, mens  

 antallet af bedrifter med 5-50 ha er reduceret.
Derimod er antallet af  

 landbrugsejendomme under 5 ha steget i de senere år, hvilket afspejler  

 en øget anvendelse til beboelse og fritidslandbrug.
Udover ændringen mod færre og større  

 bedrifter er landbrugets strukturudvikling også karakteriseret af en  

 stærkt stigende specialisering.
Mens 75 pct. af bedrifterne i 1968  

 havde både kvæg og svin, gælder dette kun for 12 pct. af  

 bedrifterne i 1997. Samtidig er antallet af specialiserede  

 kvægbedrifter steget fra 5 til 32 pct. af alle bedrifter, mens antallet  

 af specialiserede svinebedrifter er steget fra 11 til 18 pct. af alle  

 bedrifter.
Udviklingen i antallet og størrelsen af  

 landbrugsbedrifter i de seneste år afviger ikke markant fra den  

 generelle strukturudvikling siden 1970 erne.
Hvis der ses bredt på  

 strukturudviklingen, kan denne således ikke hævdes at være  

 forceret i de seneste år.
Dette udelukker dog ikke, at der i visse  

 lokale områder kan være sket en kraftigere strukturudvikling,  

 forøgelse af husdyrtætheden, koncentration og intensivering af  

 produktion m.m.
Mange faktorer har påvirket strukturudviklingen.  

 Ifølge betænkning nr. 1351 om »Landbrugets strukturudvikling«  har en afgørende faktor i  

 udviklingen været de størrelsesøkonomiske forhold.
For  

 det første har større landbrug langt bedre end mindre  

 været i stand til at udnytte de landbrugsteknologiske fremskridt, ikke  

 mindst i form af større maskiner og anlæg, hvor en rationel  

 udnyttelse er betinget af en vis mindstestørrelse.
For det andet har  

 større landbrug et relativt mindre forbrug af arbejdskraft, som er  

 steget væsentligt mere i pris end andre produktionsfaktorer.
Hertil  

 kommer, at mange driftsledelsesfunktioner ikke stiger proportionalt med  

 produktionen.
En afgørende faktor i strukturudviklingen er  

 således, at de større brug har lavere omkostninger pr.  

 produceret enhed.
Landbrugsloven har lagt begrænsninger på  

 strukturudviklingen gennem grænser for sammenlægning og  

 erhvervelse af flere ejendomme samt for forpagtning og samdrift.  

 Ifølge  »Strukturudviklingsudvalget« har reglerne imidlertid været udformet  

 således, at de kun har haft betydning for et begrænset antal  

 landbrugere.
Landbrugsloven er således ifølge udvalget i  

 betydelig grad blevet tilpasset udviklingen i bedriftsstørrelserne,  

 hvorved lovens begrænsende effekt på strukturudviklingen har  

 været ret beskeden.
Reglerne om maksimum for dyrehold på den  

 enkelte landbrugsejendom, der blev indført ved den seneste  

 lovændring i 1994, har dog virket dæmpende på  

 strukturudviklingen, mens arealkravet på den anden side har øget  

 strukturudviklingen.
 Derudover har også landbrugsstøtte, natur- og  

 miljøpolitik, skattemæssige forhold m.m. i større eller  

 mindre grad påvirket strukturudviklingen.
Betænkningen om »Landbrugets strukturudvikling« indeholder ikke anbefalinger til  

 ændringer i landbrugsloven, da dette ikke indgik i udvalgets  

 kommissorium.
Derimod indeholder betænkningen en fremskrivning af den  

 nuværende strukturudvikling under hensyntagen til uændrede  

 markeds- og produktionsvilkår.
Med en uændret strukturpolitik  

 forventes udviklingen mod færre og større brug at  

 fortsætte.
Fra 1995 til 2008 forventes antallet af landbrugsbedrifter  

 således at falde fra knap 65.000 til godt 41.000, fordelt på ca.  

 17.500 heltidsbrug og ca. 23.500 deltidsbrug.
Der er beskrevet 3 alternative scenarier for den  

 fremtidige strukturudvikling i landbruget   bl.a. en begrænsning af  

 antal dyreenheder (DE) pr. bedrift   og de samfundsøkonomiske  

 konsekvenser heraf.
Analysen viser, at restriktive indgrebs betydning for  

 produktion og konkurrenceevne varierer, men i visse situationer kan  

 konsekvenserne være ganske betydelige.
 Et loft på antallet af DE på den enkelte  

 landbrugsbedrift vil ifølge betænkningen medføre tab af  

 størrelsesøkonomiske fordele, men da disse fordele fortsat vil  

 kunne udnyttes op til loftet, vil den samfundsøkonomiske  

 påvirkning være begrænset for den anskuede tidshorisont til  

 år 2008. Udvalget understreger dog, at der for de enkelte producenter,  

 der støder mod loftet, kan være tale om væsentlig  

 forringelse af deres muligheder for en dynamisk produktionsudvikling.
Om Folketingets forespørgselsdebat den 3. april  

 1997 (nr.
F 46) om strukturudviklingen hen imod store industrialiserede  

 husdyrbrug henvises til Folketingstidende 1996-97, sp. 5256-5285.
4. Vandmiljøplan II og andre planlægningsinitiativer På baggrund af en del kritik af omfanget og  

 udformningen af den offentlige planlægning og regulering af det  

 åbne land nedsatte fødevareministeren en arbejdsgruppe, der  

 nærmere skulle analysere den fysiske planlægnings og  

 arealreguleringens betydning for landbruget.
Ifølge arbejdsgruppens  

 rapport om »Landbruget  

 i planlægningen«   

 fra september 1996 indeholder de områdeudpegninger, kortlægninger  

 og registreringer, der foretages som led i amternes regionplanlægning  

 med henblik på beskyttelse af landskab, natur og miljø, ikke  

 umiddelbart begrænsninger for den enkelte landmand, idet den  

 nuværende anvendelse af landbrugsjord og -bygninger oftest kan  

 fortsætte som hidtil.
For så vidt angår den generelle  

 arealregulering, der bl.a. sker gennem landbrugsloven og natur- og  

 miljøbeskyttelseslovene, er det ligeledes karakteristisk, at den  

 nuværende anvendelse af landbrugsjord og -bygninger kan fortsætte  

 som hidtil.
Reguleringen kan dog betyde en begrænsning for fremtidige  

 udviklingsmuligheder for landbruget, f.eks. driftsomlægninger i  

 forbindelse med udvidelse af husdyrproduktion, og dermed medføre  

 usikkerhed hos den enkelte landmand.
Om Folketingets debat om redegørelse nr.
R 8 om  

 udviklingen i forvaltningsmyndigheders adgang til privat ejendom uden  

 retskendelse og om udviklingen i anvendelse af erstatningsfri regulering  

 inden for plan-, miljø- og naturbeskyttelsesområdet henvises til  

 Folketingstidende 1996-97, sp. 4216-4253.
I februar 1998 har Folketinget desuden vedtaget en  

 Vandmiljøplan II, der yderligere forstærker miljø- og  

 naturindsatsen i det åbne land.
Af planen fremgår det bl.a., at  

 der med henblik på at nedbringe kvælstofudvaskningen i de  

 kommende år frem til år 2003 skal etableres i alt 16.000 ha  

 våde enge.
Grundlaget for at etablere våde enge skal  

 tilvejebringes af amterne som regionplantillæg, hvori der   ud fra en  

 samlet afvejning af areal- og miljøinteresserne og de rekreative  

 hensyn i det åbne land   på landsplan udpeges ca. 60-80.000 ha  

 lavbundsområder, der er potentielt egnede som vådområder.  

 Derudover indebærer aftalen om Vandmiljøplan II bl.a.  

 øget skovrejsning og økologisk landbrug, sænkning af  

 gødningsniveauet, skærpede krav til udnyttelsen af  

 kvælstof i husdyrgødning, krav om efterafgrøder m.m.
 Som følge af anbefalinger fra »Drikkevandsudvalget« gennemførte Folketinget i  

 1998 ændringer i vandforsyningsloven, miljøbeskyttelsesloven og  

 planloven med henblik på at sikre områder med særlige  

 drikkevandsinteresser, jf. lov nr. 479 af 1. juli 1998. Inden for  

 områder, der i amternes regionplaner udpeges som områder, hvor en  

 særlig indsats til beskyttelse af vandressourcerne er nødvendig  

 (indsatsområder), skal der udarbejdes indsatsplaner, og der kan  

 indgås aftaler om dyrkningspraksis eller andre restriktioner i  

 arealanvendelsen, ligesom amter og kommuner kan indgå aftale om  

 køb af hele eller dele af ejendomme.
 Om Folketingets debat om Vandmiljøplan II og  

 beskyttelsen af drikkevand henvises til Folketingstidende 1997-98, sp. 878,  

 879, 2144, 2561, A 1452, 1511, 1516, 1553, B 316, 434, 609, 714 og C 487,  

 494.
Initiativerne som følge af Vandmiljøplan II,  

 Drikkevandsudvalgets betænkning og skærpelserne af harmonikravene  

 som følge af EU s nitratdirektiv betyder, at arealkonkurrencen i det  

 åbne land yderligere forstærkes, og at der gennem den fysiske  

 planlægning og arealreguleringer udmøntes en række  

 målsætninger for arealanvendelsen, der påvirker landbrugets  

 udviklingsmuligheder. (Rådets direktiv 91/676/EØF af 12.  

 december 1991 om beskyttelse af vand mod forurening forårsaget af  

 nitrater, der stammer fra landbruget, EFT nr.
L 375 af 31.12.1991, s.  

 1.).
Til realisering af målsætningerne er vedtaget  

 en række generelle stramninger af regelgrundlaget, ligesom der findes  

 en lang række tilskudsordninger mv.
Dertil kommer, at der f.eks. ved  

 hjælp af regionale jordkøbsnævns jordopkøb i  

 potentielle områder for landbrug/miljøprojekter og lignende kan  

 gennemføres jordfordelinger, der kan tilbyde lodsejere erstatningsjord  

 og dermed medvirke til at afbøde virkningerne for de berørte  

 landbrugsejendomme.
 Desuden skal en opdateret landbrugsplanlægning  

 sikre, at jordbrugets interesser synliggøres og varetages aktivt som  

 led i den afvejning mellem forskellige sektorhensyn   herunder særligt  

 i forhold til de øgede miljø- og naturinteresser   som  

 foretages gennem den sammenfattende fysiske planlægning for det  

 åbne land.
5. Hovedtræk i lovforslaget Landbrugsloven har en meget bred målsætning,  

 der tilgodeser såvel strukturudviklingen i jordbrugserhvervene og  

 jordbrugets ejerformer som en række samfundsmæssige forhold,  

 herunder natur og miljø, udviklingen i landdistrikterne mv.
Lovens titel »Lov om landbrugsejendomme« foreslås   som nævnt  

 under bemærkningerne til forslagets nr. 1   ændret til  

»Landbrugsloven«,  

 idet den nuværende titel ikke længere er dækkende.
Loven  

 omtales i almindelig sprogbrug normalt som »landbrugsloven«   undertiden også som »landbrugets grundlov«.
Ændringen af lovens titel skal præcisere, at  

 lovens regler ikke udelukkende finder anvendelse på landbrugsejendomme,  

 men også på landbrugsbedrifter, der kan omfatte ejendomme, der  

 ikke er noterede som landbrugsejendomme efter reglerne i lovens § 2. Der  

 henvises i øvrigt til bemærkningerne til forslagets nr. 1-5 Lovforslaget indeholder flere hovedpunkter:
1) Strukturpolitiske regler Lovens regler om sammenlægning mv., der regulerer  

 strukturen på ejendomsniveau, og reglerne om samdrift og forpagtning,  

 der angår bedrifter, hvori der indgår flere ejendomme,  

 ændres, bl.a. for at bevare flest mulige bæredygtige  

 landbrugsejendomme.
Et vigtigt element heri er »byggeklodsprincippet«, hvor en landmand f.eks. kan etablere sig  

 på en landbrugsejendom og derefter udvide bedriften ved køb af  

 en eller flere selvstændige ejendomme, der evt. hver for sig kan  

 udbygges med husdyrproduktion op til en vis størrelse.
Ved gradvis  

 nedtrapning kan de enkelte landbrugsejendomme igen afhændes hver for  

 sig.
Forpagtning af landbrugsjorder til samdrift, hvor ejeren typisk bliver  

 boende i ejendommens bygninger, kan ligeledes indgå i  

 byggeklodsprincippet.
Det giver mulighed for at lette generationsskiftet og  

 for at bevare landbrugsejendomme som selvstændige enheder, uden at  

 dynamikken og mulighederne for at foretage strukturtilpasninger mistes.
 En stramning af arealgrænsen ved sammenlægning  

 fra 150 ha til 100 ha bidrager således til at bevare ejendomme af en  

 passende størrelse, der kan drives selvstændigt, eller som kan  

 indgå i en bedrift bestående af flere ejendomme  

 (byggeklodsprincippet).
 Lovforslaget indeholder tillige regler, der tager sigte  

 på, at der gives mulighed for at få erstatningsjord som  

 kompensation for arealer, der i forbindelse med etablering af våde enge  

 eller lignende ikke længere må tilføres gødning.  

 Sådanne arealer sidestilles med fradragsarealer, der ikke skal  

 medregnes ved lovens arealgrænser, jf. bemærkningerne til de  

 enkelte bestemmelser under nr. 13 og 21.
 Reglerne om fortrinsstilling til suppleringsjord  

 foreslås udvidet for at tilgodese, at ejere af landbrug under 70 ha i  

 højere grad kan få mulighed for køb af  

 suppleringsjord.
Lovforslaget indeholder således en udvidelse af  

 kredsen af jordbrugere, der kan gøre krav på fortrinsstilling,  

 idet afstandsgrænsen i § 13, stk. 3, udvides fra 1 km til 2  

 km.
Samtidig lempes reglerne, således at en nabo, der ønsker  

 fortrinsstilling, ikke længere skal fremkomme med et pristilbud i  

 forbindelse med naboerklæring, hvor der fremsættes ønske  

 om suppleringsjord.
Som noget nyt stilles der krav om, at en nabo, der  

 ønsker fortrinsstilling, skal kunne dokumentere et vist praktisk  

 kendskab til landbrug.
Der kan henvises til bemærkningerne til de  

 enkelte bestemmelser under nr. 13, 16 og 18.
For at styrke mulighederne for at foretage fleksible og  

 midlertidige bedriftstilpasninger i overensstemmelse med byggeklodsprincippet  

 forenkles og lempes reglerne for samdrift og forpagtning, idet der  

 foreslås indført en arealgrænse for samdrift på 300  

 ha.
Der vil dog fortsat være mulighed for at samdrive mere end 300 ha,  

 hvis der kun indgår arealer fra op til 5 landbrugsejendomme.
 Herudover er det hensigten, at der gennemføres en  

 stramning af de nugældende regler for etablering af større  

 husdyrproduktioner (over 250 DE) på den enkelte ejendom, idet der  

 stilles krav om, at den pågældende landmand skal eje al jorden  

 for den del af produktionen, der overstiger 250 DE.
Endvidere er det hensigten at fastsætte en  

 grænse på 750 DE pr. bedrift, der dog kan overskrides, hvis den  

 pågældende landmand ejer al den nødvendige jord til  

 gødningsudbringning fra hele husdyrholdet.
Grænsen på 750  

 DE pr. bedrift svarer til, at en landmand f.eks. kan eje 3 ejendomme, hvor  

 der kan etableres en husdyrproduktion på 250 DE på hver ejendom.  

 Der er her tale om en væsentlig stramning, idet der efter de  

 gældende regler som udgangspunkt er en grænse på 500 DE  

 på en landbrugsejendom, dvs. op til 1.500 DE fordelt på 3  

 ejendomme.
 En landmand vil således kunne etablere en  

 husdyrproduktion på indtil 750 DE på 3 landbrugsejendomme,  

 når kravet om egen jord (arealkravet) opfyldes for den enkelte ejendom.  

 Landmanden vil efter byggeklodsprincippet kunne udbygge husdyrproduktionen i  

 flere produktionsenheder på f.eks. hver 250 DE, der som hovedregel kan  

 afhændes/erhverves som selvstændige enheder, uden at der i denne  

 forbindelse bliver tale om, at der skal ejes mere jord inden for  

 bedriften.
 Godser og andre større bedrifter (over ca. 450 ha)  

 vil kunne etablere en husdyrproduktion på mere end 750 DE, i det omfang  

 godset inden for bedriften ejer al den nødvendige jord til udbringning  

 af husdyrgødningen.
2) Styrkelse af miljøhensyn Reglerne i landbrugsloven har en nær  

 sammenhæng med miljølovgivningen, idet hensynet til natur og  

 miljø spiller en stadig større rolle i landbrugspolitikken.  

 Skærpelsen af miljølovgivningens regler om adgang til  

 udbringningsareal i forhold til besætningsstørrelse  

 (harmonireglerne) som følge af EU´s nitratdirektiv mv.har  

 således direkte betydning for landbrugslovens regler og administration,  

 idet de til enhver tid gældende harmoniregler er grundlag for  

 fastsættelsen af harmonibehov og arealkrav i henhold til  

 landbrugsloven.
 De i lovforslaget omtalte stramninger i reglerne om  

 husdyrhold på landbrugsejendomme vil i samspil med  

 miljølovgivningen modvirke tendensen til en koncentration af  

 husdyrholdet i meget store enheder og bidrage til en bæredygtig  

 udvikling af harmoniske brug.
Lovforslaget indeholder   som ovenfor nævnt  

 tillige regler, der kan give incitament til gennemførelse af  

 frivillige aftaler mellem landmænd og offentlige myndigheder med  

 henblik på etablering af våde enge, herunder bl.a. regler om  

 fradragsarealer mv.
Det samme gælder ved andre, lignende  

 landbrug/miljø-projekter, hvor der f.eks. fastsættes  

 dyrkningsrestriktioner, herunder forbud mod udbringning af  

 husdyrgødning, inden for områder hvor drikkevandsressourcer  

 ønskes beskyttet mod nitratforurening.
 Herudover giver reglerne i jordkøbsloven mulighed  

 for, at Strukturdirektoratet og de regionale jordkøbsnævn kan  

 gå aktivt ind i sådanne landbrug/miljø-projekter og fremme  

 indgåelse af frivillige aftaler om udtagning af landbrugsjord til  

 etablering af våde enge og lignende ved køb af landbrugsjord.  

 Disse jorder kan således tilbydes de berørte jordbrugere i  

 området som erstatningsjord for den jord, der ikke længere kan  

 indgå i omdriften.
 De erhvervede erstatningsjorder kan f.eks.  

 videreafhændes ved jordfordeling efter reglerne i jordfordelingsloven,  

 hvor der kan ske en forbedring af de berørte ejendommes struktur og  

 jordarrondering.
 3) Ejerformer m.m.
Det er et hovedformål med landbrugsloven at bevare  

 selvejet og familiebruget som den dominerende besiddelsesform i dansk  

 landbrug samt at styrke befolkningsudviklingen i landdistrikterne.
Med  

 lovforslaget styrkes målsætningerne om selveje og familiebrug  

 bl.a. gennem forslag om stramning af selskabsreglerne og udvidelse af  

 reglerne om fortrinsstilling til suppleringsjord for mindre landbrug.
Desuden indeholder lovforslaget   såvel gennem  

 byggeklodsprincippet som ved opretholdelse af bopælskravet i  

 forbindelse med erhvervelse af landbrugsejendomme og ved ikke at have  

 uddannelseskrav for erhvervelse af landbrugsejendomme under 30 ha  

 elementer, der tilgodeser befolkningsudviklingen på landet.
Muligheden  

 for at frastykke overflødige landbrugsbygninger med et mindre  

 jordtilliggende og for at genoprette nedlagte landbrugsejendomme opretholdes  

 uændret.
Adgangen til at erhverve mindre landbrugsejendomme til  

 beboelse mv. er således et vigtigt element for livet på landet,  

 idet der er en betydelig interesse for sådanne ejerboliger i det  

 åbne land.
For bl.a. at reducere muligheden for omgåelse af  

 landbrugslovens erhvervelsesregler, f.eks. reglerne om bopælskrav eller  

 fortrinsstilling, foreslås adgangen til selskabers erhvervelse af  

 landbrugsejendomme begrænset, således at selskaber med fremmede  

 investorer, bortset fra pensionskasser og livsforsikringsselskaber, fremover  

 kun kan erhverve landbrugsejendomme ved dispensation.
Desuden skærpes  

 og præciseres reglerne om landmandens rolle i selskaber, der erhverver  

 landbrugsejendomme.
Der henvises til bemærkningerne til de enkelte  

 bestemmelser under nr. 30.
 Lovforslaget opretholder derimod adgangen til, at  

 enkeltmandsejede og familieejede selskaber kan erhverve en landbrugsejendom  

 uden tilladelse, når de generelle erhvervelsesbetingelser i forslagets  

 § 20, stk. 1, er opfyldt.
 For driftsfællesskaber   som driver ejendomme, der  

 er i personlig eje, eller som ejere af landbrugsejendomme   kan der  

 fastsættes regler, der giver yderligere muligheder for etablering af  

 landbrugsfællesskaber, og som samtidig sikrer sammenhæng med  

 samdriftsreglerne.
 Der har således været en øget interesse  

 for forskellige samarbejdsformer mellem jordbrugere, hvor der både kan  

 opnås fordele af social og menneskelig karakter, herunder  

 fællesskab i det daglige arbejde og driftsledelse, og  

 driftsmæssige fordele, herunder såvel driftsøkonomiske som  

 miljømæssige fordele ved en større tilpasningsevne og  

 harmoni mellem de forskellige produktionsgrene inden for fællesskabet.  

 Loven skal derfor give mulighed for udvikling af sådanne  

 fællesskaber.
4) Skærpelse af regler og kontrol Lovforslaget indeholder en opstramning af regler, hvor der  

 har vist sig en tendens til at anvende reglerne i loven på en  

 måde, der ikke har været tilsigtet med loven.
Det gælder  

 navnlig reglerne om selskabers erhvervelse af landbrugsejendomme, hvor der  

 som nævnt ovenfor foreslås visse stramninger af reglerne.
Desuden  

 foreslås reglerne for arv og familiehandel strammet, således at  

 landbrugsejendomme kun kan overdrages efter de lempeligere regler for  

 familiehandel, hvis overdrageren har ejet ejendommen i mindst 8 år (mod  

 nu 3 år).
 Lovforslaget indeholder endvidere en hjemmel i lovens  

 § 9, stk. 6, til at fødevareministeren kan fastsætte  

 nærmere regler for oplysnings- og indberetningspligt med henblik  

 på kontrol og registrering mv. af samdrift og forpagtning, jf.  

 bemærkningerne til de enkelte bestemmelser under nr. 10.
Ved lovforslaget tilsigtes tillige en opstramning af  

 kontrol og tilsyn med overholdelse af reglerne i landbrugsloven, herunder  

 reglerne om samdrift og forpagtning.
Dette skal bl.a. ske ved, at der gennem  

 udvikling af Det Generelle Landbrugsregister/Det centrale Husdyrbrugsregister  

 (GLR/CHR) tilvejebringes en række situationsbestemte  

 hjælpeværktøjer og relevante sammenstillinger af  

 oplysninger.
Det forventes i den forbindelse, at samtlige sekretariater for  

 jordbrugskommissionerne får edb-opkobling til GLR/CHR med henblik  

 på at kunne få direkte adgang til oplysningerne i registrene.
I forbindelse hermed må der forventes udarbejdet  

 programmer mv., der er målrettet til disse kontrolopgaver  

 vedrørende landbrugsloven.
Det vil særligt være gavnligt  

 for så vidt angår driftsoplysninger om jordtilliggende og  

 husdyrhold, der f.eks. kan anvendes i forbindelse med kontrol og tilsyn med  

 reglerne om samdrift og forpagtning samt reglerne om maksimum af husdyrhold  

 og arealkrav for landbrugsejendomme.
5) Styrkelse af landbrugsplanlægningen - varetagelse af  

 jordbrugsinteresser i planlægningen Landbrugsloven indeholder i § 3 a bestemmelser om  

 amternes landbrugsplanlægning, der navnlig tager sigte på at  

 bevare særlig værdifulde landbrugsområder, som på  

 grund af områdernes karakter, ejendommenes struktur eller jordernes  

 bonitet m.m. har særlig betydning med henblik på en sikring af  

 jordbrugets erhvervsmuligheder.
Efter lovens § 3 a, stk. 4, kan  

 fødevareministeren bl.a. fastsætte regler for udarbejdelsen og  

 indholdet af landbrugsplanlægningen.
På baggrund af landbrugets strukturudvikling og den  

 øgede arealkonkurrence i det åbne land som følge af bl.a.  

 de i afsnit 4 nævnte handlingsplaner og planlægningstiltag til  

 sikring af natur- og miljøinteresser, er der behov for, at  

 landbrugsplanlægningen ajourføres og opprioriteres,  

 således at de jordbrugsmæssige interesser i højere grad  

 kan varetages gennem den fysiske planlægning.
Ved bl.a. at anvende  

 oplysninger fra GLR/CHR kan landbrugets arealinteresser, produktion og  

 investeringer kortlægges, således at der kan ske en afbalanceret  

 afvejning af erhvervets interesser i forhold til natur- og  

 miljøinteresser i det åbne land.
6) Styrkelse af lovens administration I de seneste år har der vist sig behov for en  

 styrkelse af landbrugslovens administration, således at der sikres en  

 ensartet administration i overensstemmelse med de intentioner, der ligger bag  

 reglerne i landbrugsloven, idet der dog i et vist omfang skal kunne tages  

 hensyn til regionale forskelle.
Der har ligeledes vist sig et øget behov for en  

 koordinering af administrationen af landbrugsloven og varetagelsen af de  

 jordbrugsmæssige interesser i det åbne land med såvel  

 natur- og miljølovgivningen som andre initiativer, jf. afsnit 4 om  

 Vandmiljøplan II og andre planlægningsinitiativer.
Der er her  

 tale om højt prioriterede arbejdsopgaver, hvor der til stadighed er  

 løbende opgaver med udredninger og analyser, der skal sikre en  

 sammenhæng i lovgivningen for det åbne land.
 Der har også vist sig behov for en øget  

 indsats for at varetage de jordbrugsmæssige interesser i  

 planlægningen, så der kan ske en afbalanceret afvejning i forhold  

 til natur- og miljøinteresser i det åbne land, jf. ovenfor i  

 afsnit 4 og 5.
 Debatten om strukturudviklingen i landbruget har ligeledes  

 vist, at der er behov for en styrkelse af kontrollen med overholdelse af  

 reglerne i landbrugsloven, herunder reglerne om samdrift og forpagtning.
 På baggrund heraf er det hensigten at henlægge  

 flere af disse opgaver til Strukturdirektoratet, jf. lovens § 30 a,  

 stk. 1. Det gælder navnlig opgaver, der tager sigte på, at  

 oplysninger fra GLR/CHR-registrene om hektarstøtteordningen i  

 EU-direktoratet og om mark- og gødningsplaner i Plantedirektoratet kan  

 udnyttes i en administrativ sammenhæng og i relation til varetagelsen  

 af de jordbrugsmæssige interesser i planlægningen, jf.  

 bemærkningerne til forslagets nr. 32.
Det er hensigten, at disse dataoplysninger stilles til  

 rådighed for jordbrugskommissionerne og amtskommunerne.
Der kan herved  

 bl.a. tilvejebringes et bedre grundlag for jordbrugskommissionernes kontrol  

 og tilsyn med overholdelsen af reglerne i landbrugsloven.
Kontrollen med § 20-selskaberne forudsættes  

 som hidtil   henlagt til Strukturdirektoratet, der også vil få  

 pålagt administrationen af de nye opgaver vedrørende  

 dispensation til, at selskaber med fremmede investorer kan opnå  

 tilladelse til at erhverve landbrugsejendomme.
Der kan henvises til  

 bemærkningerne til forslagets nr. 30.
Det er også hensigten, at det ved delegation af  

 opgaver til jordbrugskommissionerne, jf. lovens § 30 a, stk. 1,  

 sikres, at Strukturdirektoratet kan have et vist overtilsyn med  

 jordbrugskommissionerne, uanset at der ikke foreligger et egentligt over-  

 /underordnelsesforhold.
Der kan eventuelt være tale om at indkalde  

 sager af en ganske særlig karakter til afgørelse i  

 Strukturdirektoratet.
Der kan henvises til bemærkningerne til  

 forslagets nr. 31.
 Delegation af opgaver til jordbrugskommissionerne sker  

 ligeledes   som hidtil   på vilkår af, at kommissionerne skal  

 udøve deres virksomhed efter nærmere retningslinier, der  

 fastsættes ved bindende forskrifter i bekendtgørelser samt i  

 landbrugslovscirkulæret, der uddyber de enkelte bestemmelser i loven  

 nærmere.
For så vidt angår jordbrugskommissionernes  

 opgaver efter landbrugsloven har der i de seneste år vist sig behov for  

 en øget indsats, navnlig med hensyn til deres tilsyn og kontrol med,  

 at reglerne i landbrugsloven overholdes.
Ved den ovennævnte styrkelse  

 af Strukturdirektoratet vil der kunne stilles nye hjælpemidler til  

 rådighed for jordbrugskommissionernes kontrol- og tilsynsopgaver.
6. Økonomiske konsekvenser Lovforslaget forventes ikke at få økonomiske  

 konsekvenser for staten, ud over hvad der er nævnt under administrative  

 og erhvervsmæssige konsekvenser, jf. nedenfor pkt. 7.
7. Administrative konsekvenser Efter lovforslagets § 1, nr. 10 (ny § 9,  

 stk. 6), indføres en hjemmel til, at fødevareministeren  

 kan tilvejebringe nærmere regler for oplysnings- og indberetningspligt  

 med henblik på kontrol og registrering mv. af samdrift og forpagtning.  

 En anmeldepligt til jordbrugskommissionerne om samdrift og forpagtning  

 forudsættes dog opfyldt, når der er indgivet  

 hektarstøtteansøgning eller anmeldt grovfoderarealer til  

 EU-direktoratet, og der dermed er sket registrering i GLR/CHR.
Da praktisk  

 talt alle landbrugsbedrifter søger om hektarstøtte eller  

 anmelder grovfoderarealer, vil det i realiteten være ganske få  

 forpagtere, der skal foretage direkte anmeldelse til jordbrugskommissionerne.  

 Forslaget om at forenkle og lempe samdriftsreglerne vil dog lette  

 jordbrugskommissionernes kontrol med reglernes overholdelse.
Administrationen af fortrinsreglerne er vanskelig og en  

 udvidelse af den kreds, der kan gøre fortrinsstilling til  

 suppleringsjord gældende, vil betyde behov for øgede  

 administrative ressourcer.
Til gengæld vil både ansøgeren  

 og myndighederne formentlig blive lettet ved forslaget om, at  

 ansøgeren i sin ansøgning om fortrinsstilling ikke  

 længere skal angive et konkret pristilbud.
 Forslaget om indførelse af et lempeligt  

 uddannelseskrav ved ansøgning om fortrinsstilling til supplering af  

 landbrugsejendomme under 30 ha vil kunne medføre et mindre merarbejde,  

 men et lempeligt uddannelseskrav vil også betyde færre  

 ansøgere.
Forslaget om stramning af reglerne for selskabers  

 erhvervelse af landbrugsejendomme, jf. lovforslagets § 1, nr. 30,  

 indebærer bl.a., at der i forbindelse med ansøgninger om  

 erhvervelse af landbrugsejendomme fra selskaber med fremmede investorer skal  

 behandles ansøgninger om dispensation, hvilket er mere  

 ressourcekrævende end den nuværende sagsbehandling af disse  

 selskabers erhvervelser.
Som tidligere nævnt forudsættes denne  

 kontrol henlagt til Strukturdirektoratet.
 Dertil kommer nye arbejdsopgaver i forbindelse med en  

 generel styrkelse af lovens administration, øget kontrol med lovens  

 overholdelse m.m.
 Lovforslaget vil medføre behov for øgede  

 administrative ressourcer i Strukturdirektoratet på 4  

 årsværk i 1999, svarende til lønudgifter på 1,6  

 mill. kr., og på 7 årsværk i hvert af de  

 efterfølgende år, svarende til 2,8 mill. kr. årligt.
De øvrige driftsudgifter i forbindelse med den  

 øgede administration skønnes årligt at ville  

 udgøre 1,0 mill. kr., herunder til dækning af udgifter til  

 udvikling af nyt edb-programmel samt løbende drift, opdatering og  

 vedligeholdelse heraf.
Endvidere er indregnet udgifter til de øgede  

 rejseaktiviteter, der vil være forbundet med den skærpede indsats  

 på kontrolområdet.
 Udgifterne vil blive afholdt over finanslovskonto  

 § 24.21.01. Strukturdirektoratet, underkonto 10. Almindelig virksomhed.  

 Udgifterne i 1999 vil blive optaget på forslag til lov om  

 tillægsbevilling for 1999, mens udgifterne i de efterfølgende  

 år vil blive indarbejdet i de årlige bevillingslove.
 Finansieringen af de øgede udgifter vil finde sted  

 inden for Fødevareministeriets samlede rammer.
 Lovforslaget forventes ikke at indeholde øgede  

 administrative udgifter i amterne til jordbrugskommissionernes virksomhed,  

 herunder til sekretariatsbetjening af kommissionerne.
Tabel 1. Statens øgede udgifter til  

 administration Mill. kr. (1999 FL-niveau) 1999 2000 2001 2002 Personaleudgifter 1,6 2,8 2,8 2,8 Øvrige driftsudgifter 1,0 1,0 1,0 1,0 I alt 2,6 3,8 3,8 3,8 8. Erhvervsmæssige konsekvenser Eftersom landbrugsloven indeholder rammerne for adgang til  

 landbrugserhvervets grundlæggende produktionsressource   nemlig jord  

 kaldes loven ofte »landbrugets grundlov «.
Dermed er det også antydet, at alle ændringer af  

 reglerne i landbrugsloven i princippet har erhvervsmæssige  

 konsekvenser.
Som nævnt sigter lovforslaget på at fremme en  

 bredere strukturpolitisk målsætning, hvor der fortsat gives  

 mulighed for en fleksibel og dynamisk strukturtilpasning i retning af  

 økonomisk og miljømæssigt bæredygtige  

 driftsenheder, men hvor der også skal bevares en variation i  

 størrelsen af landbrugsejendomme, der kan danne grundlag for  

 selvstændig drift.
Dermed søges konkret gennem lovforslaget at  

 sikre en bred variation af ejendomme (bl.a. gennem stramning af  

 sammenlægningsgrænsen), at styrke mindre landbrugs  

 udviklingsmuligheder (bl.a. gennem lovforslagets udvidelse af  

 fortrinsreglerne), at hindre koncentration af store husdyrbrug (gennem  

 begrænsninger på antal DE og stramning af arealkrav), men  

 samtidig at give mulighed for fortsat nødvendige strukturtilpasninger  

 (bl.a. gennem lempede samdriftsregler).
Forslaget om at indføre en begrænsning  

 på 750 DE pr. bedrift og skærpelse af arealkravet for  

 landbrugsejendomme med mere end 250 DE vil   som beskrevet i  

 betænkningen om  »Landbrugets strukturudvikling«   betyde begrænsede muligheder for en  

 dynamisk produktionsudvikling for de producenter, der støder mod  

»loftet«.
Begrænsningen på 750  

 DE kan dog overskrides, hvis der inden for bedriften ejes hele det  

 nødvendige harmoniareal.
Tilvejebringelse af overgangsregler i lighed  

 med de regler, der fulgte reglerne om husdyrhold og arealkrav for  

 landbrugsejendomme, da disse blev vedtaget ved lovændringen i 1994, vil  

 afbøde virkningen for eksisterende husdyrbedrifter/-ejendomme.
Det er  

 dog et mål, at produktionen på lidt længere sigt tilpasses  

 forslagets regler.
Ifølge oplysninger fra Danmarks Statistik var der i  

 1997 i alt 33 bedrifter med over 750 DE og 28 bedrifter i intervallet 650 DE  

 til 750 DE.
Ifølge oplysninger fra GLR/CHR var der i 1998 godt 1.000  

 ejendomme med over 250 DE.
 Til nærmere belysning af fordelingen af antallet af  

 DE på bedrifter og ejendomme henvises til tabel 2 og 3 nedenfor.
Tabel 2. Fordeling af DE på bedrifter Antal bedrifter Antal DE i alt DE i pct.
af alle DE 0 - 30 DE 31 - 119 DE 120 - 249 DE 250 - 499 DE 500 - 649 DE 650 - 750 DE over 750 DE 23.871 15.971 4.316 825 92 28 33 216.028 1.097.301 701.407 272.140 51.731 19.522 37.708 9 46 29 11 2 1 2 I alt 45.136 2.395.837 100 Kilde: Danmark Statistik, MILJØ 1998:13, plus  

 særligt udtræk fra Danmarks Statistik Tabel 3. Fordeling af DE på ejendomme Antal ejendomme 0 - 50 DE 50 - 100 DE 100 - 150 DE 150 - 200 DE 200 - 250 DE over 250 DE 37.532 10.003 4.620 1.753 796 1015 I alt 55.719 Kilde: Udtræk fra GLR/CHR for 1998 Den foreslåede arealgrænse  

 på 100 ha ved sammenlægning vil begrænse mulighederne for  

 at opbygge store ejendomme.
Antallet af landbrugsejendomme over 100 ha var  

 pr. 1. januar 1998 i alt 2.510, og der var i 1997 en årlig  

 tilvækst på i alt 117 ejendomme i intervallet over 100 ha.
Dertil  

 kommer suppleringer af ejendomme, der i forvejen var over 100 ha.
 Fordelingen af landbrugsejendomme og bedrifter inden for  

 forskellige arealgrupper fremgår i øvrigt nærmere af tabel  

 4 nedenfor.
Tabel 4. Ejendomme og bedrifter fordelt på  

 arealgrupper Antal ejendomme 1. jan. 1998 Antal bedrifter 1997 0 - 5 ha 5 - 10 ha 10 - 20 ha 20 - 30 ha 30 - 50 ha 50 - 100 ha over 100 ha 29.061 27.282 31.315 18.904 19.842 12.347 2.510 2.243 *) 10.307 13.475 8.600 10.975 11.977 5.575 I alt 141.261 63.152 Kilde: Kort- og Matrikelstyrelsen og Danmarks Statistik *)	Tællingen omfatter bedrifter med mindst 5 ha dyrket areal  

 eller med en landbrugsproduktion, der svarer hertil.
 Forslagene om begrænsninger for  

 husdyrhold og en sammenlægningsgrænse på 100 ha skal ses i  

 sammenhæng med byggeklodsmodellen, der i et vist omfang giver mulighed  

 for at udnytte stordriftsfordele, og som samtidig bevarer en fleksibilitet i  

 forhold til kommende behov for ændringer i produktionsstrukturen.
Lovforslaget indeholder en udvidelse af reglerne om  

 fortrinsstilling til suppleringsjord, idet flere lettere vil kunne  

 søge om fortrinsstilling.
Dette bidrager bl.a. til at sikre, at mindre  

 landbrugsejendomme kan suppleres.
Forslaget om, at en nabo, der fremsætter  

 ønske om fortrinsstilling til suppleringsjord, som minimum skal  

 opfylde et lempeligt uddannelseskrav, jf. bemærkningerne til de enkelte  

 bestemmelser under nr. 18, er en styrkelse af målsætningen om at  

 tilgodese de erhvervsmæssige interesser.
Forslaget har ikke  

 konsekvenser for ikke-landbrugeres mulighed for at bosætte sig i det  

 åbne land, idet der fortsat ikke er uddannelses- og driftskrav for  

 erhvervelse af landbrugsejendomme under 30 ha.
Forbudet mod, at selskaber med 9. Miljømæssige konsekvenser Landbrugets forhold til det omgivende miljø  

 indgår i stadig højere grad i såvel landbrugs- som  

 miljølovgivningen.
Det er et væsentligt formål med  

 forslaget, at lovændringerne vil bidrage til et forbedret miljø  

 i det åbne land, jf. også afsnit 5.
Flere af lovens strukturpolitiske regler indeholder  

 miljømæssige aspekter.
F.eks. vil lovforslagets stramninger af  

 arealgrænsen ved sammenlægning, indførelsen af  

 begrænsning af besætningsstørrelser på  

 bedriftsniveau samt skærpelsen af arealkravet på ejendomsniveau  

 modvirke koncentration af store husdyrbrug og medvirke til en  

 bæredygtig udvikling af mere harmoniske brug.
De foreslåede stramninger af reglerne om husdyrhold  

 og arealkrav for landbrugsejendomme over 250 DE vil i samspil med  

 miljøreglerne modvirke opbygningen af store husdyrbrug.
Reglerne om  

 arealkrav har både et strukturpolitisk og et miljømæssigt  

 sigte, der skal medvirke til at sikre et hensigtsmæssigt forhold mellem  

 husdyrproduktion og jordtilliggende til gødningsudbringning på  

 den enkelte ejendom.
Grænsen på 250 DE pr. ejendom har  

 sammenhæng med miljølovgivningen, hvor der efter gældende  

 regler skal gennemføres en vurdering af virkninger på  

 miljøet (VVM-procedure) ved svine- og fjerkræfarme med over 250  

 DE.
Endvidere sigter ændringen af definitionen af Ved forslagets arealgrænse for sammenlægning  

 på 100 ha sker en styrkelse af de strukturpolitiske mål, idet  

 adgangen til at overskride arealgrænsen på grund af harmonibehov  

 foreslås fjernet. Ændringerne er foreslået bl.a. for at  

 begrænse muligheden for, at man kan bygge sig til jord.
 På den anden side opretholder lovforslaget  

 muligheden for supplering af husdyrbrug, der har behov for jord for at skabe  

 harmoni i bedriften mellem besætning og jordtilliggende, uden at  

 naboer, der ikke har harmonibehov, kan gøre krav på  

 fortrinsstilling til suppleringsjord, jf. bemærkningerne til de enkelte  

 bestemmelser under nr. 13. Disse regler tilgodeser således fortsat  

 muligheden for ved køb af suppleringsjord at kunne opfylde kravene i  

 miljølovgivningen.
 Alt i alt indeholder forslaget ændringer, der vil  

 bidrage til et forbedret miljø i det åbne land   bl.a. ved at  

 understøtte initiativerne som følge af Vandmiljøplan  

 II.
10. Forholdet til EU-retten Lovforslaget har ingen EU-retlige aspekter.
11. Skematisk oversigt over konsekvenser Positive konsekvenser/-mindreudgifter Negative konsekvenser/-merudgifter Økonomiske konsekvenser Se under administrative konsekvenser Administrative konsekvenser Forenklinger vedrørende reglerne om samdrift og  

 udvidelse af fortrinsstilling Generelt øgede ressourcer til lovens administration og  

 kontrol   særligt f.s.v.a. samdrift, fortrinsstilling, selskaber  

 m.m.
 Skønsmæssigt behov for yderligere 7 årsværk samt  

 1 mill. kr. i Strukturdirektoratet.
Erhvervsmæssige konsekvenser Mere fleksible regler for samdrift.
Bredere strukturpolitisk  

 målsætning, der tilgodeser mindre landbrug og dæmper  

 strukturudviklingen Begrænsede erhvervsmuligheder for etablering og  

 udvidelse af store husdyr- og planteavlsbrug Miljømæssige konsekvenser Ændringer, der giver incitament til at indgå  

 diverse miljøaftaler (våde enge,  

 drikkevandsområder) Forholdet til EU-retten Ingen EU-retlige aspekter 12. Høring Lovforslaget har været forelagt Advokatrådet,  

 Advokatsamfundet, Amtsrådsforeningen i Danmark,  

 Arbejderbevægelsens Erhvervsråd, Danmarks Landboungdom, Danmarks  

 Naturfredningsforening, Danmarks Private Vandværker, Dansk  

 Ejendomsmæglerforening, Dansk Erhvervsgartnerforening, Dansk  

 Familielandbrug, Dansk Landbrugs Realkreditfond, Dansk Pelsdyravlerforening,  

 Dansk Skovforening, Danske Andelsselskaber, Danske Slagterier, Danske  

 Vandværkers Forening, De Danske Landboforeninger, De Danske  

 Skovdyrkerforeninger, De samvirkende danske Skovforeninger, Den danske  

 Landinspektørforening, Det Danske Fjerkræraad, Det Danske  

 Hedeselskab, Finansrådet, Foreningen af Registrerede Revisorer,  

 Foreningen Biodynamisk Jordbrug, Frederiksberg Kommune, Friluftsrådet,  

 Kommunernes Landsforening, Københavns Kommune, Kødbranchens  

 Fællesråd, Landbrugets Rådgivningscenter, Landbrugsraadet,  

 Landdistrikternes Fællesråd, Landsforeningen Danske  

 Maskinstationer, Landsforeningen Danske Svineproducenter, Landsforeningen  

 Økologisk Jordbrug, Landssammenslutningen af danske  

 Mælkeproducenter, Mejeriforeningen, Realkreditrådet,  

 Sammenslutningen af danske småøer Lovforslaget har endvidere været forelagt  

 Arbejdsministeriet, By- og Boligministeriet, Erhvervsministeriet,  

 Finansministeriet, Forskningsministeriet, Forsvarsministeriet,  

 Indenrigsministeriet, Justitsministeriet, Kirkeministeriet, Kongeriget  

 Danmarks Hypotekbank og Finansforvaltning, Kulturministeriet, Miljø-  

 og Energiministeriet, Registertilsynet, Skatteministeriet, Socialministeriet,  

 Statsministeriet, Sundhedsministeriet, Trafikministeriet,  

 Undervisningsministeriet, Økonomiministeriet og samtlige  

 jordbrugskommissioner.
Bemærkninger til de enkelte bestemmelser Til § 1 Til nr. 1 Lovens titel »Lov om landbrugsejendomme« foreslås ændret til  

» Landbrugsloven«,  

 idet den nuværende titel ikke længere er dækkende.
 Loven omtales i almindelig sprogbrug som »landbrugsloven«   undertiden også som  

» landbrugets  

 grundlov«.
 Lovens regler finder som udgangspunkt anvendelse på  

 begrebet »landbrugsejendomme«, der er defineret i lovens § 2. Reglerne i lovens §§ 3 a og  

 22 finder dog også anvendelse på landbrugsjorder og ejendomme,  

 der ikke er noteret som landbrugsejendomme.
Ved administrationen af lovens regler om samdrift,  

 sammenlægning, erhvervelse osv. har der også været anvendt  

 begrebet »harmoni i  

 bedriften «, hvorefter  

 det i henhold til miljøreglerne vurderes, om der er harmoni mellem  

 jordtilliggende og besætning.
Reglerne i lovens § 7, stk. 5,  

 har ligeledes i en årrække indeholdt lovhjemmel til at  

 fastsætte regler om grønne marker, sædskifte- og  

 gødningsplaner samt gødningsregnskaber i jordbruget.
Disse  

 regler, der også omfattede ejendomme, der ikke var noterede som  

 landbrugsejendomme, fastsættes efter ikrafttrædelsen af lov nr.  

 472 af 1. juli 1998 om jordbrugets anvendelse af gødning og om  

 plantedække i medfør af denne lov.
Ved lovforslagets nr. 3 - 5 præciseres, at  

 fødevareministeren i medfør af lovens § 7, stk. 5,  

 kan fastsætte regler for landbrugsejendommes og landbrugsbedrifters  

 forsvarlige drift.
Lovens område udvides dermed til også at  

 omfatte ejendomme, der ikke er noteret som landbrugsejendomme, dvs. ejendomme  

 uden landbrugspligt, men som drives jordbrugsmæssigt, dvs. anvendes til  

 landbrug eller lignende jordbrugsvirksomhed, jf. reglerne i lovens § 7  

 a, stk. 1. Det er hensigten i medfør af denne bestemmelse at  

 definere begrebet »landbrugsbedrift« og at fastsætte regler om husdyrhold mv. på ejendomme,  

 der ikke er noteret som landbrugsejendomme, dvs. ejendomme uden  

 landbrugspligt.
Der kan henvises til bemærkningerne nedenfor til nr. 3  

 - 5.
 Ændringen af lovens titel skal således  

 markere, at lovens regler ikke udelukkende finder anvendelse på  

 landbrugsejendomme, men også på landbrugsbedrifter, hvor dette  

 udtrykkeligt er anført.
 Udvidelsen af lovens område medfører ikke, at  

 de øvrige bestemmelser i landbrugsloven, der omhandler  

 landbrugsejendommes drift, samdrift og forpagtning, sammenlægning og  

 erhvervelse af landbrugsejendomme, udvides til at kunne anvendes på  

 ikke-landbrugspligtige ejendomme.
Til nr. 2 Overskriften til Kapitel II foreslås  

 ændret således, at det tydeliggøres, at reglerne i  

 § 7, stk. 5, også kan finde anvendelse på ejendomme,  

 der ikke er noterede som landbrugsejendomme.
Dette er en følge af det  

 ovenfor under nr. 1 omtalte forslag om ændring af lovens titel.
 Overskriften »Landbrugsejendommes drift m.v.« foreslås derfor ændret  

 til » Anvendelse af  

 jorder og bygninger m.v.«.
 Det tydeliggøres herved, at der   som  

 foreslået nedenfor under nr. 3 - 5   med hjemmel i forslaget til lovens  

 § 7, stk. 5, nr. 1 og 2, kan fastsættes bestemmelser om  

 begrænsning af dyrehold og krav om egen jord (arealkrav) for  

 husdyrbedrifter, der består af en eller flere ejendomme uden  

 landbrugspligt.
Til nr. 3 - 5 Ved ændringen af landbrugsloven i 1994 blev der i  

lovens § 7, stk. 5, indført en hjemmel til, at  

 ministeren kunne fastsætte regler om maksimum for dyrehold på den  

 enkelte landbrugsejendom og krav til andel af egen jord for ejendomme med  

 husdyrhold.
Baggrunden for ændringen var et ønske om at modvirke  

 helt store produktionsenheder og at skabe mere stabile ejendomme med et  

 rimeligt forhold mellem produktion og produktionsgrundlag.
 Disse regler blev udmøntet i bekendtgørelse  

 nr. 1147 af 9. december 1994 om husdyrhold og arealkrav for  

 landbrugsejendomme med tilhørende vejledning (vejledning nr. 32 af 28.  

 februar 1995, som senere er erstattet af vejledning nr. 98 af 1. juli  

 1997).
Der gælder således en grænse for  

 besætningsstørrelsen på den enkelte ejendom på 500  

 DE.
Denne grænse kan kun fraviges, hvis der på ejendommen er et  

 areal, der svarer til hele harmoniarealet for det pågældende  

 husdyrhold, og hvis produktionen etableres i flere enheder, der hver for sig  

 ikke overstiger et årsgennemsnit på 500 DE.
Hvis en husdyrbedrift  

 består af flere landbrugsejendomme, gælder kravet om højst  

 500 DE for hver enkelt ejendom.
På en bedrift, der f.eks. består  

 af 3 landbrugsejendomme, kan der således principielt etableres et  

 husdyrhold på 1500 DE (3 ejendomme med hver 500 DE).
 Der er desuden fastsat en regel om, at der for  

 landbrugsejendomme med husdyrhold stilles krav om, at der på ejendommen  

 skal være et areal, der svarer til en vis del af det nødvendige  

 areal til udbringning af husdyrgødningen (harmoniarealet). Dette krav  

 om egen jord (arealkravet) skal opfyldes efter en progressiv skala (25 pct.  

 af harmoniarealet for husdyrhold i intervallet 0-120 DE, 60 pct. af  

 harmoniarealet for husdyrhold i intervallet 120-250 DE, 75 pct. af  

 harmoniarealet for husdyrhold i intervallet 250- 500 DE, og hele  

 harmoniarealet, hvis husdyrholdet overstiger 500 DE).
 25 pct. af arealkravet kan opfyldes ved andre arealer, der  

 ejes af landmanden, eller ved tinglyste forpagtnings- og gylleaftaler, der  

 sikrer, at landmanden i mindst 5 år frem i tiden kan udbringe  

 gødning på de pågældende arealer.
 For at modvirke koncentration af store husdyrbrug og  

 medvirke til udvikling af mere harmoniske brug, som vil kunne indgå som  

 en »byggeklods
« i en bedrift, jf. afsnit 5 i  

 de almindelige bemærkninger til lovforslaget, foreslås det, at  

 der sker en skærpelse af reglerne for etablering af husdyrproduktion,  

 både på ejendomsniveau og på bedriftsniveau.
Forslag til nye regler Det er hensigten at erstatte de gældende regler med  

 regler, der både sætter grænser for dyreholdet på  

den enkelte ejendom og dyreholdet inden for en bedrift  

 bestående af en eller flere ejendomme, som kan være med  

 landbrugspligt eller uden landbrugspligt.
Efter de hidtidige regler er  

 dyreholdet på bedriften alene reguleret ud fra reglerne om dyreholdet  

 på de enkelte landbrugsejendomme inden for bedriften.
Det er hensigten at stramme reglerne for etablering af  

 større husdyrproduktioner (over 250 DE) på den enkelte  

 ejendom.
Størrelsen af husdyrholdet reguleres via et arealkrav,  

 der bestemmer, at der på ejendommen skal være et areal, der  

 svarer til en vis del af det nødvendige areal til udbringning af  

 husdyrgødning (harmoniarealet).
 Arealkravet   der skal opfyldes på ejendomsniveau  

 foreslås opretholdt uændret for husdyrhold, der ikke overstiger  

 250 DE (25 pct. af harmoniarealet for husdyrhold i intervallet 0-120 DE og 60  

 pct. af harmoniarealet for husdyrhold i intervallet 120-250 DE).
 For husdyrhold over 250 DE skal arealkravet derimod  

 opfyldes med hele det nødvendige harmoniareal for den del af  

 besætningen, der overstiger 250 DE.
 Det foreslås, at den hidtidige regel om, at 25 pct.  

 af arealkravet kan opfyldes med arealer fra en anden ejet ejendom eller ved  

 tinglyste forpagtnings- eller gylleaftaler, der løbende gælder 5  

 år frem, kun skal gælde op til et husdyrhold på 250 DE  

 på den enkelte ejendom.
 Hvis husdyrholdet er over 250 DE på ejendommen, skal  

 arealkravet   som ovenfor nævnt   opfyldes med hele det  

 nødvendige harmoniareal for den del af besætningen, der  

 overstiger 250 DE, og 25 pct.'s-reglen kan således kun anvendes for de  

 første 250 DE på en ejendom.
 Reglerne om husdyrhold og arealkrav skal også finde  

 anvendelse ved husdyrhold, der findes på ejendomme uden landbrugspligt.  

 Reglerne skal dog ikke gælde husdyrhold under 10 DE på  

 sådanne ejendomme, jf. senere.
Samtidig foreslås indført regler, der  

 begrænser husdyrholdet på en landbrugsbedrift.
Dette  

 forslag skal ses i sammenhæng med forslaget om en begrænsning af  

 husdyrholdet på ejendomsniveau.
Som udgangspunkt forudsættes der  

 fastsat en grænse på 750 DE pr. bedrift.
Dette svarer til, at en  

 landmand, der ejer 3 ejendomme, f.eks. vil kunne etablere en produktion  

 på 250 DE på hver ejendom.
Grænsen på 750 DE kan dog  

 overskrides, hvis der inden for bedriften ejes al den jord, der er  

 nødvendig til udbringning af husdyrgødningen fra hele  

 besætningen (harmoniarealet).
Når der indføres regler, der regulerer  

 dyreholdet på bedriftsniveau, er det nødvendigt at få  

 præciseret, hvad der forstås ved begrebet » en bedrift«.
Dette er beskrevet i  

 bemærkningerne til forslagets nr. 7 om samdriftsreglerne (lovens  

 § 9).
Ved vurderingen af, om grænsen for dyrehold på  

 bedriften er overholdt, medregnes også de dyr, som en  

 ægtefælle eller en samlever har på sin ejendom.
Hvis en  

 person ejer landbrugsejendomme personligt og er landmand i et »§ 20-selskab«, der ejer landbrugsejendomme, skal  

 både dyrene på de personligt ejede ejendomme og på de  

 selskabsejede ejendomme medregnes ved denne opgørelse.
Dette er i  

 overensstemmelse med hidtil gældende praksis ved vurdering af  

 husdyrhold inden for en bedrift.
 Hvis den animalske produktion forestås af et  

 produktionsselskab, hvor landmanden selv er involveret med en væsentlig  

 del af kapitalen, skal disse dyr også medregnes ved opgørelse af  

 dyreholdet inden for bedriften.
 Hvis der inden for bedriften er dyr i lejede bygninger  

 på anden ejendom, hvis jorder ikke indgår i bedriften, eller  

 på en forpagtet ejendom, der indgår i bedriften, skal disse som  

 udgangspunkt også som hidtil   medregnes ved opgørelsen af  

 antallet af DE på bedriften, jf. dog senere om mulighed for  

 dispensation.
 Reglerne skal også finde anvendelse ved husdyrhold  

 på bedrifter, der er etableret på ejendomme uden landbrugspligt,  

 jf. senere.
 Hvis der er tale om et landbrugsfællesskab med  

 husdyrhold, skal grænsen for husdyrholdet på bedriften   som  

 hidtil   gælde for hver enkelt deltager, som deltager i  

 fællesskabet med sin bedrift.
 Reglerne vedrørende husdyrhold og arealkrav kan  

 samlet udtrykkes således:
 Arealkravet for den enkelte ejendom skal altid  

 opfyldes, og hvis produktionen på bedriften kommer over 750 DE,  

 stilles der desuden krav om, at der inden for bedriften ejes al den  

 nødvendige jord til gødningsudbringning for hele  

 husdyrholdet.
 Kravet om egen jord på den enkelte ejendom  

 (arealkravet) og grænsen for dyrehold på en bedrift sætter  

 således en grænse for husdyrholdet, som ikke kan overskrides ved  

 tilforpagtning.
 Kravet om egen jord forudsættes beregnet på  

 grundlag af de til enhver tid gældende harmoniregler.
Ved de nye harmoniregler, der er trådt i kraft 18.  

 december 1998, og som senere skærpes yderligere, kan der blive tale om  

 et mindre antal DE pr. ha end efter de hidtil gældende regler.
Det  

 gælder særligt for kvægbrug, hvor definitionen af en  

 dyreenhed er ændret pr. 18. december 1998. Denne ændring af  

 definitionen af en dyreenhed betyder, at alle kvægbrug får behov  

 for ca. 15 pct. mere areal til udbringning af husdyrgødning.
Dertil  

 kommer, at harmonikravet for kvægbrug med mindre end 70 pct.  

 grovfoderarealer pr. 18. december 1998 er ændret fra 2,3 DE pr. ha til  

 2,1 DE pr. ha, og at harmonikravet ændres til 1,7 DE pr. ha fra 1.  

 august 2002. Dette betyder en samlet opstramning for disse  

 kvægbedrifter på i alt 26 pct. i 1998 og 55 pct. i 2002. Hvis  

 EU-kommissionen ikke godkender den danske anmodning om at få  

 dispensation fra de generelle harmonikrav for bedrifter med 70 pct. grovfoder  

 eller derover, vil sidstnævnte opstramning i arealkravet på  

 henholdsvis 26 pct. i 1998 og 55 pct. i 2002 i princippet gælde for  

 alle kvægbedrifter.
Også for svinebrug og andre husdyrbrug sker  

 der fra 1. august 2002 en stramning af harmonikravene fra henholdsvis 1,7 og  

 2,0 DE pr. ha til 1,4 DE pr. ha.
For svinesektoren betyder ændringen i  

 definitionen af en dyreenhed samt stramningen i harmonikravene, at  

 besætninger med sohold får et øget harmonikrav på 15  

 pct., mens der ikke sker ændringer for besætninger med  

 slagtesvin.
Da antallet af DE og de nødvendige  

 udbringningsarealer forudsættes beregnet på grundlag af  

 harmonireglerne, vil de nævnte ændringer bevirke, at kravene til  

 areal på ejendoms- og bedriftsniveau vil blive skærpet i  

 forbindelse med ændringerne af harmonireglerne.
For eksisterende  

 husdyrhold gælder dog særlige overgangsregler, jf. senere.
 Udgangspunktet ved de nedennævnte eksempler, der  

 belyser kravet til harmoni i bedriften (dvs. harmoniareal/jord der er  

 nødvendig til udbringning af husdyrgødning efter  

 miljølovgivningen) og kravet om egen jord (arealkravet efter reglerne  

 i landbrugsloven), bygger på de hidtil gældende harmoniregler,  

 som fortsætter uændret for svinehold indtil år 2002. Der  

 kan henvises til bekendtgørelse nr. 877 af 10. december 1998 om  

 erhvervsmæssigt dyrehold, husdyrgødning, ensilage m.v., som er  

 trådt i kraft den 18. december 1998.
Ved opgørelsen af, om reglerne om husdyrhold og  

 arealkrav er opfyldt, medregnes   som hidtil   alle de af ejendommens  

 arealer, der kan anvendes til udbringning af husdyrgødning.
Arealer,  

 der midlertidigt ikke er til rådighed til udbringning af  

 husdyrgødning, skal også medregnes ved denne opgørelse.  

 Det kan f.eks. være arealer, der er udtaget af produktionen for en  

 kortere periode, eller bortforpagtede arealer.
Arealer, der  

 pålægges varige dyrkningsrestriktioner, eller som f.eks. ved  

 20-årige aftaler udtages af produktionen og pålægges  

 bestemmelser om, at de ikke må tilføres gødning,  

 sidestilles som nævnt under bemærkningerne til nr. 21 med  

 fradragsarealer efter § 13, stk. 6. Sådanne arealer kan ikke  

 medregnes som udbringningsarealer.
 Opgørelse af dyrehold mv. forventes at kunne ske  

 på baggrund af det gødningsregnskab, der årligt skal  

 indsendes til Plantedirektoratet i forbindelse med kontrollen med  

 overholdelsen af harmonireglerne samt oplysningerne om husdyrhold i Det  

 Centrale Husdyrbrugsregister (CHR). For kvægbrug, hvor der pr. 18.  

 december 1998 er forskel på harmonikravet afhængig af, om der er  

 mere eller mindre end 70 pct. grovfoderarealer, forudsættes dette at  

 kunne fastlægges på grundlag af de indsendte  

 gødningsregnskaber m.v.
 Grænsen på 250 DE pr. ejendom har  

 sammenhæng med miljø- og planlovgivningen, hvor der efter  

 gældende regler skal gennemføres VVM-procedure ved svine- og  

 fjerkræfarme med over 250 DE.
Arealkravet til en svineproduktion på 250 DE er  

 efter de nugældende regler 64 ha, jf. bekendtgørelse nr. 1147 af  

 9. december 1994 om husdyrhold og arealkrav for landbrugsejendomme med  

 tilhørende vejledning nr. 98 af 1. juli 1997. Ved anvendelse af 25  

 pct.'s-reglen (areal fra anden ejet landbrugsejendom eller forpagtnings-  

 eller gylleaftaler mindst 5 år frem) kan dette arealkrav reduceres til  

 48 ha.
På en landbrugsejendom kan der således etableres en  

 produktion svarende til 250 DE, hvis ejendommen har et areal på mindst  

 64 (48) ha.
Hvis der på en landbrugsejendom f.eks. ønskes  

 etableret en svineproduktion på 450 DE, vil arealkravet være 64  

 (48) ha for de første 250 DE og 118 ha for den øvrige del af  

 besætningen (nemlig harmoniarealet for den del af besætningen,  

 der overstiger 250 DE, hvilket i dette tilfælde er 200 DE). I alt skal  

 der på ejendommen således være et areal på 182 (166)  

 ha, der kan anvendes til udbringning af husdyrgødning, for at  

 arealkravet er opfyldt.
Arealkravet vil i denne situation kun kunne opfyldes  

 på eksisterende ejendomme over 100 ha, idet en ejendom under 100 ha  

 ikke efter de foreslåede regler vil kunne suppleres op over 100 ha.
En landmand, der f.eks. ejer 3 landbrugsejendomme på  

 hver mindst 64 (48) ha, vil kunne etablere en svineproduktion på 250 DE  

 på hver af de 3 ejendomme, uden at der stilles yderligere krav til ejet  

 jord inden for bedriften, da det samlede husdyrhold på bedriften ikke  

 overstiger grænsen på 750 DE.
Det samlede arealkrav for de 3  

 produktionsenheder på hver 250 DE er således 3 x 64 ha = 192 ha.  

 Hvis landmanden vil udvide husdyrholdet, vil grænsen på 750 DE  

 for bedriften blive overskredet, og landmanden skal derfor inden for  

 bedriften eje hele det harmoniareal, som er nødvendigt for den samlede  

 husdyrproduktion på bedriften.
Ved svinebrug svarer det til, at der  

 inden for bedriften skal være et ejet areal på mere end 441  

 ha.
Forslaget medfører, at en landmand kan etablere en  

 husdyrproduktion på i alt indtil 750 DE på 3 landbrugsejendomme,  

 når blot arealkravet opfyldes for den enkelte ejendom.
Den  

 pågældende vil således kunne udbygge husdyrproduktionen i  

 byggeklodser (ejendomme), der kan afhændes/erhverves som  

 selvstændige produktionsenheder.
Kun hvis den samlede produktion ved  

 erhvervelse af en sådan ejendom med husdyrproduktion vil komme op  

 på mere end 750 DE, vil der kunne blive tale om, at der skal ejes mere  

 jord inden for bedriften.
Ved overskridelse af grænsen på 250 DE pr.  

 ejendom skal kravet om at eje al jorden kun opfyldes for den del af  

 produktionen, der overstiger 250 DE.
Ved overskridelse af grænsen  

 på 750 DE for bedriften gælder derimod, at der inden for  

 bedriften skal ejes al den jord, der er nødvendig for at opfylde  

 harmonikravet for den samlede produktion.
Ved overskridelse af grænsen  

 på 750 DE vil der således være et  »spring« på 249 ha i det samlede krav til ejet  

 jord, jf. eksemplet ovenfor, hvor arealkravet ved en svineproduktion på  

 250 DE på 3 ejendomme er 192 ha (3 gange 64 ha), mens der vil  

 være et krav på 441 ha inden for bedriften for de første  

 750 DE, hvis husdyrholdet er over 750 DE.
Godser og andre større bedrifter vil   som  

 nævnt i de almindelige bemærkninger, afsnit 5   kunne etablere en  

 husdyrproduktion på mere end 750 DE, i det omfang godset inden for  

 bedriften ejer al den nødvendige jord til udbringning af  

 husdyrgødningen.
Hvis der f.eks. er tale om en svineproduktion  

 på mere end 750 DE, skal der således ejes et areal på mere  

 end 441 ha.
Reglerne om arealkrav har hidtil kun fundet anvendelse  

 på husdyrhold på landbrugsejendomme.
Der har imidlertid vist sig  

 situationer, hvor ejeren af en landbrugsejendom med husdyrproduktion  

 ønsker at frigøre sig fra landbrugslovens regler om arealkrav  

 ved at frasælge jorden og dermed få ophævet  

 landbrugspligten på den del af ejendommen, hvor produktionen  

 foregår.
Når bygningsparcellen nedbringes under 2 ha,  

 ophæves landbrugspligten på ejendommen efter reglerne i § 4,  

 stk. 6, medmindre ejeren selv ønsker at bevare  

 landbrugspligten.
Det er derfor hensigten at fastsætte regler, som kan  

 forhindre, at der på ejendomme uden landbrugspligt kan  

 være et uforholdsmæssigt stort husdyrhold, idet reglerne om  

 husdyrhold og arealkrav som udgangspunkt også skal omfatte ejendomme  

 uden landbrugspligt.
På denne måde vil ethvert husdyrhold  

 være omfattet af de samme regler, uanset hvor dyrene befinder sig, og  

 det vil derfor ikke være muligt at skaffe sig lempeligere vilkår  

 ved at udnytte reglerne om ophævelse af landbrugspligt.
For ikke at ramme mindre husdyrhold, som naturligt kan  

 finde sted på små ejendomme, f.eks. på nedlagte  

 landbrugsejendomme med tiloversblevne produktionsbygninger, foreslås,  

 at reglerne ikke skal gælde for husdyrhold under 10 DE på  

 ejendomme uden landbrugspligt.
Grænsen på 10 DE svarer til den  

 grænse, der gælder for anmeldelse til Plantedirektoratet efter  

 reglerne om mark- og gødningsplaner samt  

 gødningsregnskaber.
 Reglen om, at der ikke må være husdyrhold  

 på en landbrugsejendom, der ikke er forsynet med en beboelsesbygning,  

 opretholdes uændret.
Om overgangsregler I forbindelse med 1994-lovens regler om maksimum for  

 dyrehold (500 DE) og arealkrav blev der fastsat regler, der tog sigte  

 på, at de nye regler skulle overholdes ved etablering af nye husdyrhold  

 og udvidelse af bestående husdyrhold.
Bestående husdyrbedrifter  

 fik en passende lang tid til at tilpasse sig de nye regler.
For arealkravet  

 er det 3 år efter første ejerskifte efter 1. september 1997.  

 Overgangsreglen gælder endvidere ved udvidelse op til 250 DE, hvis  

 udvidelsen sker inden første ejerskifte, der indtræder efter 1.  

 september 1997.
 For opdeling i produktionsenheder ved husdyrproduktion  

 over 500 DE og for kravet om, at der ikke må være husdyrhold  

 på en landbrugsejendom uden beboelsesbygning, er fristen den 1.  

 september 2019.
De nugældende overgangsregler foreslås fortsat  

 at skulle gælde for de produktioner, der var etableret før 1.  

 januar 1995, og for de ovennævnte udvidelser.
Disse brug vil  

 således være omfattet af de gamle overgangsregler  

 vedrørende arealkravet indtil 3 år efter første  

 ejerskifte efter 1. september 1997, hvorefter de kun vil være omfattet  

 af de nye overgangsregler, der omtales nedenfor.
For de stramninger i forhold til de eksisterende regler,  

 som nu foreslås, forudsættes fastsat lempelige overgangsregler,  

 som tager sigte på, at stramningerne ikke vil ramme de eksisterende  

 produktioner.
Dette gælder både for stramningerne af arealkravet  

 for husdyrhold over 250 DE på den enkelte ejendom og for  

 begrænsningen af husdyrholdet på 750 DE inden for bedriften.
De nye overgangsregler, der som nævnt kun skal  

 gælde for de nye skærpede krav, skal være så  

 lempelige, at bygninger mv. normalt vil være afskrevet.
Der  

 foreslås derfor en overgangsperiode på 15 år, hvor de  

 skærpede krav ikke skal opfyldes for husdyrhold, der er lovligt  

 etableret på tidspunktet for reglernes ikrafttræden.
 Det er ikke tanken at ramme bestående  

 husdyrproduktioner, der lovligt er etableret på ejendomme uden  

 landbrugspligt, f.eks. pelsdyrfarme, men at sikre at såvel nye  

 husdyrhold som nye ikke-landbrugspligtige ejendomme med bestående  

 husdyrhold omfattes af de samme regler som ejendomme med landbrugspligt.
 Det forudsættes under alle omstændigheder, at  

 overgangsreglerne udmøntes således, at der ikke bliver tale om  

 ekspropriative indgreb i bestående husdyrproduktioner.
Regler om dispensation For arealkravet vil der blive fastsat  

 dispensationsregler, som i princippet vil svare til de nuværende  

 dispensationsregler, således som de fremgår af vejledning nr. 98  

 af 1. juli 1997.
Hjemlen til at meddele dispensation fra arealkravet  

 forudsættes således især anvendt i situationer, hvor det  

 efter en konkret vurdering skønnes, at reglerne vil ramme ejeren  

 uforholdsmæssigt hårdt.
Det vil navnlig kunne forekomme i  

 tilfælde, hvor der er tale om et væsentligt misforhold mellem  

 produktionsanlæggets størrelse og det areal, der hører  

 til ejendommen, og hvor der i god tro er foretaget eller  

 påbegyndt væsentlige investeringer.
 Der vil også kunne meddeles dispensation i  

 situationer, hvor muligheden for at kunne opfylde arealkravet er forringet i  

 forbindelse med aftaler om etablering af våde enge eller om beskyttelse  

 af drikkevandsressourcer.
 For mindre husdyrhold på ejendomme uden  

 landbrugspligt forudsættes der en lempelig  

 dispensationspraksis.
 Som udgangspunkt vil der derimod normalt ikke kunne  

 meddeles dispensation fra reglerne, der begrænser dyreholdet  

 på bedriften, i forbindelse med udvidelse eller nyetablering af  

 husdyrhold.
 Hvis der inden for en bedrift med et husdyrhold på  

 mere end 750 DE er husdyrhold på en forpagtet ejendom, vil der dog  

 kunne meddeles dispensation til at kunne medregne den del af det forpagtede  

 areal, der er nødvendig for udbringning af husdyrgødning fra  

 det dyrehold, der er på den forpagtede ejendom, ved opgørelsen  

 af, om der er hele det nødvendige areal inden for bedriften.
Kontrol med reglerne Det er hensigten, at der løbende skal føres  

 kontrol med reglernes overholdelse.
Dette kan bl.a. ske udfra de oplysninger  

 om husdyrhold mv., som findes i det Centrale Husdyrbrugsregister (CHR)  

 sammenholdt med de oplysninger, der findes om ejendomme og bedrifter i det  

 Generelle Landbrugsregister (GLR).
Kontrollen vil således kunne ske på grundlag  

 af specielle udtræk fra GLR/CHR, som udarbejdes målrettet til  

 denne kontrol.
Det forudsættes ikke, at der skal ske en systematisk  

 kontrol af samtlige husdyrbrug, idet en stor del af disse fortsat vil  

 være omfattet af overgangsreglerne, men at kontrollen vil ske ved en  

 stikprøvekontrol, hvor bedrifterne udvælges på baggrund af  

 de nævnte lister   eventuelt sammenholdt med oplysninger om udvidelser  

 og nyetableringer af husdyrhold.
 Kontrolfunktionen vil også med fordel kunne ske via  

 jordbrugskommissionernes direkte forbindelse til registrene, jf. afsnit 5 i  

 de almindelige bemærkninger.
 Kontrollen vil kunne ske i et samarbejde med  

 Plantedirektoratet, som bl.a. varetager kontrollen med overholdelsen af  

 harmonireglerne og reglerne om gødningsanvendelse.
Til nr. 6 Efter de gældende bestemmelser i § 7 a,  

 stk. 1, skal jorderne til en landbrugsejendom udnyttes på  

 forsvarlig jordbrugsmæssig måde i det omfang, de er egnede  

 hertil.
Bestemmelserne er dog ikke til hinder for ekstensive,  

 miljøvenlige driftsformer, eller at jorderne i en periode henligger  

 helt ubenyttede, f.eks. ved aftaler om udtagning af landbrugsjorder  

 (braklægning og naturpleje mm.).
 Det foreslås, at denne fravigelse af  

 dyrkningspligten i § 7 a, stk. 1, præciseres i § 7 a,  

 stk. 2, samtidig med, at det tilkendegives, at ejeren uden  

 tilladelse efter § 7 a, stk. 4, kan udtage landbrugsjorder til  

 etablering af våde enge og lignende.
 Forslaget har bl.a. sammenhæng med, at det   som  

 nævnt under de almindelige bemærkninger til lovforslaget   ved  

 Vandmiljøplan II er besluttet, at der skal gennemføres  

 projekter til etablering af våde enge og lignende.
 Den foreslåede bestemmelse omfatter også andre  

 landbrug/miljøprojekter, hvor der f.eks. fastsættes  

 dyrkningsrestriktioner, herunder forbud mod tilførsel af  

 gødning og/eller pesticider, med henblik på beskyttelse af  

 drikkevandsressourcer.
Til nr. 7 Reglerne om samdrift af landbrugsejendomme i lovens  

 § 9 omfatter situationer, hvor to eller flere landbrugsejendomme  

 eller dele af landbrugsejendomme drives sammen som en landbrugsbedrift med en  

 fælles driftsleder.
Efter de gældende regler kan landbrugsejendomme, der  

 tilhører samme ejer, og landbrugsejendomme, der forpagtes, drives  

 sammen, hvis afstanden mellem jorderne ikke overstiger 10 km, og antallet af  

 ejendomme i samdriften ikke overstiger 5. Afstandsgrænsen kan dog som  

 hovedregel fraviges indtil 25 km.
Begrænsningen i antal ejendomme  

 gælder ikke, hvis der er behov for arealet for at skabe harmoni i  

 bedriften mellem besætning og jordtilliggende.
En af de 5 ejendomme kan  

 erstattes af flere ejendomme eller dele af ejendomme, som tilsammen ikke  

 overstiger 30 ha (»puljereglen« ).
Reglerne om forpagtning er således noget mere  

 lempelige end reglerne om erhvervelse af landbrugsejendomme.
Ved samdrift og  

 forpagtning kan der typisk etableres noget større bedrifter, end det  

 er tilfældet ved ejendomme, der ejes og drives sammen.
En landbrugsbedrift kan bestå af en eller  

 flere landbrugsejendomme, der ejes og drives sammen af samme fysiske eller  

 juridiske person.
I bedriften kan også indgå ejendomme eller  

 arealer uden landbrugspligt.
Derudover kan der i bedriftens areal indgå  

 tilforpagtede arealer, medens bortforpagtede arealer ikke betragtes som  

 hørende til bedriften.
Arealer, som den pågældende har en  

 vis brugsret til, f.eks. gylleaftaler eller pasningsaftaler, betragtes heller  

 ikke som en del af bedriften.
 En landbrugsbedrift er således den  

 driftsøkonomiske enhed i landbruget, medens begrebet en  

 landbrugsejendom er det ejendomsretlige begreb, der er knyttet til noteringen  

 i matriklen og tingbogen.
 Forskellen mellem begreberne en landbrugsejendom og en  

 landbrugsbedrift kan illustreres ved, at der i 1997 var ca. 141.000  

 landbrugsejendomme i Danmark, medens der kun var ca. 61.000  

 landbrugsbedrifter.
 Samdrift af landbrugsejendomme betragtes   bl.a. på  

 baggrund af byggeklodsprincippet   som en fleksibel strukturtilpasning, idet  

 de enkelte ejendomme ved ejerskifte eller ophør af en  

 forpagtningsaftale på ny kan drives som selvstændige brug.
Reglerne har imidlertid givet anledning til en vis kritik.  

 Der har således været kritik af, at det normalt har været  

 muligt at få tilladelse til at forpagte arealer, der lå i en  

 afstand på op til 25 km fra driftslederens bopæl.
Der har  

 også været kritik af antalsreglen ved forpagtning, idet reglen  

 bl.a. begrænser bedrifter, som forpagter flere mindre arealer fra  

 forskellige ejendomme, medens den ikke begrænser størrelsen af  

 de samdrevne jorder, når bedriften omfatter indtil 5 ejendomme.
Det kan  

 bl.a. være et problem i områder, hvor der er mange ejere af  

 mindre fritidslandbrug, der ønsker at bortforpagte deres jorder.
Forslag til nye regler På baggrund heraf foreslås det, at  

 afstandsgrænsen i § 9, stk. 1, fastsættes til 15  

 km, og at der kun skal kunne dispenseres fra denne grænse, når  

 særlige forhold taler for det.
Der er her tale om en væsentlig  

 stramning i forhold til den gældende dispensationspraksis.
 Ved afstandsgrænsen bortses   som hidtil   fra  

 vedvarende græsningsarealer og fradragsarealer efter lovens § 13,  

 stk. 6, jf. ændringen til § 9, stk. 2.
 Det foreslås endvidere at kombinere reglen om antal  

 ejendomme, der kan indgå i samdrift (maksimalt 5), med en øvre  

 arealgrænse på 300 ha for samdrift, således at samdriften  

 begrænses  enten af antal ejendomme (højst 5) eller  

af arealgrænsen (højst 300 ha). Arealgrænsen på  

 300 ha svarer til, at der ved reglerne om køb af landbrugsejendomme er  

 adgang til at erhverve indtil 3 ejendomme, der hver for sig ved køb af  

 suppleringsjord kan suppleres op til 100 ha, dvs. i alt 300 ha, jf.  

 bemærkningerne til forslagets nr. 13 og 14.
 Arealer, der i forbindelse med etablering af våde  

 enge, beskyttelse af drikkevand mv. pålægges  

 dyrkningsrestriktioner, hvorefter der ikke må tilføres  

 gødning, skal ikke medregnes ved arealgrænsen for samdrift  

 på 300 ha, jf. § 9, stk. 1, nr. 2, og bemærkningerne  

 til nr. 21.
Hvis samdriften kun omfatter 5 landbrugsejendomme eller  

 dele af landbrugsejendomme, gælder arealgrænsen på 300 ha  

 således ikke.
Den særlige bestemmelse om en arealpulje på  

 30 ha foreslås ophævet.
Hvis arealet af de samdrevne jorder  

 derimod er under 300 ha, gælder der ingen begrænsning i det antal  

 ejendomme, der indgår i samdriften.
 Reglerne i § 9, stk. 2, er en  

 præcisering af de hidtil gældende regler, idet det  

 tydeliggøres, at flere arealer fra samme ejendom medregnes som  

 én ejendom.
 Dispensation fra ovennævnte grænser kan  

 meddeles efter reglerne i § 9, stk. 3.
Der kan således meddeles dispensation, når  

 særlige forhold taler for det.
Det gælder navnlig i situationer,  

 hvor der som følge af etablering af våde enge eller lignende  

 sker en reduktion af de dyrkningsjorder, der indgår i omdriften, uden  

 at disse arealer kan sidestilles med fradragsarealer.
 Som nævnt under de almindelige bemærkninger,  

 afsnit 5, skal reglerne i landbrugsloven generelt give incitament til  

 gennemførelse af frivillige aftaler mellem landmænd og  

 offentlige myndigheder med henblik på etablering af våde enge og  

 lignende ved at give mulighed for køb eller forpagtning af  

 erstatningsjord som kompensation for de arealer, der ikke længere kan  

 indgå i omdriften.
 Adgangen til køb af erstatningsjord, uanset  

 landbrugslovens erhvervelsesbetingelser, omtales nærmere under  

 forslagets nr. 13 og 27. I forbindelse hermed redegøres der  

 nærmere for, at arealer, der omfattes af frivillige aftaler mv., der  

 indeholder dyrkningsbegrænsninger og restriktioner om, at der ikke  

 må tilføres gødning, sidestilles med fradragsarealer  

 efter lovens § 13, stk. 6, jf. bemærkninger til forslagets  

 nr. 21.
 Arealer, der i forbindelse med etablering af våde  

 enge, beskyttelse af drikkevand mv. pålægges sådanne  

 dyrkningsrestriktioner, skal således   som ovenfor nævnt   ikke  

 medregnes ved arealgrænsen for samdrift på 300 ha.
 I situationer, hvor det i forbindelse med etablering af  

 våde enge og lignende, ikke har været muligt at tilvejebringe  

 erstatningsjord til landmænd, der ønsker at erhverve  

 suppleringsjord for at kunne videreføre deres bedrift, vil der derfor  

 kunne dispenseres fra reglerne om samdrift og forpagtning.
Der vil herved kunne meddeles dispensation efter  

 bestemmelserne i lovens § 11, stk. 5, og § 12, stk. 2,  

 til forpagtning af landbrugsjorder som kompensation for de arealer, der ikke  

 længere kan indgå i omdriften.
Der vil herunder kunne gives  

 dispensation fra f.eks. bopælskravet og uddannelseskravet efter  

 tilsvarende retningslinier som ved køb af suppleringsjord, jf.  

 bemærkninger til forslagets nr. 13 og 27.
Der kan også dispenseres i andre situationer, hvor  

 særlige forhold taler for det.
Det gælder f.eks. i områder,  

 hvor der er mange fritidslandmænd eller i bynære områder,  

 og hvor det har vist sig   f.eks. efter undersøgelse ved annoncering  

 om ønsker om forpagtningsjord   at der ikke er andre, der  

 ønsker at forpagte jord til samdrift.
 Efter reglerne i § 9, stk. 3, kan der endvidere  

 gives tilladelse til samdrift af mere end 5 landbrugsejendomme eller mere end  

 300 ha, når der er behov for arealet for at skabe harmoni i bedriften  

 mellem besætning og jordtilliggende.
Der er her tale om en stramning af de hidtidige regler,  

 idet en overskridelse af ovennævnte grænser nu kun kan ske efter  

 tilladelse fra jordbrugskommissionen.
Der kan kun forventes dispensation i  

 det omfang, det over for jordbrugskommissionen dokumenteres, at der er et  

 aktuelt behov for arealet for at skabe harmoni i bedriften.
 Der kan normalt ikke forventes meddelt dispensation fra  

 afstandsgrænsen på 15 km, fordi ansøgeren har behov for  

 mere jord til udbringning af husdyrgødning eller ønsker  

 erstatningsjord i forbindelse med etablering af våde enge.
 Bestående samdrifts- og forpagtningsforhold, der er  

 lovligt etableret efter de hidtil gældende regler, kan dog  

 fortsættes af ejeren, henholdsvis forpagteren, jf. overgangsreglerne i  

 forslagets § 2, stk. 5 og 6.
Til nr. 8 og 9 Ændringerne i lovens § 9, stk. 4 og  

 5, er af redaktionel karakter.
Henvisningen til § 7, stk. 1, 2  

 og 4, skulle have været ændret i forbindelse med  

 lovændringen i 1994, jf. fodnote til lovbekendtgørelse nr. 769  

 af 24. august 1994.
Til nr. 10 Der foreslås en hjemmel i lovens § 9,  

 stk. 6, til, at fødevareministeren kan fastsætte  

 nærmere regler for oplysnings- og indberetningspligt med henblik  

 på kontrol og registrering mv. af samdrift og forpagtning.
Det er hensigten efter forhandling med  

 landbrugsorganisationerne at fastsætte regler, hvorefter alle aftaler  

 om forpagtning af hele landbrugsejendomme (lovens § 11) og dele af  

 landbrugsejendomme (lovens § 12) til samdrift med en bestående  

 landbrugsejendom skal indberettes til jordbrugskommissionerne.
Anmeldepligten  

 forudsættes dog opfyldt, når der er indgivet  

 hektarstøtteansøgning eller anmeldt grovfoderarealer til  

 EU-direktoratet, idet der på grundlag heraf sker en ajourføring  

 af GLR/CHR-registret.
 Da praktisk talt alle ejere og brugere af  

 landbrugsbedrifter søger om hektarstøtte eller anmelder  

 grovfoderarealer, vil det i realiteten være ganske få  

 landmænd, der skal foretage anmeldelse til jordbrugskommissionen.
Til nr. 11 I lovens § 11, stk. 1, nr. 4,  

foreslås en redaktionel ændring, der bl.a. er en følge  

 af, at afstandsreglen for samdrift i § 9, stk. 1, ændres fra  

 10 km til 15 km.
Til nr. 12 I lovens § 11, stk. 1, nr. 5,  

foreslås en redaktionel ændring, der er en følge af  

 ændringerne i § 9, stk. 1 og 2.
Til nr. 13 Sammenlægningsreglerne i lovens § 13 har  

 siden lovændringen i 1967 tilsigtet at give mulighed for en udvikling i  

 retning af større brug i takt med den tekniske og økonomiske  

 udvikling i landbruget.
Ved lovændringen i 1989 blev arealgrænsen  

 forhøjet fra 100 ha til 125 ha, og ved lovændringen i 1994 blev  

 arealgrænsen yderligere forhøjet til 150 ha.
Ved  

 lovændringen i 1989 blev der samtidig åbnet adgang til, at  

 arealgrænsen kunne overskrides i det omfang, der var behov for arealer  

 for at skabe harmoni i bedriften mellem besætning og jordtilliggende.  

 Denne bestemmelse er fortsat gældende efter lovændringen i  

 1994.
Strukturudviklingen i landbruget har imidlertid  

 ført til, at der på visse landbrugsejendomme er sket en  

 koncentration af store husdyrbesætninger, der har medført en  

 øget efterspørgsel efter jord til udbringning af  

 husdyrgødning.
Der har således været en tendens til  

 etablering af store husdyrbrug, der ved køb af suppleringsjord kan  

 overskride arealgrænsen på 150 ha i et betydeligt omfang.  

 Samtidig er der ved sammenlægning til disse store husdyrbrug sket  

 nedlægning af ejendomme, der skønnes bevaringsværdige til  

 opretholdelse som en selvstændig ejendom.
På baggrund heraf foreslås reglerne om  

 sammenlægning af landbrugsejendomme i lovens § 13   som  

 nævnt i de almindelige bemærkninger, afsnit 5   strammet,  

 således at arealgrænsen i  lovens § 13, stk. 1,  

 nedsættes fra 150 ha til 100 ha.
Denne arealgrænse skal bidrage  

 til at bevare ejendomme af en passende størrelse, der kan drives  

 selvstændigt, eller som kan indgå i en bedrift bestående af  

 flere ejendomme i overensstemmelse med byggeklodsprincippet.
 Det foreslås samtidig at ophæve adgangen til  

 at overskride arealgrænsen på grund af harmonibehov,  

 således at en landmand ikke ved sammenlægning kan » bygge sig til jord« ud over arealgrænsen  

 på 100 ha.
 En stramning af disse regler vil   sammen med indgrebet  

 mod »gårdslagtning« (dvs. fraskillelse af landbrugsjorder fra bygninger) ved »pinsepakken 1998«, der bl.a. indeholdt en stramning  

 af ejendomsavancebeskatningsloven og afskrivningsloven   formindske tendensen  

 til nedlægning af bevaringsværdige ejendomme.
Sammenlægning ud over arealgrænsen på  

 100 ha vil herefter kun kunne tillades, når særlige forhold taler  

 for det.
Arealgrænsen i § 13, stk. 1, kan således   som  

 hidtil   fraviges i mindre omfang under hensyn til jordernes bonitet og under  

 hensyn til forholdene i den konkrete situation.
Der kan derimod ikke  

 dispenseres fra 100 ha-grænsen på grund af harmonibehov Reglerne i lovens § 13, stk. 2, tager  

 bl.a. sigte på at sikre en god jordarrondering og ejendomsstruktur ved  

 sammenlægning.
Disse regler forudsættes opretholdt uændret,  

 idet der dog foretages en redaktionel ændring i stk. 2, nr. 3, jf.  

 bemærkningerne til forslagets nr. 14.
 De grundlæggende principper i reglerne om  

 fortrinsstilling i lovens § 13, stk. 3-5, opretholdes  

 uændret, idet der dog sker en væsentlig udvidelse af  

 fortrinsreglerne.
 Reglerne i § 13, stk. 3, giver   som  

 hidtil   mulighed for, at jordbrugere, der ejer en bedrift på under 70  

 ha, kan gøre fortrinsstilling til suppleringsjord gældende, hvis  

 jorderne efter § 13, stk. 2, kan tillades sammenlagt med den  

 pågældende ejendom.
 Efter de gældende regler er det en betingelse i  

 § 13, stk. 3, nr. 2, at suppleringsjorden skal ligge inden for en  

 vejafstand på 1 km fra bygningerne på den ejendom, som naboen  

 ønsker suppleret.
Denne bestemmelse foreslås udvidet, således at  

 afstandsgrænsen på 1 km øges til 2 km svarende til den  

 generelle afstandsgrænse for sammenlægning i § 13,  

 stk. 2, nr. 1. Der er her tale om en væsentlig udvidelse af  

 fortrinsreglerne.
Se i øvrigt bemærkningerne nedenfor til  

 forslagets nr. 16.
 Udtrykket »naboer«, der kan  

 gøre krav på fortrinsstilling, anvendes i det følgende i  

 en udvidet betydning om alle jordbrugere, der ejer en landbrugsejendom inden  

 for afstandsgrænsen på 2 km.
Efter de gældende regler kan alle jordbrugere,  

 herunder ejere af fritidslandbrug, gøre krav på en  

 fortrinsstilling.
En person, der ejer et fritidslandbrug på f.eks. 5  

 ha, kan således gøre krav på fortrinsstilling til  

 suppleringsjord, hvorved ejendommen suppleres op til 30 ha, uden at den  

 pågældende har vist interesse for landbrug, f.eks. ved selv at  

 drive den ejendom, der ønskes suppleret, eller ved at have  

 gennemgået kurser, som er relevante for den jordbrugsmæssige  

 drift af ejendommen.
 Reglerne om fortrinsstilling er således i visse  

 situationer blevet anvendt af naboer, der ikke selv har drevet deres ejendom,  

 men som alene har ønsket suppleringsjord af hensyn til f.eks.  

 jagtrettigheder og udnyttelse af rekreative værdier.
På baggrund heraf foreslås det, at der stilles  

 krav om, at en nabo, der ønsker fortrinsstilling, skal kunne  

 dokumentere et vist praktisk kendskab til landbrug, der skal være  

 opfyldt inden købet af suppleringsjord.
Hjemlen til disse krav er  

 præciseret i forslagets nr. 18, jf. bemærkninger nedenfor til  

 denne bestemmelse.
 I forbindelse med reglerne om fortrinsstilling er det  

 efter de gældende regler i § 13, stk. 3, nr. 4, en  

 betingelse, at den pågældende nabo vil erhverve jorden til en  

 pris, der svarer til sædvanlig handelspris for landbrugsjord af  

 tilsvarende bonitet i området, og som   hvis der ikke kan opnås  

 enighed herom mellem parterne   fastsættes af  

 jordbrugskommissionen.
Ved administrationen af denne regel har der hidtil  

 været stillet krav om, at en nabo, der ønsker at gøre  

 fortrinsstilling gældende, selv skal komme med et pristilbud på,  

 hvor meget den pågældende vil betale.
På baggrund heraf  

 træffer jordbrugskommissionen afgørelse af, om den tilbudte pris  

 giver grundlag for en fortrinsstilling, og om naboen opfylder de  

 øvrige betingelser for fortrinsstilling.
Hvis naboen får  

 fortrinsstilling, må parterne som udgangspunkt selv finde en  

 løsning, hvor de bliver enige om handelsvilkårene.
Hvis parterne  

 ikke kan blive enige, skal jordbrugskommissionen træffe  

 afgørelse om prisen og eventuelt tillige om størrelsen og  

 afgrænsningen af suppleringsjordsarealet.
 Denne fremgangsmåde har i praksis givet anledning  

 til, at sager om fortrinsstilling i visse situationer trækkes i  

 langdrag, idet en part i sagen, der er utilfreds med jordbrugskommissionens  

 afgørelse, både kan klage i forbindelse med afgørelsen  

 af, om betingelserne, herunder pristilbud, for fortrinsstilling er opfyldt,  

 og en senere afgørelse, hvor jordbrugskommissionen fastsætter  

 den pris, der er afgørende for, om fortrinsstillingen bevares.
På baggrund heraf er det hensigten at  

 fastsætte bestemmelser om, at en nabo, der ønsker  

 fortrinsstilling, ikke længere skal fremkomme med et pristilbud i  

 forbindelse med naboerklæring, hvor der fremsættes ønske  

 om suppleringsjord.
Der er herved tale om en udvidelse af reglerne om  

 fortrinsstilling, idet udgangspunktet er, at en nabo kan opnå  

 fortrinsstilling, hvis naboen blot opfylder de øvrige betingelser for  

 fortrinsstilling.
 Det er hensigten at fastsætte regler, der tager  

 sigte på, at forhandlingerne mellem parterne om pris mv. ikke  

 trækker i langdrag, f.eks. ved, at der fastsættes en frist  

 på 4 uger, inden for hvilken parterne skal blive enige om pris mv. og  

 ved, at der kan stilles krav om en bankgaranti eller lignende til sikkerhed  

 for et beløb svarende til sædvanlig handelspris for  

 landbrugsjord.
Der skal endvidere kunne fastsættes en frist, inden  

 for hvilken ansøgere om fortrinsstilling skal dokumentere, at de  

 opfylder betingelserne for at bevare en fortrinsstilling.
Der kan også  

 fastsættes en frist for dokumentation for fornøden vejadgang til  

 suppleringsjorden, jf. bemærkningerne til forslagets nr. 16. Hvis der  

 ikke fremsendes dokumentation til jordbrugskommissionen inden den fastsatte  

 frist, bortfalder fortrinsstillingen.
Hvis parterne ikke kan blive enige, skal  

 jordbrugskommissionen   som hidtil   fastsætte den pris, der er  

 afgørende for, om fortrinsstillingen bevares.
Spørgsmålet  

 om prisniveau kan herefter kun påklages én gang til  

 Strukturdirektoratet.
Der kan dog kun klages over retlige  

 spørgsmål.
I områder, hvor der er behov for en særlig  

 indsats til sikring af drikkevandsinteresser (indsatsområder), kan  

 kommuner og amtskommuner   i overensstemmelse med anbefaling fra  

 Drikkevandsudvalget   erhverve landbrugsjorder, uden at nabolandmænd  

 kan gøre krav på fortrinsstilling.
Videreafhændelse af  

 arealer, der eventuelt er pålagt dyrkningsbegrænsninger, skal dog  

 ske efter reglerne i landbrugsloven, herunder fortrinsreglerne.
 Reglerne i lovens § 13, stk. 5, skal  

 fortsat give mulighed for supplering af husdyrbrug, der har behov for jord  

 for at skabe harmoni i bedriften mellem besætning og jordtilliggende,  

 uden at naboer, der ikke har harmonibehov, kan gøre krav på en  

 fortrinsstilling.
Disse regler opretholdes således i princippet  

 uændret, idet der fortsat lægges vægt på at tilgodese  

 miljøhensyn og at fremme harmoniske brug ved at give landmændene  

 mulighed for ved køb af suppleringsjord at opfylde de krav, der  

 pålægges gennem miljølovgivningen.
Reglerne tilgodeser  

 ligeledes investeringer i husdyrproduktion og en bedre udnyttelse af  

 produktionsapparatet.
Hertil kommer, at husdyrproduktionen er af meget  

 væsentlig betydning for beskæftigelsen og for  

 samfundsøkonomien.
Reglerne om harmoni i bedriften har en nøje  

 sammenhæng med reglerne om udbringning af husdyrgødning i  

 miljølovgivningen.
Det er tanken, at oplysninger fra mark- og  

 gødningsplaner, bl.a. om antal DE mv., også skal indgå ved  

 beregningen af arealbehovet.
 De særlige regler i § 13, stk. 5, om  

 fortrinsstilling for bedrifter med en væsentlig specialproduktion  

 (gartnerier og planteskoler) opretholdes ligeledes uændret.
 I § 13, stk. 5, foretages dog en ændring  

 af redaktionel karakter, jf. bemærkningerne til forslagets nr. 20.
 Efter reglerne i lovens § 13, stk. 6,  

 skal der ved arealgrænserne i stk. 1-3 og stk. 5 ikke  

 medregnes skovarealer, der er pålagt fredskovspligt, og arealer, der er  

 helt uden dyrkningsmæssig værdi, f.eks. søarealer,  

 strandbredder og lignende.
 Afgrænsningen af ovennævnte arealer  

 foreslås præciseret nærmere, idet udtrykket »dyrkningsmæssig  

 værdi «  

 foreslås ændret til »jordbrugsmæssig værdi«, jf. bemærkninger til  

 forslagets nr. 21.
 Samtidig foreslås begrebet fradragsarealer udvidet  

 til også at omfatte arealer, der ikke må tilføres  

 gødning.
 Forslaget tager sigte på, at der inden for  

 landbrugslovens arealgrænser gives mulighed for at få  

 erstatningsjord som kompensation for arealer, der i forbindelse med  

 etablering af våde enge og lignende ikke længere kan anvendes i  

 omdriften.
Arealer, der pålægges varige  

 dyrkningsrestriktioner, eller som f.eks. ved 20-årige aftaler udtages  

 fra dyrkning og pålægges bestemmelser om, at de ikke må  

 tilføres gødning, skal således ikke medregnes ved  

 arealgrænserne på 100 ha i stk. 1, 300 ha i stk. 2 og  

 70 ha i stk. 3. Bestemmelsen tager sigte på at fremme  

 miljøhensyn og at give landmændene et større incitament  

 til at udlægge dele af deres arealer til våde enge og lignende  

 naturarealer.
Se i øvrigt bemærkningerne til forslagets nr. 21  

 nedenfor.
Dispensationsbestemmelsen i § 13, stk. 7,  

 opretholdes uændret.
Der skal   som ovenfor nævnt   fortsat  

 være mulighed for at fravige arealgrænsen på 100 ha i  

 mindre omfang, når særlige forhold taler for det, f.eks. under  

 hensyn til jordernes bonitet.
Ved etablering af våde enge og lignende er  

 udgangspunktet som ovenfor nævnt, at arealer, der pålægges  

 dyrkningsrestriktioner, hvorefter de bl.a. ikke må tilføres  

 gødning, ikke skal medregnes ved arealgrænserne.
I situationer,  

 hvor arealerne ikke kan sidestilles med fradragsarealer, men hvor arealerne  

 dog har en væsentlig mindre værdi til jordbrugsdrift, f.eks. som  

 følge af en vandstandshævning, vil dette dog kunne tale for, at  

 der meddeles dispensation fra arealgrænsen på 100 ha i  

 stk. 1 eller 300 ha i stk. 2.
Der kan derimod ikke dispenseres til køb af  

 erstatningsarealer som kompensation for arealer, der i forvejen er  

 fradragsarealer.
Der kan normalt heller ikke dispenseres fra afstandsreglen i  

 § 13, stk. 2, nr. 1, i forbindelse med etablering af våde  

 enge.
Erhvervelse af erstatningsarealer i forbindelse med  

 dispensation må som udgangspunkt ske i forbindelse med etablering af  

 våde enge eller lignende, f.eks. ved jordfordeling.
Der kan dog  

 også dispenseres, når erhvervelsen sker i op til 8 år  

 efter, at der er indgået aftale om etablering af våde enge eller  

 lignende.
Endvidere vil der kunne dispenseres fra de generelle  

 erhvervelsesbetingelser, der indgår i begrebet »uhensigtsmæssig  

 ejendomsfordeling « i  

 § 13, stk. 2, nr. 3, i forbindelse med køb af  

 erstatningsjord som kompensation for arealer, der udlægges til  

 våde enge.
Der vil herunder kunne dispenseres fra bopælskravet  

 eller uddannelseskravet, jf. også bemærkninger til forslagets nr.  

 27 (om lovens § 18, stk. 4).
Der vil   som hidtil   også kunne dispenseres fra  

 arealgrænserne ved køb af erstatningsarealer, når der  

 afgives arealer ved ekspropriation eller jordfordeling (mageskifte), f.eks. i  

 forbindelse med landbrug/miljøprojekter, vejanlæg mv.
Det  

 gælder dog ikke ved ekspropriation af arealer til bymæssige  

 formål og lignende.
Til nr. 14 Den foreslåede ændring i § 13,  

 stk. 2, nr. 3, hvorved arealgrænsen nedsættes fra 450 ha  

 til 300 ha er en følge af, at arealgrænsen i stk. 1  

 nedsættes fra 150 ha til 100 ha.
Arealgrænsen på 300 ha  

 svarer til, at der ved reglerne om erhvervelse af landbrugsejendomme er  

 adgang til at købe indtil 3 ejendomme, jf. lovens § 16,  

 stk. 3, der hver for sig kan suppleres op til 100 ha.
Til nr. 15 Den foreslåede ændring i lovens § 13,  

 stk. 3, er af redaktionel karakter, idet den skal tydeliggøre  

 gældende praksis, hvorefter der gælder de samme regler ved  

 fortrinsstilling efter § 13, stk. 3, som ved køb af ejendom  

 nr. 2 og 3 efter reglerne i § 16, stk. 3, nr. 6, og hvorefter  

 medejede ejendomme også skal medregnes ved arealgrænsen på  

 70 ha.
Til nr. 16 Forslaget om at udvide afstandsgrænsen i  

§ 13, stk. 3, nr. 2, ved fortrinsstilling fra 1 km til 2 km  

 tager   som ovenfor nævnt under nr. 13   sigte på en udvidelse af  

 fortrinsreglerne.
En landmand kan således få fortrinsstilling  

 til suppleringsjord, hvis jorden ligger inden for en vejafstand på 2 km  

 fra bygningerne på den ejendom, som ønskes suppleret.
I  

 vejafstanden medregnes som hidtil   færdsel ad offentlig og privat vej  

 samt færdsel over egen jord.
Hvis der er tale om supplering af en  

 landbrugsejendom, hvor bygningerne er fraskilt, regnes afstanden dog til  

 ejendommens hovedlod (uden bygninger).
Det er som udgangspunkt en forudsætning, at  

 færdslen sker ad bestående offentlig eller privat vej, og at der  

 ikke skal anlægges ny adgangsvej over anden mands ejendom.
Hvis der  

 påtænkes etableret en ny vej over anden mands ejendom eller over  

 egen jord, skal jordbrugskommissionen bl.a. vurdere, om der sker en uheldig  

 deling af jorderne for driften.
I forbindelse med ansøgning om fortrinsstilling  

 skal der   som hidtil   redegøres for, hvilken vejadgang, der  

 ønskes anvendt, normalt ved indtegning på kortskitse.
Hvis det  

 viser sig, at denne vejforbindelse overstiger 2 km, er betingelserne for at  

 opnå fortrinsstilling ikke opfyldt.
Hvis det er nødvendigt, at der etableres en ny  

 vejadgang over anden ejendom eller over egen jord, skal ansøgeren  

 inden en frist, f.eks. 4 uger, dokumentere over for jordbrugskommissionen, at  

 der kan etableres fornøden vejadgang, der er under 2 km.
Det samme  

 gælder, hvis der er tale om etablering af ny overkørsel til  

 offentlig vej, bro over vandløb eller lignende.
Hvis denne frist  

 overskrides, kan der ikke opnås fortrinsstilling.
Til nr. 17 Den foreslåede ændring i § 13,  

 stk. 3, nr. 3, er af redaktionel karakter, jf. bemærkningerne  

 til forslagets nr. 15.
Til nr. 18 Den foreslåede ændring af lovens § 13,  

 stk. 3, hvorefter en nabo, der fremsætter ønske om  

 suppleringsjord, skal kunne dokumentere et vist praktisk kendskab til  

 jordbrug, tager   som nævnt ovenfor under nr. 13   sigte på at  

 sikre, at den pågældende har vist interesse for drift af  

 landbrug.
Det er hensigten at fastsætte nærmere  

 retningslinier, hvorefter indholdet af dette   ret lempelige  

 uddannelseskrav anses opfyldt, når den pågældende -	selvstændigt har drevet en jordbrugsbedrift med et dyrket areal  

 på mindst 5 ha som ejer eller forpagter i en sammenhængende  

 periode af mindst 4 år inden for de sidste 10 år, heraf mindst 2  

 år her i landet, og der har været tale om en jordbrugsproduktion  

 af en vis størrelse, eller -	har været beskæftiget som arbejdstager ved praktisk  

 jordbrug i mindst 3 år inden for de sidste 10 år, heraf mindst 2  

 år her i landet, eller -	inden for de sidste 5 år har gennemgået kurser, som er  

 relevante for den jordbrugsmæssige drift af ejendommen, og kurserne  

 sammenlagt har haft en længde på mindst 3  

 måneder.
 Hvis naboen efter suppleringen bliver ejer af mere end 30  

 ha, skal de generelle uddannelseskrav for køb af ejendomme over 30 ha  

 være opfyldt for at opnå fortrinsstilling.
Til nr. 19 Den foreslåede ændring i § 13,  

 stk. 4, er en følge af forslagets nr. 18 om et lempeligt  

 uddannelseskrav ved fortrinsstilling.
Til nr. 20 Den foreslåede ændring i lovens § 13,  

 stk. 5, er en følge af, at bestemmelsen i § 13,  

 stk. 1, 2. pkt., om, at arealgrænsen (på 150 ha) kan  

 overskrides på grund af harmoni, ophæves, jf.  

 bemærkningerne til forslagets nr. 13, og at afstandsgrænsen ved  

 fortrinsstilling udvides fra 1 km til 2 km, jf. bemærkningerne til  

 forslagets nr. 16. Udgangspunktet er således, at der gælder de  

 samme regler ved køb af suppleringsjord efter § 13, stk. 5,  

 som ved køb af ejendom nr. 2 eller 3 efter reglerne i § 18,  

 stk. 7.
Til nr. 21 Reglerne om fradragsarealer i lovens § 13,  

 stk. 6, foreslås   som nævnt ovenfor under nr. 13  

 præciseret, idet udtrykket » dyrkningsmæssig værdi« ændres til »jordbrugsmæssig  

 værdi« . Denne  

 betegnelse er mere dækkende, idet der efter gældende praksis ikke  

 kan ske fradrag af vedvarende græsningsarealer, der i almindelig  

 sprogbrug ofte ikke henregnes til dyrkningsjorder.
Som nævnt ovenfor under nr. 13 foreslås  

 begrebet fradragsarealer samtidig udvidet til også at omfatte arealer,  

 der som følge af stedsevarende dyrkningsrestriktioner eller  

 20-årige aftaler ikke må tilføres gødning.
Det  

 gælder dog kun, når der er tale om restriktioner af  

 offentligretlig karakter, eller som tager sigte på at opfylde  

 frivillige aftaler med offentlige myndigheder eller lignende, herunder  

 offentlige og private almene vandforsyninger, om beskyttelse af natur og  

 miljø.
 En række arealer, der henligger som naturarealer,  

 der ikke har et gødskningsbehov, må således efter reglerne  

 i natur- og miljølovgivningen ikke tilføres gødning.
Inden for visse områder, der af amtsrådene er  

 udlagt som særligt følsomme landbrugsområder  

 (SFL-områder), kan der i medfør af EU s forordning om  

 miljøvenlige produktionsmetoder og strukturloven opnås  

 støtte til en række miljøvenlige  

 jordbrugsforanstaltninger. (Rådets forordning (EØF) nr. 2078/92  

 af 30. juni 1992 om miljøvenlige produktionsmetoder i landbruget, samt  

 om naturpleje, EFT nr.
L 215, af 30.7.1992, s. 85.). Det gælder f.eks.  

 ordningerne om udtagning af agerjord og græsarealer uden for omdriften  

 samt ordninger om miljøvenlig drift af græsarealer og pleje af  

 natur- og græsarealer, hvor der kan indgås aftaler om  

 støtte for en 20-årig periode, hvorefter der ikke må  

 tilføres gødning.
 Der kan også være tale om arealer, hvor der i  

 forbindelse med etablering af våde enge eller beskyttelse af  

 drikkevandsressourcer mv. indgås frivillige aftaler, hvorefter  

 arealerne ikke må tilføres gødning.
Sådanne arealer, der over en længere periode  

 ikke må tilføres gødning, kan som udgangspunkt  

 sidestilles med fradragsarealer.
Hvis der kun er et mindre åremål  

 tilbage af en sådan aftale, f.eks. 10 år, kan arealerne dog ikke  

 sidestilles med fradragsarealer, når arealerne ved udløbet af  

 aftalen på ny kan inddrages i omdriften.
Aftaler, der alene indeholder en begrænset  

 anvendelse af gødning, medfører ikke, at arealerne kan  

 sidestilles med fradragsarealer.
Det samme gælder aftaler, der  

 indeholder forbud mod anvendelse af pesticider mv.
Til nr. 22 Den foreslåede ændring i § 16,  

 stk. 1, nr. 6, er af redaktionel karakter.
Udtrykket »jordbrugsuddannelse«  omfatter uddannelser inden for  

 landbrug, skovbrug og gartneri mv., der fastlægges af  

 undervisningsministeren.
I relation til erhvervelse af landbrugsejendomme kan  

 der stilles supplerende krav, f.eks. om praktisk erhvervserfaring.
Til nr. 23 Den foreslåede ændring i lovens § 16,  

 stk. 3, er af redaktionel karakter, idet den skal  

 tydeliggøre, at ejendommene til enhver tid skal kunne drives sammen,  

 medmindre der meddeles dispensation efter lovens § 18.
Bestemmelsen skal dog ikke være til hinder for, at  

 en person, der ved arv eller familiehandel er blevet ejer af 2  

 landbrugsejendomme, der ligger mere end 10 km fra hinanden, vil kunne  

 få tilladelse til at erhverve en ejendom nr. 3, hvis denne ligger inden  

 for en vejafstand på 10 km fra den ejendom, hvor den  

 pågældende bor.
Den ændrede formulering skal bl.a.  

 præcisere, at bopælspligten ved erhvervelse af ejendom nr. 3 i  

 fri handel skal opfyldes inden for afstandsreglen på 10 km, og at det  

 således er en forudsætning for erhvervelsen, at erhververen  

 opfylder bopælskravet i mindst 8 år efter erhvervelsen, enten fra  

 en ejendom som den pågældende i forvejen er ejer eller medejer af  

 inden for en vejafstand på 10 km fra den erhvervede ejendom eller ved  

 at tage fast bopæl på den senest erhvervede ejendom.
 Afstandsreglen ved køb af ejendom nr. 2 eller 3  

 opretholdes uændret med 10 km.
Til nr. 24 og 25 Det foreslås, at kravet i lovens §§ 17 og 17  

 a om den tidligere ejers 3 års ejertid før det 67. år  

 forhøjes til 8 år.
 Forslaget skal gøre det vanskeligere at omgå  

 lovens regler, f.eks. i forbindelse med reglerne om fortrinsstilling, hvor  

 der efter de gældende regler kan foretages overdragelse af en ejendom  

 mellem forældre og børn og 3 år senere en  

 tilbageskødning mellem disse, uden at reglerne om fortrinsstilling  

 skal bringes i anvendelse.
 Kravet om ejertid angår   som hidtil   hele  

 ejendommen, og supplering af en ejendom, f.eks. 5 år før det 67.  

 år, medfører således, at kravet om mindst 8 års  

 ejertid ikke er opfyldt.
 Der skal dog være dispensationsmulighed i  

 særlige situationer, f.eks. ved tidlig død eller ulykke, eller  

 hvis der er sket en mindre supplering af ejendommen, og der ikke er tale om  

 forsøg på omgåelse.
 Der vil også kunne dispenseres i særlige  

 situationer, hvor der er planlagt generationsskifte efter de hidtil  

 gældende regler, og hvor de nye regler vil ramme uforholdsmæssigt  

 hårdt.
Til nr. 26 Der foreslås en redaktionel ændring i  

lovens § 17 b, idet henvisningen til § 16 gælder  

 både for ejendom nr. 1 og for ejendom nr. 2 og 3.
Til nr. 27 Det foreslås, at det i lovens § 18,  

 stk. 4, præciseres, at der skal kunne dispenseres fra lovens  

 erhvervelsesbetingelser, hvis erhvervelsen sker i forbindelse med etablering  

 af våde enge, naturgenopretning og lignende.
Der vil normalt kunne  

 dispenseres til køb af erstatningsjord i op til 8 år efter, at  

 der er indgået aftale om etablering af våde enge eller  

 lignende.
 Bestemmelsen tager bl.a. sigte på en situation, hvor  

 en landmand afhænder sin landbrugsejendom i forbindelse med etablering  

 af våde enge, evt. som et led i en jordfordeling, og hvor landmanden  

 ønsker at erhverve en anden landbrugsejendom (erstatningsjord) uden  

 for projektområdet.
Der vil i særlige tilfælde f.eks. kunne  

 dispenseres fra bopælskravet, således at en landmand, der efter  

 erhvervelsesbetingelserne ikke længere har bopælspligt på  

 sin ejendom, kan erhverve en anden landbrugsejendom, uden at der stilles krav  

 om, at bopælspligten skal opfyldes for en ny 8-årig periode.
Der  

 vil derimod normalt ikke kunne dispenseres fra bopælskravet i  

 situationer, hvor der er ikke er tale om køb af erstatningsjord.
Til nr. 28 Der er tale om en redaktionel ændring i lovens  

 § 18, stk. 7, idet der skal gælde de samme regler ved  

 køb af suppleringsjord efter § 13, stk. 5, som ved  

 køb af ejendom nr. 2 eller 3 efter § 18, stk. 5.
Til nr. 29 Bestemmelsen i lovens § 18 a, stk. 5,  

 indeholder en definition af begrebet »medejer« af en landbrugsejendom.
Ved lovændringen i  

 1989, der bl.a. gav adgang til selskabseje i landbruget ved de såkaldte  

 § 20-selskaber, blev alene landmanden i selskabet betragtet som medejer,  

 medens de øvrige investorer i selskabet ikke betragtes som  

 medejere.
 Som nævnt under bemærkningerne til forslagets  

 nr. 30 er reglerne i lovens § 20 i en del situationer blevet anvendt til  

»at komme uden  

 om « landbrugslovens  

 generelle erhvervelsesbetingelser, idet der efter de gældende regler  

 ikke stilles krav til investorer, der ikke betragtes som medejere.
På baggrund heraf foreslås en stramning af  

 begrebet medejer, således at alle personer, der ejer 1/5 eller derover  

 af kapitalen i et selskab, der ejer en landbrugsejendom, betragtes som  

 medejer.
En person, der skal opfylde betingelserne i § 20, stk. 1,  

 litra a eller b, betragtes   som hidtil   som medejer, selvom den  

 pågældende f.eks. kun ejer 10 pct. af selskabskapitalen.
Disse  

 personer omfattes dermed af lovens generelle erhvervelsesbetingelser, f.eks.  

 afstandsreglen på 10 km til anden ejendom og begrænsningen i  

 antal ejendomme (højst 3).
 Der henvises i øvrigt til omtalen af  

 overgangsregler under forslag til lovens § 20 nedenfor.
Til nr. 30 Reglerne i lovens § 20, der giver adgang til,  

 at aktie- og anpartsselskaber kan erhverve landbrugsejendomme, hvis en  

 person, der opfylder de sædvanlige erhvervelsesbetingelser, har  

 stemmeflertal i selskabet, blev indføjet i landbrugsloven ved  

 lovændringen i 1989.
Reglerne er en undtagelse fra hovedreglen i § 21 om,  

 at selskaber mv. kun kan erhverve en landbrugsejendom efter forudgående  

 tilladelse.
Der blev ved lovændringen i 1989 lagt vægt på,  

 at betingelserne for de såkaldte § 20-selskaber sikrede en  

 ejerform, der lå nær ved det personlige selveje, idet landmanden  

 i selskabet skulle have den afgørende indflydelse på bedriften.  

 Selskabsformen blev betragtet som en alternativ finansieringsform, der kunne  

 give landbrugserhvervet mulighed for at få tilført ansvarlig  

 kapital, der f.eks. kunne lette generationsskiftet.
 Det var ved lovforslaget i 1989 forudsat, at erfaringerne  

 med disse nye ejerformer skulle vurderes nærmere, når der ud over  

 enkeltmandsejede selskaber og familieselskaber er registreret 500 aktie-  

 eller anpartsselskaber som ejere af landbrugsejendomme.
 Ved lovændringen i 1994 skete der en stramning af  

 reglerne, idet der blev stillet krav om, at landmanden i selskabet skulle eje  

 mindst 10 pct. af selskabskapitalen.
Der var pr. 1. september 1998 registreret 851 selskaber,  

 heraf 275 aktieselskaber og 576 anpartsselskaber, der ejer i alt 926  

 ejendomme.
Disse selskaber ejer i alt ca. 39.000 ha svarende til en  

 gennemsnitsstørrelse for selskabsejede ejendomme på ca. 42 ha.  

 Af de 851 selskaber er 350 enkeltmandsejede selskaber og 168 er  

 familieselskaber.
De resterende 333 selskaber har udover landmanden i  

 selskabet en eller flere fremmede investorer.
 Der kan dog være sket ændringer inden for  

 ovennævnte kategorier af selskaber, hvorved der f.eks. er  

 indtrådt en eller flere fremmede investorer i et enkeltmandsejet  

 selskab, idet der alene sker indberetning om § 20-selskaber i  

 forbindelse med tinglysning af adkomst for selskabet og senere  

 ændringer, hvorved landmanden i selskabet udskiftes med en ny person,  

 der opfylder erhvervelsesbetingelserne.
 Udviklingen i selskabserhvervelser er således ikke  

 gået så hurtigt som forventet i 1989. Reglerne er i en del  

 tilfælde anvendt for at lette generationsskiftet, såvel på  

 større landbrug som på mindre ejendomme (under 30 ha).
I en del tilfælde synes selskabsformen at være  

 begrundet i ønsket om kapitaltilførsel.
I andre tilfælde  

 synes der derimod at være tale om, at initiativet kommer fra  

 selskabet/kapitalen, der indgår aftale med en person, der opfylder  

 betingelserne for at være »landmand i selskabet«.
Efter reglerne i § 20, stk. 1, skal landmanden i  

 selskabet opfylde betingelserne for personlig erhvervelse af ejendommen,  

 herunder bopælskrav, uddannelseskrav, antal ejendomme (højst 3)  

 og afstandsreglen på 10 km, ligesom reglerne om fortrinsstilling til  

 suppleringsjord gælder, hvis selskabet/landmanden i selskabet vil komme  

 til at eje mere end 70 ha ved køb af jord.
Landmanden skal   som  

 ovenfor nævnt   eje mindst 10 pct. af selskabskapitalen og have en  

 indflydelse på ejendommens drift, der kan sidestilles med det  

 personlige selveje.
 Der er derimod ingen krav til de øvrige investorer,  

 der kan eje indtil 90 pct. af selskabskapitalen, uden at de betragtes som  

 medejer af en landbrugsejendom, jf. bemærkningerne til forslagets nr.  

 29. En person kan således være hovedinvestor med indtil 90 pct.  

 af selskabskapitalen i flere § 20-selskaber, der erhverver  

 landbrugsejendomme, hvor en anden person (landmanden i selskabet) opfylder  

 lovens erhvervelsesbetingelser.
 Reglerne i § 20 er således i en del situationer  

 blevet anvendt til »at  

 komme uden om«  

 landbrugslovens generelle erhvervelsesbetingelser, herunder f.eks.  

 bopælskravet og reglerne om fortrinsstilling til suppleringsjord.
Forslag til nye regler Der foreslås derfor i forslagets § 20,  

 stk. 1, indført en stramning, således at kun  

 enkeltmandsejede og familieejede selskaber samt selskaber, hvor der  

 tilføres kapital fra pensionskasser og livsforsikringsselskaber, kan  

 erhverve en landbrugsejendom uden tilladelse.
 Kommanditaktieselskaber omfattes   som hidtil   ikke af  

 reglerne i § 20.
 Ved familieejede selskaber forstås selskaber, hvor  

 der foruden landmanden i selskabet kan deltage dennes ægtefælle,  

 søskende eller beslægtede i ret op- eller nedstigende linie.  

 Afgrænsningen af familiekredsen svarer således til definitionen  

 af familiekredsen i § 18 a, stk. 1, nr. 1.
Personer uden for denne familiekreds, f.eks.  

 søskendebørn og svigerbørn eller personer, der lever i  

 et papirløst samlivsforhold, omfattes derimod ikke af reglerne.
Kravet  

 i § 20, stk. 1, nr. 2, er heller ikke opfyldt, hvis de  

 øvrige aktier eller anparter f.eks. ejes af et selskab, hvor alle  

 aktier eller anparter ejes af landmandens søskende.
Ved ovennævnte bestemmelser i § 20,  

 stk. 1, begrænses adgangen til selskabers erhvervelse af  

 landbrugsejendomme uden forudgående tilladelse til en væsentlig  

 mindre kreds af selskaber end hidtil.
For denne kreds af selskaber  

 opretholdes i princippet de nugældende bestemmelser.
Stramningen  

 vedrørende begrebet medejer, jf. bemærkningerne til nr. 29, og  

 præciseringen vedrørende landmandens beføjelser i  

 selskabet, der omtales nedenfor i forbindelse med § 20, stk. 4,  

 skal dog gælde for alle § 20-selskaber, herunder såvel  

 bestående selskaber, der ejer en landbrugsejendom, som nye selskaber,  

 der erhverver en landbrugsejendom efter dispensationsbestemmelsen i  

 § 20, stk. 7. Se i øvrigt om overgangsregler nedenfor.
 Betingelserne i § 20, stk. 1, skal både  

 være opfyldt, for at selskabet kan erhverve en landbrugsejendom, og for  

 at selskabet lovligt kan være ejer af ejendommen.
 Landmanden i selskabet kan således udskiftes med en  

 ny person, der opfylder de personlige betingelser for erhvervelse af  

 ejendommen, når de øvrige deltagere i selskabet fortsat er inden  

 for den i stk. 1 omtalte kreds.
 Hvis der indtræder andre aktie- eller anpartshavere  

 i selskabet, er betingelserne for, at selskabet kan bevare adkomst på  

 ejendommen ikke længere opfyldt, jf. nedenfor om § 20,  

 stk. 4.
 Tilførsel af kapital fra andre institutionelle  

 investorer end pensionskasser og livsforsikringsselskaber kræver  

 ligeledes tilladelse efter § 20, stk. 7.
 Bestemmelsen i § 20, stk. 2, om, at alle  

 aktier skal være noteret på navn, er uændret i forhold til  

 1989- og 1994-loven.
 Bestemmelsen i § 20, stk. 3,  

 fastslår i overensstemmelse med gældende praksis, at selskabets  

 vedtægter og aftaler mellem selskabets deltagere ikke må stride  

 mod reglerne i landbrugsloven.
 Efter bestemmelsen i § 20, stk. 4, skal  

 et selskab i situationer, hvor selskabet ikke længere opfylder  

 betingelserne i § 20, stk. 1, afhænde ejendommen inden en  

 frist på 6 måneder, medmindre der opnås dispensation efter  

 § 20, stk. 7. Det gælder således i situationer, hvor  

 betingelserne i § 20, stk. 1 og 2, ikke længere er opfyldt,  

 f.eks. hvis der indtræder en ny landmand i selskabet, og reglerne om  

 fortrinsstilling til suppleringsjord eventuelt skal bringes i anvendelse,  

 eller hvis der indtræder nye aktie- eller anpartshavere (fremmede  

 investorer) i selskabet.
Bestemmelsen i § 20, stk. 5, indeholder  

 hjemmel til, at fødevareministeren kan fastsætte nærmere  

 regler for udøvelse af landbrug i selskabsform, herunder regler der  

 giver hjemmel til at fravige regler i den almindelige selskabslovgivning.
Der  

 skal endvidere kunne fastsættes regler om afhændelse af aktier  

 eller anparter, bopælspligt mv., og regler for de beføjelser og  

 opsigelsesvilkår mv., der skal tilkomme landmanden i selskabet.
Disse  

 regler skal ikke kunne tilsidesættes ved aftale mellem deltagerne i  

 selskabet.
 Gældende praksis fremgår bl.a. af vejledning  

 om selskabers erhvervelse af landbrugsejendomme og § 84 i  

 landbrugslovscirkulæret (cirkulære nr. 114 af 11. juli 1995). Det  

 er hensigten at fastsætte bindende regler, der ligger nær ved  

 denne praksis.
Der vil herunder blive fastsat regler, der tager sigte  

 på at sikre, -	at landbrugslovens erhvervelsesbetingelser til enhver tid opfyldes  

 ved udskiftning af landmanden i selskabet og ved ændringer i kredsen af  

 selskabets deltagere, -	at landmandens stemmeflertal fremkommer direkte af den stemmeret, der  

 er tillagt de aktier eller anparter, som landmanden ejer i selskabet, -	at landmanden i selskabet i kraft af sin stemmeflerhed varetager den  

 daglige ledelse af selskabet, herunder ejendommens drift, og træffer  

 beslutning om sædvanlige dispositioner, herunder nyanskaffelser og  

 investeringer af normal landbrugsmæssig karakter, -	at tegningsreglen udformes således, at selskabet ikke kan  

 tegnes uden om landmanden i selskabet, og -	at landmanden i selskabet skal være medlem såvel af  

 bestyrelsen som af direktionen, hvis der nedsættes sådanne  

 organer.
 Det er endvidere hensigten at fastsætte regler,  

 hvorefter der   uanset om der i selskabets vedtægter eller ved aftaler  

 mellem selskabets deltagere måtte være aftalt et kortere  

 opsigelsesvarsel, f.eks. i forbindelse med indløsning af aktier, jf.  

 § 20 a i aktieselskabsloven, eller i henhold til en  

 direktørkontrakt   tilkommer landmanden i selskabet et  

 opsigelsesvarsel på mindst 12 måneder.
 Det er hensigten at fastsætte en præceptiv  

 (ufravigelig) bestemmelse, der medfører, at en aftale mellem parterne  

 på f.eks. 6 måneders opsigelsesvarsel må betragtes som  

 ugyldig mellem parterne for så vidt angår opsigelsesvarslet, idet  

 der altid skal tilkomme landmanden i selskabet et opsigelsesvarsel på  

 mindst 12 måneder.
Kravet om et opsigelsesvarsel på mindst 12  

 måneder skal underbygge landmandens indflydelse i selskabet,  

 således at den pågældende ikke med kort varsel kan  

 udskiftes med en anden person, der kan indtræde som landmand i  

 selskabet.
Der er her tale om en stramning af hidtil gældende praksis,  

 hvor der har været stillet krav om et opsigelsesvarsel på mindst  

 6 måneder.
 En bestyrelse må således ikke kunne overtage  

 den daglige ledelse af driften uden om landmanden, der som udgangspunkt skal  

 have en stillingsfuldmagt som en direktør i selskabet.
 Bestemmelsen i § 20, stk. 6, der giver  

 hjemmel for en indberetnings- og oplysningspligt for § 20-selskaber, er  

 en videreførelse af den gældende lovs § 20,  

 stk. 3.
 Som følge af de skærpede bestemmelser for de  

 øvrige deltagere i selskabet, herunder familie og fremmede investorer,  

 skal der bl.a. gives oplysning om, hvorvidt disse er ejere eller medejere af  

 anden landbrugsejendom.
 Det er hensigten at stille krav om indberetning om  

 kapital- og stemmefordeling i selskabet med visse mellemrum.
 Efter bestemmelsen i § 20, stk. 7, kan  

 der meddeles dispensation for så vidt angår kredsen af  

 investorer, således at aktie- og anpartsselskaber med anden fremmed  

 kapital end angivet i § 20, stk. 1, nr. 2, kan erhverve en  

 landbrugsejendom, når særlige forhold taler for det.
 Der kan derimod ikke dispenseres fra kravet om, at der  

 skal være en landmand i selskabet, jf. § 20, stk. 1, nr. 1,  

 og fra de øvrige betingelser i § 20.
Der kan navnlig være behov for selskabseje i  

 særlige tilfælde i forbindelse med generationsskifte.
Det  

 gælder især, hvis der er tale om ejendomme med store  

 investeringer i produktionsapparatet, f.eks. godser, svineproduktion,  

 gartnerier og planteskoler mv., men reglerne kan også anvendes i andre  

 situationer.
 I forbindelse med generationsskifte inden for familien vil  

 der kunne dispenseres til et familieejet selskab, hvor der deltager en  

 person, der ikke er omfattet af den i § 18 a, stk. 1, nævnte  

 familiekreds, men som dog er i nær familie med landmanden i selskabet.  

 Der vil her kunne tilrettelægges en dispensationspraksis med  

 udgangspunkt i de retningslinier, som gælder for anpartserhvervelse  

 efter § 18 a, stk. 1, f.eks. således at en svigerdatter kan  

 deltage i et § 20-selskab sammen med sin ægtefælle og  

 svigerforældre.
 Der vil også kunne dispenseres, således at et  

 selskab, hvis deltagere er to samlevende personer   ligesom  

 ægtefæller   kan betragtes som et familieselskab.
Der vil endvidere kunne dispenseres ved generationsskifte,  

 hvorved en person uden for familien indtræder som investor i et  

 selskab, der ejer eller erhverver en landbrugsejendom.
Det gælder  

 f.eks. i en situation, hvor en landmand, der ejer en eller flere  

 landbrugsejendomme i personlig eje eller i et § 20-selskab, og en  

 medarbejder i bedriften ønsker at gennemføre et glidende  

 generationsskifte, hvor den unge landmand indtræder som deltager i  

 selskabet med henblik på, at vedkommende i løbet af nogle  

 år overtager aktier eller anparter, der repræsenterer flertallet  

 af stemmerne.
Efter nogle år vil den pågældende person  

 således være landmanden i et selskab, der skal opfylde de  

 generelle betingelser i § 20 for, at ejendommen(e) kan erhverves uden  

 tilladelse.
 I situationer, hvor der er tale om et glidende  

 generationsskifte med henblik på erhvervelse af ejendom nr. 2 eller 3,  

 kan der blive tale om, at spørgsmålet om, hvorvidt naboer  

 ønsker fortrinsstilling til suppleringsjord, afklares allerede i  

 forbindelse med, at den unge landmand indtræder som investor i  

 § 20-selskabet, dvs. inden vedkommende får stemmeflertal og bliver  

 landmanden i selskabet, der skal opfylde de generelle  

 erhvervelsesbetingelser.
 En tilsvarende fremgangsmåde kan anvendes i  

 situationer, hvor en ung landmand, der i forvejen har en landbrugsejendom  

 (ejendom nr. 1), ønsker at komme ind i et glidende generationsskifte  

 på en ejendom nr. 2 eller 3.
 I situationer, hvor der ikke er tale om generationsskifte,  

 vil der også kunne dispenseres, når særlige forhold taler  

 for det.
 Som eksempel kan nævnes tilfælde, hvor en  

 landmand, der ejer en landbrugsejendom i et § 20-selskab, ønsker  

 at lade en eller flere medarbejdere i bedriften erhverve aktier eller  

 anparter i ejendommen, således at de knyttes nærmere til driften  

 og får del i driftsudbyttet.
Der kan også nævnes situationer, hvor en kreds  

 af forbrugere eller andre fællesskaber, der har en nær  

 tilknytning til driften af en landbrugsejendom, ønsker at deltage i et  

 § 20-selskab, der ejer ejendommen.
Der kan således tilføres  

 kapital fra et andelsselskab, en andelsforening eller lignende, der erhverver  

 aktier eller anparter i § 20-selskabet.
Selskabsformen kan eventuelt  

 tillige kombineres med aftaler om at deltage i ejendommens drift og at aftage  

 produkter fra ejendommen.
 Der kan endvidere dispenseres i situationer med  

 kapitaltilførsel fra andre institutionelle investorer end  

 pensionskasser og livsforsikringsselskaber.
 Landbrugsejendomme, hvor der ønskes foretaget  

 større investeringer i en særlig virksomhed, f.eks. golfbane,  

 kursuscenter, skovplantning o. lign., vil ligeledes i overensstemmelse med  

 hidtil gældende praksis efter § 20, jf. § 21, kunne tillades  

 erhvervet af et § 20-selskab, hvor der   foruden landmanden i selskabet  

   deltager fremmede investorer i virksomheden.
Der forudsættes tilrettelagt en  

 dispensationspraksis, der tager sigte på, at mulighederne for  

 omgåelse af reglerne i landbrugsloven reduceres mest muligt.
Der kan  

 bl.a. lægges vægt på, at en investor ikke i forvejen er  

 ejer eller medejer af en landbrugsejendom.
Om administrationen Som tidligere nævnt i de almindelige  

 bemærkninger, afsnit 5, punkt 6, er det hensigten, at kontrollen med  

 § 20-selskaberne   som hidtil   henlægges til  

 Strukturdirektoratet, der også vil få pålagt  

 administrationen af de nye opgaver vedrørende dispensation til, at  

 selskaber med fremmede investorer kan opnå tilladelse til at erhverve  

 landbrugsejendomme.
Dette gælder også situationer, hvor  

 betingelserne i § 20 ikke er opfyldt, og hvor der meddeles påbud  

 om genafhændelse efter reglerne i § 27, jf. også § 20,  

 stk. 4.
 Strukturdirektoratets afgørelser efter § 20  

 skal   som hidtil   ikke kunne påklages til anden administrativ  

 myndighed, jf. § 30 a, stk. 4.
Om overgangsregler For så vidt angår selskaber, der har erhvervet  

 landbrugsejendomme efter de hidtil gældende regler i § 20,  

 fremgår det af overgangsreglerne i forslagets § 2, at lovligt  

 etablerede selskaber kan fortsætte uændret.
De nye,  

 skærpede regler har således ikke karakter af ekspropriation.
 Alle aktier eller anparter kan som udgangspunkt  

 omsættes frit i overensstemmelse med reglerne i den hidtil  

 gældende lov.
Når landmanden udskiftes, og der skal indtræde  

 en ny landmand i selskabet, skal denne opfylde de nye betingelser for  

 personlig erhvervelse af ejendommen (lovens §§ 16, 17, 17 a og 18). De  

 skærpede krav til landmandens beføjelser i selskabet skal  

 også opfyldes.
Hvis betingelserne ikke opfyldes, skal selskabet inden  

 en frist på 6 måneder afhænde ejendommen, jf. § 20,  

 stk. 4.
 En investor, der ejer 20 pct. eller derover af  

 selskabskapitalen i et eller flere § 20-selskaber, der ejer en  

 landbrugsejendom, vil efter ikrafttrædelsen af de nye regler blive  

 betragtet som medejer af den eller de pågældende  

 landbrugsejendomme, jf. den skærpede definition af begrebet medejer i  

 § 18 a, stk. 5, (forslagets nr. 29).
Den pågældende vil dog efter  

 ikrafttrædelsen af de nye regler lovligt kunne være medejer af de  

 landbrugsejendomme, der er erhvervet i selskabsform efter de hidtil  

 gældende regler.
Dette gælder uanset, om f.eks. afstandsreglen  

 på højst 10 km til anden ejendom eller begrænsningen i  

 antal ejendomme (højst 3) er overskredet.
 Hvis vedkommende derimod efter ikrafttrædelsen vil  

 erhverve yderligere en landbrugsejendom eller en anpart i en sådan,  

 skal betingelserne for personlig erhvervelse af ejendommen (lovens  

 §§ 16, 17, 17 a, 18 og 18 a) opfyldes.
 Ved udvidelse af selskabskapitalen (aktier eller anparter)  

 eller ved køb af suppleringsjord skal de skærpede regler  

 ligeledes opfyldes.
Til nr. 31 Den foreslåede bestemmelse i § 30 a,  

 stk. 4, indeholder hjemmel til, at fødevareministeren kan  

 fastsætte nærmere regler for tilsyn med jordbrugskommissionernes  

 behandling af ansøgninger, varetagelse af kontrolopgaver med  

 overholdelse af loven, indberetning om afgørelser og statistiske  

 oplysninger herom samt om, at afgørelser i sager af større  

 betydning eller af principiel karakter skal kunne træffes af ministeren  

 (Strukturdirektoratet).
 Som nævnt under de almindelige bemærkninger,  

 afsnit 5, punkt 6, har der vist sig behov for en styrkelse af lovens  

 administration, således at der sikres en ensartet administration i  

 overensstemmelse med de intentioner, der ligger bag reglerne i  

 landbrugsloven, idet der dog i et vist omfang skal kunne tages hensyn til  

 regionale forskelle.
 Det er hensigten, at der i forbindelse med delegation af  

 opgaver til jordbrugskommissionerne, jf. § 30 a, stk. 1, sikres, at  

 Strukturdirektoratet kan have et vist overtilsyn med jordbrugskommissionerne,  

 uanset at der ikke foreligger et egentligt over-/underordnelsesforhold.
 Den foreslåede bestemmelse udvider således  

 hjemmelen i lovens § 30, stk. 4, hvorefter  

 fødevareministeren kan fastsætte nærmere regler for  

 jordbrugskommissionernes virksomhed til også at omfatte et tilsyn med  

 deres virksomhed.
Til nr. 32 Om registersamkøring mv.
I lovens § 29, stk. 1, er der en hjemmel, som  

 giver fødevareministeren samt politi og de kommunale myndigheder  

 adgang til at kræve forevist dokumenter i sager om overtrædelse  

 af landbrugsloven.
Denne pligt til at forevise dokumenter retter sig  

 primært mod ejere af landbrugsejendomme.
Endvidere pålægges efter lovens § 29,  

 stk. 2, en række myndigheder (tinglysnings-, lignings-,  

 vurderingsmyndighederne og de kommunale myndigheder) at give oplysninger, der  

 er nødvendige til lovens gennemførelse.
Det påhviler  

 f.eks. ligningsmyndighederne på begæring at give oplysning om  

 skatteregnskaber m.v. til brug ved konkrete sager om overtrædelse af  

 landbrugslovens regler.
Den foreslåede bestemmelse til lovens
§ 30 c vedrører kontrolmyndighedens muligheder for  

 indhentning af oplysninger hos andre myndigheder i forbindelse med en generel  

 kontrol med overholdelse af lovens regler.
Med forslaget vil  

 Strukturdirektoratet og jordbrugskommissionerne fremover i  

 kontroløjemed kunne indhente oplysninger hos andre myndigheder bl.a.  

 med henblik på at foretage registersamkøring og sammenstilling  

 af oplysninger.
Kontrolmyndigheden har efter de gældende regler i  

 forvaltningsloven og lov om offentlige myndigheders registre mulighed for at  

 indhente oplysninger i kontroløjemed i enkeltstående  

 tilfælde.
Derimod har kontrolmyndigheden ikke uden udtrykkelig  

 lovhjemmel mulighed for at foretage egentlig samkøring af de  

 oplysninger, der er indhentet hos andre offentlige myndigheder, med de  

 oplysninger, der findes i ministeriets egne registre på  

 landbrugsområdet.
 Der er således med forslaget tale om en udvidelse af  

 den bestående adgang til indhentning og behandling af oplysninger, som  

 forefindes hos andre offentlige myndigheder.
Baggrunden for forslaget er et ønske om udvidet  

 kontrol med overholdelsen af landbrugslovens regler om bl.a. husdyrhold,  

 samdrift, forpagtning og erhvervelse.
Udover de oplysninger, der findes i  

 ministeriets egne registre, f.eks.
Det Generelle Landbrugsregister (GLR), Det  

 centrale Husdyrbrugsregister (CHR) og Plantedirektoratets  

 virksomhedsregister, kan der være behov for oplysninger fra andre  

 offentlige myndigheder.
Det kan f.eks. være oplysninger fra  

 skattemyndighederne eller fra miljømyndighederne til belysning af  

 spørgsmål om driften af ejendomme.
Der kan f.eks. også  

 være tale om oplysninger fra Folkeregisteret, Selskabsregisteret,  

 Matrikelregisteret, Tingbogen eller fra kommunernes ejendomsregistre til  

 kontrollen med overholdelsen af lovens regler.
Fødevareministeriet er opmærksom på de  

 begrænsninger og forholdsregler, der følger af lov om offentlige  

 myndigheders registre.
Ministeriet er endvidere opmærksom på, at  

 lov om offentlige myndigheders registre er under ændring, idet den  

 indgår i Justitsministeriets forslag til lov om behandling af  

 personoplysninger (L 44).
 Fødevareministeriet vil i forbindelse med  

 administrationen af den foreslåede bestemmelse nøje iagttage de  

 procedurer omkring samkøring og sammenstilling af oplysninger, som  

 måtte blive fastlagt i forbindelse med den endelige vedtagelse af L  

 44.
Om erhvervelse af landbrugsjorder efter reglerne i  

 jordkøbsloven Efter reglerne i § 18 i jordkøbsloven kan  

 såvel Strukturdirektoratet, Den Sønderjyske Jordfond som de  

 regionale jordkøbsnævn erhverve fast ejendom, herunder hele  

 landbrugsejendomme og dele af landbrugsejendomme, til en række  

 nærmere angivne formål, uden at det er nødvendigt at  

 indhente tilladelse efter landbrugsloven fra de regionale  

 jordbrugskommissioner.
 Det er således efter gældende praksis ikke  

 nødvendigt at indhente tilladelse til udstykning,  

 arealoverførsler mv. efter reglerne i landbrugslovens § 4,  

 § 7, stk. 1, og §§ 13 og 14. Den Sønderjyske Jordfond  

 kan tillige erhverve landbrugsejendomme uden at indhente tilladelse efter  

 § 21. Indhentning af andre tilladelser efter landbrugsloven hos  

 jordbrugskommissionen, f.eks. om ophævelse af landbrugspligt og  

 dispensationer i forbindelse med salg af jorderne, sker derimod i  

 overensstemmelse med reglerne i landbrugsloven.
 Dette fremgår imidlertid ikke udtrykkeligt, hverken  

 af landbrugsloven eller af jordkøbsloven.
 Den foreslåede bestemmelse til lovens § 30  

 d skal således præcisere gældende praksis,  

 således at fritagelsen for at indhente de nødvendige tilladelser  

 i forbindelse med køb af landbrugsjord fremgår direkte af  

 loven.
Til nr. 33 og 34 Ændringerne i straffebestemmelserne i lovens  

 § 33, stk. 1, nr. 1 og 2, er en følge af de  

 foreslåede ændringer til lovens § 20 i dette lovforslag.
Til nr. 35 Den foreslåede ændring af § 33,  

 stk. 2, tager sigte på, at overtrædelse af betingelserne  

 i § 13, stk. 2, for omlægning af jorder mellem  

 landbrugsejendomme kan straffes efter § 33.
 Det gælder navnlig for så vidt angår  

 betingelserne i § 13, stk. 2, nr. 3, hvorefter ejeren af en  

 ejendom, der ønskes suppleret, skal opfylde betingelserne for  

 erhvervelse af den supplerede ejendom, jf. § 16, § 18 a,  

 stk. 2 og 3, og § 20, stk. 1. Der ses dog bort fra  

 bestemmelserne om afstand og antal ejendomme.
I sådanne situationer har der hidtil alene kunnet  

 rejses tiltale for afgivelse af urigtige oplysninger om opfyldelse af  

 erhvervelsesbetingelserne, f.eks. bopælskravet, efter reglerne i  

 § 163 i straffeloven.
Det foreslås, at en sådan  

 overtrædelse af betingelserne for supplering af en landbrugsejendom kan  

 straffes efter § 33, analogt med overtrædelse af  

 erhvervelsesbetingelserne i §§ 16-20.
Til nr. 36 Bestemmelsen i lovens § 33, stk. 3,  

ophæves, idet samtlige forhold vedrørende strafansvar for  

 selskaber mv. nu omfattes af forslagets nr. 37, jf. nedenfor.
Til nr. 37 Den ændrede ordlyd af bestemmelsen i § 33,  

 stk. 5, der bliver stk. 4, er en følge af lov nr. 474 af  

 12. juni 1996 om ændring af straffeloven, for så vidt angår  

 strafansvar for juridiske personer.
Til § 2 I § 2, stk. 1, fastsættes lovens  

 ikrafttræden til den 1. september 1999.
Den ændrede bestemmelse i landbrugslovens § 7,  

 stk. 5, nr. 1 og 2, og den nye affattelse af landbrugslovens § 20  

 træder ifølge § 2, stk. 2, i kraft dagen efter  

 lovens bekendtgørelse i Lovtidende.
Det er tanken, at der umiddelbart  

 efter ikrafttrædelsen og efter forhandlinger med  

 landbrugsorganisationerne fastsættes bestemmelser som omtalt under  

 forslagets nr. 3 og 30.
 I § 2, stk. 3-6, findes de  

 fornødne overgangsbestemmelser mv.
 Ansøgninger, der hviler på retshandler,  

 indgået før lovens ikrafttræden, behandles efter de hidtil  

 gældende regler, jf. forslagets § 2, stk. 3.  

 Overdragelse af aktier eller anparter i et selskab, der ejer en  

 landbrugsejendom, betragtes i denne forbindelse ikke som en retshandel,  

 medmindre der samtidig sker et ejerskifte af ejendommen, hvorved selskabet  

 f.eks. overdrager ejendommen til et andet selskab.
 I situationer, hvor der er tale om ansøgninger, der  

 ikke hviler på en retshandel, f.eks. hvor ansøgeren i forvejen  

 er ejer af landbrugsejendomme, der ønskes sammenlagt, gælder  

 reglerne i forslagets § 2, stk. 4.
 § 2, stk. 5 og 6, svarer til reglerne i  

 § 5, stk. 6 og 7, i ændringsloven fra 1994 (lov nr. 436 af 1.  

 juni 1994), idet bestemmelserne fastslår, at lovligt bestående  

 forhold kan opretholdes.
 For så vidt angår overgangsbestemmelser i  

 forbindelse med forslagets nr. 4 og 5 (om husdyrhold og arealkrav) og nr. 30  

 (om § 20 selskaber) henvises til bemærkninger til forslagets nr. 3  

 - 5 og nr. 30.
Bilag Lovforslaget sammenholdt med gældende lov.
Gældende formulering Lovforslaget 1. Lovens titel affattes således:
Lov om landbrugsejendomme » Kapitel II 2. Overskriften til Kapitel II affattes således:
 Landbrugsejendommes drift m.v.
 »Anvendelse af jorder og bygninger m.v.«.
§ 7 Stk. 5. Landbrugsministeren kan fastsætte regler  

 for landbrugsejendommes forsvarlige drift, herunder om 3. I § 7, stk. 5, indsættes efter »landbrugsejendommes«: »og landbrugsbedrifters«.
1)	maksimum for dyrehold på den enkelte ejendom, 4. I § 7, stk. 5, nr. 1, indsættes efter »ejendom«: »og bedrift«.
2)	krav til andel af egen jord for ejendomme med husdyrhold, 5. I § 7, stk. 5, nr. 2, indsættes efter »ejendomme«: »og bedrifter«.
3)	opførelse af nye bygninger og anlæg på en  

 landbrugsejendom og 4)	størrelse, beliggenhed og karakter af den bolig, hvorfra  

 bopælskravet skal opfyldes.
 Stk. 6.
§ 7 a Stk. 2. Ejeren kan:
1)	udnytte forekomster i jorden i begrænset omfang til eget brug  

 eller give andre en tilsvarende begrænset udnyttelsesret, 2)	anvende eller tillade, at andre anvender en mindre del af ejendommen  

 til begrænsede ikke-jordbrugsmæssige formål, såfremt  

 en jordbrugsmæssig anvendelse af arealerne ikke hindres, jf. dog § 12,  

 stk. 2.
 6. I § 7 a, stk. 2, ændres i nr. 2 »§ 12, stk. 2.« til: »§ 12, stk. 2,«, og der  

 indsættes som nyt nummer:
» Stk. 3.
 7. § 9, stk. 1-3, affattes således:
 § 9. Landbrugsejendomme, der tilhører samme ejer, og  

 landbrugsejendomme, der forpagtes, kan uanset § 7, stk. 1, drives sammen,  

 hvis følgende betingelser er opfyldt:
»§ 9. Landbrugsejendomme, der tilhører samme ejer, og  

 landbrugsejendomme, der forpagtes, kan uanset § 7, stk. 1, drives sammen,  

 hvis afstanden mellem ejendommenes jorder ikke overstiger 15 km.
Det er  

 desuden en betingelse, at 1)	Afstanden mellem ejendommenes jorder må ikke overstige 10 km.  

 Afstanden regnes ad den benyttede vej fra bygningerne på den ejendom,  

 hvor driftslederen bor, til hver enkelt jordlod af de øvrige  

 ejendomme, der indgår i samdriften.
Der ses bort fra vedvarende  

 græsningsarealer og arealer som anført i § 13, stk. 5.
1)	antallet af ejendomme, der indgår i samdriften, ikke  

 overstiger 5, eller 2)	Antallet af ejendomme i samdriften må ikke overstige 5,  

 medmindre der er behov for arealet for at skabe harmoni i bedriften mellem  

 besætning og jordtilliggende.
En af disse ejendomme kan erstattes af  

 flere ejendomme eller dele af ejendomme, som tilsammen ikke overstiger 30  

 ha.
 2)	arealet af de samdrevne jorder ikke overstiger 300 ha.
Stk. 2. Bestemmelserne i stk. 1 gælder  

 også dele af ejendomme, der forpagtes.
Hver enkelt del af en ejendom,  

 bortset fra det i stk. 1, nr. 2, 2. pkt., anførte, medregnes som en  

 ejendom i det samlede antal.
Stk. 2. Afstanden mellem ejendommene i stk. 1 regnes ad  

 den benyttede vej fra bygningerne på den ejendom, hvor driftslederen  

 bor, til hver enkelt jordlod af de øvrige ejendomme, der indgår  

 i samdriften.
Der ses dog bort fra vedvarende græsningsarealer og  

 arealer som anført i § 13, stk. 6. Bestemmelserne i stk. 1  

 gælder også dele af ejendomme, der forpagtes.
Delarealer af en  

 ejendom medregnes som en ejendom i det samlede antal ejendomme, og arealerne  

 medregnes i det samlede areal.
Ved arealgrænsen på 300 ha i stk.  

 1, nr. 2, ses der bort fra arealer som anført i § 13, stk. 6.
Stk. 3. Ministeren for fødevarer, landbrug og  

 fiskeri kan tillade samdrift i videre omfang end efter stk. 1 og 2, når  

 særlige forhold taler for det.
Betingelserne i stk. 1, nr. 1 eller 2,  

 kan endvidere fraviges i det omfang, der er behov for arealet for at skabe  

 harmoni i bedriften mellem besætning og jordtilliggende.".
Stk. 3. Landbrugsministeren kan 1)	fravige afstandsgrænsen på 10 km i stk. 1, nr. 1, indtil  

 25 km og 2)	tillade samdrift i videre omfang end efter stk. 1, nr. 2.
 Stk. 4. Bestemmelserne i § 7, stk. 1 og 2, finder  

 anvendelse på den samlede driftsenhed, og § 8, stk. 1 og 2, finder  

 anvendelse for så vidt angår beboelsesbygningerne på  

 samtlige samdrevne ejendomme, jf. dog § 8, stk. 4.
 8. I § 9, stk. 4, ændres »§  

 7, stk. 1 og 2« til: »§  

 7, stk. 1, 2 og 4«.
Stk. 5. Hvis et selskab, en forening, en  

 sammenslutning eller en institution ejer flere end 5 landbrugsejendomme, kan  

 landbrugsministeren meddele ejeren påbud om, at ejendomme, der  

 overstiger begrænsningen i stk. 1, nr. 2, og som udgør  

 selvstændige driftsenheder, skal bortforpagtes efter lovens regler for  

 en periode, der normalt ikke må være under 8 år.
Det er en  

 forudsætning for at meddele påbud, at ejendommene ikke på  

 grund af foretagne fællesinvesteringer,  

 beskæftigelsesmæssige forhold eller lignende må  

 tillægges afgørende betydning for den pågældende  

 institutions økonomi.
 9. I § 9, stk. 5, 1. pkt. ændres »stk. 1, nr. 2« til: »stk. 1, nr. 1 eller 2«.
 10. I § 9 indsættes som stk. 6:
» § 11. Forpagtning af en landbrugsejendom i dens helhed kan ske uden  

 landbrugsministerens tilladelse, hvis det sker til en person, og hvis 1)	forpagteren er fyldt 18 år, 2)	forpagteren er dansk statsborger eller er statsborger i et land,  

 hvis borgere i medfør af De Europæiske Fællesskabers  

 regler eller ifølge traktat har adgang til at erhverve landbrugsjord i  

 Danmark, 3)	forpagteren opfylder uddannelseskravet i § 16, stk. 1, nr.  

 6, hvis ejendommens areal overstiger 30 ha,  

 eller hvis der er tale om samdrift af mere end 30 ha, 4)	forpagteren i hele forpagtningsperioden har fast bopæl  

 på den forpagtede ejendom eller på en anden landbrugsejendom, som  

 forpagteren ejer eller har i forpagtning, og som ligger inden for en  

 vejafstand på 10 km  regnet som  

 anført i § 9, stk. 1, nr. 1, og 11. I § 11, stk. 1, nr. 4, ændres »10 km« til: »15 km« og »§ 9, stk. 1, nr. 1 « til:  

»§ 9, stk. 2«.
 5)	antallet af de ejendomme eller dele af ejendomme, som forpagteren  

 eller dennes ægtefælle ejer eller forpagter, ikke overstiger  

 begrænsningen i § 9, stk. 1, nr. 2, jf. stk. 2. Begrænsningen  

 gælder, uanset om der finder samdrift sted.
 12. I § 11, stk. 1, nr. 5, indsættes efter »antallet«: »og arealet«, og »§ 9, stk. 1, nr. 2 «,  

 ændres til: »§ 9, stk. 1, nr. 1 eller nr.  

 2«.
 Stk. 2.
§ 13. Landbrugsministeren kan tillade, at en landbrugsejendom eller  

 et areal, der fraskilles en landbrugsejendom, sammenlægges med en anden  

 landbrugsejendom, når det samlede areal efter sammenlægningen  

 ikke overstiger 150 ha.
Arealgrænsen  

 gælder dog ikke i det omfang, ansøgeren har behov for arealet  

 for at skabe harmoni i bedriften mellem besætning og  

 jordtilliggende 13. I § 13, stk. 1, ændres i 1. pkt. »150 ha« til: »100 ha«, og 2. pkt.  

 ophæves.
Stk. 2. Tilladelse efter stk. 1 til sammenlægning  

 kan meddeles, hvis 1)	de jorder, der ønskes sammenlagt, ligger  

 hensigtsmæssigt for samlet drift fra ejendommens bygninger, ved  

 dyrkningsjorder inden for en vejafstand på 2 km, 2)	en ejendoms jorder ikke vil blive opdelt på uheldig måde  

 for driften og 3)	der ikke ved sammenlægningen vil opstå en  

 uhensigtsmæssig ejendomsfordeling, a)	fordi ejeren af den ejendom, der ønskes suppleret, ikke  

 opfylder betingelserne for erhvervelse af den supplerede ejendom, jf. § 16, §  

 18 a, stk. 2 og 3, og § 20, stk. 1, idet der dog ses bort fra bestemmelserne  

 om afstand og antal ejendomme, eller b)	fordi ejeren, dennes ægtefælle og børn under 18  

 år vil blive ejer af mere end 450 ha.
 14. I § 13, stk. 2, nr. 3, litra b, ændres »450 ha« til: »300 ha«.
Stk. 3. Hvis ansøgeren efter sammenlægningen  

 vil komme til at eje mere end 70 ha, kan landbrugsministeren nægte  

 sammenlægning, når 15. I § 13, stk. 3, indsættes efter »eje«: »eller være medejer af«.
1)	ejeren af en nærliggende landbrugsejendom har ønske om  

 suppleringsjord, 2)	suppleringsjorden ligger inden for en vejafstand på 1 km fra  

 bygningerne på den i nr. 1 nævnte ejendom, 16. I § 13, stk. 3, nr. 2, ændres »1 km« til: »2 km«.
3)	den pågældende ejer efter sammenlægningen ikke vil  

 komme til at eje mere end 70 ha, 17. I § 13, stk. 3, nr. 3, indsættes efter »eje«: »eller være medejer af«.
 18. I § 13, stk. 3, indsættes efter nr. 3 som nyt  

 nummer:
» 4)	den pågældende ejer vil erhverve jorden til en pris, der  

 svarer til sædvanlig handelspris for landbrugsjord af tilsvarende  

 bonitet i området, og som, hvis der ikke kan opnås enighed herom  

 mellem parterne, fastsættes af landbrugsministeren, og Nr. 4 og 5 bliver nr. 5 og 6.
 5)	jorderne i øvrigt kan tillades sammenlagt med denne ejendom,  

 jf. stk. 2.
 Stk. 4. Hvis suppleringsjorden, jf. stk. 3, er frigjorte  

 arealer efter reglerne i lov om ophørsstøtte til jordbrugere,  

 skal ejeren af en nærliggende landbrugsejendom, der opfylder  

 betingelserne i stk. 3, nr. 1-5, tillige opfylde betingelserne til overtagere  

 efter lov om ophørsstøtte til jordbrugere.
 19. I § 13, stk. 4, »ændres  

 stk. 3, nr. 1-5« til: »stk. 3, nr. 1-6«.
 Stk. 5. Hvis ansøgeren selv har behov for arealet  

 for at skabe harmoni i bedriften mellem besætning og jordtilliggende,  

 suppleringsjorden ligger inden for en vejafstand på 1 km fra  

 bygningerne på ansøgerens ejendom og ejendommen ikke efter  

 suppleringen vil overstige 150 ha, kan sammenlægning dog kun  

 nægtes efter stk. 3, jf. stk. 4, hvis den, der ønsker  

 fortrinsstilling, har behov for arealet for at skabe harmoni i en bedrift med  

 en animalsk produktion eller for at skabe et passende forhold mellem  

 produktionsanlæg og jordtilliggende i en bedrift med en væsentlig  

 specialproduktion.
 20. I § 13, stk. 5, udgår: »suppleringsjorden ligger inden for en vejafstand  

 på 1 km fra bygningerne på ansøgerens ejendom og  

 ejendommen ikke efter suppleringen vil overstige 150 ha,«.
 21. § 13, stk. 6, affattes således:
 Stk. 6. Ved arealgrænserne i stk. 1-3 og stk. 5  

 medregnes ikke skovarealer, der er pålagt fredskovspligt, og arealer,  

 der er helt uden dyrkningsmæssig værdi, herunder  

 søarealer, strandbredder og lignende.
» Stk. 7.
§ 16. Adkomst på en landbrugsejendom, der  

 ligger i landzone, og hvis areal overstiger 30 ha, kan erhverves af en  

 person, hvis 1)	erhververen er fyldt 18 år, 2)	erhververen er dansk statsborger eller er statsborger i et land,  

 hvis borgere i medfør af De Europæiske Fællesskabers  

 regler eller ifølge traktat har adgang til at erhverve landbrugsjord i  

 Danmark, 3)	erhververen, dennes ægtefælle eller børn under 18  

 år ikke inden erhvervelsen er ejere eller medejere af nogen  

 landbrugsejendom, herunder jordbrugsbedrifter i udlandet, 4)	erhververen inden 6 måneder efter erhvervelsen tager fast  

 bopæl på ejendommen, 5)	erhververen selv driver ejendommen, og 6)	erhververen opfylder de krav til en landmandsuddannelse, der  

 fastsættes af landbrugsministeren efter forhandling med  

 landbrugsorganisationerne.
 22. I § 16, stk. 1, nr. 6, ændres »landmandsuddannelse« til:  

»jordbrugsuddannelse«.
 Stk. 2.
Stk. 3. Er erhververen, dennes ægtefælle  

 eller børn under 18 år i forvejen ejer eller medejer af en eller  

 to landbrugsejendomme, herunder jordbrugsbedrifter i udlandet, kan den  

 pågældende erhverve adkomst på yderligere en  

 landbrugsejendom, hvis 1)	erhververen opfylder kravene i stk. 1, nr. 1 og 2, 2)	erhververen har eller inden 6 måneder efter erhvervelsen tager  

 fast bopæl på ejendommen eller på en anden  

 landbrugsejendom, den pågældende måtte være ejer  

 eller medejer af, 3)	erhververen opfylder kravene i stk. 1, nr. 5 og 6, hvis det samlede  

 areal af de efter erhvervelsen ejede eller medejede landbrugsejendomme  

 overstiger 30 ha, 23. § 16, stk. 3, nr. 4, affattes således:
4)	ejendommens jorder ligger inden for en vejafstand på 10 km fra  

 den ejendom, hvor ejeren bor, regnet som anført i § 9, stk. 1, nr.  

 1, » 5)	højst en af de efter erhvervelsen ejede landbrugsejendomme er  

 uden bygninger, jf. § 8, stk. 4, 6 og 7, og 6)	det samlede areal af de efter erhvervelsen ejede og medejede  

 landbrugsejendomme ikke overstiger 70 ha.
 Stk. 4.
 § 17.
Stk. 2. Uanset bestemmelserne i § 16 kan andre end  

 ejerens ægtefælle erhverve adkomst på en landbrugsejendom  

 ved arv, såfremt 1)	arveladeren eller dennes ægtefælle har haft lovlig  

 adkomst på den pågældende ejendom i mindst 3 år  

 før det fyldte 67. år, 24. I § 17, stk. 2, nr. 1, ændres »3 år« til: »8 år«.
2)	erhververen § 17 a.
Uanset bestemmelserne i § 16 kan adkomst på en  

 landbrugsejendom overdrages til ejerens ægtefælle eller til en  

 person, der er beslægtet med ejeren i ret op- eller nedstigende linie,  

 hvis:
1)	overdrageren eller dennes ægtefælle har haft lovlig  

 adkomst på den pågældende ejendom i mindst 3 år  

 før det fyldte 67. år, 25. I § 17 a, stk. 1, nr. 1, ændres »3 år« til: »8 år«.
2)	erhververen § 17 b.
Ved beregning af antal landbrugsejendomme i § 16, stk. 1,  

 nr. 3, § 17 a, stk. 1, nr. 3, og § 18 a,  

 stk. 1, nr. 3, bortses fra landbrugsejendomme, for hvilke der i tingbogen er  

 foretaget notering i henhold til § 11, stk. 1, sidste punktum, i lov nr. 291  

 af 31. marts 1949 om landbrugsejendomme eller notering i henhold til § 17,  

 stk. 3, i lov nr. 114 af 4. april 1967 om landbrugsejendomme om, at  

 ejendommen er en familieejendom.
 26. I § 17 b, stk. 1, indsættes »efter § 16, stk. 1, nr. 3,«:  

»og stk. 3,«.
 Stk. 2.
 § 18.
Stk. 4. Landbrugsministeren kan meddele tilladelse til,  

 at en person erhverver adkomst på en landbrugsejendom, når 1)	erhvervelsen sker med henblik på anvendelse som anført  

 i § 4, stk. 1, nr. 1, og ejendommen i nær fremtid kan påregnes  

 udlagt til det pågældende formål, 2)	erhvervelsen sker i erhvervsøjemed med henblik på en  

 ikke-jordbrugsmæssig anvendelse, som i øvrigt må anses som  

 ønskelig ud fra en almindelig samfundsmæssig vurdering, 3)	erhvervelsen sker med henblik på særlige formål,  

 herunder anvendelse til videnskabelige, undervisningsmæssige, almene  

 sociale, sundhedsmæssige eller almene rekreative formål,  

 eller 27. I § 18, stk. 4, udgår sidst i nr. 3: »eller«, og der  

 indsættes efter nr. 3 som nyt nummer:
» 4)	særlige forhold i øvrigt taler for det.
 Nr. 4 bliver nr. 5.
 Stk. 5.
 Stk. 6.
 Stk. 7. Hvis ansøgeren selv har behov for arealet  

 for at skabe harmoni i bedriften mellem besætning og jordtilliggende,  

 gælder fortrinsstillingen kun, hvis den, der ønsker  

 fortrinsstilling, har behov for arealet for at skabe harmoni i en bedrift med  

 en væsentlig animalsk produktion eller for at skabe et passende forhold  

 mellem produktionsanlæg og jordtilliggende i en bedrift med en  

 væsentlig specialproduktion.
 28. I § 18, stk. 7, ændres: »væsentlig animalsk produktion« til: »animalsk  

 produktion«.
 Stk. 8.
 § 18 a.
 Stk. 5. Ejer en person alene eller sammen med sin  

 ægtefælle eller børn under 18 år en anpart på  

 1/5 eller derover af en landbrugsejendom eller 1/5 eller derover af kapitalen  

 i et selskab m.v., der ejer en landbrugsejendom, jf. § 21, eller ejer en person aktier eller anparter, der  

 repræsenterer flertallet af stemmerne i et selskab, der ejer en  

 landbrugsejendom, jf. § 20, stk. 1, anses vedkommende for at være  

 medejer af den pågældende landbrugsejendom.
 29. I § 18 a, stk. 5, ændres »jf. § 21« til: »jf. §§ 20 og 21«.
 Stk. 6.
 30. § 20 affattes således:
§ 20. Et aktieselskab eller et anpartsselskab kan erhverve og  

 forblive ejer af en landbrugsejendom, der er beliggende i landzone, hvis  

 aktier eller anparter, der repræsenterer flertallet af stemmerne i  

 selskabet og mindst udgør 10 pct. af selskabskapitalen, ejes af en  

 deltager, der » 1)	aktier eller anparter, der repræsenterer flertallet af  

 stemmerne i selskabet og mindst udgør 10 pct. af selskabskapitalen,  

 ejes af en deltager, der 1)	indtil selskabets erhvervelse af ejendommen har haft lovlig adkomst  

 på denne, eller 2)	opfylder betingelserne for personlig erhvervelse af ejendommen, jf.  

 §§ 16, 17, 17 a og 18 a, dog således at et eventuelt krav om egen drift  

 overgår på selskabet.
a)	indtil selskabets erhvervelse af ejendommen har haft lovlig adkomst  

 på denne, eller b)	opfylder betingelserne for personlig erhvervelse af ejendommen, jf.  

 §§ 16, 17, 17 a og 18, dog således at et eventuelt krav om egen drift  

 overgår på selskabet, og Stk. 2. For aktieselskabers vedkommende skal alle aktier  

 noteres på navn.
 Stk. 3. Landbrugsministeren kan fastsætte  

 nærmere regler for oplysnings- og indberetningspligt med henblik  

 på kontrol og registrering m.v. i forbindelse med aktie- og  

 anpartsselskabers erhvervelse og besiddelse af landbrugsejendomme.
 2)	samtlige øvrige aktier eller anparter ejes af personer, der  

 er den i nr. 1 nævnte persons ægtefælle, søskende  

 eller beslægtede i ret op- eller nedstigende linie, eller af  

 pensionskasser og livsforsikringsselskaber.
 Stk. 2. For aktieselskabers vedkommende skal alle aktier  

 noteres på navn.
 Stk. 3. Selskabets vedtægter og aftaler mellem  

 selskabets deltagere må ikke stride mod reglerne i loven.
 Stk. 4. Hvis et selskab ikke længere opfylder  

 betingelserne i stk. 1, skal selskabet inden 6 måneder afhænde  

 ejendommen, medmindre der opnås dispensation efter stk. 7.
Stk. 5. Ministeren for fødevarer, landbrug og  

 fiskeri kan fastsætte nærmere regler for udøvelse af  

 landbrug i selskabsform, herunder regler om afhændelse af aktier eller  

 anparter, bopælspligt m.v., og om de beføjelser og  

 opsigelsesvilkår m.v., der skal tilkomme den person, der opfylder  

 betingelserne i stk. 1, litra a eller b.
Disse regler skal ikke kunne  

 tilsidesættes ved aftale mellem deltagerne i selskabet.
 Stk. 6. Ministeren kan desuden fastsætte  

 nærmere regler for oplysnings- og indberetningspligt med henblik  

 på kontrol og registrering m.v. i forbindelse med aktie- og  

 anpartsselskabers erhvervelse og besiddelse af landbrugsejendomme.
 Stk. 7. Ministeren kan dispensere fra bestemmelsen i stk.  

 1, nr. 2, såfremt særlige forhold taler for det.«.
§ 30 a.
Landbrugsministeren kan bemyndige jordbrugskommissionerne,  

 de kommunale og amtskommunale myndigheder samt styrelser under  

 Landbrugsministeriet til at udøve beføjelser efter denne  

 lov.
 Stk. 2. Hvis afgørelse træffes af en  

 jordbrugskommission, kan tilladelse ikke meddeles, når et medlem  

 modsætter sig dette.
Stk. 3. Klage over de i stk. 1 nævnte myndigheders  

 afgørelse efter bemyndigelse kan indgives til landbrugsministeren, jf.  

 dog stk. 4. Klagefristen er 4 uger fra den dag, afgørelsen er meddelt  

 klageren.
Landbrugsministeren kan fastsætte regler, hvorefter der alene  

 kan klages over afgørelsen af retlige spørgsmål.
 31. I § 30 a indsættes efter stk. 3 som nyt  

 stykke:
Stk. 4. Landbrugsministeren kan henlægge sin  

 beføjelse til at træffe afgørelse i klagesager til en  

 styrelse under Landbrugsministeriet.
Landbrugsministeren kan fastsætte  

 regler, hvorefter afgørelser truffet af en styrelse under  

 Landbrugsministeriet ikke kan påklages yderligere.
» Stk. 4 bliver stk. 5.
 § 30 b.
 32. Efter § 30 b indsættes:
» § 30 d.
Ministeren for fødevarer, landbrug og fiskeri kan  

 fritage de regionale jordkøbsnævn m.v., der udøver  

 beføjelser efter § 30 a i jordkøbsloven, jf.  

 lovbekendtgørelse nr. 493 af 13. juni 1997, for i forbindelse med  

 erhvervelse af fast ejendom efter reglerne i § 18 i fornævnte lov at  

 overholde reglerne i landbrugsloven.«.
§ 33. Med bøde straffes den, der 1)	overtræder § 7, stk. 1-4, § 7 a, stk. 1, § 8, stk. 1-4, § 9,  

 stk. 1, § 11, stk. 1-4, § 12, stk. 1, § 16, stk. 1-3, § 17, stk. 2, § 17 a,  

 stk. 1, § 18 a, stk. 1-3, § 20, stk. 1 og 2,
§ 24 eller § 25, 33. I § 33, stk. 1, nr. 1, ændres »§ 20, stk. 1 og 2« til:  

»§ 20, stk. 1-4«.
2)	tilsidesætter vilkår knyttet til en tilladelse efter §  

 4, stk. 1, § 7, stk. 6, § 7 a, stk. 4, § 8, stk. 6 og 7, § 9, stk. 3, § 11,  

 stk. 5, § 12, stk. 2, § 13, stk. 1 og 7, § 14, § 17, stk. 3, § 17 a, stk. 2,  

 § 18, stk. 1-4, 6 og 7, § 18a, stk. 6, eller § 21 eller 34. I § 33, stk. 1, nr. 2, indsættes efter »§ 18 a, stk. 6,«: »§ 20, stk. 7,«.
 undlader at efterkomme påbud efter § 8, stk. 5 og 7,  

 § 9, stk. 5, eller § 27.
 35. § 33, stk. 2, affattes således:
 Stk. 2. På samme måde straffes den, der  

 opretholder et forpagtningsforhold eller lejemål i strid med loven.  

 På tilsvarende måde straffes den, der bevarer adkomst på en  

 landbrugsejendom i strid med loven.
» 1)	opretholder et forpagtningsforhold eller lejemål i strid med  

 loven, 2)	bevarer adkomst på en landbrugsejendom i strid med loven,  

 eller 3)	overtræder betingelserne i § 13, stk. 2.«.
 Stk. 3. Er overtrædelsen begået af en kommune  

 eller et kommunalt fællesskab, jf. § 60 i lov om kommunernes styrelse,  

 kan der pålægges kommunen eller det kommunale fællesskab  

 bødeansvar.
 36. § 33, stk. 3, ophæves.
 Stk. 4. I forskrifter, der udstedes i henhold til loven,  

 kan der fastsættes straf af bøde for overtrædelse af  

 bestemmelser i forskrifterne.
 Stk. 4 og 5 bliver til stk. 3 og 4.
 37. § 33, stk. 5, der bliver stk. 4, affattes  

 således:
 Stk. 5. For overtrædelser, der er begået af  

 et aktieselskab, et andelsselskab el.lign., kan der pålægges  

 selskabet som sådant bødeansvar.
