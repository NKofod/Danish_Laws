Patienten  

 klagede siden over bivirkninger af den medicinske behandling, hvorfor denne  

 ophørte.
Patienten henvendte sig efterfølgende, da hun var generet af  

 blodsprængninger på arme og ben, hvilke hun tilskrev den medicinske  

 behandling.  

 Lægen henviste til videre undersøgelse og behandling på hudafdelingen.
 Der blev  

 klaget over, at lægen ikke informerede patienten tilstrækkeligt om medicinens  

 virkninger og bivirkninger i form af karforandringer i hud og underhud, og at  

 lægen ikke noterede patientens gener i journalen.
 Der blev  

 endvidere klaget over, at lægen ikke undersøgte og henviste patienten korrekt  

 efter konstateringen af patientens bivirkninger.
Klage  

 over manglende information af præparats virkninger og bivirkninger og  

 journalføring heraf Patientklagenævnet fandt anledning til at kritisere lægen for  

 hans journalføring af informationen til patienten.
Nævnet fandt ikke grundlag  

 for at kritisere lægens behandling eller information af patienten.
 Nævnet lagde vægt på, at ifølge lægens udtalelse til sagen,  

 informerede han om bivirkninger i form af mundtørhed og synsforstyrrelser  

 (akkomodationsforstyrrelser) og at den tilstræbte effekt var at hæmme blærens  

 sammentrækningsevne.
Det var nævnets opfattelse, at lægen burde have journalført den  

 information, han gav vedrørende bivirkninger i form af mundtørhed og  

 synsforstyrrelser Det endvidere nævnets opfattelse, at der ikke var grundlag for  

 at informere om bivirkninger i form af karforandringer i hud og underhud, da  

 disse ikke var dokumenteret bivirkninger, der kunne henføres til behandlingen  

 med Detrusitol.
 Der blev afgivet dissens i sagen.
