 De statsanerkendte arbejdsløshedskasser.
Med det formål at brgrænse statens omkostninger ved den nuværende  

 udbetalingsform for dagpenge m.v. har der i nogen tid været ført  

 forhandlinger om at ændre udbetalingsformen.
Direktoratet har tidligere ved  

 rundskrivelse af 24/5 1983 orienteret arbejdsløshedskasserne om dette,  

 herunder især om planerne om udbetaling via postgiro.
 Arbejdsministeriet har nu meddelt, at man under visse betingelser kan  

 godkende, at ydelserne udbetales via et lønoverførselssystem til modtagers  

 konto i et pengeinstitut (bank, sparekasse eller postgiro), såfremt denne  

 udbetalingsform kun medfører minimale merudgifter for staten i forhold til en  

 postgiroløsning.
 Repræsentanterne for arbejdsløshedskasserne og arbejdsdirektoratet i  

 styringsgruppen vedrørende udbetaling af dagpenge via postgiro har på denne  

 baggrund anbefalet, at dagpenge m.v. fremover udbetales via PBC.
 Arbejdsdirektoratet har derefter besluttet, at udbetalingen af forskud til  

 dagpenge, efterløn og feriedagpenge fra 1. oktober 1983 vil blive ændret  

 efter følgende retningslinier:
 1. Arbejdsløshedskasser, der benytter EDB ved  

 beregning og udbetaling til medlemmerne skal foretage udbetalingerne via PBC  

 til modtagerens konto i et pengeinstitut.
 2. Arbejdsløshedskasser, der ikke i dag benytter EDB,  

 skal snarest ved anskaffelse af eget EDB-anlæg eller ved benyttelse af et  

 EDB-servicebureau tilslutte sig PBC-ordningen.
 For arbejdsløshedskasser, der tilkendegiver at ville overgå til eget  

 EDB-anlæg, sættes fristen for overgangen til 1. juli 1985.
 Udbetalingen vil foregå efter følgende hovedprincipper:
 ad 1. EDB-kasser. - Arbejdsløshedskasserne udbetaler via PBC med eget  

 pengeinstitut som mellemled. - De nødvendige midler hæves af  

 kassen/bankforbindelsen i Nationalbanken. - Den til udbetalingerne knyttede  

 kildeskat indbetales direkte fra arbejdsdirektoratet til  

 statsskattedirektoratet. - Beløb, som overføres via PBC må ikke hæves i  

 Nationalbanken, før det er teknisk nødvendigt, det vil sige 2 dage før  

 dispositionsdagen for medlemmet.
 ad 2. »Manuelle« kasser.
 Forskud udbetales som hidtil, dog med følgende ændringer: - Udbetaling  

 sker af nettobeløbet, det vil sige uden kildsskat. - Kildeskat afregnes  

 direkte fra arbejdsdirektoratet til statsskattedirektoratet. - Forskuddet  

 udbetales ved bankoverførsel fra Nationalbanken til arbejdsløshedskassens  

 bankforbindelse. - Efter forhandling med kasserne tilpasses forskuddet til de  

 enkelte kassers udbetalingstidspunkter.
II.
Orientering om ændringen.
 Med henblik på at give den bedst mulige orientering om den forestående  

 ændring har direktoratet inddelt kasserne i 3 grupper, som fremgår af  

 vedlagte bilag.
a.
Kasser, der benytter ARKE-systemet til udbetaling, vil blive orienteret  

 om den ny udbetalingsform gennem ARKE.
b.
De øvrige EDB-kasser indkaldes til et orienterende møde torsdag den 28.  

 juli 1983 klokken 13.00 i Ingeniørforeningen, Ved Stranden 18, København K.
 Der vil til dette møde være reserveret plads til to repræsentanter for  

 hver kasse.
 c. »Manuelle kasser« berøres ikke i samme omfang som  

 EDB-kasserne af ændingen, hvorfor orienteringen i første omgang vil ske  

 skriftligt og derefter ved direkte kontakt til kasserne i anden halvdel af  

 august måned, hvor der vil blive truffet nærmere aftale om  

 udbetalingstidspunkter m.v.
 Arbejdsløshedskasser, som finder at være anført forkert på omstående  

 bilag, anmodes om snarest at rette henvendelse herom med henblik på opklaring  

 af udbetalingsforholdene på telefon 10 60 11 til overassistent Tove Bartels  

 (lokal 333) eller fuldmægtig Poul Henrik Glasius (lokal 323).
 P.D.V.
Johannes Due underdirektør /Poul Henrik Glasius fuldmægtig Bilag til rundskrivelse af 20. juli 1983 (* 1) Efterløn (* 2) Efterløn + 3 afdelinger (* 3) Dagpenge og efterløn (* 4) For tidligere medlemmer af D 12 (* 5) Efterløn + feriedagpenge.
