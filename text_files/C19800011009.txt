I henhold til § 13, stk. 4, i ministeriet for skatter og afgifters  

 bekendtgørelse nr. 12 af 2. januar 1979 af forretningsorden for  

 ligningskommissionen i København samt regler om ligningskommissionens  

 organisation fastsættes følgende retningslinier for udøvelsen af de  

 funktioner, som i bekendtgørelsens § 13, stk. 3, er tillagt Københavns  

 ligningskommission. 1. Ligningskommissionen kan efter indstilling fra  

 statsskattedirektoratet eller direktoratet for Københavns skatte- og  

 registerforvaltning med de nedenfor angivne begrænsninger ændre ansættelser,  

 der er foretaget i Københavns skattekreds for tidligere indkomstår, herunder  

 indkomstår forud for 1978, og kan foretage ansættelser, hvor disse tidligere  

 med urette ikke er foretaget. 2. Ligningskommissionen kan under hensyntagen  

 til statsskattedirektoratets arbejdsplaner anmode Københavns skatte- og  

 registerforvaltning om at udtage konkrete sager til behandling og  

 forelæggelse for ligningskommissionen med henblik på en eventuel ændring af  

 ansættelsen. 3. Ligningskommissionen kan ikke ændre en ansættelse foretaget  

 af ligningsrådet som 1. instans efter skattestyrelseslovens § 14, stk. 2, 2.  

 punktum. 4. Ligningskommissionen kan ikke ændre en ansættelse på punkter, som  

 landsskatteretten, ligningsrådet eller skatterådet har taget stilling til ved  

 kendelse.
For indkomstår forud for indkomståret 1978 anses et skatteråd for ved kendelse at have taget stilling til en  

 ansættelse, i det omfang skatterådet a. ved en ansættelse som 1. instans  

 (ansættelse af personer, dødsboer, selskaber og foreninger m.v.) har ændret  

 den selvangivne indkomst m.v., b. ved revision af ligningskommissionens  

 ansættelse - uden at denne er påklaget - har ændret ansættelsen, c. har  

 truffet afgørelse vedrørende en klage over ligningskommissionens ansættelse,  

 d. har ændret en ansættelse efter pålæg fra ligningsrådet eller efter  

 bemyndigelse fra statsskattedirektoratet. 5. I det omfang bestemmelserne i  

 punkt 4 ikke er til hinder derfor, kan ligningskommissionen uden særskilt  

 tilladelse i de konkrete tilfælde ændre ansættelser foretaget af skatterådet.  

 6. Ligningskommissionen kan ikke uden tilladelse fra statsskattedirektoratet  

 ændre en ansættelse, der er påklaget til skatterådet. 7. Ligningskommissionen  

 må i almindelighed ikke foretage forhøjelse af den ansatte indkomst for et  

 enkelt indkomstår med et beløb under 2.000 kr., medmindre forhøjelsen er en  

 følge af en ansættelsesændring vedrørende det seneste indkomstår, eller der  

 er tale om lovbestemte ændringer. 8. Ligningskommissionen kan uanset  

 beløbsstørrelsen forhøje eller nedsætte en ansættelse efter ansøgning fra  

 vedkommende skatteyder.
En anmodning om nedsættelse imødekommes ikke, når  

 ansøgningen er indgivet senere end 3 år efter udløbet af det pågældende  

 indkomstår. 9. Forinden sagerne forelægges ligningskommissionen til  

 afgørelse, har statsskattedirektoratet adgang til at gennemgå skatte og  

 registerforvaltningens indstillinger til ligningskommissionen.
Skatte- og  

 registerforvaltningen underretter statsskattedirektoratet om sagernes  

 fremlæggelse, jf. § 6, stk. 7, i ligningskommissionens forretningsorden.
 10. Skattestyrelseslovens og forretningsordenens  

 bestemmelser om fremgangsmåden ved ligningskommissionens ansættelser og  

 klagebehandling finder tilsvarende anvendelse på ansættelser efter  

 forretningsordenens § 13, stk. 3, i det omfang de er forenelige med disse.
11. I tilfælde, hvor forslag til ansættelsesændring  

 fremsendes til statsskattedirektoratet med henblik på eventuel forelæggelse  

 for ligningsrådet, skal sagen indeholde en sagsfremstilling, eventuelle  

 forhandlingsreferater, specifikation af ændringsforslaget med fornøden  

 begrundelse og udkast til den i § 23, stk. 2, i forretningsordenen for  

 ligningsrådet og statsskattedirektoratet nævnte meddelelse samt sagens øvrige  

 akter.
Hvor sagen efter sin art tilsiger det, skal skatteforvaltningens  

 indstilling være ledsaget af en udtalelse fra ligningskommissionen.
 Statsskattedirektoratet, den 2. juli  

 1980.
