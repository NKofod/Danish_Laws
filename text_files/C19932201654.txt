(Alle statsseminarier) Efter § 10, stk. 3, i lov nr. 370 af 6. juni 1991 om uddannelse af  

 pædagoger og i lov nr. 410 af 6. juni 1991 om uddannelse af lærere til  

 folkeskolen afgiver bestyrelsen ved statsseminarier indstilling til  

 ministeren om ansættelse og afskedigelse af seminariets rektor.
Bestyrelsen  

 ansætter og afskediger efter forslag fra rektor seminariets øvrige  

 medarbejdere, medmindre andet følger af reglerne i tjenestemandslovgivningen.  

 (F.eks. kræver sager om kongelig ansættelse forelæggelse for ministeriet.) Uddannelseslovene blev udsendt til seminarierne ved ministeriets  

 følgebreve af 28. juni 1991. Af afsnit 5 i brevene fremgår det, at indtil  

 seminariernes bestyrelser er etableret, indsendes alle sager om ansættelse og  

 afskedigelse af tjenestemænd til ministeriet.
 Der er nu etableret bestyrelser ved alle statsseminarier, og kompetencen  

 til at ansætte og afskedige statstjenestemænd i korrekt aftalte  

 klassificerede stillinger ved seminarierne er herefter således fordelt:
Undervisningsministeriets kompetence - ansættelse og afskedigelse af rektorer - ansættelse og afskedigelse af souschefer i lønramme 36 - afskedigelse af studielektorer - uansøgt afskedigelse af øvrige varigt ansatte statstjenestemænd.
Statsseminariets kompetence - ansættelse af statstjenestemænd, bortset fra rektor og souschefer i  

 lønramme 36 - ansøgt afskedigelse af statstjenestemænd bortset fra rektor,  

 studielektorer og souschefer i lønramme 36 - uansøgt afskedigelse af prøveansatte statstjenestemænd.
Vejledning om ansættelse og afskedigelse I Finansministeriets Personaleadministrativ Vejledning (PAV) kapitel 17 og  

 kapitel 36 er der givet en udførlig vejledning i reglerne om og proceduren  

 for ansættelse og afskedigelse af statstjenestemænd.
Seminarierne skal følge disse anvisninger ganske nøje.
Overskridelse af  

 reglerne vil bl.a. kunne påføre såvel seminariet som tjenestemanden  

 uforudsete udgifter og forpligtelser.
 I bilaget til dette brev følger en vejledning om ansættelse og  

 afskedigelse af statstjenestemænd, der indeholder en række supplerende  

 anvisninger til kapitel 17 og 36 i PAV.
Pensionsalderberegning Indtil videre foretages beregning af statstjenestemænds pensionsalder og  

 tildeling af forhøjet pensionsalder af Undervisningsministeriets  

 Økonomiafdeling, Lønkontoret.
 Seminarierne skal derfor fortsat sende kopi af statstjenestemænds  

 ansættelses- og afskedigelsesbreve til Lønkontoret, så  

 pensionsalderberegningen kan foretages.
 Af hensyn til udbetaling af pension til statstjenestemændene skal kopi af  

 afskedigelsesbreve indsendes i god tid inden fratrædelsesdatoen.
 Det er tanke at overføre administrationen af statstjenestemænds  

 pensionssager til Statens Regnskabsdirektorat, Pensionskontoret i løbet af  

 efteråret 1993.
Lønanciennitetsfastsættelse Fastsættelse af lønanciennitet for tjenestemænd forventes at blive udlagt  

 til seminarierne i løbet af efteråret 1993. Den udlagte kompetence vil ligge  

 inden for eksisterende anciennitetsbestemmelser og praksis på området.
Vi  

 tilstræber dog en sproglig fornyelse af regelsættet.
Med venlig hilsen Kirsten Michelle Danielsen fuldmægtig Bilag VEJLEDNING AF 20. JULI 1993 OM ANSÆTTELSE OG AFSKEDIGELSE AF  

 STATSTJENESTEMÆND VED STATSSEMINARIER Denne vejledning indeholder en række supplerende anvisninger til  

 Finansministeriets Personaleadministrativ Vejledning kapitel 17 og 36.
PAV kapitel 17. Ansættelse Pkt. 10 - 19. Ansættelsesbetingelser Ved brev af 9. juni 1992 har ministeriet udlagt en række beføjelser til  

 bl.a. seminarierne i forbindelse med helbredsbedømmelse af tjenestemænd m.fl.  

 Statsseminarierne skal fra og med den 1. august 1993 varetage alle opgaver,  

 som i brevet er tillagt institutioner, der selv ansætter statstjenestemænd.
 Seminarierne skal således bl.a. sørge for at tage et pensionsforbehold i  

 følgebrevet til tjenestemandens ansættelsesbrev og vedlægge »Orientering  

 om pensionsforbehold«, der er bilagt Finansministeriets cirkulære af 7.  

 februar 1992 om helbredsbedømmelse af tjenestemænd m.fl.
Pkt. 20 - 23. Udnævnelseskompetence (samt ekspedition af sager om kgl.  

 udnævnelse) Rektorer og tjenestemandsansatte souschefer i lønramme 36 udnævnes af  

 Dronningen.
I disse sager skal seminariet indsende en indstilling om  

 besættelse af stillingen til Undervisningsministeriets Universitetsafdeling.
 Sammen med indstillingen til ministeriet skal seminariet indsende  

 stillingsopslaget og en liste over ansøgerne til stillingen.
 Seminariet kan indstille til ministeriet, at souschefer i lønramme 36  

 ansættes på overenskomstvilkår, jf. side 13 i Finansministeriets Vejledning  

 om Decentrale klassificeringer fra 1992.
Pkt. 24 - 28. Prøveansættelse Ansættelse af statstjenestemandsansatte lærere ved lærerseminarierne skal  

 ske i henhold til aftale af 5. marts 1992 om stillingsstruktur og aftale af  

 samme dato om ansættelsesvilkår for tjenestemandsansatte lærere, jf.  

 arbejdstidsvejledningen af 14. april 1992. Det vil sige, at ansættelse på  

 prøve som udgangspunkt sker for 2 år ad gangen maksimalt 3 gange.
 Ansættelse af øvrige statstjenestemænd ved lærerseminarierne og alle  

 statstjenestemænd ved pædagogseminarierne sker på prøve efter de generelle  

 tjenestemandsregler.
Pkt. 29 - 33. Ansættelsesbrev Seminariet skal anvende statens officielle ansættelsesbrev, Fomular Fi 32,  

 som rekvireres hos Statens Information.
 Ansættelsesbrevet skal foreligge underskrevet før den dato, fra hvilken  

 ansættelsen sker.
Ansættelsesområdet for tjenestemændene er Undervisningsministeriet med  

 tilhørende institutioner.
Det skal anføres i følgebrevet, at tjenestemanden  

 indtil videre udfører tjeneste ved det pågældende seminarium.
PAV kapitel 36. Afskedigelse Pkt. 5. Afskedskompetence Uansøgt afskedigelse af statstjenestemænd skal foretages af ministeriet.  

 Sådanne sager indsendes til Universitetsafdelingen.
Seminariet skal beskrive  

 afskedigelsesgrundlaget fyldestgørende og i det hele være opmærksom på de  

 særlige procedureregler for uansøgt afsked.
 Med undtagelse af rektorer, studielektorer og souschefer i lønramme 36 kan  

 seminarierne selv foretage uansøgt afskedigelse af tjenestemænd ansat på  

 prøve.
 Ved uansøgt afsked af prøveansatte tjenestemænd skal seminariet forelægge  

 sagen for Finansministeriet, hvis der er tale om eventuel ret til pension  

 efter tjenestemandspensionslovens kapitler 2 og 7, jf. tjenestemandsloven §  

 33, stk. 3.
 Med undtagelse af rektorer, studielektorer og souschefer i lønramme 36  

 afskediger seminarierne statstjenestemænd efter ansøgning.
Den pligtige afgangsalder for statstjenestemænd er 70 år.
Hvis en  

 tjenestemand ikke selv ansøger om afsked med udgangen af den måned, hvori han  

 fylder 70 år, skal han afskediges uansøgt af ministeriet.
Sådanne sager skal  

 indsendes til Universitetsafdelingen i god tid inden tjenestemanden fylder 70  

 år, så afskedigelsen så vidt muligt kan gennemføres med 3 måneders varsel.  

 Undladelse af at overholde varslet medfører dog ikke, at  

 fratrædelsestidspunktet udskydes.
Pkt. 6. Afskedsvarsel Afsked skal ske skriftligt.
 Det er vigtigt at afskedsproceduren sikrer, at afskedsvarslerne  

 overholdes, idet et for sent afsendt afskedigelsesbrev vil forlænge  

 ansættelsen eller påføre seminariet en lønudgift, der svarer til  

 forlængelsen.
I øvrigt Personalesagen Seminarierne skal beholde kopi af stillingsopslag, ansættelsesbrev,  

 følgebrev, ansøgning om afsked osv. samt alle relevante bilag på  

 tjenestemandens personalesag.
Statstidende Normalt indsendes oplysning om statstjenestemænds tiltræden og fratræden  

 til Statstidende med henblik på offentliggørelse.
