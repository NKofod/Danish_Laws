En ansøger, der modtog supplerende kontanthjælp under aftjening af  

 civil værnepligt, fik bevilget rentetilskud til statsgaranteret studielån med  

 ialt 3.410 kr. pr. kvartal.
Rentetilskuddet blev i skattemæssig henseende  

 betragtet som B-indkomst.
Ansøgeren fandtes ikke berettiget til hjælp til  

 betaling af en fiktiv B-skat af rentetilskuddet.
Ankestyrelsen lagde vægt på,  

 at B-skatten på angsøgningstidspunktet ikke var forfalden til betaling.
 Ankestyrelsen fandt endvidere, at socialforvaltningen med rette havde  

 foretaget fradrag for rentetilskuddet i den udmålte hjælp, da rentetilskuddet  

 var at betragte som en indtægt, der fuldt ud skulle modregnes.
 REDEGØRELSE FOR SAGEN:
 En ansøger, der i perioden 22. september 1983 - 27.august 1984 skulle  

 aftjene civil værnepligt, søgte i slutningen af september 1983  

 socialforvaltningen om supplerende kontanthjælp.
Socialforvaltningen udmålte supplerende kontanthjælp efter bistandslovens  

 § 37 med et beløb på 1.347 kr. månedlig.
Ved udmålingen af hjælp blev der set  

 bort fra 30% af værnepligtslønnen.
De 30% skulle dække småudgifter ved  

 erhvervelsen af indtægten, skat o.lign.
I begyndelsen af april 1984 meddelte ansøgeren socialforvaltningen, at han  

 fra 1. april 1984 havde fået bevilget rentetilskud til sine statsgaranterede  

 studielån med 3.410 kr. pr. kvartal.
Rentetilskuddet blev af Statens  

 Uddannelsesstøtte anvist direkte til ansøgerens pengeinstitut, og det blev i  

 skattemæssig henseende betragtet som B-indkomst Efter tildelingen af rentetilskud anmodede ansøgeren skatteforvaltningen  

 om udstedelse af et »B-skattekort« til dækning af den påløbende  

 skat som følge af rentetilskuddet.
Skatteforvaltningen gav afslag herpå med  

 henvisning til, at påløben skat, i det omfang det er muligt, først skal  

 betales som A-skat og derefter som B-skat.
Skatteforvaltningen lagde herved  

 vægt på, at ansøgeren fra den 27. august 1984 og året ud ville få indtægt i  

 form af løn eller arbejdsløshedsdagpenge.
 På grund af rentetilskuddet ændrede socialforvaltningen udmålingen af  

 supplerende kontanthjælp til 365 kr. månedlig, idet forvaltningen ved  

 hjælpens udmåling fratrak rentetilskuddet fuldt ud, uden at bortse fra 30% af  

 tilskuddet.
Over for amtsankenævnet anførte socialforvaltningen bl.a., at såfremt  

 skatteforvaltningen ikke skatteteknisk kunne påligne B-skat af  

 rentetilskuddet, kunne socialforvaltningen heller ikke i henhold til  

 bistandsloven indgå i en fiktiv B-skattebetaling.
Forvaltningen anførte  

 endvidere, at når der ikke blev set bort fra 30% af rentetilskuddet ved  

 hjælpens udmåling, skyldtes det, at rentetilskuddet var alment gældende for  

 bestemte grupper af studiegælds-indehavere og ikke kun for personer, der  

 aftjente civil værnepligt.
 AFGØRELSEN, DER KLAGES OVER:
Amtsankenævnet tiltrådte socialforvaltningens afgørelse, idet nævnet var  

 enig med forvaltningen i, at det udbetalte rentetilskud var at betragte som  

 en indtægt, der skulle modregnes 100% i den udmålte hjælp.
Vedrørende  

 ansøgningen om hjælp til B-skat lagde nævnet vægt på, at denne ikke var  

 forfalden, og at der alene var tale om et skatteteknisk spørgsmål, som ikke  

 kunne kompenseres via bistandslovens bestemmelser.
 KLAGER TIL ANKESTYRELSEN:
Sagen blev anket af ansøgeren LOVGRUNDLAG:
 Lov om social bistand, § 37. Socialministeriets cirkulære af 16 december  

 1986 om kontanthjælp efter bistandsloven, pkt. 15.
 ANKESTYRELSENS AFGØRELSE:
Ankestyrelsen finder, at socialforvaltningen har været berettiget til at  

 afslå at yde ansøger en kontanthjælp til betaling af fiktiv B- skat af  

 rentetilskuddet.
Ankestyrelsen har lagt vægt på, at B- skatten på  

 ansøgningstidspunktet ikke var forfalden til betaling.
 Vedrørende klagen over, at der ikke ved udmålingen af løbende supplerende  

 kontanthjælp efter den 1. april 1984 også blev bortset fra 30% af  

 rentetilskuddet, finder Ankestyrelsen, at det udbetalte rentetilskud var at  

 betragte som en indtægt, der skulle modregnes fuldt ud i den udmålte hjælp.
 Det bemærkes, at Ankestyrelsen ikke herved har taget stilling til det  

 berettigede i, at socialforvaltningen i øvrigt ved udmålingen af kontanthjælp  

 til ansøgeren har set bort fra 30% af ansøgerens indtægt som civil  

 værnepligtig.
 Ankestyrelsen tiltræder således Amtsankenævnets afgørelse.
