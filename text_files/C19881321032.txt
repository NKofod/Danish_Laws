I sæsonen 1987/88 dispenseres, således at danskavlet sædekorn af havre  

 må sælges med en spireevne ned til 91 pct. med en latitude på 6 pct.  

 Dispensationen gælder kun for salg her i landet og kun under forudsætning af,  

 at partierne forsynes med en tillægsmærkning.
Reglerne for tillægsmærkning  

 fremgår af denne meddelelse.
 På et møde i Frøkontrolkommissionens Kontaktudvalg for Sædekorn den 25.  

 februar 1988 drøftedes forsyningssituationen for udsæd af havre i foråret  

 1988.
På nuværende tidspunkt foreligger spiringsresultater på en havremængde  

 svarende til godt halvdelen af den mængde, som normalt forsegles.
Ud fra  

 disse spiringsresultater samt ud fra den mængde havre, der i alt er godkendt  

 til forsegling, skønnede man i kontaktudvalget, at med en dispensation for  

 spireevne ned til 91 pct., latitude 6 pct., vil der kunne produceres  

 tilstrækkelige mængder af havre af en kvalitet, der opfylder normen for  

 spireevne.
 Efter anbefaling fra kontaktudvalget har Statsfrøkontrollen anmodet  

 Landbrugsministeriet om bemyndigelse til at dispensere, således at sædekorn  

 af havre må sælges med en spireevne ned til 91 pct., lalitude 6 pct.
 Landbrugsministeriet har herefter bemyndiget Statsfrøkontrollen til at  

 indrømme ovennævnte dispensation for havre produceret i perioden 1. juli 1987  

 til 30. juni 1988.
Dispensationen gælder kun for salg her i landet.
Det vil sige, at eksport  

 efter danske kvalitetsnormer - mærkesedlerne 84e til 87e - ikke er omfattet  

 af dispensationen.
 Partier af sædekorn, som ønskes solgt med nævnte dispensation, skal af  

 firmaet forsynes med en tillægsmærkning med følgende tekst:
 Tillægsmærkning kan foretages ved, at der påklæbes sækkene en mærkeseddel  

 med pågældende tekst, eller ved at teksten påføres sækkene ved en tydelig  

 påstempling.
 For partier, der tillægsmærkes i forbindelse med produktionen, skal  

 firmaet anføre dette på »anmeldelse af prøver til undersøgelse«,  

 formular 11. Dette gøres ved, at der under bemærkninger skrives:  

 »Tillægsmærket med:» efterfulgt af et eksemplar af  

 tillægsmærkesedlen eller den påstemplede tekst.
For partier, der er produceret inden meddelelsens datering med en  

 spireevne på 85-88 pct., og som endnu ikke er udleveret, gælder  

 dispensationen kun, hvis partiet tillægsmærkes.
Firmaet skal for sådanne  

 partier over for Statsfrøkontrollen afgive en erklæring om, at det pågældende  

 parti er forsynet med ovennævnte tillægsmærkning.
Denne erklæring skal  

 indeholde oplysning om partiets referencenummer og størrelse, dato for  

 tillægsmærkning samt følgende oplysning: »Tillægsmærket med: efterfulgt  

 af et eksemplar af tillægsmærkesedlen eller den påstemplede tekst.
 For partier, der er produceret i sæsonen 1986/87, og hvor godkendelsen er  

 forlænget efter fornyet spiringsundersøgelse, gælder tilsvarende regler om  

 tillægsmærkning, dersom disse partier ønskes solgt under dispensationen.
 Såfremt Statsfrøkontrollen ved en af ovenstående procedurer har  

 konstateret, at partiet opfylder betingelserne for salg under dispensationen,  

 vil partiet ikke blive opført som erstatningspligtigt i »Oversigt over  

 vårsædspartier kontrolleret i sæsonen 1987/88«.
