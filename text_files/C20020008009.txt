Cirkulære om tilbagebetaling af  

 smøreolieafgiften m.v.1) 1. Indledning En EF-dom af 10. juni 1999 »Braathens Sverige AB v.
Riksskatteverket« har  

 rejst alvorlig tvivl om opretholdelsen af den hidtil gældende  

 smøreolieafgift.
På baggrund heraf er der ved lov om  

 ændring af lov om energiafgift af mineral-olieprodukter m.v. nr. 395 af  

 6. juni 2002 sket en ophævelse af smøreolieafgiften.
 På baggrund af lovændringen fastsætter  

 nærværende cirkulære retningslinierne for tilbagebetaling  

 af smøreolieafgift samt den retlige følge af  

 smøreolieafgiftens ophævelse for anvendelsesområdet for  

 emballageafgiftslovens § 1, nr. 8.
2. Anvendelsesområde Cirkulæret finder anvendelse ved behandlingen af krav om  

 tilbagebetaling af afgift af smøreolier, hydraulikolier og lignende  

 efter mineralolieafgiftslovens § 1, stk. 1, nr. 16.
Afgiften er blevet ophævet i sin helhed, dvs. at afgiften af  

 samtlige produkter omfattet af bestemmelsen er ophævet.
Det drejer sig  

 om smøreolier m.v. under toldtariffens position 27.10, 34.03.19 og 99,  

 hydraulikolier under position 38.19 samt andre olier, der konkurrerer  

 hermed.
 Loven har virkning fra den 1. december 2001.
 Den finder således anvendelse for afgiftspligtige varer, der fra den  

 1. december 2001 udleveres til forbrug fra eller forbruges af registrerede  

 virksomheder, angives til fortoldning eller modtages eller medbringes fra  

 udlandet.
For disse varer skal virksomhederne ikke længere opgøre og  

 indbetale afgiften.
Virksomheder, der er registreret efter andre  

 afgiftsområder i mineralolieafgiftsloven, skal dog fortsat foretage  

 angivelse og indbetaling af disse afgifter efter mineralolieafgiftsloven.
 Cirkulæret finder endvidere anvendelse ved behandling af  

 spørgsmål om afgiftspligt efter emballageafgiftslovens § 1,  

 nr. 8.
3. Tilbagebetaling Ved et eventuelt krav om tilbagebetaling af afgiften vil dansk rets  

 almindelige regler om tilbagebetaling finde anvendelse.
En betingelse for tilbagebetaling er således, at virksomhederne ved  

 en konkret bevisbedømmelse kan godtgøre, at de har lidt et tab  

 ved afgiftserlæggelsen.
Dette vil ikke være tilfældet,  

 såfremt virksomheden har overvæltet afgiften i varepriserne.
 Med virkning fra den 1. december 2001 blev opkrævningen af afgift,  

 der skulle angives og indbetales for afgiftsperioden december 2001 og  

 fremefter, berostillet indtil lovens ikrafttræden ved meddelelse  

 SKM2002.1.TSS samt nyhedsbrev til virksomheder registreret for  

 smøreolieafgiften.
 Tilbagebetaling af afgift omfatter afgiften i sin helhed, dvs. afgiften  

 på de mineralolieprodukter m.v., der er omfattet af  

 mineralolieafgiftslovens § 1, stk. 1, nr. 16.
3.1 Tilbagebetalingsberettiget Berettiget til tilbagebetaling i første led er virksomheder, som  

 på baggrund af ophævelsen af loven, må anses for  

 tilbagebetalingsberettigede.
Det drejer sig om virksomheder, som har  

 indbetalt afgiften og som ikke har overvæltet afgiften til  

 følgende led.
 Spørgsmålet om andre berettigede afgøres efter  

 almindelige erstatningsretlige grundsætninger.
 For at sikre en ensartet bedømmelse af sådanne krav i andet  

 og senere led skal Told- og Skattestyrelsen orienteres herom af de regionale  

 told- og skattemyndigheder.
3.2 Tilbagebetalingskrav Krav om erstatning for tab bedømmes efter almindelige  

 erstatningsretlige principper.
 Der kan ikke rejses krav om tilbagebetaling af eventuel afgift, der er  

 blevet modsvaret af tilskud til bortskaffelse af spildolie jf.  

 bekendtgørelse nr. 1179 af 23. december 1993 om tilskud til  

 bortskaffelse af spildolie, der var udstedt med hjemmel i  

 miljøbeskyttelseslovens § 55 a.
4. Oplysninger til brug for behandlingen af tilbagebetalingskrav Det beror på en konkret vurdering af samtlige oplysninger i sagen,  

 om betingelserne for tilbagebetaling i øvrigt er opfyldt.
Det  

 påhviler virksomheden at give de oplysninger, der er relevante for en  

 konkret bedømmelse af den enkelte sag.
 En virksomhed, der vil rejse krav om tilbagebetaling, må dokumentere  

 følgende:
 1.	Størrelsen af det rejste krav, herunder oplysning om kravets  

 fordeling på afgiftsperioder og således at der udelukkende  

 indgår tilbagebetalingsberettiget forbrug i kravet.
 2.	At virksomheden i den periode kravet vedrører, har  

 været afskåret fra at overvælte smøreolieafgiften  

 på sine kunder, således at virksomheden har lidt et  

 tab.
4.1. Dokumentationskravet konkret Virksomheden skal vedlægge følgende oplysninger som  

 dokumentation:
 1.	Oplysninger og dokumentation af størrelsen af det rejste krav  

 gennem regnskabsmateriale for den periode, som kravet vedrører.
 2.	En beskrivelse af virksomheden, dens arbejdsområde,  

 kundegrundlag, prispolitik m.v.
 3.	Oplysninger om prisfastsættelsen for de enkelte udleveringer,  

 herunder prispolitik og priskalkulationer i det omfang sådanne  

 kalkulationer foreligger med henblik på belysning af  

 konkurrencesituationen.
4.2. Øvrige oplysninger Evt. andre oplysninger som told- og skattemyndighederne må anse for  

 nødvendige ved behandlingen af den konkrete sag, f.eks.:
 1.	Oplysninger om navne og beliggenhed vedrørende de  

 konkurrerende virksomheder, der efter virksomhedens opfattelse hindrede  

 virksomheden i at indregne smøreolieafgiften i dens priser.
2.	Oplysninger om de priser, herunder de af konkurrenternes priser, som  

 indgik i virksomhedens prisfastsættelse.
Virksomheden skal i den  

 forbindelse sandsynliggøre, at de pågældende oplysninger  

 faktisk indgik i prisfastsættelsen.
 3.	Oplysninger om konkurrenceforholdene konkret, herunder oplysninger  

 om sammenlignelighed, omsætningskalkuler, virksomhedens skønnede  

 markedsandele o.l.
 4.	Oplysninger om branchen generelt i form af omsætnings-, pris-,  

 og markedsudvikling.
5. Forrentning Tilbagebetalingskrav forrentes efter de almindelige regler om forrentning,  

 jf. cirkulære nr. 157 af 14. oktober 1987 om forrentning af visse  

 tilbagebetalingsbeløb.
6. Emballageafgiftsloven Smøreolier m.v., der nu fritages for mineralolieafgift, kan i visse  

 tilfælde samtidig være berettiget til at blive fritaget for  

 emballageafgift, jf. emballageafgiftslovens § 1, nr. 8. Fritagelsen vil  

 dog være betinget af, at de pågældende smøreolier  

 m.v. ikke er omfattet af toldtarifposition 3403, der bl.a. omfatter  

 tilberedte smøremidler, jf. emballageafgiftslovens § 1, nr. 8,  

 eller af emballageafgiftslovens § 1, nr. 13, der omfatter kemiske  

 stoffer og produkter.
7. Forældelse Dansk rets almindelige regler om forældelse, jf. lov om  

 forældelse af visse fordringer af 1908, finder anvendelse.
Efter de  

 almindelige forældelsesregler løber den femårige  

 forældelsesfrist fra forfaldstidspunktet, det vil ved  

 tilbagebetalingskrav sige tidspunktet for erlæggelsen af  

 beløbet.
Efter Højesterets dom i UfR 2000.1953, TfS 2000.583  

 suspenserer uvidenhed om retlige forhold, herunder fortolkningen af  

 EU-retlige forskrifter, ikke forældelsesfristen i medfør af  

 1908-lovens § 3.
Imidlertid anser Skatteministeriet forældelsesfristen for afbrudt  

 fra tidspunktet for EF-domstolens dom C-150/99 af 10. juni 1999 »Braathens  

 Sverige AB v.
Riksskatteverket«.
Dette medfører, at der fra den 10.  

 juni 1999 løber en ny femårig forældelsesfrist, dvs. frem  

 til den 10. juni 2004. Krav, der ikke var forældet på  

 afbrydelsestidspunktet, dvs. beløb erlagt den 10. juni 1994 eller  

 senere, vil - i det omfang der består et tilbagebetalingskrav -  

 være omfattet af den nye forældelsesfrist.
Krav, der er  

 opstået efter den 10. juni 1999, følger ligeledes de almindelige  

 forældelsesregler, og vil således være forældet fem  

 år efter kravet er forfaldet.
8. Kompetence og klagefrister Virksomhedens tilbagebetalingskrav skal rejses over for virksomhedens  

 regionale told- og skattemyndigheder, som træffer afgørelse i 1.  

 instans.
 Såfremt en virksomhed ønsker at klage over de regionale told-  

 og skattemyndigheders afgørelse gælder de almindelige  

 klagebestemmelser.
Landsskatteretten behandler klager over de afgørelser, der er  

 nævnt i mineralolieafgiftslovens § 27 a.
Andre afgørelser  

 fx vedrørende overvæltning og forældelse påklages  

 til Told- og Skattestyrelsen.
 Klagefristen til Landsskatteretten og til Told- og Skattestyrelsen er 3  

 måneder, jf. sagsudlægningsbekendtgørelsens § 20. I  

 øvrigt finder reglerne i skattestyrelseslovens kap. 3 og 3 A  

 anvendelse.
9. Gyldighed Cirkulæret træder i kraft den 9. august 2002, men får  

 virkning fra den 1. december 2001. Cirkulæret ophæves den 1.  

 januar 2008.
Told- og Skattestyrelsen, den 15. juli  

 2002 Erik Blegvad Andersen /Per Hvas 1)   I Told- og  

 Skattestyrelsens interne nummerrække har cirkulæret nr.  

 2002-23.
