Bekendtgørelse om Garantifonden for  

 indskydere og  

 investorer1) I medfør af § 3, stk. 2, § 4, § 7, stk. 2  

 og 4, § 15 samt § 16, stk. 4, jf. lovbekendtgørelse nr.  

 656 af 7. august 2002 om en garantifond for indskydere og investorer  

 fastsættes:
Anvendelsesområde § 1. Bekendtgørelsen finder anvendelse  

 på:
1)	pengeinstitutter, 2)	realkreditinstitutter, 3)	fondsmæglerselskaber, 4)	filialer af kreditinstitutter og investeringsselskaber med hjemsted  

 i et land uden for Den Europæiske Union bortset fra lande, som  

 Fællesskabet har indgået aftale med, og 5)	filialer af institutter fra lande indenfor Den Europæiske  

 Union eller lande, som Unionen har indgået aftale med, og som har  

 tilsluttet sig Garantifonden, jf. § 2, stk. 1.
 Stk. 2. § 16 og 17 finder anvendelse på filialer af  

 institutter fra lande inden for den Europæiske Union eller lande, som  

 Unionen har indgået aftale med, uanset om filialen har tilsluttet sig  

 Garantifonden.
 Stk. 3. De i stk. 1, nr. 1-5, nævnte virksomheder  

 og filialer benævnes i det følgende institutter.
 Stk. 4. Filialer af kreditinstitutter og investeringsselskaber  

 med hjemsted i Danmark beliggende i lande uden for Den Europæiske Union  

 bortset fra lande, som Fællesskabet har indgået aftale med, kan  

 vælge ikke at være omfattet af Garantifonden, hvis filialen er  

 omfattet af en garantiordning i værtslandet.
Tilsluttede filialer § 2. De i § 1, stk. 1, nr. 5,  

 nævnte institutter kan tilslutte sig Garantifonden som supplement til  

 den garantiordning, som instituttet er omfattet af i instituttets hjemland,  

 hvis den danske ordning som nævnt i kapitel 5 i lov om en garantifond  

 har en højere dækning end ordningen i instituttets  

 hjemland.
 Stk. 2. Den supplerende dækning efter stk. 1  

 omfatter det beløb, hvormed dækningen ydet af Garantifonden  

 overstiger den dækning, som hjemlandets garantiordning yder.
 Stk. 3. Ved opgørelse af den supplerende dækning,  

 skal Garantifonden følge de ledende principper i bilag 2 i  

 Europa-Parlamentets og Rådets direktiv nr. 97/9/EF af 3. marts 1997 om  

 inve-storgarantiordninger.
Garantifondens formue § 3. Garantifondens nettoformue skal i alt  

 udgøre mindst 3,2 mia. kr.
Fondens, henholdsvis den enkelte afdelings  

 nettoformue opgøres ved fra de til enhver tid modtagne kontante  

 indbetalinger og indeståelser samt det i stk. 6 nævnte  

 regnskabsresultat at fratrække indeværende års afholdte  

 udgifter til dækning af udbetalinger samt eventuelle  

 hensættelser, jf. § 5, stk. 5, og eventuelt optagne  

 lån, jf. lov om en garantifond for indskydere og investorer § 6  

  stk. 4.
Stk. 2. Garantifondens henholdsvis den enkelte afdelings  

 formue tilvejebringes ved kontante indbetalinger og indeståelser  

 (samlede bidrag) fra institutterne, samt ved det i stk. 6 nævnte  

 regnskabsresultat.
Likvide midler skal udgøre mindst 25 pct. af  

 afdelingens samlede bidrag og regnskabsresultatet.
Falder de likvide midlers  

 andel til under 25 pct., skal andelen reetableres ved førstkommende  

 bidragsregulering.
Stk. 3. Såfremt en afdelings nettoformue er mindre end  

 minimumskravet fastsat i § 4, skal der senest ved førstkommende  

 regulering opkræves bidrag med henblik på at opfylde  

 minimumskravet.
Bidragets størrelse fastsættes af bestyrelsen,  

 jf. dog § 7, stk. 3, i lov om en garantifond for indskydere og  

 investorer.
 Stk. 4. Såfremt en afdeling har optaget lån i  

 henhold til § 6, stk. 2, i lov om en garantifond for indskydere og  

 investorer, skal afdelingens samlede bidrag samt det i stk. 6,  

 nævnte regnskabsresultat mindst svare til minimumskravet i § 4,  

 stk. 1-3, før tilbagebetaling af lånet påbegyndes.  

 Renter for lånet tilskrives lånet, indtil tilbagebetalingen kan  

 påbegyndes.
 Stk. 5. Fordelingen af bidrag i et regnskabsår til  

 Garantifonden på indbetalinger og indeståelser fastsættes  

 af Garantifondens bestyrelse, jf. dog stk. 2.
 Stk. 6. Garantifondens regnskabsresultat overføres til  

 formuen.
 § 4. Pengeinstitutafdelingens nettoformue skal  

 udgøre mindst 3.180 mio. kr.
 Stk. 2. Realkreditinstitutafdelingens nettoformue skal  

 udgøre mindst 10 mio. kr.
 Stk. 3. Fondsmæglerselskabsafdelingens nettoformue skal  

 udgøre mindst 10 mio. kr.
 § 5. Dækkede nettoindskud, dækkede  

 kontante midler og dækkede værdipapirer benævnes herefter  

 dækkede aktiver.
 Stk. 2. Når en afdelings samlede bidrag med tillæg  

 af det i § 3 stk. 6, nævnte regnskabsresultat og efter  

 fradrag af eventuel hensættelse, jf. stk. 5, er positiv, foretages  

 for den enkelte afdeling pr. den 1. januar en regulering af institutternes  

 samlede bidrag til Garantifonden, således at det enkelte instituts  

 samlede bidrag svarer til instituttets andel af bidragsopgørelsen, jf.  

 §§ 7 og 8. Regulering i form af tilbagebetaling/frigivelse kan  

 først finde sted, efter at der er sket indbetaling og afgivet  

 indeståelse for indeværende års samlede bidrag. Årets  

 tilbagebetalinger/frigivelser må ikke overstige årets  

 indbetalinger/afgivne indeståelser.
Stk. 3. Når et instituts bidragspligt er ophørt  

 jfr. § 6 stk. 4 og 5, sker der tilbagebetaling/frigivelse til det  

 pågældende institut i overensstemmelse med reglerne i  

 stk. 2. Indtil tilbagebetaling/frigivelse har fundet sted, kan fonden  

 anvende instituttets bidrag til dækning af fondens forpligtelser, jfr.  

 § 6 stk. 10. Hvis et instituts bidragspligt ophører 1. maj  

 eller senere, kan fondens bestyrelse beslutte, at tilbagebetaling/frigivelse  

 tidligst skal ske pr. 1. juli året efter.
Et ophørt institut kan  

 få frigivet sin indeståelse, mod at fonden modtager en garanti af  

 mindst samme størrelse fra et kreditinstitut eller forsikringsselskab.  

 Fondens bestyrelse kan forlange, at et ophørt instituts  

 indeståelse skal erstattes af en garanti fra et kreditinstitut eller  

 forsikringsselskab.
Stk. 4. Såfremt en afdelings nettoformue i forbindelse  

 med udlodning fra et konkursbo, hvor Garantifonden er indtrådt i  

 indskydernes eller investorens krav, overstiger minimumskravet i § 4,  

 kan midler, med Finanstilsynets godkendelse, tilbageføres til de  

 institutter, som har tilvejebragt de midler, der er anvendt ved  

 dækningen i konkursboet.
Bestyrelsen kan beslutte, at midler, som skal  

 tilbageføres til institutter, der på udlodningstidspunktet er  

 ophørt med at være bidragspligtige til den  

 pågældende afdeling, jf. § 6 stk. 4 og 5, skal forblive  

 i Garantifonden som en del af fondens formue, når sådanne midler  

 er af en beskeden størrelse.
 Stk. 5. Inden regulering efter stk. 2 finder sted, kan  

 fondens bestyrelse hensætte et beløb fra afdelingens formue, som  

 skønnes nødvendigt til dækning af afdelingens  

 forpligtelser i forbindelse med allerede indtrufne hændelser, som  

 fonden skal dække samt optagne lån, jf. lov om en garantifond for  

 indskydere og investorer §§ 1, 2 og 6, stk. 2 og 4.
 Stk. 6. Afholdelse af udgifter til dækning af en  

 afdelings forpligtelser sker først med afdelingens overførte  

 regnskabsresultat jfr. § 3 stk. 6, herefter med de erlagte kontante  

 bidrag og dernæst ved indbetaling af de afgivne indeståelser og  

 af optagne lån.
Bidragspligt § 6. Pligt til at betale bidrag til Garantifonden  

 har de i § 1, stk. 1, nr. 1-5, angivne institutter.
 Stk. 2. Bidragspligten indtræder for de i § 1,  

 stk. 1, nr. 1-4, nævnte institutter på det tidspunkt, hvor  

 instituttet er meddelt tilladelse til at drive virksomhed, jf. henholdsvis  

 §§ 6, 6c og 7d i lov om banker og sparekasser m.v., §§ 7,  

 stk. 2 og 12, stk. 6, i realkreditloven, og §§ 5 og 8 i lov om  

 fondsmæglerselskaber.
 Stk. 3. Bidragspligten indtræder for de i § 1,  

 stk. 1, nr. 5, nævnte institutter på det tidspunkt, hvor  

 Garantifonden modtager meddelelse om tilslutning til Garantifonden.
Stk. 4. Bidragspligten for de i § 1, stk. 1, nr.  

 1-4, nævnte institutter ophører på det tidspunkt, hvor  

 instituttet ophører med at drive virksomhed i henhold til henholdsvis  

 lov om banker og sparekasser m.v., realkreditloven og lov om  

 fondsmæglerselskaber.
Efter ophøret af bidragspligt kan et  

 institut ikke pålægges yderligere bidrag til fonden, men  

 instituttet kan pålægges at indfri instituttets indeståelse  

 overfor fonden.
Fusionerer et institut med eller overdrager et institut  

 aktiviteter til et andet af Garantifonden omfattet institut inden for samme  

 afdeling, anses instituttets bidragspligt ikke for ophørt.
Det  

 fortsættende institut indtræder i det ophørende instituts  

 rettigheder og forpligtelser overfor Garantifonden.
Fusionerer et institut  

 med et institut omfattet af en anden af Garantifondens afdelinger, anses det  

 ophørende instituts bidragspligt for ophørt.
Det samme  

 gælder et institut, der omdannes til et institut omfattet af en anden  

 af Garantifondens afdelinger.
 Stk. 5. Bidragspligten for de i § 1, stk. 1, nr. 5,  

 nævnte institutter ophører, når instituttet udtræder  

 af Garantifonden, jf. § 29.
Stk. 6. Et institut betaler første gang bidrag til  

 fonden ved bidragsreguleringen året efter instituttets bidragspligt er  

 indtrådt, jf. dog § 11, stk. 4. Såfremt et  

 nyindtrådt institut ikke er sat i bidrag på et tidspunkt, hvor et  

 institut i samme afdeling anmelder betalingsstandsning eller går  

 konkurs eller fonden afholder udgifter i forbindelse med afvikling af et  

 institut, jf. § 1 og § 2 i lov om en garantifond for indskydere og  

 investorer, kan det nyindtrådte institut dog pålægges et  

 supplerende bidrag.
Det supplerende bidrag skal dække instituttets  

 andel af afdelingens bidragsfinansierede udgifter til den  

 pågældende betalingsstandsning eller konkurs, der afholdes frem  

 til førstkommende bidragsregulering.
Fører opkrævningen  

 af supplerende bidrag til, at de øvrige bidragspligtige institutter  

 godskrives en andel af det supplerende bidrag, omfattes institutter, hvis  

 bidragspligt er ophørt jfr. § 6 stk. 4 og 5, ikke af denne  

 godskrivning.
Stk. 7. Hvis et instituts bidragspligt ophører jfr.  

 § 6 stk. 4 og 5, før instituttet er sat i bidrag, og der  

 inden bidragspligtens ophør er indtruffet en konkurs eller  

 betalingsstandsning i den pågældende afdeling, kan Garantifonden  

 opkræve et bidrag hos instituttet til dækning af instituttets  

 andel af Garantifondens bidragsfinansierede udgifter i forbindelse med  

 konkursen eller betalingsstandsningen.
Instituttet er forpligtet til at  

 meddele Garantifonden de fornødne oplysninger om instituttets  

 aktiviteter til brug for fondens beregning af bidrag.
Størrelsen af  

 bidraget fastsættes af Garantifonden.
 Stk. 8. Et institut, der ophører med at drive virksomhed  

 på et tidspunkt, hvor Garantifonden har krav til gode overfor  

 instituttet som følge af, at Garantifonden har deltaget i afviklingen  

 af instituttet, kan alene få frigivet indeståelser, mens kontante  

 bidrag tilgår Garantifonden.
 Stk. 9. Bidragspligt i en del af et regnskabsår efter  

 stk. 2-5, opgøres som gennemsnittet af det antal  

 opgørelser instituttet foretager i regnskabsåret.
Stk. 10. Institutternes samlede bidrag kan af fonden anvendes  

 til dækning af samtlige fondens forpligtelser.
Så længe  

 fonden ikke har udbetalt eller frigivet et ophørt instituts bidrag  

 jfr. § 6 stk. 4 og 5, kan bidraget anvendes til dækning af  

 fondens forpligtelser, uanset om instituttets bidragspligt var ophørt  

 på tidspunktet for den hændelse, der har udløst fondens  

 forpligtelse.
Det samme gælder uanset, om instituttets bidragspligt  

 ikke var indtrådt på tidspunktet for den hændelse, der har  

 udløst fondens forpligtelse, jf. stk. 1-3.
Bidragsopgørelse § 7. Institutternes individuelle bidrag beregnes  

 med udgangspunkt i institutternes dækkede nettoindskud, dækkede  

 kontante midler og dækkede værdipapirer.
Stk. 2. I pengeinstitutafdelingen fordeles 3000/3180 dele af  

 afdelingens samlede bidrag på de enkelte pengeinstitutter på  

 grundlag af dækkede nettoindskud og 180/3180 dele på grundlag af  

 antallet af værdipapirdepoter.
Bidrag for dækkede nettoindskud  

 opgøres på grundlag af de i § 9, jf. §§ 12-14 i lov om  

 en garantifond for indskydere og investorer nævnte indskud.
Stk. 3. I realkreditinstitutafdelingen skal bidrag på  

 grundlag af kontante midler udgøre én pct. af de dækkede  

 kontante midler.
Det resterende bidrag fordeles på grundlag af antallet  

 af værdipapirdepoter.
Bidrag for dækkede kontante midler  

 opgøres, jf. dog § 10, jf. §§ 12-14 i lov om en garantifond  

 for indskydere og investorer, på grundlag af de regnskabsmæssige  

 poster for gæld til kreditinstitutter samt andre  

 periodeafgrænsningsposter og andre mellemværender i forbindelse  

 med værdipapirhandel, jf. § 1 i lov om værdipapirhandel mv.  

 for den dækkede personkreds.
Stk. 4. I fondsmæglerselskabsafdelingen skal bidrag  

 på grundlag af kontante midler udgøre mindst én pct. af  

 de dækkede kontante midler.
Disse bidrag opgøres, jf. dog  

 § 10, jf. §§ 12-14 i lov om en garantifond for indskydere og  

 investorer, på grundlag af de regnskabsmæssige poster for  

 gæld til kreditinstitutter, kunders marginindskud, deposita samt  

 forskud på købsordrer, gæld til kunder fra ægte  

 salgs- og tilbagekøbsforretninger samt andre  

 periodeafgrænsningsposter og andre mellemværender i forbindelse  

 med værdipapirhandel, jf. § 1 i lov om værdipapirhandel for  

 den dækkede personkreds.
Bidrag vedrørende kontante midler skal  

 sammen med bidrag vedrørende værdipapirer andrage mindst 55 pct.  

 af afdelingens samlede bidrag.
Den resterende del af bidragene kan fordeles  

 efter et eller flere af følgende kriterier: balance, gearing (et  

 mål, der bygger på forholdet mellem balance og egenkapital) og  

 antal ansatte.
 § 8. I pengeinstitutafdelingen og i  

 realkreditafdelingen sker fordelingen mellem institutterne af bidrag for  

 dækkede værdipapirer på grundlag af antallet af depoter  

 (værdipapirkonti i værdipapircentraler) for hvilke det enkelte  

 institut er kontoførende.
Stk. 2. For fondsmæglerselskabsafdelingens vedkommende  

 opdeles værdipapirer i to grupper: de, som er i depot i selskabet, og  

 de, som er i depot andetsteds, men som selskabet har kundens samtykke til at  

 disponere over.
Fondens bestyrelse kan fastsætte forskellige  

 bidragssatser for de to grupper.
Værdipapirerne skal opgøres til  

 markedsværdi.
Opgørelsestidspunktet § 9. Pengeinstitutternes og  

 realkreditinstitutternes dækkede nettoindskud henholdsvis dækkede  

 kontante midler beregnes som gennemsnittet af to opgørelser foretaget  

 i henholdsvis marts og september.
Opgørelsen vedrørende  

 værdipapirer sker én gang årligt ultimo året.
 Stk. 2. Pengeinstitutter som ved seneste regnskabsårs  

 udgang havde en arbejdende kapital (summen af indlån, udstedte  

 obligationer mv., efterstillet kapital og egenkapital) på under 100  

 mio. kr., kan opgøre de dækkede nettoindskud som gennemsnittet  

 af to opgørelser af samlede indskud foretaget i henholdsvis marts og  

 september, multipliceret med 0,7. Opgørelsen vedrørende  

 værdipapirer sker én gang årligt ultimo året.
 Stk. 3. Fondsmæglerselskabernes dækkede kontante  

 midler og dækkede værdipapirer beregnes som gennemsnittet af tolv  

 opgørelser foretaget ultimo hver måned, medens opgørelsen  

 af de øvrige bidragskomponenter foretages ultimo året.
 § 10. Garantifondens bestyrelse kan tillade mindre  

 afvigelser fra opgørelsesmetoderne i §§ 7-9 og de af bestyrelsen  

 fastsatte nærmere bestemmelser.
 Indbetaling m.v.
 § 11. Det enkelte instituts samlede bidrag til  

 Garantifonden beregnes hvert år pr. 1. januar på grundlag af de i  

 § 9 nævnte opgørelser samt eventuelle lån optaget af  

 den afdeling, instituttet er bidragspligtigt til.
 Stk. 2. Garantifonden fastsætter en frist for  

 erlæggelse af bidrag, dog senest 1. juli.
 Stk. 3. Efter påkrav fra Garantifonden skal et institut  

 inden 8 dage fra påkravet indfri stillede indeståelser.
 Stk. 4. Bestyrelsen kan indenfor et regnskabsår  

 træffe beslutning om yderligere erlæggelse af bidrag for  

 bidragspligtige institutter, hvis den afdeling de tilhører ikke  

 opfylder minimumskravet i § 4, stk. 1-3.
 Lån ved betalingsstandsninger og konkurser  

 m.v.
 § 12. Lån efter § 6, stk. 2, i lov  

 om en garantifond for indskydere og investorer, forrentes med en CIBOR-rente  

 (3 måneders).
 Stk. 2. Når en afdeling kan påbegynde  

 tilbagebetaling af et lån optaget i en anden afdeling, jf. § 3,  

 stk. 4, træffer bestyrelsen beslutning om størrelsen af den  

 årlige ydelse, jf. dog § 7, stk. 3, i lov om en garantifond  

 for indskydere og investorer.
 Stk. 3. Såfremt en afdeling har flere lån afdrages  

 det ældste lån først.
 Stk. 4. Ydelsen fordeles til de långivende afdelinger  

 efter den forholdsmæssige andel, som afdelingerne har ydet lån  

 i.
Indberetninger § 13. Institutterne skal efter udløbet af  

 hvert år indberette de oplysninger til Garantifonden, som er  

 nødvendige for Garantifondens fastsættelse af institutternes  

 samlede bidrag til Garantifonden, jf. §§ 6-10. Indberetningen skal ske  

 senest ultimo april måned.
 § 14. De i § 1, stk. 1, nr. 1-4,  

 nævnte institutter er forpligtede til at kunne beregne den enkelte  

 indskyders og investors dækkede aktiver.
 § 15. De i § 1, stk. 1, nr. 5,  

 nævnte institutter er forpligtede til at kunne beregne den enkelte  

 indskyders og investors dækkede aktiver med fradrag af det  

 beløb, som instituttets hjemlands garantiordning dækker, jf.  

 § 2, stk. 2.
 Stk. 2. Instituttets valgte revisorer skal påse, at  

 stk. 1 overholdes og afgive erklæring til Garantifonden herom.
Information § 16. Institutterne og de i § 1, stk. 2,  

 nævnte filialer skal i ekspeditionslokaler, hvortil indskydere og  

 investorer almindeligvis har adgang, på et iøjnefaldende sted  

 ved skiltning tydeligt oplyse, hvor indskydere og investorer kan rekvirere  

 skriftlig information om den eller de indskuds- og investorgarantiordninger,  

 som instituttet, eller den i § 1, stk. 2, nævnte filial er  

 tilsluttet.
 Stk. 2. I tilfælde af, at de i stk. 1 nævnte  

 institutter og filialer modtager indskud eller udfører  

 investeringsforretninger for kunder via internettet, skal tilsvarende  

 information gives på instituttets hjemmeside.
 § 17. Den i § 16 omhandlede information skal  

 som minimum indeholde oplysninger om:
1)	hvilken eller hvilke indskyder- og investorgarantiordninger de  

 dækkede aktiver er dækket af, 2)	dækningens omfang, 3)	beregning af det dækkede beløb, 4)	særlige indlånsformer, som er sikret fuld  

 dækning, 5)	indlån og kontante midler, som ikke er omfattet af  

 ordningen, 6)	værdipapirer, der ikke er omfattet af ordningen, samt 7)	hvorledes en indskyder eller investor skal forholde sig, hvis der  

 skal ske udbetaling fra Garantifonden.
Stk. 2. Hvis et institut som nævnt i § 2,  

 stk. 1, har tilsluttet sig Garantifonden som supplement til den  

 dækning, der ydes af instituttets hjemlands garantiordning, skal dette  

 oplyses.
Tilsvarende gælder, hvis dækningen af indskud i de i  

 § 1, stk. 2, nævnte filialer svarer til den dækning,  

 der ydes af Garantifonden, men er lavere end den dækning, der ydes i  

 hjemlandet.
 Stk. 3. Hvis et institut som nævnt i § 1,  

 stk. 1, nr. 5, har tilsluttet sig Garantifonden, jf. § 2,  

 stk. 1, meddeler Garantifonden, at filialen ønsker at  

 fravælge den supplerende dækning, skal hver enkelt indskyder og  

 investor have skriftlig oplysning herom, samt om hvilke konsekvenser  

 instituttets fravalg har for indskyderen og investoren.
 Stk. 4. Den i stk. 1-3 omhandlede information skal som  

 minimum affattes på dansk og i et let forståeligt sprog.
 Stk. 5. Den i stk. 1 og 2 omhandlede information må  

 ikke anvendes i reklameøjemed.
 § 18. Filialer af de i § 1, stk. 1, nr.  

 1-3, nævnte institutter i et land inden for Den Europæiske Union  

 eller lande som Unionen har indgået samarbejdsaftale med, skal give  

 indskyderne og investorerne i værtslandet information efter de regler,  

 der er fastsat i værtslandet.
Klageadgang § 19. Garantifondens bestyrelses afgørelse  

 om bidragspligt og bidrag, herunder beregning og opkrævning, samt  

 afgørelser i henhold til § 2, kan indbringes for Finanstilsynet  

 inden for en frist af 4 uger fra den dag, hvor afgørelsen er meddelt  

 instituttet.
 Stk. 2. Garantifondens afgørelse, om indskyderes og  

 investorers krav mod garantifonden, kan indbringes for Finanstilsynet inden  

 for en frist af 4 uger fra den dag, hvor afgørelsen er meddelt  

 indskyderen eller investoren.
Meddelelse og anmeldelse § 20. Meddelelse om et instituts  

 betalingsstandsning eller konkurs skal af Garantifonden inden 11 bankdage  

 efter, at betalingsstandsningen eller 4 bankdage efter at konkursen er kommet  

 til Garantifondens kendskab, indrykkes i et eller flere dagblade, som  

 udkommer på instituttets hjemsted samt i et landsdækkende dagblad  

 og Statstidende.
Stk. 2. Tilsvarende meddelelse skal finde sted på de  

 steder, hvor instituttet som nævnt i § 1, stk. 1, nr. 1-3,  

 har filialer.
Meddelelsen skal affattes på det eller de officielle  

 sprog i det land, hvor filialen er etableret.
 § 21. Meddelelsen skal indeholde oplysninger  

 om:
1)	instituttets navn og adresse på dets hjemsted, 2)	der foreligger konkurs eller betalingsstandsning, 3)	datoen for betalingsstandsningens indtræden eller datoen for  

 konkursdekretets afsigelse, såfremt instituttet erklæres konkurs  

 uden forinden at have været i betalingsstandsning, 4)	at indskyderne og investorerne får meddelelse direkte fra  

 instituttet eller Garantifonden senest 1 måned efter datoen som  

 nævnt, 5)	hvor indskyderne og investorerne kan henvende sig, hvis meddelelse  

 ikke modtages som nævnt under nr. 4, 6)	at anmeldelse af krav skal indleveres til et institut, og 7)	tidsfrist for anmeldelse samt virkning af for sen  

 anmeldelse.
 § 22. Garantifonden er forpligtet til senest 1  

 måned efter betalingsstandsningens indtræden eller datoen for  

 konkursdekretets afsigelse at udsende en oversigt til den enkelte indskyder  

 og investor over dennes samlede mellemværende med instituttet inkl.  

 renter opgjort til og med den i § 21, nr. 3, foreskrevne dato.  

 Oversigten skal vedlægges en vejledning for anmeldelse.
Stk. 2. Oversigter over investorernes værdipapirer i  

 depot udsendes til de relevante investorer, hvis det af  

 betalingsstandsningstilsyn eller kurator er afgjort, at værdipapirer  

 ikke kan udleveres.
Oversigter over værdipapirer, som ikke kan  

 udleveres, skal dog udsendes senest 6 måneder efter  

 betalingsstandsningen eller konkursen.
 Stk. 3. Til brug ved udarbejdelsen af den i stk. 1  

 nævnte oversigt skal institutter, der ved seneste regnskabsårs  

 udgang havde en arbejdende kapital (summen af indlån, udstedte  

 obligationer mv, efterstillet kapital og egenkapital) på 100 mio. kr.  

 eller derover, fremsende de nødvendige oplysninger til Garantifonden  

 på et edb-læsbart medium.
 Stk. 4. Garantifonden kan beslutte, at institutter, der ikke  

 er omfattet af stk. 3, ligeledes skal fremsende de nødvendige  

 oplysninger til Garantifonden på et edb-læsbart medium.
 § 23. Oversigten nævnt i § 22,  

 stk. 1, skal i det mindste indeholde:
1)	indskyderens og investorens navn og adresse, 2)	CPR eller SE nr. eller anden lignende dokumentation, hvis den  

 pågældende ikke har CPR eller SE nr., 3)	en opgørelsesdato, 4)	en oversigt over indskyderens eller investorens ind- og  

 udlånskonti og andre kontante midler samt værdipapirer med  

 angivelse af kontonummer og kontotype samt depotnummer, samt 5)	en oversigt over de midler, som dækkes fuldt ud i  

 medfør af § 9, stk. 2 og 3, i lov om en garantifond for  

 indskydere og investorer eller som Garantifonden i medfør af lovens  

 § 9, stk. 4, har besluttet at dække fuldt ud.
 § 24. Den i § 22, stk. 1, nævnte  

 oversigt danner grundlag for anmeldelse af krav over for Garantifonden.
 Stk. 2. Yderligere krav eller forpligtelser oplyses af  

 indskyderen eller investoren på oversigten og dokumenteres i  

 fornødent omfang.
 Stk. 3. Ved underskrift på oversigten bekræfter  

 indskyderen eller investoren rigtigheden af de anførte oplysninger  

 under strafansvar i henhold til § 23 i lov om en garantifond for  

 indskydere og investorer.
 § 25. Anmeldelse af krav mod Garantifonden  

 indleveres til et dansk institut, som efter kontrol af indskyderens og  

 investorens identitet overgiver anmeldelsen til Garantifonden til endelig  

 prøvelse.
 Stk. 2. Garantifondens bestyrelse kan i særlige  

 tilfælde tillade afvigelser fra reglerne for anmeldelse af krav over  

 for samt udbetaling fra Garantifonden.
 § 26. Anmeldelse af krav over for Garantifonden  

 skal indgives til et institut senest 6 måneder efter den i § 21,  

 nr. 3, foreskrevne dato.
 Stk. 2. Såfremt anmeldelse i henhold til stk. 1  

 ikke er foretaget inden 3 måneder, påhviler det Garantifonden  

 på ny at udsende den i § 22, stk. 1, nævnte oversigt  

 til indskydere og investorer med dækkede aktiver over 100 kr.
Stk. 3. Indgives anmeldelse senere end 6 måneder efter  

 den i § 21, nr. 3, foreskrevne dato, bortfalder kravet over for  

 Garantifonden, medmindre indskyderen eller investoren kan godtgøre, at  

 vedkommende ikke har haft mulighed for i tide at påberåbe sig sin  

 ret til at få udbetalt garantibeløbet.
Garantifonden kan,  

 når særlige omstændigheder foreligger, undtage fra fristen,  

 dog under forudsætning af, at Garantifonden kan foretage anmeldelse i  

 boet.
 § 27. Garantifonden foretager snarest muligt en  

 prøvelse af kravet, hvorefter garantibeløbet anvises til  

 udbetaling eller overførsel gennem det anmeldende institut.
 Stk. 2. Udbetaling af krav mod Garantifonden, der  

 hidrører fra et institut, der har tilsluttet sig Garantifonden som  

 supplement, jf. § 2, forudsætter, at Garantifonden har modtaget en  

 erklæring fra hjemlandets kompetente myndigheder, hvoraf fremgår,  

 at de dækkede aktiver er indisponible.
§ 28. Når et institut omfattet af § 1,  

 stk. 1, nr. 5, har tilsluttet sig Garantifonden, jf. § 2,  

 stk. 1, skal Garantifonden indgå aftaler med hjemlandets  

 garantiordning om procedurer for udbetaling af erstatning.
Der kan aftales  

 mindre afvigelser fra reglerne om meddelelse og anmeldelse, jf.  

 §§ 20-27, såfremt afvigelserne er nødvendige for at sikre,  

 at indskyderne og investorerne får en hurtig og korrekt  

 erstatning.
Udtræden § 29. De i § 1, stk. 1, nr. 5,  

 nævnte institutter udtræder af Garantifonden en måned efter  

 ophør af instituttets virksomhedsudøvelse i Danmark,  

 henholdsvis en måned efter instituttet har givet Garantifonden  

 meddelelse om, at instituttets aftale om tilslutning til Garantifonden  

 ønskes bragt til ophør.
 Stk. 2. Det udtrådte instituts erlagte bidrag  

 tilbagebetales/frigives efter reglerne i § 5, stk. 2, og stk.  

 3.
Opløsning § 30. Såfremt Garantifonden opløses,  

 træffer økonomi- og erhvervsministeren med finansministerens  

 godkendelse beslutning om anvendelse af Garantifondens formue.
 Stk. 2. Den i stk. 1 nævnte beslutning  

 træffes efter høring af institutterne.
Ikrafttrædelses- og overgangsbestemmelser § 31. Bekendtgørelsen træder i kraft  

 den 1. januar 2003, idet § 6 stk. 10, 2. pkt., ikke gælder  

 for institutter, hvis bidragspligt er ophørt inden  

 bekendtgørelsens ikrafttræden.
 Stk. 2. Bekendtgørelse nr. 216 af 9. april 1999, om  

 Garantifonden for indskydere og investorer, ophæves.
Finanstilsynet, den 11. december  

 2002 Henrik Bjerre-Nielsen /Thomas Kjøller 1)   Bekendtgørelsen  

 indeholder bestemmelser, der gennemfører Europa-Parlamentets og  

 Rådets direktiv nr. 94/19/EF af 30. maj 1994 om  

 indskudsgarantiordninger, EF-Tidende 1994, L 135, s. 5, og  

 Europa-Parlamentets og Rådets direktiv nr. 97/9/EF af 3. marts 1997 om  

 investorgarantiordninger, EF-Tidende 1997, L 84, s. 22.
