Bekendtgørelse om regional medfinansiering af kvalitetsfondsinvesteringer i en moderne sygehusstruktur i 2013 I medfør af aktstykke nr. 114 af 13.juni 2012 og aktstykke nr. 95 af 21. maj 2013 fastsættes:
 § 1. Udbetaling af tilskud fra staten fra kvalitetsfonden til investeringer i en moderne sygehusstruktur forudsætter, at den enkelte region i 2013 bidrager med finansiering til investeringsprojekterne svarende til regionens bloktilskudsandel af 1.000 mio. kr. (2010-pl), jf. bilag 1.
§ 2. Statslige kvalitetsfondsmidler udbetalt i 2013, regionernes egenfinansiering i 2013, eventuelt provenu fra låneoptagelse udbetalt i 2013 vedrørende projekter med kvalitetsfondsstøtte og udbetalt overdragelsesværdi samt andel af nettoprovenu fra salg af ejendomme i 2013 deponeres på særskilte konti i et pengeinstitut efter reglerne i budget- og regnskabssystemet for regioner.
Deponeringen af de beløb, som modtages i regionen fra de statslige kvalitetsfondsmidler, ved låneoptagelse eller som udbetalt overdragelsesværdi samt andel af nettoprovenu fra salg ejendomme tilknyttet kvalitetsfondsprojekter, foretages løbende i takt med at regionen modtager disse beløb.
For så vidt angår deponering af regionernes egenfinansiering foretages denne med 1/12 hver måned af regionens årlige egenfinansiering jf. bilag 1.
§ 3. De deponerede midler frigives i takt med, at udgifterne, der følger af det endelige statslige tilsagn til det pågældende projekt, afholdes.
Frigivelsen kan ske kvartalsvist forud for udgifternes afholdelse på baggrund af et forventet forbrug i det pågældende kvartal.
 § 4. Provenu og overdragelsesværdier fra salg af ejendomme skal anvendes til nedbringelse af evt. belåning af regionens kvalitetsfondsstøttede projekter.
 § 5. Der kan ikke anvendes provenu og overdragelsesværdier fra salg af ejendomme tilknyttet kvalitetsfondsprojekter før al belåning forudsat eller tilknyttet kvalitetsprojekterne er indfriet.
§ 6. Forrentning af deponerede midler tilskrives de pågældende deponeringskonti.
Renterne har samme anvendelsesformål og vilkår for anvendelse som de øvrige midler.
 § 7. Uforbrugte midler i 2013 kan overføres til anvendelse i senere år.
 § 8. Bekendtgørelsen træder i kraft den 1. juli 2013.
 Stk. 2. Samtidig ophæves bekendtgørelse nr. 721 af den 27. juni 2012 om regional medfinansiering af kvalitetsfondsinvesteringer i en moderne sygehusstruktur i 2013.
Økonomi- og Indenrigsministeriet, den 23. juni 2013 P.M.V.Niels Jørgen Mau / Dorte Lemmich Madsen Bilag 1 Regionernes andel af 1.000 mio. kr. (2010-pl) til egenfinansiering i 2013 fordelt efter regionernes andel af bloktilskuddet.
