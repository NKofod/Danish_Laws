Ved udmåling af hjælp til en samboende kvinde i tiden omkring fødslen  

 af de pågældendes fælles barn, kunne der tages hensyn til det bidrag, der kan  

 pålægges en barnefader til moderens underhold.
Barnefaderen havde normal  

 arbejdsindtægt (* 1) REDEGØRELSE FOR SAGEN:
 En kvinde, der ventede et barn med en mand, som hun boede sammen med,  

 opsagde sit arbejde på grund af svangerskabsgener og modtog derefter hjælp  

 efter bistandsloven til underhold og til halvdelen af de pågældendes fælles  

 faste udgifter.
Manden havde almindelig arbejdsindtægt.
Der var ikke pålagt ham bidrag  

 efter § 19 i lov om børns retsstilling til udgifterne ved fødslen eller til  

 barnemoderens underhold 2 måneder før og 1 måned efter fødslen.
Social- og sundhedsforvaltningen besluttede at nedsætte hjælpen til  

 kvinden med et beløb svarende til det bidrag, der efter denne bestemmelse  

 kunne pålægges en barnefader til udgifter ved fødslen og til moderens  

 underhold omkring fødslen.
Nedsættelsen af hjælpen skulle fordeles over 6  

 måneder.
 AFGØRELSEN, DER KLAGES OVER:
 Amtsankenævnet fandt efter brevveksling med socialministeriet, at der ved  

 udmålingen af hjælpen burde ses bort fra bidrag efter § 19 i lov om børns  

 retsstilling, da overøvrigheden ikke havde pålagt barnefaderen at udrede  

 disse bidrag.
 KLAGEN TIL ANKESTYRELSEN:
 Sagen blev indanket af social- og sundhedsvorvaltningen, som henviste til  

 en tidligere offentliggjort afgørelse, SM 0 34-76.
 ANKESTYRELSENS OVERVEJELSER:
 Ankestyrelsen fandt, at barnefaderen som i tiden omkring fødslen boede  

 sammen med kvinden, efter det om hans økonomiske forhold oplyste måtte  

 formodes at have bidraget til kvindens underhold i tiden omkring fødslen, og  

 at hendes behov for hjælp efter bistandsloven havde været påvirket heraf.
 ANKESTYRELSENS AFGØRELSE:
 Ankestyrelsen gav derfor social- og sundhedsforvaltningen medhold i at der  

 havde været grundlag for ved udmåling af underholdshjælp til kvinden at tage  

 hensyn til det beløb, der kunne være pålagt barnefaderen at udrede til hendes  

 underhold i 2 måneder før og 1 måned efter fødslen.
 (Ankestyrelsen gav ikke tilslutning til social- og sundhedsforvaltningens  

 beslutning om også at nedsætte hjælpen med et beløb svarende til  

 barnefaderens bidrag til udgifter ved fødslen).
 (* 1) Der henvises til SM O-34-76 og SM O-35-76.
