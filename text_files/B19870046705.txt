(Direkte repræsentation) I medfør af § 13, stk. 11, jf. § 15 e, stk. 2, § 15 f, stk. 4, og § 15 j,  

 stk. 3, samt § 54, stk. 6, i lov om banker og sparekasser m.v., jf.  

 lovbekendtgørelse nr. 374 af 15. august 1985, som ændret ved lov nr. 401 af  

 10. juni 1987, fastsættes om den medarbejderrepræsentation i bestyrelser, der  

 er omhandlet i § 13, stk. 1, 2. pkt., i ovennævnte lov (direkte  

 repræsentation):
Anvendelsesområde § 1.  Denne bekendtgørelse finder anvendelse på  

 sparekasser samt på andelskasser, herunder andelskasser, der er tilknyttet en  

 sammenslutning, og på sammenslutninger af andelskasser, jf. §§ 38-40.
Beregning af det gennemsnitlige antal  

 medarbejdere § 2.  En sparekasse anses for i de sidste tre år at  

 have beskæftiget gennemsnitligt mindst 35 medarbejdere, når den for de sidste  

 12 kvartaler til arbejdsmarkedets tillægspension har indbetalt et beløb  

 svarende til 105 gange 47 hele ugebidrag efter fradrag af ugebidrag for  

 personer, der omfattes af § 4, stk. 1, nr. 1 og 2.
 § 3.  Sparekassens bestyrelse og direktion er pligtig  

 efter anmodning af nogen, der efter § 5, stk. 2, er berettiget til at kræve  

 afstemning, at foretage beregning i henhold til § 2 og meddele resultatet  

 heraf til sparekassens medarbejdere.
 § 4.  Ved medarbejder forstås enhver person over 15  

 år, der for en sparekasse udfører arbejde som lønmodtager, medmindre den  

 pågældende:
1. er medlem af direktionen, eller 2. permanent har sit arbejdssted uden for dansk  

 højhedsområde.
 Afstemning om bestyrelsesrepræsentation  

 m.v.
Stemmeret Afstemning om bestyrelsesrepræsentation § 5.  Såfremt en sparekasse i de sidste 3 år har  

 beskæftiget gennemsnitligt mindst 35 medarbejdere, jf. § 2, har sparekassens  

 medarbejdere ret til at kræve, at der blandt disse afholdes afstemning om,  

 hvorvidt der skal vælges medlemmer og suppleanter (ja/nej-afstemning) til  

 sparekassens bestyrelse.
 Stk. 2.  Krav om afstemning i henhold til stk. 1 kan  

 fremsættes af:
1. et flertal blandt medarbejderne i sparekassens  

 samarbejdsudvalg, eller 2. faglige organisationer i sparekassen, som f.eks.  

 klubber og personaleforeninger, der repræsenterer mindst 1/10 af sparekassens  

 medarbejdere, eller 3. 1/10 af sparekassens medarbejdere.
§ 6.  Krav om afstemning efter § 5, stk. 2, fremsættes  

 skriftligt overfor sparekassens bestyrelse.
På sit første møde efter  

 modtagelsen af anmodningen om afstemning - dog senest 6 uger efter  

 anmodningens modtagelse - drager bestyrelsen i sparekassen omsorg for, at der  

 nedsættes et valgudvalg i overensstemmelse med reglerne i § 11.
 § 7.  Har der været afholdt afstemning om  

 bestyrelsesrepræsentation, kan krav om ny afstemning tidligst fremsættes 6  

 måneder derefter.
Stemmeret § 8.  Stemmeret til ja/nej-afstemning har enhver  

 medarbejder, jf. § 4, der er ansat i sparekassen på tidspunktet for  

 afstemningens afholdelse.
Valgudvalget afgør i tvivlstilfælde, om betingelsen  

 i 1. pkt. er opfyldt.
Antal bestyrelsesrepræsentanter Valgret/valgbarhed Antal bestyrelsesrepræsentanter § 9.  I sparekasser, hvor medarbejderne i  

 overensstemmelse med §§ 14 og 15 har besluttet at vælge bestyrelsesmedlemmer,  

 vælger medarbejderne et antal bestyrelsesmedlemmer og suppleanter for disse  

 svarende til halvdelen af antallet af de medlemmer, der er valgt af  

 repræsentantskabet, jf. dog §§ 16 og 17, stk. 1, i bank og sparekasseloven.  

 Udgør antallet af medlemmer, der skal vælges, ikke et helt tal, afrundes  

 opad.
Valgret/valgbarhed § 10.  Valgret har enhver medarbejder, jf. § 4, der er  

 ansat i sparekassen såvel på tidspunktet for valglistens offentliggørelse som  

 på valgets tidspunkt.
 Stk. 2.  Valgbar er enhver medarbejder, jf. § 4, som er  

 myndig, og som gennem de sidste 12 måneder før valget har været ansat i  

 sparekassen.
 Stk. 3.  Valgudvalget afgør i tvivlstilfælde, om  

 betingelserne i stk. 1 og 2 er opfyldt.
 Valgudvalgets sammensætning m.v.
Fremgangsmåde ved afstemning og valg, herunder fredsvalg Valgresultat Ordinært valg Valgudvalgets sammensætning m.v.
§ 11.  Valgudvalget sammensættes af repræsentanter for  

 medarbejderne og for ledelsen.
Flertallet af valgudvalgets medlemmer skal  

 bestå af repræsentanter for medarbejderne, og mindst 1 af medlemmerne skal  

 være medlem af bestyrelsen eller direktionen.
Stk. 2.  Repræsentanterne for medarbejderne vælges  

 blandt sparekassens medarbejdere af medarbejdernes repræsentanter i  

 sparekassens samarbejdsudvalg.
De øvrige medlemmer vælges af bestyrelsen.
Stk. 3.  Såfremt der ikke findes et samarbejdsudvalg,  

 udpeger bestyrelsen medarbejdernes repræsentanter blandt sparekassens  

 medarbejdere.
Er der i sparekassen valgt tillidsrepræsentanter, skal disse så  

 vidt muligt være repræsenteret.
 Stk. 4.  Medarbejdere, der er opstillet til valg eller  

 genvalg til bestyrelsen, kan ikke udpeges som eller forblive medlemmer af  

 valgudvalget.
Stk. 5.  Ved udtræden af valgudvalget skal det  

 pågældende medlem orientere valgudvalget herom.
Valgudvalget skal herefter  

 drage omsorg for, at et nyt medlem udpeges i overensstemmelse med reglerne i  

 stk. 1-3.
 § 12.  Valgudvalget vælger selv sin formand.
Stk. 2.  Valgudvalgets afgørelser træffes ved simpelt  

 stemmeflertal.
I tilfælde af stemmelighed er formandens stemme afgørende.
 § 13.  Valgudvalget udfærdiger referater, hvoraf alle  

 forhold af betydning, herunder indhold af alle bekendtgørelser, beslutninger,  

 afstemningsresultater og valgresultater, skal fremgå.
 Stk. 2.  Referaterne er tilgængelige for sparekassens  

 ledelse, sparekassens garanter og medarbejdere samt for vedkommende  

 offentlige myndigheder.
 Stk. 3.  Referaterne skal underskrives af valgudvalgets  

 medlemmer og opbevares i mindst 5 år.
Fremgangsmåden ved afstemning om bestyrelsesrepræsentation § 14.  Det påhviler valgudvalget inden 4 uger efter  

 sin nedsættelse at afholde ja/nej-afstemning.
 Stk. 2.  Valgudvalget drager omsorg for, at afstemningen  

 gennemføres således, at alle stemmeberettigede, jf. § 8, får rimelig adgang  

 til at deltage i afstemningen, herunder om nødvendigt ved afgivelse af  

 brevstemme.
 § 15.  Afstemningen sker skriftligt og hemmeligt.
 Stk. 2.  Ved afstemningen kan der kun stemmes ja eller  

 nej.
 Stk. 3.  Medarbejdernes beslutning om at ville vælge  

 bestyrelsesmedlemmer er vedtaget, hvis mindst halvdelen af de  

 stemmeberettigede har stemt ja.
 Stk. 4.  Så snart afstemningens resultat foreligger,  

 meddeler valgudvalget skriftligt bestyrelsen dette og drager omsorg for, at  

 afstemningens resultat meddeles medarbejderne.
Fremgangsmåden ved valg af bestyrelsesmedlemmer § 16.  Valgudvalget drager omsorg for:
1. at valget afholdes snarest muligt, dog senest 6  

 måneder efter at beslutningen om bestyrelsesrepræsentation er vedtaget, og 2. at valghandlingen gennemføres således, at alle, der  

 har valgret, jf. § 10, stk. 1, får rimelig adgang til at deltage i valget,  

 herunder om nødvendigt ved afgivelse af brevstemme.
 Stk. 2.  Beslutningen om bestyrelsesrepræsentation  

 bortfalder, hvis valget ikke er afholdt senest 6 måneder efter beslutningens  

 vedtagelse.
 § 17.  Dersom valgudvalget finder, at et valg bør  

 finde sted på flere valgsteder eller på forskellige tidspunkter, kan der  

 oprettes særlige valgkomiteer til at bistå valgudvalget.
Stk. 2.  Valgudvalget træffer beslutning om oprettelse  

 af valgkomiteer og udnævner disses formænd.
På valgkomiteer finder § 11, stk.  

 1-4, og § 12, stk. 2, tilsvarende anvendelse.
 Stk. 3.  Valgkomiteers afgørelser kan indbringes for  

 valgudvalget.
 § 18.  Valgudvalget fastsætter efter forhandling med  

 bestyrelsen datoen for valget og drager omsorg for, at alle medarbejderne får  

 rimelig adgang til at gøre sig bekendt med datoen.
 Stk. 2.  Valgudvalget bekendtgør valgdatoen for  

 medarbejderne mindst 6 uger og højst 10 uger før den fastsatte valgdato.
 Stk. 3.  Bekendtgørelsen om valgdatoen skal indeholde:
1. oplysning om antallet af kandidater, der skal  

 vælges, jf. § 9, og 2. indkaldelse af forslag fra medarbejderne til  

 personer, der skal opstilles til valget som bestyrelsesmedlemmer eller som  

 suppleanter.
Indkaldelsen skal angive det antal kandidater, der skal vælges,  

 jf. § 9, samt datoen, hvor indlevering af forslag senest kan ske.
Denne dato  

 skal ligge mindst 4 uger før valgdatoen.
 Valgudvalget skal samtidig udarbejde en liste over medarbejdere, der på  

 tidspunktet for bekendtgørelsen har valgret, jf. § 10, stk. 1. Listen skal  

 være tilgængelig for medarbejderne.
 § 19.  Valgudvalget undersøger, om de foreslåede  

 kandidater er valgbare, jf. § 10, stk. 2, og om de er villige til at modtage  

 valg.
 Stk. 2.  Valgudvalget skal oplyse de foreslåede  

 kandidater om, at de kun kan være bestyrelsesmedlemmer eller suppleanter som  

 valgt af medarbejderne, således at de ikke samtidig kan være  

 bestyrelsesmedlemmer valgt af repræsentantskabet.
Stk. 3.  Kandidaterne til hvervet som henholdsvis  

 bestyrelsesmedlemmer og suppleanter skal opføres på hver sin liste.
De to  

 lister bekendtgøres for sparekassens medarbejdere senest 2 uger før  

 valgdatoen.
En kandidat kan kun opføres på een af listerne.
§ 20.  Hvis der ved udløbet af fristen for opstilling  

 af kandidater til valget som bestyrelsesmedlemmer og som suppleanter er  

 opstillet færre end det antal kandidater, der skal vælges, kan valg ikke  

 afholdes.
Valgudvalget kan udsætte valget med henblik på opstilling af det  

 fornødne antal kandidater under overholdelse af de i dette kapitel nævnte  

 frister.
Valget skal dog være gennemført inden afholdelse af sparekassens  

 ordinære repræsentantskabsmøde.
 § 21.  Valgudvalget lader fremstille stemmesedler, på  

 hvilke kandidaternes navne er anført i alfabetisk orden for henholdsvis  

 bestyrelsesmedlemmer og suppleanter.
 Stk. 2.  Stemmesedlen skal indeholde oplysning om  

 kandidaternes navn, bopæl, arbejdssted, funktion, faglige tillidshverv i  

 sparekassen samt det antal stemmer, der kan afgives efter § 22, stk. 2. Andre  

 oplysninger må ikke indeholdes på stemmesedlen.
 § 22.  Valget sker skriftligt og hemmeligt.
 Stk. 2.  Hver medarbejder kan højst afgive et antal  

 stemmer, der svarer til halvdelen af antallet af de medlemmer henholdsvis  

 suppleanter, der skal vælges, jf. § 9. Skal der vælges et ulige antal  

 medlemmer og suppleanter, afrundes det antal stemmer, der kan afgives, opad.  

 Hver medarbejder kan kun afgive een stemme på hver kandidat.
Stk. 3.  Såfremt der er afgivet stemmer til fordel for  

 flere kandidater på hver liste, end der er mulighed for efter stk. 2, eller  

 såfremt det ikke utvetydigt fremgår, på hvilken eller hvilke kandidater, der  

 er stemt, eller såfremt der er opført andre navne eller rettet på  

 stemmesedlen, skal denne anses for ugyldig.
Valgudvalget afgør i  

 tvivlstilfælde, om en stemmeseddel er ugyldig.
 § 23.  Det efter § 9 beregnede antal kandidater, der  

 har fået de fleste stemmer på hver liste, er valgt som henholdsvis  

 bestyrelsesmedlemmer og suppleanter.
 Stk. 2.  I tilfælde af stemmelighed mellem to eller  

 flere kandidater træffer valgudvalget afgørelsen ved lodtrækning.
Stk. 3.  Den suppleant, der er valgt med de fleste  

 stemmer, er suppleant for det bestyrelsesmedlem, der er valgt med de fleste  

 stemmer.
Den suppleant, der er valgt med de næstfleste stemmer, er suppleant  

 for det bestyrelsesmedlem, der er valgt med de næstfleste stemmer, og så  

 fremdeles, indtil det efter § 9 beregnede antal kandidater er nået.
Fredsvalg § 24.  Såfremt der ved udløbet af fristen for  

 opstilling af kandidater til valget som bestyrelsesmedlemmer og som  

 suppleanter alene er opstillet det antal kandidater, der skal vælges, skal  

 der ikke afholdes valg, men udpegningen finder sted som fredsvalg, hvis:
1. samtlige opstillede kandidater kan tilslutte sig  

 afholdelse af dette fredsvalg, og 2. der blandt disse opnås enighed om, hvilket  

 bestyrelsesmedlem den enkelte suppleant i givet fald skal indtræde for.
 Stk. 2.  Ved bekendtgørelse senest 2 uger før den  

 fastsatte valgdato anses de opstillede kandidater som valgt som henholdsvis  

 bestyrelsesmedlemmer og suppleanter.
Valgresultat § 25.  Valgresultatet og de valgtes navn og bopæl  

 indføres i valgudvalgets referat, jf. § 13, og meddeles straks skriftligt til  

 bestyrelsen og de valgte, ligesom det bekendtgøres for medarbejderne.
Ordinært valg § 26.  Ordinært valg af bestyrelsesmedlemmer og af  

 suppleanter finder sted hvert fjerde år under forudsætning af, at  

 betingelserne i § 2 fortsat er opfyldt.
Genvalg kan finde sted.
Valget skal  

 være gennemført inden sparekassens ordinære repræsentantskabsmøde.
Ordningens ophør § 27.  Ordningen ophører ved valgperiodens udløb, hvis  

 sparekassen på dette tidspunkt ikke længere opfylder betingelserne i § 2.
 § 28.  Afstemning om ordningens ophør skal  

 iværksættes, hvis de i § 5, stk. 2, nævnte parter stiller krav herom.  

 Valgudvalget forestår afstemningen under overholdelse af reglerne i §§ 14 og  

 15. Ordningen ophører umiddelbart efter eventuel vedtagelse herom.
Bestyrelsesmedlemmernes ind- og udtræden,  

 anmeldelse samt retlige Indtræden § 29.  Nyvalgte bestyrelsesmedlemmer indtræder i  

 bestyrelsen umiddelbart efter sparekassens ordinære repræsentantskabsmøde.  

 Bestyrelsesmedlemmer og suppleanter vedbliver at fungere, indtil de nyvalgte  

 kan indtræde i bestyrelsen.
Udtræden § 30.  Såfremt et af medarbejderne valgt  

 bestyrelsesmedlem:
1. afsættes af medarbejderne, jf. stk. 4, 2. ikke længere er ansat i sparekassen, 3. udtræder af bestyrelsen, eller 4. afgår ved døden indtræder suppleanten straks i dennes sted.
 Stk. 2.  Er der ingen suppleant for det pågældende  

 bestyrelsesmedlem, afholdes suppleringsvalg af et nyt medlem og en ny  

 suppleant for det afgående medlems resterende valgperiode i overensstemmelse  

 med bestemmelserne i §§ 16-24.
Stk. 3.  I tilfælde af suppleringsvalg kan 1/10 af  

 sparekassens medarbejdere forlange, at der i stedet afholdes valg af samtlige  

 de af medarbejderne valgte bestyrelsesmedlemmer og af suppleanter for disse  

 for den resterende valgperiode.
Anmodning herom skal fremsættes senest 4 uger  

 før valgdatoen for suppleringsvalget.
Stk. 4.  Afstemning om afsættelse af et af medarbejderne  

 valgt bestyrelsesmedlem skal iværksættes, hvis de i § 5, stk. 2, nævnte  

 parter stiller krav herom.
Valgudvalget forestår afstemningen under  

 overholdelse af reglerne i §§ 14 og 15. Beslutning om afsættelse af et  

 bestyrelsesmedlem kræver, at alene et simpelt flertal af deltagerne i  

 afstemningen har afgivet deres stemme herfor.
Anmeldelse § 31.  Nye bestyrelsesmedlemmer og suppleanter for  

 disse anmeldes til handelsregisteret, jf. § 21 i firmaloven, jf.  

 lovbekendtgørelse nr. 435 af 24. juni 1986. Om valg og afgang skal der  

 endvidere inden en måned gives Tilsynet med Banker og Sparekasser meddelelse.
Retlig beskyttelse § 32.  De af medarbejderne valgte bestyrelsesmedlemmer  

 og suppleanter er beskyttet mod afskedigelse og anden forringelse af deres  

 forhold på samme måde som tillidsrepræsentanter inden for vedkommende eller  

 tilsvarende faglige område.
 Stk. 2.  Uoverensstemmelser om beskyttelsen efter stk.1,  

 herunder spørgsmål om, hvilke regler der finder anvendelse, og om brud på  

 eller fortolkning af reglerne, afgøres ad fagretlig vej, jf. § 22 i lov nr.  

 317 af 13. juni 1973 om arbejdsretten.
Orientering af medarbejderne om  

 sparekassens forhold § 33.  I sparekasser, hvor medarbejderne har udnyttet  

 deres ret efter loven til at vælge bestyrelsesmedlemmer, påhviler det  

 bestyrelsen at drage omsorg for, at der tilvejebringes gode og effektivt  

 virkende informationskanaler til sparekassens medarbejdere til orientering om  

 sparekassens forhold.
Orienteringen om disse forhold skal gives på  

 hensigtsmæssig måde.
Orienteringen kan f.eks. omfatte sparekassens økonomiske  

 og beskæftigelsesmæssige stilling og udvikling.
§ 34.  Bestyrelsen træffer bestemmelse om, hvilke  

 informationskanaler der efter sparekassens forhold og efter orienteringens  

 natur er mest hensigtsmæssige.
Orienteringen kan f.eks. gives af bestyrelsen  

 gennem sparekassens daglige ledelse og i sparekasser, hvor der findes  

 samarbejdsudvalg, gennem dette. 1. og 2. pkt. ændrer dog ikke i de enkelte  

 bestyrelsesmedlemmers adgang til under ansvar efter bank- og sparekasselovens  

 § 54, stk. 2, at videregive oplysninger om, hvad de under udøvelsen af deres  

 hverv har fået kundskab om.
 Stk. 2.  Udgivelse af informationsblade, interne  

 personaleblade eller lignende, møder i samarbejdsudvalgene,  

 virksomhedskonferencer og fællesmøder, tilrettelagt af samarbejdsudvalgene,  

 kan være egnede fremgangsmåder til orientering af sparekassens medarbejdere.
Særlige bestemmelser § 35.  De af medarbejderne valgte bestyrelsesmedlemmer  

 har samme rettigheder, pligter og ansvar som de øvrige medlemmer af  

 bestyrelsen.
 § 36.  Såfremt vedtægterne i en sparekasse, hvor  

 betingelserne for medarbejdernes valg af bestyrelsesmedlemmer ikke er  

 opfyldt, tillægger medarbejderne ret til at vælge 2 eller flere  

 bestyrelsesmedlemmer, jf. bank- og sparekasselovens § 13, stk. 3, finder  

 reglerne i denne bekendtgørelse om valg tilsvarende anvendelse.
 § 37.  Udgifterne ved de i denne bekendtgørelse  

 omhandlede afstemninger og valg og ved de i §§ 33 og 34 omhandlede  

 orienteringer af medarbejderne afholdes af sparekassen.
 Stk. 2.  Valgudvalget må ikke afholde usædvanlige eller  

 store omkostninger, uden at bestyrelsen forinden har godkendt disse.
Særlige bestemmelser for andelskasser og  

 sammenslutning af § 38.  §§ 2-37 og 41-42 finder anvendelse på  

 andelskasser og sammenslutninger af andelskasser med de ændringer, der følger  

 af §§ 39 og 40.
 § 39.  Hvor der i bekendtgørelsen tales om en  

 sparekasses repræsentantskab og repræsentantskabsmøder, skal for så vidt  

 angår andelskasser forstås andelskassens ordinære generalforsamling.
 Stk. 2.  De i § 12 nævnte referater skal være  

 tilgængelige for andelskassens ledelse, andelshavere og medarbejdere samt for  

 vedkommende offentlige myndigheder.
 Stk. 3.  Den i § 31 foreskrevne anmeldelse af  

 bestyrelsesmedlemmer indgives til Tilsynet med Banker og Sparekasser.
 § 40.  Hvor der i bekendtgørelsen tales om en  

 sparekasses repræsentantskab og repræsentantskabsmøder, skal for så vidt  

 angår sammenslutninger forstås sammenslutningens ordinære generalforsamling.
 Stk. 2.  De i § 12 nævnte referater skal være  

 tilgængelige for sammenslutningens ledelse og medarbejdere, for de  

 tilsluttede andelskassers ledelse, andelshavere og medarbejdere samt for  

 vedkommende offentlige myndigheder.
 Stk. 3.  Den i § 31 foreskrevne anmeldelse af  

 bestyrelsesmedlemmer og suppleanter for disse indgives til Tilsynet med  

 Banker og Sparekasser.
Straffebestemmelser § 41.  Et medlem af bestyrelse eller valgudvalg, der  

 overtræder sine pligter i henhold til §§ 3, 6 og 11, stk. 3, §§ 13, 14 og 16,  

 stk. 1, §§ 18, 21, 25 og 28 straffes med bøde.
Ikrafttrædelsesbestemmelser § 42.  Bekendtgørelsen træder i kraft dagen efter  

 offentliggørelsen i Lovtidende.
 Stk. 2.  Samtidig ophæves bekendtgørelse nr. 174 af 21.  

 marts 1986 om medarbejderes valg af bestyrelsesmedlemmer i sparekasser  

 (direkte repræsentation).
