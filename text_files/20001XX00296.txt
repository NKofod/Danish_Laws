Skriftlig fremsættelse (8. februar  

 2001) Økonomiministeren (Marianne Jelved):
 Herved tillader jeg mig for Folketinget at  

 fremsætte:
 Forslag til lov om ændring af lov om banker og  

 sparekasser m.v., realkreditloven og lov om fondsmæglerselskaber.  

 (Anvendelse af interne modeller til kapitaldækningsformål,  

 etablering af filialer i andre lande og præcisering af  

 insolvensbegrebet).
(Lovforslag nr.
L 168).
Det fremgår af det  

 såkaldte CAD II-direktiv (direktiv 98/31/EØF af 22. juni 1998),  

 at institutter bør have mulighed for at anvende interne modeller i  

 deres interne riskostyring.
Baggrunden er, at disse modeller kan måle  

 de markedsrisici, institutterne løber, mere præcist end de  

 metoder, der følger af de gældende EF-direktiver.
Da anvendelsen  

 heraf således vil indebære en forbedring af risikostyringen i de  

 pågældende institutter, foreslås det, at pengeinstitutter,  

 realkreditinstitutter og fondsmæglerselskaber gives denne  

 mulighed.
 I betænkningen fra Økonomiministeriets udvalg  

 om den finansielle sektor efter år 2000 anbefales det, at der foretages  

 en præcisering af insolvensbegrebet i en række finansielle love.  

 Baggrunden er, at der i dag er en vis usikkerhed forbundet med den  

 efterstillede kapitals stilling i forbindelse med en krise i et  

 institut.
 Med forslaget sikres det, at retsstillingen er sikker og  

 forudsigelig ved bedømmelsen af, om et penge- eller realkreditinstitut  

 eller et fondsmæglerselskab er insolvent, idet det præciseres, at  

 efterstillet kapital udstedt af pengeinstitutter, realkreditinstitutter eller  

 fondsmæglerselskaber efter lovens ikrafttræden ikke indgår  

 ved solvensbedømmelsen.
Det er vurderingen, at der for indehavere af efterstillet  

 kapital i praksis er tale om et begrænset indgreb, således  

 gælder bl.a. at de fortsat har stemmeret i konkursboet og kan, hvis der  

 er midler til rådighed efter at de anmeldt simple krav m.v. er  

 dækket, opnå en dividendeudbetaling Som led i en styrkelse af tilsynet med den finansielle  

 sektor foreslås endvidere, at den eksisterende underretningspligt til  

 Finanstilsynet ved etablering af en filial udvides til at gælde alle  

 lande i stedet for kun at gælde inden for Den Europæiske Union  

 eller lande, som Fællesskabet har indgået aftale med.
Endelig foreslås det som led i en regelforenkling,  

 at bestemmelsen i realkreditloven, om at økonomiministeren skal  

 godkende bestyrelsesmedlemmerne for en fond eller en forening, der ejer et  

 realkreditinstitut, ophæves.
Dette svarer til reglerne i de  

 øvrige finansielle love Lovforslaget indeholder endvidere mindre redaktionelle  

 rettelser.
 Med disse bemærkninger og idet jeg i øvrigt  

 henviser til lovforslaget og bemærkningerne til dette, skal jeg  

 anbefale forslaget til det høje Tings velvillige behandling.
