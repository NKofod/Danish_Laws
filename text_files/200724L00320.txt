Bilag 1 Betænkning afgivet af Udvalget for Fødevarer, Landbrug og Fiskeri den 21. maj 2008 Betænkning over Forslag til lov om ændring af innovationsloven (Etablering af et nyt innovationsudvalg og ændrede tilskudsmuligheder m.v.) [af fødevareministeren (Eva Kjer Hansen)] 1. Ændringsforslag 2. Udvalgsarbejdet Møder Høring Skriftlige henvendelser Deputationer Spørgsmål 3. Indstillinger og politiske bemærkninger  at systemet fungerer brugervenligt og fleksibelt med relativt hurtig operationalisering af nyeste viden i form af bl.a. øget innovationskapacitet,  at udvalget er velfungerende og besidder stor faglig ekspertise, hvorved de ofte fagligt meget komplicerede ansøgninger (specielt vedrørende forskning) får en professionel behandling,  at der i Innovationsudvalget på forædlingsdelen er eksperter fra erhvervene inden for bl.a. fødevareteknologi, markedsføring og arbejdsmiljø, og  at der i det faglige underudvalg vedrørende det primære jordbrug er repræsenteret faglig biologisk ekspertise fra bl.a. rådgivningssektoren, primærlandbrugets organisationer i øvrigt og arbejdstagere, og at centraladministrative embedsmænd med en juridisk/forvaltningsmæssig baggrund ikke kan erstatte disse funktioner.
4. Ændringsforslag med bemærkninger Ændringsforslag Til § 1 Af et mindretal (S), tiltrådt af mindretal (SF og EL):
 1) Nr. 2 affattes således:
 »2. §§ 3-9ophæves, og i stedet indsættes:
»§ 3.  Ministeren for fødevarer, landbrug og fiskeri nedsætter et overordnet innovationsudvalg for fødevaresektoren (Innovationsudvalget) bestående af 7 medlemmer, der udpeges af ministeren.
Ministeren nedsætter desuden et fagligt underudvalg vedrørende det primære jordbrug og et fagligt underudvalg vedrørende forarbejdning og forædling af jordbrugs- og fiskeriprodukter samt den primære fiskerisektor, herunder akvakultur.
De to faglige underudvalg har hver 6 medlemmer, der udpeges af ministeren efter indstilling fra erhvervet.
 Stk. 2. Innovationsudvalgettræffer sammen med det eller de respektive faglige underudvalg afgørelse om at yde tilskud til gennemførelse af innovations-, forsknings- og udviklingsprojekter inden for følgende områder:
 1) Den primære jordbrugssektor.
 2) Den primære fiskerisektor, herunder akvakultur.
 3) Sektoren vedrørende forarbejdning og forædling af jordbrugsprodukter.
 4) Sektoren vedrørende forarbejdning og forædling af fiskeriprodukter.
 5) Den primære jordbrugssektor i kombination med sektoren vedrørende forarbejdning og forædling af jordbrugsprodukter (integrerede projekter).
 6) Den primære fiskerisektor, herunder akvakultur, i kombination med sektoren vedrørende forarbejdning og forædling af fiskeriprodukter (integrerede projekter).
 Stk. 3. Innovationsudvalget træffer sammen med det eller de faglige underudvalg afgørelse om at yde tilskud til aktiviteter, der har til formål at undersøge mulighederne for at formulere innovationsprojekter omfattet af stk. 2.
 Stk. 4. Innovationsudvalget træffer sammen med det eller de faglige underudvalg afgørelse om at yde tilskud til generiske kampagner og testmarkedsføring.
 § 4. Ministeren for fødevarer, landbrug og fiskeri fastsætter nærmere regler om Innovationsudvalgets og de faglige underudvalgs sammensætning og om udpegning af suppleanter for medlemmer af udvalgene.
 Stk. 2. Ministeren fastsætter nærmere regler for Innovationsudvalgets og de faglige underudvalgs arbejde, herunder forretningsorden, samt om sekretariatsbetjening.
 Stk. 3. Ministeren fastsætter regler om, at Innovationsudvalget sammen med det eller de respektive faglige underudvalg i visse sager kan bemyndige formanden til at træffe afgørelse på vegne af udvalgene.
Stk. 4. Ministeren udpeger en formand for Innovationsudvalget.
Formanden er medlem af udvalget.
 § 5. Ministeren for fødevarer, landbrug og fiskeri eller Innovationsudvalget kan indhente rådgivning fra sagkyndige vedrørende de i § 3 nævnte projekter.
Stk. 2. Innovationsudvalget er i samarbejde med de faglige underudvalg rådgivende for ministeren med hensyn til den samlede indsats inden for lovens områder, herunder rådgivning i forbindelse med fastlæggelse af temaer, jf. § 11, stk. 1.« [Ændret sammensætning af Innovationsudvalget og etablering af to faglige underudvalg] Af et mindretal (S), tiltrådt af mindretal (SF og EL):
 2) I det under nr. 11 foreslåede § 14, stk. 2, ændres »vedrørende de aktiviteter, der er nævnt i stk. 1« til: »og de faglige underudvalg vedrørende de aktiviteter, der er nævnt i stk. 1«.
[Konsekvens af ændringsforslag nr. 1] Bemærkninger Til nr. 1 Til nr. 2 Torsten Schack Pedersen V nfmd.
Tina Nedergaard V Henrik Høegh V Jens Kirk V Eyvind Vesselbo V Jørn Dohrmann DF fmd.
Bent Bøgsted DF Christian H.
Hansen DF Knud Kristensen KF Bjarne Laustsen S Ole Vagn Christensen S Julie Skovsby S Benny Engelbrecht S Kristen Touborg SF Karina Lorentzen SF Bente Dahl RV Per Clausen EL Ny Alliance, Inuit Ataqatigiit, Siumut, Tjóðveldisflokkurin og Sambandsflokkurin havde ikke medlemmer i udvalget.
