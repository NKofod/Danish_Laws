Udtalt, at hjemmedåb på Rigshospitalet af 2 børn var sket med urette,  

 da dåben var foretaget mod forældrenes ønske.
Børnene var derfor ikke blevet  

 medlemmer af folkekirken ved den stedfundne dåb.
Ingen Kirkeministeriets skrivelse af 21. februar 1970 til biskoppen over  

 Københavns stift.
I et med Deres Højærværdigheds erklæring af 23. december 1969 hertil  

 indsendt andragende har kordegnen ved Rigshospitalet indberettet, at stud.  

 polit.
N.N. har besværet sig over, at hans børn J.N og K.N., der begge er  

 født den 8. november 1969 på Rigshospitalet, er blevet hjemmedøbt sammesteds  

 henholdsvis den 9. november og den 12. november 1969.
 Det fremgår af sagen, at J.N. er afgået ved døden den 9. november 1969.
I anledning heraf skal man meddele til efterretning og videre  

 bekendtgørelse, at den stedfundne dåb af de pågældende børn er sket med  

 urette, da dåben efter det oplyste er foretaget mod forældrenes ønske, og at  

 børnene derfor ikke ved dåben er blevet medlemmer af folkekirken.
Bemærkning  

 herom vil være at tilføre Rigshospitalets ministerialbøger ved tilførslerne  

 om de pågældende børns fødsel og dåb under henvisning til nærværende  

 skrivelse, hvorhos der ved tilførslen om K.N.s fødsel og dåb må foretages  

 notering om, at attester for den pågældende udfærdiges som fødsels- og  

 navneattester, i hvis anmærkningsrubrik der anføres: »Døbt den 12.  

 november 1969 på Rigshospitalet.
Er ikke medlem af folkekirken.« En i overensstemmelse hermed udfærdiget attest bedes tilstillet barnets  

 forældre, der herfra er underrettet om foranstående.
