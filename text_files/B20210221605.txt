Bekendtgørelse om ændring af bekendtgørelse om beskatningen af pensionsordninger § 1 I bekendtgørelse nr. 1370 af 21. december 2012 om beskatningen af pensionsordninger foretages følgende ændringer:
 1. Indledningen affattes således:
»I medfør af § 1, stk. 2, § 6, § 11 A, stk. 6, § 15 A, stk. 8, § 18, stk. 5, § 18 A, stk. 4, § 19 C, stk. 6, § 20, stk. 5, § 21 A, stk. 5, § 22, stk. 2, § 32, stk. 4, § 38, stk. 3, § 41, stk. 7, og § 58 i pensionsbeskatningsloven, jf. lovbekendtgørelse nr. 1327 af 10. september 2020, fastsættes:« 2. Overalt i bekendtgørelsen ændres »SKAT« til: »Skatteforvaltningen«.
 3. I § 10, stk. 3, 2. pkt., ændres »told- og skatteforvaltningen« til: »Skatteforvaltningen«.
 4. I § 22, stk. 2, indsættes efter 1. pkt. som nye punktummer:
»Består en udbetaling efter pensionsbeskatningslovens § 32, stk. 1, af et beløb, der er afgiftspligtigt, og et andet beløb, der er afgiftsfrit, skal anmeldelsen omfatte oplysninger om den afgiftspligtige del og den afgiftsfrie del.
Er udbetalingen helt afgiftsfri, skal pensionsinstituttet indsende en anmeldelse til Skatteforvaltningen af det afgiftsfri beløb inden 3 hverdage (bankdage) efter udbetalingen.« 5. I § 22, stk. 3, 2. pkt., ændres »Told- og skatteforvaltningen« til: »Skatteforvaltningen«.
§ 2 Stk. 1. Bekendtgørelsen træder i kraft den 1. januar 2022.
 Stk. 2. Har et pensionsinstitut foretaget helt afgiftsfri udbetalinger efter pensionsbeskatningslovens § 32, stk. 1, i perioden fra og med den 1. juli 2021 til og med den 31. december 2021, skal pensionsinstituttet indsende en anmeldelse af de afgiftsfri beløb til Skatteforvaltningen senest den 20. januar 2022.
