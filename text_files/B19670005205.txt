 I medfør af lov nr. 131 af 13. april 1954 om udførsel og indførsel af  

 levende dyr m.v. fastsættes herved følgende bestemmelser.
§ 1 § 15  i landbrugsministeriets instruks af 12. april  

 1924 for veterinærpolitiet for sundhedseftersyn ved indførsel af levende  

 husdyr affattes således:
»§ 15.  For sundhedseftersyn m.v. og for  

 benyttelse af statens karantænestalde skal betales de af landbrugsministeriet  

 til enhver tid fastsatte afgifter.
Betalingen opkræves af de af  

 landbrugsministeriet til foretagelse af sundhedseftersyn ved indførsel af  

 levende husdyr autoriserede dyrlæger i overensstemmelse med derom af  

 veterinærdirektoratet fastsatte retningslinier.
Dyrlægene skal inden den 10.  

 i hver måned til veterinærdirektoratet afregne de i den forløbne måned  

 opkrævede afgifter.« § 2 Denne bekendtgørelse træder i kraft den 1. april 1967. Samtidig ophæves  

 bekendtgørelse nr. 365 af 21. oktober 1960 om tillægsinstruks for  

 veterinærpolitiet for sundhedseftersyn ved indførsel af levende husdyr.
 Landbrugsministeriet, den 9. marts 1967.
