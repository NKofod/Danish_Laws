Bekendtgørelse om arbejdsskadesikring  

 for personer, der udsendes til midlertidigt arbejde i udlandet I medfør af § 4, stk. 3, i lov nr. 390 af 20. maj 1992 om  

 sikring mod følger af arbejdsskade, jf. lovbekendtgørelse nr.  

 789 af 28. august 1996, som senest ændret ved lov nr. 490 af 1. juli  

 1998, fastsættes:
 § 1. Når personer, der bor her i landet, af  

 en her i landet hjemmehørende virksomhed udsendes til arbejde i  

 udlandet for vedkommende virksomhed, finder lov om sikring mod følger  

 af arbejdsskade anvendelse i de første 12 måneder af opholdet i  

 det andet landet.
 § 2. Ved udsendelse til lande, der er tilknyttet  

 Europæisk Økonomisk Samarbejdsområde (EØS),  

 gælder bestemmelserne i De europæiske Fællesskabers (EF)  

 forordning nr. 1408 af 14. juni 1971, artikel 13-17.
 Stk. 2. Ved udsendelse til et land med hvilket Danmark har  

 truffet gensidig overenskomst om, i hvilket omfang bestemmelserne i lov om  

 sikring mod følger af arbejdsskade eller den fremmede stats  

 tilsvarende bestemmelser skal komme til anvendelse, gælder de i  

 overenskomsten fastsatte bestemmelser.
 § 3. Hvis der i opholdslandet er fastsat  

 bestemmelser om, at alle arbejdsskader i opholdslandet er omfattet af dette  

 lands lovgivning, kommer reglerne i denne bekendtgørelse kun til  

 anvendelse i det omfang, ydelserne efter lov om sikring mod følger af  

 arbejdsskade overstiger de efter opholdslandets lovgivning fastsatte ydelser.  

 Den samlede ydelse vil dog ikke kunne overstige de efter lov om sikring mod  

 følger af arbejdsskade fastsatte ydelser.
 § 4. Bekendtgørelsen træder i kraft  

 den 1. januar 1999.
 Stk. 2. Fra samme dato ophæves Arbejdsskadestyrelsens  

 bekendtgørelsen nr. 978 af 11. december 1992.
