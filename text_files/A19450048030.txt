 Vi Christian den Tiende, af GUds Naade Konge til Danmark  

 og Island, de Venders og Goters, Hertug til Slesvig, Holsten, Stormarn,  

 Ditmarsken, Lauenborg og Oldenborg, Føre vitterligt: Rigsdagen har vedtaget  

 og Vi ved Vort Samtykke stadfæstet følgende Lov:
§ 1 Som Anerkendelse af den danske Sømandsstands Indsats under Krigen 1939-45  

 og til Minde om de danske Søfarende, der satte Livet til under Udøvelsen af  

 deres Gerning for Danmark, oprettes en Fond, der benævnes »Danske  

 Søfarendes Mindefond af 1945«.
§ 2 Fondens Formaal skal være at yde økonomisk Støtte til De under Pkt. 1 nævnte Personer er ordentligvis fortrinsberettigede til  

 Støtte af Fonden.
§ 3 Statskassen henlægger en Grundkapital af 1 Mill.
Kr. til Fonden.
 Endvidere indbetaler Statskassen til Fonden en Fjerdel af de Beløb, der er  

 afdraget og afdrages paa de rentefri Laan, Staten i Aarene 1940-45 har ydet  

 de Søfarendes Familier som Følge af, at Forsørgeren var afskaaret fra at  

 hjemsende Hyremidler.
§ 4 Fonden ledes af en Bestyrelse bestaaende af en af Kongen udnævnt Formand  

 samt af indtil 10 Medlemmer udnævnt af Ministeren for Handel, Industri og  

 Søfart efter Indstilling af Organisationer af Søfarende og af Institutioner  

 eller FOreninger, der virker i Sømandsstandens almene Interesse.
§ 5 Beløb, der af Fonden udbetales i Overensstemmelse med § 2, medregnes ikke  

 ved Fastsættelse af Renter i Henhold til Folkeforsikringsloven eller Bidrag i  

 Henhold til Forsorgslovens Kap.
XV og XVI.
§ 6 Ministeren for Handel, Industri og Søfart opretter Fundats for Fonden.
 Ændringer i eller Tillæg til Fundatsen kan kun foretages af Ministeren for  

 Handel, Industri og Søfart.
 Paa Fundatsen vil der være at søge kongelig Stadfæstelse.
§ 7 Ministeren for Handel, Industri og Søfart bemyndiges til at fritage Enker  

 eller andre efterladte efter saadanne danske Søfarende, der efter den 9.  

 April 1940 er afgaaet ved Døden, for Tilagebetaling af de i § 3, Stk. 2,  

 nævnte rentefri Laan.
I Tilfælde, hvor hel eller delvis Tilbagebetaling  

 maatte have fundet Sted efter Sømandens Død, vil Ministeren, hvor  

 Omstændighederne taler derfor, kunne tillade, at det paagældende Beløb  

 tilbageføres.
§ 8 Denne lov træder i Kraft straks.
 Hvorefter alle vedkommende sig have at rette.
 Givet paa Sorgenfir Slot, den 1. Oktober  

 1945.
 Under Vor Kongelige Haand og Segl.
 Christian R.
(L.S.) --------- V.
Fibiger.
