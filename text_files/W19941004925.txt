 Konkurrenceankenævnet har afvist at tillægge Den danske  

 Landinspektørforenings klage over Konkurrencerådets pålæg efter  

 konkurrencelovens § 12, stk. 1, opsættende virkning.
 Konkurrencerådets pålæg vedrører ophævelse af en række bestemmelser i  

 Den danske Landinspektørforenings kollegiale vedtægter, herunder  

 fasttakstsystem og forbud mod deltagelse i licitation.
 Den danske Landinspektørforening havde påklaget rådets afgørelse med  

 anmodning om, at klagen blev tillagt opsættende virkning.
Vedr.: J.nr. 94-32.122, Den danske Landinspektørforening ctr.  

 Konkurrencerådet Ved skrivelse af 20. maj 1994 har advokat N.
Fisch-Thomsen for Den danske  

 Landinspektørforening påklaget Konkurrencerådets afgørelse af 2. maj 1994,  

 hvorved der blev meddelt foreningen en række pålæg, bl.a. om ophævelse af  

 forbudet i den kollegiale vedtægt om deltagelse i licitation.
 Klageren har i skrivelsen endvidere anmodet om, at klagen tillægges  

 opsættende virkning, og har til støtte herfor anført, at den nuværende  

 retstilstand med hensyn til licitation på matrikulære arbejder baserer sig på  

 en ankenævnskendelse, og at Kort- og Matrikelstyrelsen meget bestemt har  

 udtalt sig imod en generel adgang til udbud af matrikulære arbejder i  

 licitation (hvormed må sidestilles adgang til prisannoncering uden for  

 licitation), således at der i meget vidt omfang er tale om en konflikt mellem  

 to offentlige myndigheder.
Konkurrencerådet har i indlæg af 10. juni 1994 udtalt sig imod at tillægge  

 klagen opsættende virkning.
Rådet finder ikke, at det af klageren anførte kan  

 begrunde en fravigelse af hovedprincippet i konkurrencelovens § 18, stk. 3,  

 som er, at klage ikke har opsættende virkning.
Særligt om Kort- og  

 Matrikelstyrelsens holdning til licitation bemærker rådet, at det ikke er  

 gennem en forenings kollegiale regler, at de matrikulære ydelsers kvalitet  

 skal sikres.
Kort- og Matrikelstyrelsen må i givet fald sikre sig ved  

 foranstaltninger, der ikke kun omfatter medlemmer af Den danske  

 Landinspektørforening.
Jordbrugsdirektoratet har i skrivelse af 17. juni 1994 anmodet om, at  

 klagen ikke tillægges opsættende virkning.
Direktoratet har anført, at man er  

 en af landets større, permanente indkøbere af matrikulære opgaver, og at det  

 er væsentligt for direktoratet at kunne disponere efter Konkurrencerådets  

 afgørelse uden yderligere forsinkelse.
Direktoratet har endvidere anført, at  

 utidssvarende kollegiale bestemmelser ikke bør kunne opretholdes med  

 henvisning til ydelsernes kvalitet, eftersom licitationsforbudet ikke i sig  

 selv sikrer god kvalitet.
Direktorat har endelig anført, at Kort- og  

 Matrikelstyrelsens modstand mod licitation ikke er baseret på en vurdering af  

 forholdet mellem ydelsens pris og kvalitet.
 Efter det foreliggende finder ankenævnet ikke tilstrækkeligt grundlag for  

 at tillægge klagen opsættende virkning.
 Denne afgørelse er truffet af nævnets formand, jf. § 7 i bekendtgørelse om  

 Konkurrenceankenævnet.
 (* 1) Konkurrencerådet:
