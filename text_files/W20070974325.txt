Landsskatteretskendelse  

 vedr.
Præmiering fra Statens Kunstfond - uansøgt Klagen vedrører, hvorvidt en  

 præmiering skal anses for skattefri eller ej.
Landsskatterettens  

 afgørelse Skatteankenævnet har anset et  

 beløb fra det billedkunstneriske indkøbs- og legatudvalg på 60.000 kr. uddelt til  

 klageren for skattepligtigt.
 Landsskatteretten ændrer  

 skatteankenævnets afgørelse således, at beløbet er skattefrit efter  

 ligningslovens  

 § 7, nr. 19.
Sagens oplysninger Klageren er født i 1944, er  

 uddannet kunstpædagog og har beskæftiget eller beskæftiger sig med plakater,  

 maleri, grafik, eksperimentalfilm og happenings baseret på både pop-kunst og  

 konceptkunst.
Klageren har arbejdet som lærer i kunstforståelse.
Det billedkunstneriske  

 indkøbs- og legatudvalg, hørende under Statens Kunstfond, har i 2003 tildelt  

 klageren en præmiering på 60.000 kr.
Meddelelse af præmieringen til klageren  

 er  

 foretaget ved brev dateret den 25. marts 2003, der lyder således:
A 25. marts 2003 Præmiering Det billedkunstneriske  

 indkøbs- og legatudvalg har besluttet at tildele dig en præmiering på kr.  

 60.000  

 til fortsat kunstnerisk arbejde i anledning af din udstilling på B.
 Til brug for udbetalingen  

 skal du returnere vedlagte udbetalingsskema  underskrevet og med  

 oplysning om  

 dit CPR-nr./CVR-nr. og det pengeinstitut, du ønsker beløbet overført til.
 Du skal regne med, at der kan  

 gå ca. 14 dage, fra Statens Kunstfond sekretariat har modtaget disse  

 oplysninger, til beløbet bliver udbetalt fra Kulturministeriets  

 Regnskabscenter.
Præmieringen er almindelig  

 skattepligtig indkomst.
Der er ikke trukket skat af det udbetalte beløb.
Der  

 skal ikke betales arbejdsmarkedsbidrag af præmieringen.
Fonden er ved  

 udbetalingsårets udgang forpligtet til at oplyse til skattemyndighederne om  

 udbetalingen.
Ved beregning af den skattepligtige indkomst er udgifter  

 anvendt  

 til at erhverve, sikre og vedligeholde den erhvervsmæssige indkomst i et vist  

 omfang fradragsberettigede.
Det er de lokale skattemyndigheder, der foretager  

 beregningen.
 Nærmere oplysninger om årets  

 uddelinger kan findes på fondens hjemmeside.
 Det billedkunstneriske  

 indkøbs- og legatudvalg består i perioden 2002-2004 af 3 personer.
Med venlig hilsen C sekretær for udvalget Præmieringen er efter de  

 foreliggende oplysninger uansøgt.
Et fokus på klagerens  

 plakater 1964-2003 kunne opleves på B fra den 15. marts til 6. april og igen  

 fra den 12. april til 4. maj i 2003, tillige med en bogudgivelse om samme  

 tema  

 af C.
B afholdte alle udgifter i forbindelse med udstillingen og  

 bogudgivelsen.  

 Klageren oppebar ikke indtægter i forbindelse med udstillingen.
Klageren har tidligere over for  

 skattemyndighederne oplyst, at den præmierede udstilling bestod af arbejder  

 udført gennem 40 år.
Det var ikke en salgsudstilling, men en udstilling af  

 klagerens private samling af arbejder.
Der blev ikke udarbejdet katalog for  

 udstillingen, men der blev udgivet en bog med titlen As plakater  

 1964-  

 2003.
På kunststyrelsens hjemmeside  

 under ydelser til kunstnere står, at uden ansøgning kan Statens Kunstfonds  

 udvalg tildele Præmieringer, som kan tildeles for særligt enestående  

 værker, i  

 forbindelse med udstillinger, udgivelser, indspilninger, forestillinger  

 mv. Klageren har tillige i  

 indkomståret 2003 fået tildelt et uansøgt legat på 100.000 kr. fra D for  

 anerkendelse  

 af klagerens kunstneriske virke igennem livet.
Legatet var skattefrit, da det  

 var omfattet af ligningslovens § 7.
I forbindelse med  

 sagsbehandlingen har klageren forsøgt opklaret, hvorvidt Statens Kunstfond er  

 enig i, at beløbet skal beskattes.
I den forbindelse har klageren fået svar  

 fra  

 Kulturministeriet.
Kulturministeriet har medsendt et notat fra Kunstfondens  

 sekretariat, der vurderer, at der ikke i ligningsloven er belæg for, at  

 sådanne  

 præmieringer kan falde ind under skattefritagelsesbestemmelserne eller  

 bestemmelserne om den lempeligere beskatning.
Skatteankenævnets  

 afgørelse Skatteankenævnet har anset  

 legatet på 60.000 kr. for skattepligtigt efter statsskattelovens § 4.
Skatteankenævnet har under  

 hensyn til ordlyden af tildelingsbrevet fra Statens Kunstfond fundet, at  

 beløbet ikke kan falde ind under ligningslovens § 7, litra 19, eller  

 ligningslovens § 7 O.
Præmieringen er herefter fundet skattepligtig efter  

 statsskattelovens § 4.
 Der er henvist til, at der i  

 tildelingsbrevet intet nævnes om, at tildelingen er givet som en anerkendelse  

 af klagerens virke, men derimod at beløbet er til fortsat kunstnerisk  

 arbejde.
Der er tillige henvist til,  

 at efter ligningslovens § 7 O er gave- og legatbeløb, der er ydet en gang for  

 alle af offentlige midler, undergivet en lempeligere beskatning, når gaven  

 eller legatet udelukkende har karakter af en anerkendelse af modtagerens  

 fortjenester.
Heraf følger, at udbetalingen ikke må have tilknytning til  

 nogen  

 enkeltstående præstation.
Gaven eller legatbeløbet må således ikke være ydet  

 som følge af et bestemt værk  men skal være ydet for modtagerens virke  

 som  

 sådan.
Klagerens påstand og  

 argumenter Klageren har nedlagt påstand  

 om, at præmieringen fra Statens Kunstfond på 60.000 kr. skal anses som  

 skattefri.
Der henvises til kopi af præmieringsskrivelsen fra Statens  

 Kunstfond, kopi af klagerens anke til skatteankenævnet, kopi af  

 skatteankenævnets afgørelse, et print af definitionen på præmie  

 taget fra  

 ordbog over det danske sprog, kopi af skrivelse af den 25.  

 februar 2005 til X  

 Kommune samt kopi af skrivelse af den 20. juli 2006 til Kulturministeriet.
Klageren påberåber sig  

 skattefritagelse ud fra ligningslovens bestemmelser om skattefritagelse for  

 hæderspriser, hvor skattefritagelse blandt andet begrundes i, at der er tale  

 om  

 kollegial hæder for prismodtagerens indsats.
Klageren anfører, at hans  

 præmiering er analog med en hæderspris i og med, at tildelingen er besluttet  

 af  

 et kollegialt organ, at præmien er uansøgt, og at den er givet som  

 anerkendelse  

 af 40 års kontinuerligt arbejde indenfor et enkelt område - kunstnerisk  

 arbejde  

 med papir som medium.
Klageren påpeger endvidere,  

 hvad han ser som fejl hos de involverede parter.
Her henviser klageren til  

 Statens Kunstfonds administration i indrapportering til skattemyndighederne  

 af  

 præmien og til skatteankenævnets tolkning af klagerens anke.
For så vidt angår Statens  

 Kunstfonds administration fastholder klageren, at denne er gået ud over sine  

 beføjelser i bevillingsskrivelsen ved at anføre, at præmieringen gives til  

 fortsat kunstnerisk arbejde.
Denne tilføjede kvalifikation med  

 hensyn til  

 belønningens anvendelse er ikke indeholdt i Lov om Statens Kunstfonds  

 præmisser  

 for tildeling af præmier og må stå for det faglige udvalgs/sekretariatets  

 egen  

 regning.
Klageren nævner, at en præmiering er en belønning for allerede  

 udført  

 arbejde, flid m.v., jf. definitionen, og den præmieredes anvendelse af en  

 uansøgt belønning må anses for at være et privat anliggende.
Den nævnte  

 kvalifikation må ifølge klageren være gået videre til Kunstfondens  

 økonomiafdeling, som har opfattet bevillingsskrivelsen om præmieringen som  

 analog med et skattepligtigt arbejdslegat.
Klageren henviser til, at han  

 tidligere, men forgæves, har søgt dette spørgsmål opklaret ved henvendelse  

 til  

 Statens Kunstfond.
Klageren har igen sendt et brev den 20. juli 2006.
For så vidt angår  

 skatteankenævnets tolkning henviser klageren til, at skatteankenævnet ikke  

 tolker præmieringen som givet som anerkendelse af klagers virke,  

 idet  

 skatteankenævnet har skrevet, at legatbeløbet ikke må have tilknytning  

 til en  

 enkeltstående præstation samt, at Gaven eller legatet må ikke  

 have været ydet  

 som følge af et bestemt værk  men skal være ydet for modtagerens virke  

 som  

 sådan.
Klageren hævder, at skatteankenævnet overser, at præmien netop  

 er givet  

 i anledning af Bs retrospektive udstilling af plakater, som klageren  

 har  

 udført i perioden 1964-2003, jf. bevillingsskrivelsen.
Det er altså en  

 udstilling til belysning af klagerens arbejdsindsats igennem 40 år, og burde  

 ifølge klageren kunne anses på linje med et livsværk.
Klageren påpeger, at  

 ordet et værk i moderne sprogbrug blandt kunstnere og kuratorer  

 fra at være  

 betegnelsen for kunstners (livs)værk i dag betyder et enkeltstående arbejde,  

 f.eks. et maleri.
Klageren er tillige af den opfattelse, at skatteankenævnet  

 vakler mellem begreberne for bevillinger fra Statens Kunstfond   

 præmiering/gave og/eller legat.
Klageren påpeger, at disse betragtninger  

 måske  

 er sproglige spidsfindigheder, men de må anses for at have været af afgørende  

 betydning for sagen.
Landsskatterettens  

 bemærkninger og begrundelse I medfør af statsskattelovens  

 § 4 anses som skattepligtig indkomst den skattepligtiges samlede  

 årsindtægter,  

 hvad enten disse hidrører her fra landet eller ikke, bestående af penge eller  

 formuegoder af pengeværdi.
Hæderspriser er således i almindelighed  

 indkomstskattepligtige,  

 jf. statsskattelovens § 4, litra c.
Hæderspriser kan dog være  

 indkomstskattefri efter ligningslovens § 7, nr. 19, 2. pkt. eller beskattes  

 lempeligere efter ligningslovens § 7 O.
Ligningslovens § 7, nr. 19, 2. pkt.,  

 omhandler  

 hæderspriser, som ydes af offentlige midler, legater samt kulturelle fonde og  

 lignende her i landet eller i udlandet, når hædersprisen udelukkende har  

 karakter af en anerkendelse af modtagerens kunstneriske fortjenester.
Det er  

 efter ligningslovens § 7, nr. 19, 3. pkt., en betingelse, at hædersprisen er  

 ydet som et uansøgt engangsbeløb.
 I lovforarbejderne til ændringsloven vedrørende  

 ligningslovens § 7, nr. 19 (tidligere litra v), fremgår bl.a. følgende:
I forhold til gældende ret svarer det til, at  

 skattefritagelsen i ligningslovens § 7, litra v, videreføres, men fremover  

 også  

 omfatter hæderspriser til kunstnere, som i dag beskattes efter ligningslovens  

 §  

 7 O. Hæderspriser, der ikke er omfattet af den foranstående  

 bestemmelse, vil som hidtil kunne beskattes lempeligt efter ligningslovens §  

 7  

 O. Ligningslovens § 7 O svarer til den tidligere bestemmelse  

 i lov om særlig indkomst § 2, nr. 16. Ved overflytningen er der ikke  

 tilsigtet  

 nogen ændring i bestemmelsens anvendelsesområde.
 Til fortolkning af  

 ligningslovens § 7, nr. 19, 2. og 3. pkt., kan der således ses på den  

 lignende  

 bestemmelse i ligningslovens § 7 O.
Der er enighed om, at præmieringen til klageren er  

 uansøgt.
Landsskatteretten bemærker endvidere, at klageren ikke tidligere har  

 modtaget en præmiering fra Statens Kunstfond, ligesom en præmiering ifølge de  

 foreliggende oplysninger alene tildeles i særligt enestående tilfælde og  

 altså  

 ikke i nærværende sag har karakter af en årlig ydelse.
Herefter er det  

 rettens  

 opfattelse, at beløbet skal kategoriseres som et engangsbeløb.
Det fremgår af brevet af den  

 25. marts 2003, at præmieringen er til fortsat kunstnerisk arbejde i  

 anledning  

 af klageren udstilling.
Retten er af den opfattelse, at en præmiering må  

 anses  

 for en anerkendelse af en præstation eller lignende  og ikke i ordets  

 betydning vil kunne være en belønning for et fortsat arbejde.
Klageren har ikke skabt  

 værkerne på udstillingen specielt til denne udstilling.
Det er rettens  

 opfattelse,  

 at udstillingen selv må betragtes som en anerkendelse af klagerens kunst  

 gennem  

 40 år.
Det bemærkes, at præmieringen er fundet sted, efter at udstillingen  

 var  

 åbnet, og bogen var udgivet, og at præmieringen således må anses som en  

 anerkendelse af værkerne på udstillingen.
 Da der i nærværende sag ikke er tale om en  

 salgsudstilling, og da de udstillede værker ikke er specielt skabt til  

 udstillingen, kan der ikke være tale om, at beløbet er ydet som en erstatning  

 for, at det økonomiske udbytte ikke står i rimeligt forhold til den  

 kunstneriske indsats.
 Efter en konkret vurdering  

 har retten herefter fundet, at præmieringen er omfattet af skattefritagelsen  

 i  

 ligningslovens § 7, nr. 19, hvorefter skatteankenævnets afgørelse ændres i  

 overensstemmelse  

 hermed.
