Udtalelse afgivet af Skatteministeriet om moms  

   sportsaktiviteter Moms * Sportsaktiviteter * Bowling * Tilbagebetaling * Forældelse * Suspension Reference:
ML § 13, stk. 1, nr. 5 MV 1999, D.11.5 Skatteministeriet har i TfS 2000, 502, orienteret om dels  

 ændringen af momslovens § 13, stk. 1, nr. 5, om momsfritagelse for  

 sportsaktiviteter, og dels om konsekvenserne af Østre Landsrets dom af  

 26. januar 2000 (TfS 2000, 161), hvorefter to bowlingcentre, der drives  

 erhvervsmæssigt, har fået medhold i, at de er fritaget for moms  

 efter den dagældende bestemmelse om sportsaktiviteter.
 Told- og Skattestyrelsen skal meddele, at styrelsen har  

 besluttet foreløbigt at suspendere forældelsesfristen fra  

 offentliggørelsen af nærværende meddelelse til og med den  

 31. oktober 2000 for de eventuelle krav, som virksomhederne måtte have  

 på tilbagebetaling af den i perioden fra Momsnævnets  

 praksisændring i 1995 (TfS 1995, 275) til 23. marts 2000 ulovhjemlede  

 moms på erhvervsmæssigt salg af adgang til sportsaktiviteter.
 Styrelsen vil i rimelig tid forinden fristens udløb  

 meddele, om forældelse fortsat suspenderes, samt i bekræftende  

 fald meddele, hvorledes virksomhederne i dette tilfælde skal forholde  

 sig.
 Meddelelse af suspension af forældelsesfristen beror  

 på Skatteministeriets overvejelser om den nærmere administrative  

 behandling af sagerne.
