 Samtidig bortfalder de hovedaftaler, der er opført i bilag 1.
Finansministeriet Administrations- og Personaledepartementet Den 24. juni 1991 P.M.V.
 E.B.
Torben Møller HOVEDAFTALE MELLEM FINANSMINISTERIET OG AC-ORGANISATIONERNE Dækningsområde Denne hovedaftale har bindende virkning for 1. AC-organisationerne, hvorved forstås:
 a. en organisation, der er medlem af AC og som ved sin underskrift  

 har bekræftet sin tilslutning til denne hovedaftale.
b.
AC efter bemyndigelse fra en eller flere af de under a nævnte  

 organisationer.
 2. Medlemmer af de i pkt. 1 nævnte organisationer.
 3. de ministerier, styrelser og institutioner, der er omfattet af  

 en kollektiv overenskomst indgået af eller efter bemyndigelse fra  

 Finansministeriet og en AC-organisation.
Samarbejde og organisationsfrihed § 1. Finansministeriet og AC-organisationerne er enige om at  

 fremme et godt samarbejde samt virke for rolige og stabile arbejdsforhold på  

 tjenestestederne.
 Stk. 2. Finansministeriet vil hverken direkte eller indirekte lægge  

 hindringer i vejen for, at medarbejdere organiserer sig i en ACorganisation.
Ledelsesretten § 2. Arbejdsgiverne udøver ledelsesretten i overensstemmelse med de i de  

 kollektive overenskomster indeholdte bestemmelser og i samarbejde med  

 arbejdstagerne og deres tillidsrepræsentanter i henhold til de mellem  

 Finansministeriet og AC-organisationerne til enhver tid gældende aftaler.
Overenskomstindgåelse § 3. Organisationer, der er omfattet af denne hovedaftale, er berettiget  

 til at overlade til AC at føre overenskomstforhandlingerne og at indgå  

 overenskomster.
I det omfang organisationerne overlader deres ret til at føre  

 overenskomstforhandlingerne og indgå overenskomst til AC, indtræder AC i  

 organisationernes rettigheder og forpligtelser i henhold til nærværende  

 hovedaftale.
 Stk. 2. Parterne er enige om, at bestemmelser om løn- og øvrige  

 arbejdsvilkår bør fastsættes ved kollektiv overenskomst med  

 AC-organisationerne.
Stk. 3. Forhandling om indgåelse af ny overenskomst, efter at en  

 overenskomst er opsagt, eller om indgåelse af overenskomst, optages snarest  

 og senest 1 måned efter, at begæring om forhandling er fremsat.
Dog kan  

 hovedaftaleparterne fastsætte en anden frist i forbindelse med de generelle  

 forhandlinger om overenskomstfornyelser.
Forhandling om indgåelse af ny  

 overenskomst tilrettelægges således, at ny overenskomst søges indgået,  

 forinden den opsagte overenskomst udløber.
Fredspligt § 4. Selv om en overenskomst er opsagt og udløbet, er  

 overenskomstens parter dog forpligtet til at overholde dens bestemmelser,  

 indtil anden overenskomst er indgået, eller arbejdsstandsning er iværksat i  

 overensstemmelse med reglerne i § 5.
Arbejdsstandsning § 5. Parterne anerkender hinandens ret til at varsle og  

 iværksætte arbejdsstandsning efter nedenstående regler.
For  

 AC-organisationernes vedkommende tilkommer retten de enkelte  

 medlemsorganisationer.
Stk. 2. Beslutning om at iværksætte arbejdsstandsning  

 tilkendegives den anden overenskomstpart ved særligt og anbefalet brev,  

 mindst 1 måned før den iværksættes.
 Stk. 3. Den i stk. 2 nævnte skrivelse skal angive arbejdsstandsningens  

 karakter og nærmere omfang.
 Stk. 4. Arbejdsstandsning kan kun iværksættes fra den 1ste i en måned.
Stk. 5. Arbejdsstandsning kan ikke omfatte a. chefstillinger i 36. og højere lønramme b. medlemmer, hvis medvirken i Finansministeriet eller i  

 ministerier og styrelser er nødvendig for forhandlingernes afslutning eller  

 konfliktens ophør c. medlemmer, der undtages ved aftale Stk. 6. Som arbejdsstandsning betragtes strejke, lockout, blokade og  

 boykot.
Stk. 7. Ved arbejdsstandsningens ophør genoptager arbejdstagerne uden  

 unødigt ophold deres arbejde på de tjenestesteder, hvor de var ansat.
Der må  

 ikke fra nogens side finde fortrædigelse sted i anledning af  

 arbejdsstandsningen.
 Stk. 8. Overenskomstparterne er forpligtet til ikke at understøtte, men  

 med alle rimelige midler hindre overenskomststridige arbejdsstandsninger og,  

 såfremt overenskomststridige arbejdsstandsninger finder sted, at søge disse  

 bragt til ophør.
 § 6. Når der er indgået en kollektiv overenskomst, kan der inden  

 for det område, som overenskomsten omfatter, og så længe den er gældende,  

 ikke etableres arbejdsstandsning, medmindre der er hjemmel herfor i  

 »Norm for regler for behandling af faglig strid« eller kollektiv  

 overenskomst.
 Stk. 2. Varsling af sympatistrejke eller sympatilockout finder sted i  

 henhold til reglerne i § 5.
Mægling og voldgift § 7. Enhver uenighed af faglig karakter bør søges bilagt ved  

 mægling, eventuelt ved voldgift, efter nedenstående regler.
Stk. 2. En uenighed af faglig karakter foreligger, hvor der af en af  

 parterne fremsættes krav vedrørende arbejds- og ansættelsesforholdene for  

 ansatte omfattet af denne hovedaftale, som ikke uden videre anerkendes eller  

 imødekommes af modparten.
Stk. 3. En uenighed af faglig karakter foreligger  

 endvidere ved påstået brud på en kollektiv overenskomst.
 § 8. Når en af parterne begærer mægling skal mæglingsmødet mellem  

 parterne, med mindre andet aftales i det enkelte tilfælde, afholdes inden for  

 en frist af 5 dage, regnet fra begæringens modtagelse.
Stk. 2. Arbejdsstandsninger skal straks indberettes til Finansministeriet  

 og AC-organisationen.
Mæglingsmøde skal under Finansministeriets og  

 AC-organisationens medvirken afholdes senest dagen efter arbejdsstandsningens  

 iværksættelse med mindre arbejdsstandsningen er ophørt forinden  

 mæglingsmødets afholdelse.
Stk. 3. Der optages et referat af mødet.
Referatet udfærdiges på stedet  

 og underskrives af begge parter.
Stk. 4. Vægring ved at søge uenigheden bilagt ved mægling inden for de i  

 stk. 1 og 2 fastsatte frister anses som brud på denne hovedaftale.
I tilfælde  

 heraf er modparten berettiget til at henvise sagen til afgørelse ved voldgift  

 uden forudgående mægling.
 § 9. Opnås der ikke ved denne mægling en løsning af striden og  

 vedrører denne forståelsen af en kollektiv overenskomst eller påstået brud på  

 en kollektiv overenskomst kan sagen af hver af parterne henvises til endelig  

 afgørelse ved en voldgiftsret, der består af 4 medlemmer, hvoraf hver  

 overenskomstpart vælger 2, samt en opmand, der udpeges af voldgiftsrettens  

 medlemmer.
 Stk. 2. Såfremt der ikke opnås enighed om udpegning af opmanden, anmodes  

 Arbejdsrettens formand om at udpege denne.
Stk. 3. Samtidig med at sagen henvises til voldgift skal vedkommende part  

 meddele navnene på de valgte voldgiftsmænd.
Modparten skal med mindre andet  

 aftales i det enkelte tilfælde vælge sine voldgiftsmænd inden 5 dage efter  

 modtagelsen af meddelelsen om sagens henvisning til voldgift.
I tilfælde af  

 påstået overenskomstbrud dog allerede dagen efter.
Stk. 4. Vægrer en af parterne sig imod at lade sagen afgøre ved faglig  

 voldgift kan modparten indbringe spørgsmålet om vægringens berettigelse for  

 arbejdsretten.
I tilfælde af påstået overenskomstbrud kan arbejdsretten, hvis  

 vægringen findes uberettiget tillige afgøre selve den opståede tvist.
 § 10. Uoverensstemmelse om forståelse af denne hovedaftale, samt  

 brud på denne behandles efter bestemmelserne i § 7 - 9.
 § 11. Ved pådømmelsen af sager om brud på denne hovedaftale eller  

 om brud på en mellem parterne indgået overenskomst finder bestemmelserne i  

 loven om arbejdsretten anvendelse med de fornødne tilpasninger.
Optagelse og udmeldelse § 12. AC-organisationerne kan ikke ved at melde sig ud af AC løse  

 sig fra de forpligtelser, de ved nærværende hovedaftale er gået ind på.  

 Frigørende virkning opnås først, når den pågældende organisation har opsagt  

 hovedaftalen i overensstemmelse med reglerne herom, jf. § 13, stk. 1, og ny  

 overenskomst træder i kraft.
Ikrafttræden og opsigelse § 13. Denne hovedaftale træder i kraft straks og er gældende,  

 indtil den opsiges med mindst 6 måneders varsel til en 1. oktober.
 Stk. 2. Samtidig bortfalder tidligere indgåede hovedaftaler med  

 organisationer omfattet af denne hovedaftale.
 Stk. 3. Umiddelbart efter opsigelsen optages forhandlinger om en ny  

 hovedaftale.
 Stk. 4.  Har forhandlinger om en fornyelse af  

 hovedaftalen efter stedfunden opsigelse ikke ført til en ny hovedaftale til  

 den pågældende 1. oktober, gælder hovedaftalen, uanset at  

 opsigelsestidspunktet overskrides, indtil de ikraftværende kollektive  

 overenskomster afløses af nye, og hovedaftalen bortfalder da ved de nye  

 kollektive overenskomsters ikrafttræden.
København, den 28. maj 1991 Ansatte Arkitekters Råd  

 Finansministeriet Axel Bendtsen P.M.V.
Danmarks Jordbrugsvidenskabelige Kandidatforbund Torben Lippert Danmarks Jurist- og Økonomforbund Helle Skjerbæk/Jørn Neergaard Larsen Dansk Farmaceutforening Ida Gustafsen Dansk Magisterforening Søren Vang Rasmussen Dansk Mejeriingeniør Forening Flemming Aamann Dansk Psykolog Forening Jogvan Petersen Dansk Tandlægeforening N.O.
Andersen/Karsten Thuen Den alm.
Danske Lægeforening:
Foreningen af Yngre Læger  Svend M.
Christensen/Mogens Kring  

 Rasmussen Foreningen af Speciallæger  Erland Hansen/Martin Teilmann Den danske Landinspektørforening Poul Arne Iversen Den danske Præsteforening For Kjeld Holm Asger Gewecke Forbundet for Bromatologer og Veterinærer:
Den danske Dyrlægeforening  Lars Holsaae Foreningen af Bromatologer  Lars Holsaae Foreningen af Danske Civiløkonomer Carsten Nielsen Gymnasieskolernes Lærerforening Birgit Smedegaard Olesen Ingeniørforbundet Torben Kann/Lars Frandsen Teknikumingeniørernes Forbund Lars Kehlet Nørskov/Søren Peter Jensen Bilag 1 Oversigt over hovedaftaler der bortfalder Hovedaftale af 29. november 1978 mellem Finansministeriet og Danske  

 Arkitekters Landsforbund.
 Hovedaftale af 9. november 1978 mellem Finansministeriet og Dansk  

 Agronomforening.
 Hovedaftale af 3. november 1978 mellem Finansministeriet og Danske  

 Forstkandidaters Forening.
 Hovedaftale af 17. november 1978 mellem Finansministeriet og Dansk  

 Hortonomforening.
Hovedaftale af 14. november 1978 mel lem Finansministeriet og Foreningen  

 af Licentiater udgået fra Den Kgl.
Veterinær- og Landbohøjskole.
 Hovedaftale af 25. januar 1979 mellem Finansministeriet og Danmarks  

 Jurist- og Økonomforbund.
 Hovedaftale af 9. november 1978 mellem Finansministeriet og Dansk  

 Farmaceutforening.
 Hovedaftale af 7. november 1978 mellem Finansministeriet og Dansk  

 Magisterforening.
 Hovedaftale af 19. marts 1982 mellem Finansministeriet og Dansk  

 Mejeriingeniør Forening.
 Hovedaftale af 8. december 1978 mellem Finansministeriet og Dansk Psykolog  

 Forening.
 Hovedaftale af 29. november 1978 mellem Finansministeriet og Dansk  

 Tandlægeforening.
 Hovedaftale af 9. november 1978 mellem Finansministeriet og Foreningen af  

 Yngre Læger.
 Hovedaftale af 26. april 1983 mellem Finansministeriet og Foreningen af  

 Speciallæger.
 Hovedaftale af 24. november 1978 mellem Finansministeriet og Den danske  

 Landinspektørforening.Hovedaftale af 21. august 1978 mellem Finansministeriet  

 og Den danske Præsteforening.
 Hovedaftale af 9. november 1978 mellem Finansministeriet og Den danske  

 Dyrlægeforening.
 Hovedaftale af 12. maj 1986 mellem Finansministeriet og Foreningen af  

 Bromatologer.
 Hovedaftale af 27. februar 1986 mellem Finansministeriet og Foreningen af  

 danske Civiløkonomer.
 Hovedaftale af 27. februar 1979 mellem Finansministeriet og  

 Gymnasieskolernes Lærerforening.
 Hovedaftale af 9. november 1978 mellem Finansministeriet og Dansk  

 Ingeniørforening.
 Hovedaftale af 3. september 1973 mellem Finansministeriet og  

 Ingeniør-Sammenslutningen.
