§ 1.  Ved mindre alvorlige overtrædelser af militær  

 straffelovs § 23 (ulovligt fravær) bør lønafkortning foretages i stedet for den strafferetlige sanktion, som ville være en følge af forseelsen.
 Stk. 2.  Bestemmelsen i stk. 1, finder tilsvarende  

 anvendelse ved mindre alvorlige overtrædelser af militær straffelovs § 15  

 (pligtforsømmelse), hvor forseelsen består i, at den pågældende har unddraget  

 sig tjenesten uden at forlade tjenestestedet.
Stk. 3.  Afkortning i lønnen foretages i de i stk. 1 og  

 2, anførte tilfælde for hver påbegyndt halve times fravær eller  

 tjenesteunddragelse, idet lønnen pr. time beregnes som 1/1976 (fra september  

 1990 1/1924) af årslønnen.
Ved beregningen af lønfradraget følges de  

 retningslinier, der er fastsat i Finansministeriets cirkulære LP. nr. 029/85  

 af 24. maj 1985 om lønfradrag/-beregning for tjenestemænd, med tilhørende  

 bilag og senere rettelser.
§ 2.  Afkortning i optjente friheder kan i de under §  

 1, stk. 1 og 2, nævnte tilfælde træde i stedet for lønafkortning, såfremt  

 den, der har begået forseelsen, ønsker det, og det kan tiltrædes af  

 vedkommende chef.
Det er dog en forudsætning herfor, at sådan frihed er  

 fastlagt i arbejdstidsplanlægningen.
 § 3.  Ved lønafkortning eller afkortning i optjente  

 friheder i overensstemmelse med reglerne i §§ 1 og 2 bør dato for forseelsen,  

 forseelsens art og anvendt foranstaltning registreres.
 § 4.  Kortvarige ulovlige fravær og kortvarige  

 unddragelser af tjenesten uden at tjenestedet forlades bør som hidtil normalt  

 afgøres ved en misbilligelse af det passerede.
 § 5.  Forseelser, der er afgjort efter reglerne i  

 dette cirkulære, må ikke indgå i beskrivelsen af eventuelle efterfølgende  

 forseelser af samme karakter.
 § 6.  Kortvarige ulovlige fravær og kortvarige  

 unddragelser af tjenesten uden at tjenestestedet forlades bør normalt ikke  

 tillægges sædvanlig gentagelsesvirkning efter forløbet af 2-3 måneder,  

 ligesom de ikke tillægges gentagelsesvirkning over for fravær eller  

 tjenesteunddragelse af noget længere varighed.
 § 7.  Cirkulæret træder i kraft den 15. marts 1990.
 Stk. 2.  Samtidig ophæves Forsvarsministeriets  

 vejledning af 1. juli 1989 om lønafkortning m.v. i stedet for anvendelse af  

 strafferetlig sanktion ved mindre alvorlige overtrædelser af militær  

 straffelovs § 23, KFF-B. 7-2.
 P.M.V.
 E.B.
