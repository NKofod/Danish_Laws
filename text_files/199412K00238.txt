Nr LSF 238 Forslag til Lov om tiltrædelse af protokol af 17. marts 1995 til  

 overenskomst af 24. oktober 1978 mellem Danmark og Ungarn om undgåelse af  

 dobbeltbeskatning, for så vidt angår indkomst- og formueskatter Fremsat af skatteministeren (Carsten Koch) den 26. april 1995 Vedtaget ved tredjebehandling den 31. maj 1995 Lov nr. 424 af 14/06/1995 § 1. Protokol af 17. marts 1995 til overenskomst af 24. oktober  

 1978 mellem Kongeriget Danmarks regering og Den Ungarske Republiks regering  

 til undgåelse af dobbeltbeskatning, for så vidt angår indkomst- og  

 formueskatter, kan ratificeres på Danmarks vegne.
Protokollen er optaget som  

 bilag til denne lov.
 Stk. 2. Protokollen træder i kraft og finder anvendelse i Danmark  

 efter bestemmelserne i protokollens artikel III.
 § 2. Loven træder i kraft dagen efter bekendtgørelsen i  

 Lovtidende.
 § 3. Loven gælder ikke for Færøerne og Grønland.
Oversættelse Bilag PROTOKOL TIL OVERENSKOMSTEN MELLEM REGERINGEN I KONGERIGET DANMARK OG REGERINGEN I  

 REPUBLIKKEN UNGARN TIL UNDGÅELSE AF DOBBELTBESKATNING FOR SÅ VIDT ANGÅR  

 SKATTER PÅ INDKOMST OG FORMUE Regeringen i Kongeriget Danmark og Regeringen i  

 Republikken Ungarn, der ønsker at indgå en Protokol til Overenskomsten til  

 undgåelse af dobbeltbeskatning for så vidt angår skatter på indkomst og  

 formue, underskrevet i Budapest den 24. oktober 1978, er enedes om følgende:
Artikel I Efter artikel 23, stykke 1, litra c), skal følgende litra d), e) og f)  

 tilføjes:
 d) Hvor der i medfør af ungarsk lovgivning er indrømmet fritagelse for  

 eller nedsættelse af ungarsk skat, der, i overensstemmelse med bestemmelserne  

 i artikel 7 i denne overenskomst, skal betales af fortjeneste, som et dansk  

 foretagende har oppebåret fra et fast driftssted beliggende i Ungarn, skal  

 der ved anvendelse af litra a), 1) og litra b) indrømmes fradrag i dansk skat  

 for ungarsk skat, som om en sådan fritagelse eller nedsættelse ikke var  

 blevet indrømmet, forudsat at det faste driftssted driver virksomhed med  

 fremstilling eller salg af varer eller tjenesteydelser (bortset fra ydelser  

 inden for den finansielle sektor), og at ikke over 25 pct. af den indkomst,  

 der oppebæres af det faste driftssted, kan henføres til renter og fortjeneste  

 ved afhændelse af aktier eller obligationer.
 e) I tilfælde, hvor udbytte er betalt af et selskab, der er hjemmehørende  

 i Ungarn, til en person (som er et selskab), der er hjemmehørende i Danmark,  

 og som direkte eller indirekte ejer 25 pct. eller mere af aktiekapitalen i  

 det førstnævnte selskab, skal sådant udbytte være fritaget for skat i  

 Danmark, forudsat at det udbyttebetalende selskab driver virksomhed med  

 fremstilling eller salg af varer eller tjenesteydelser (bortset fra ydelser  

 inden for den finansielle sektor) og at ikke over 25 pct. af selskabets  

 indkomst kan henføres til renter og fortjeneste ved afhændelse af aktier og  

 obligationer.
f) Bestemmelserne i litra d) og e) skal finde anvendelse i de første 5 år,  

 hvori protokollen om ændring af den oprindelige overenskomst mellem Ungarn og  

 Danmark er gældende.
De kompetente myndigheder skal rådføre sig med hinanden  

 for at afgøre, om denne periode skal forlænges.
En sådan forlængelse skal  

 være gældende fra den dato og under iagttagelse af sådanne ændringer og  

 betingelser, herunder betingelser vedrørende ophør, som fastsættes ved  

 forhandling mellem de kontraherende stater gennem udveksling af noter ad  

 diplomatisk vej eller på enhver anden måde, der er i overensstemmelse med  

 deres forfatningsmæssige procedurer.
Artikel II I forbindelse med drøftelser om forlængelse af bestemmelserne i artikel I  

 i denne protokol skal de kontraherende stater undersøge muligheden for at  

 indsætte en ny artikel i overenskomsten om bistand til opkrævning af skatter  

 for den anden kontraherende stat.
Artikel III 1. De kontraherende stater skal give hinanden underretning om, at  

 de forfatningsmæssige betingelser for denne protokols ikrafttræden er  

 opfyldt.
 2. Denne protokol, der skal udgøre en integreret del af  

 overenskomsten, skal træde i kraft på datoen for den sidste af de i stykke 1  

 omhandlede underretninger, og dens bestemmelser skal finde anvendelse for så  

 vidt angår skatter for det indkomstår, der begynder den 1. januar 1992 eller  

 senere.
 Til bekræftelse heraf har de undertegnede, dertil behørigt  

 befuldmægtigede, underskrevet denne protokol.
 Udfærdiget i København i to eksemplarer den 17. marts 1995 på engelsk.
For Kongeriget Danmarks Regering Peter Loft For Republikken Ungarns Regering Peter Balazs Oprindeligt fremsat forslag § 1. Protokol af 17. marts 1995 til overenskomst af 24. oktober  

 1978 mellem Kongeriget Danmarks regering og Den Ungarske Republiks regering  

 til undgåelse af dobbeltbeskatning for så vidt angår indkomst- og  

 formueskatter kan ratificeres på Danmarks vegne.
Protokollen er optaget som  

 bilag til denne lov.
 Stk. 2. Protokollen træder i kraft og finder anvendelse i Danmark  

 efter bestemmelserne i protokollens artikel III.
 § 2. Loven træder i kraft dagen efter bekendtgørelsen i  

 Lovtidende.
 § 3. Loven gælder ikke for Færøerne og Grønland.
Bemærkninger til lovforslaget Ved overgangen til markedsøkonomi i de østeuropæiske lande skete der en  

 vidtgående tilpasning af de indtil da gældende skattesystemer, således at de  

 kunne fungere under de nye vilkår.
For at tiltrække de nødvendige udenlandske  

 investeringer, indeholder skattelovgivningen en række begunstigelser.
 For at støtte de nye markedsøkonomier, og samtidig give dansk erhvervsliv  

 så god en konkurrencestilling som muligt, indledtes der i 1992 forhandlinger  

 mellem Danmark og hhv. det daværende Tjekkoslovatiet, Polen og Ungarn, om  

 enslydende protokoller til de eksisterende dobbeltbeskatningsaftaler.  

 Protokollerne med Polen og Tjekkoslovakiet er trådt i kraft, og Tjekkiet og  

 Slovakiet er efter landets deling indtrådt i den tjekkoslovakiske protokol.  

 Protokollen med Ungarn er først nu blevet undertegnet og kan ratificeres.
Ungarn har indført skattelempelser til udenlandske selskaber og joint  

 ventures såfremt foretagendets aktiekapital udgør mindst 50 mio.
Forint (ca.  

 2,39 mio. kr.), den udenlandske andel udgør mindst 30 pct. og mere end  

 halvdelen af årets resultat stammer fra fremstillingsvirksomhed eller  

 virksomhed inden for visse udvalgte sektorer.
 Lempelsen består i en nedsættelse af skatten med 60 pct. i 5 år og  

 derefter 40 pct. fra 6. til 10 år.
 Stammer mere end halvdelen af årets resultat fra de særligt udvalgte  

 sektorer kan nedsættelsen udgøre 100 pct. i 5 år og derefter 60 pct. fra 6.  

 til 10 år.
 Som eksempler på særligt udvalgte sektorer kan nævnes fremstilling af  

 elektriske komponenter, maskineri og udstyr til brug i landbrugs-, fødevare-  

 og skovbrugssektoren, halvfabrikata i fødevareindustrien og produktion og  

 installation af udstyr til forureningsbekæmpelse.
Den gældende dobbeltbeskatningsaftale mellem Danmark og Ungarn lemper  

 dobbeltbeskatningen ved at give ordinær credit for den udenlandske skat.  

 Efter denne metode giver Danmark fradrag for den skat der rent faktisk er  

 betalt i Ungarn.
Nedsættelsen af skatten i Ungarn betyder derfor, at de  

 danske firmaer får et tilsvarende mindre fradrag.
 Ved protokollen ændres denne lempelsesmetode, således at der gives  

 matching credit i de tilfælde hvor den ungarske skat er nedsat, d.v.s. at  

 Danmark tillader et fradrag svarende til den ungarske skat, der skulle have  

 været betalt, såfremt firmaet ikke var berettiget til skattenedsættelse.
 Endvidere tillades det, at udbytter fra ungarske skattebegunstigede  

 datterselskaber hjemtages skattefrit af det danske moderselskab.
 Lovforslaget skønnes ikke at have nogen nævneværdige administrative  

 konsekvenser.
 Med danske selskabers nuværende aktivitet i Ungarn skønnes provenutabet at  

 være yderst beskedent.
I finansåret 1995 vil der skulle ske tilbagebetaling af selskabsskat  

 vedrørende indkomstårene 1992 og 1993 i forbindelse med omberegning efter  

 lovforslaget.
Tilbagebetalingen skønnes at blive meget beskeden, da kun få  

 virksomheder vil blive omfattet.
På § 38 på tillægsbevillingsforslaget for  

 1995 vil der blive optaget bemærkning om tilbagebetalingen.
Erhvervsøkonomisk vil protokollen betyde, at danske virksomheder opnår en  

 bedre konkurrencemæssig stilling på det ungarske marked, end tilfældet er  

 under de hidtil gældende regler.
Især vil dette være af betydning, hvor  

 danske virksomheder skal konkurrere med tilsvarende udenlandske firmaer, der  

 er hjemmehørende i lande, der har dobbeltbeskatningsaftaler med Ungarn, i  

 henhold til hvilke de ungarnske skattenedsættelser kommer de pågældende  

 landes virksomheder direkte til gode.
 Lovforslaget indeholder ikke EU-retlige aspekter.
Bemærkninger til lovforslagets enkelte bestemmelser Den foreslåede § 1 foreskriver, at Protokollen skal gælde som lov her i  

 landet.
Protokollen er derfor optaget som bilag til loven.
Til § 1, stykke 1 a.
I henhold til § 1, stykke 1, jfr. protokollens artikel I, litra  

 d, gives der matching credit i Danmark for danske virksomheders faste  

 driftssteder i Ungarn, i alle de tilfælde, hvor skatten i Ungarn er nedsat i  

 medfør af de særlige skattebegunstigelsesregler.
Det er dog en betingelse for  

 matching credit, at det faste driftssted driver virksomhed med fremstilling  

 eller salg af varer eller tjenesteydelser (bortset fra tjenesteydelser inden  

 for den finansielle sektor), og at ikke over 25 pct. af den indkomst, der  

 oppebæres af det faste driftssted, kan henføres til renter og fortjeneste ved  

 afhændelse af aktier eller obligationer.
Disse betingelser sikrer, at det kun  

 er egentlig produktions- og salgsvirksomhed, der kan få fordel af reglerne om  

 matching credit.
b.
Yderligere kan danske moderselskaber fritages for dansk  

 beskatning af udbytter fra skattebegunstigede ungarske datterselskaber.  

 Skattefritagelsen kan kun ske på de samme betingelser, som gælder for  

 matching credit, jfr. protokollens artikel I, litra e.
c.
Bestemmelserne om henholdsvis matching credit og skattefrihed  

 for datterselskabsudbytter er tidsbegrænset til 5 år.
Efter forhandling er  

 det dog muligt at forlænge denne periode og i forbindelse hermed aftale  

 ændringer om nødvendigt, jfr. protokollens artikel I, litra f.
d.
Protokollens artikel II indeholder en hensigtserklæring.
Efter  

 denne skal Danmark og Ungarn i forbindelse med drøftelserne om en eventuel  

 forlængelse af 5-års perioden undersøge, om der er mulighed for at indsætte  

 en ny artikel i dobbeltbeskatningsaftalen om bistand til opkrævning af  

 skatter.
Fra dansk side ser man gerne en sådan bestemmelse medtaget i  

 dobbeltbeskatningsaftalerne.
Til § 1, stykke 2 Protokollens bestemmelser får virkning for skatter for indkomstår, der  

 begynder den 1. januar 1992 eller senere, jfr. protokollens artikel III.
Da  

 bestemmelserne i protokollen udelukkende medfører en lempelse af den normale  

 beskatning, er der ikke problemer med den tilbagevirkende kraft.
Rent  

 administrativt, vil der blive tale om, at de berørte skatteydere får ret til  

 en omberegning og nedsættelse af de allerede betalte skatter, samt en  

 fremtidig skatteberegning baseret på protokollens bestemmelser, så længe  

 denne er gældende.
Da antallet af skatteydere er meget begrænset, skulle den  

 tilbagevirkende kraft ikke medføre større administrative problemer.  

 Oversættelse Bilag PROTOKOL TIL OVERENSKOMSTEN MELLEM REGERINGEN I KONGERIGET DANMARK OG REGERINGEN I  

 REPUBLIKKEN UNGARN TIL UNDGÅELSE AF DOBBELTBESKATNING FOR SÅ VIDT ANGÅR  

 SKATTER PÅ INDKOMST OG FORMUE Regeringen i Kongeriget Danmark og Regeringen i  

 Republikken Ungarn, der ønsker at indgå en Protokol til Overenskomsten til  

 undgåelse af dobbeltbeskatning for så vidt angår skatter på indkomst og  

 formue, underskrevet i Budapest den 24. oktober 1978, er enedes om følgende:  

 Artikel I Efter artikel 23, stykke 1, litra c), skal følgende litra d), e) og f)  

 tilføjes: d) Hvor der i medfør af ungarsk lovgivning er indrømmet fritagelse  

 for eller nedsættelse af ungarsk skat, der, i overensstemmelse med  

 bestemmelserne i artikel 7 i denne overenskomst, skal betales af fortjeneste,  

 som et dansk foretagende har oppebåret fra et fast driftssted beliggende i  

 Ungarn, skal der ved anvendelse af litra a), 1) og litra b) indrømmes fradrag  

 i dansk skat for ungarsk skat, som om en sådan fritagelse eller nedsættelse  

 ikke var blevet indrømmet, forudsat at det faste driftssted driver virksomhed  

 med fremstilling eller salg af varer eller tjenesteydelser (bortset fra  

 ydelser inden for den finansielle sektor), og at ikke over 25 pct. af den  

 indkomst, der oppebæres af det faste driftssted, kan henføres til renter og  

 fortjeneste ved afhændelse af aktier eller obligationer. e) I tilfælde, hvor  

 udbytte er betalt af et selskab, der er hjemmehørende i Ungarn, til en person (som er et selskab), der er hjemmehørende i Danmark, og som direkte eller indirekte ejer 25 pct.
eller mere af aktiekapitalen i det førstnævnte selskab, skal sådant udbytte være fritaget for skat i Danmark, forudsat at det udbyttebetalende selskab driver virksomhed med fremstilling eller salg af varer eller tjenesteydelser (bortset fra ydelser inden for den finansielle sektor) og at ikke over 25 pct. af selskabets indkomst kan henføres til renter og fortjeneste ved afhændelse af aktier og obligationer. f) Bestemmelserne i litra d) og e) skal finde  

 anvendelse i de første 5 år, hvori protokollen om ændring af den oprindelige  

 overenskomst mellem Ungarn og Danmark er gældende.
De kompetente myndigheder  

 skal rådføre sig med hinanden for at afgøre, om denne periode skal forlænges.  

 En sådan forlængelse skal være gældende fra den dato og under iagttagelse af  

 sådanne ændringer og betingelser, herunder betingelser vedrørende ophør, som  

 fastsættes ved forhandling mellem de kontraherende stater gennem udveksling  

 af noter ad diplomatisk vej eller på enhver anden måde, der er i  

 overensstemmelse med deres forfatningsmæssige procedurer.
Artikel II I forbindelse med drøftelser om forlængelse af bestemmelserne i artikel I  

 i denne protokol skal de kontraherende stater undersøge muligheden for at  

 indsætte en ny artikel i overenskomsten om bistand til opkrævning af skatter  

 for den anden kontraherende stat.
Artikel III 1. De kontraherende stater skal give hinanden underretning om, at  

 de forfatningsmæssige betingelser for denne protokols ikrafttræden er  

 opfyldt.
2. Denne protokol, der skal udgøre en integreret del af  

 overenskomsten, skal træde i kraft på datoen for den sidste af de i stykke 1  

 omhandlede underretninger, og dens bestemmelser skal finde anvendelse for så  

 vidt angår skatter for det indkomstår, der begynder den 1. januar 1992 eller  

 senere.
Til bekræftelse heraf har de undertegnede, dertil behørigt  

 befuldmægtigede, underskrevet denne protokol.
Udfærdiget i København i to  

 eksemplarer den 17. marts 1995 på engelsk.
