Landsskatteretskendelse Vurdering af fast ejendom -  grundværdi - tæt/lav bebyggelse Reference:
VL § 6, jf. § 13 Ejendommen A var ved 20. alm. vurdering pr. 1/1 1996 af  

 skyldrådet ansat til grundværdi 68.383.100 kr.
Ejendommen omfattede et grundareal på 79.422  

 m2, heraf 20.988 m2 vej, hvorpå der ifølge  

 BBR-oplysningerne i 1942 var opført tæt-lav boligbebyggelse - 35  

 bygninger i 2 etager - med et samlet bygningsareal på 32.739  

 m2, heraf erhvervsareal på 749 m2. Bebyggelsen  

 indeholdt 398 beboelseslejligheder.
Ejendommens faktiske bebyggelsesprocent  

 var ca. 56 excl. vejareal.
 Ejendommen var i henhold til kommuneplan beliggende i et  

 område, der var udlagt til tæt-lav boligbebyggelse med maksimal  

 tilladt bebyggelsesprocent på 40.
 Det var oplyst, at skyldrådet havde foretaget  

 ansættelsen således:
 Matr.-areal:
79.422 m2 heraf vej 20.988 m2 Areal til vurdering:
58.434 m2 Områdepris:
 430 kr.
 Bebyggelsesprocent:
40 Tilladt etageareal:
(79.422 m2 x 40%) 31.769 m2 Faktisk etageareal:
32.669 m2 Arealbehov:
(32.669 m2/40%) 81.673 m2 Antal byggeretter:
(31.769 m2/95 m2 pr. br.ret.) 334 Grundværdiberegning:
334 byggeretter á 172.000 kr.
 57.448.000 kr.
58.434 m2 á 215 kr.
 12.563.310 kr.
 Overført byggeret:
81.673 m2   58.434 m2 = 23.239 m2 x 215 kr.
 4.996.385 kr.
Grundværdi i alt før nedslag 75.007.695 kr.
 Gennemsnitlig grundstørrelse pr. hus:
58.434 m2/334 = 145 m2 Gennemsnitlig grundstørrelse pr. hus  

 før nedslag: 75.007.695 kr./334 = 224.600 kr.
 Ny områdepris:
2 x 224.600 kr./(800 m2  + 145 m2 )  

  = afrundet 480 kr.
Ny arealværdi: 480 kr./2 240 kr.
Ny byggeret: 240 kr. x 800 m2 192.000 kr.
 Grundværdispecifikation:
334 byggeretter á 192.000 kr.
 64.128.000 kr.
58.434 m2 á 240 kr.
 14.024.160 kr.
20.988 m2 vej 0 78.152.160 kr.
Nedslag 12, 5% (stor grund, mgl. udstykn.) 9.769.020 kr.
Grundværdi i alt 68.383.100 kr.
 Ejendommens advokat klagede over ansættelsen af  

 grundværdien med påstand om nedsættelse til 48.015.900  

 kr.
Til støtte for påstanden havde advokaten  

 anført, at der ved ansættelsen var beregnet et for stort antal  

 byggeretter, idet ejendommens grundareal inklusive vejareal på 20.988  

 m2 var anvendt ved beregningen.
Advokaten fandt, at beregningen  

 burde foretages på grundlag af grundarealet eksklusiv vejarealet, eller  

 58.434 m2, samt en bebyggelsesprocent på 40 og det oplyste  

 sædvanlige areal på 95 m 2 for rækkehuse i  

 området, hvorved antallet af byggeretter skulle reduceres til 246.
 Advokaten havde videre anført, at med udgangspunkt  

 i en normalgrund på 800 m2 og den oplyste områdepris  

 på 430 kr. udgjorde byggeretsværdien alene 172.000 kr., medens  

 skyldrådet ved ansættelsen havde en byggeretsværdi på  

 192.000 kr. og en arealværdi på (480 kr./2) = 240 kr.
 Advokaten fandt derfor, at ansættelsen skulle  

 foretages på grundlag af følgende beregning:
246 byggeretter á 172.000 kr.
 42.312.000 kr.
58.434 m2 á 215 kr.
 12.563.310 kr.
20.989 m2  vej 0 54.875.310 kr.
Nedslag, 12,5% 6.859.414 kr.
Grundværdi  i alt afrundet 48.015.900 kr.
 Under sagens behandling i Landsskatteretten var kommunens  

 byggedirektorat, anmodet om at oplyse, om beregningen af ejendommens  

 bebyggelsesprocent skulle foretages på grundlag af det samlede  

 grundareal på 79.422 m2  eller på grundlag af 58.434  

 m2 (excl. vejareal), idet det oplyste vejareal på 20.988  

 m2 måtte være afgivet før 1. februar 1977, jf.  

 Bygningsreglementet for småhuse, punkt A 2.2.2.
 Byggedirektoratet havde i skrivelse af 20. maj 1999  

 besvaret forespørgslen således:
 "I den anledning skal vi indledningsvis bekræfte  

 rigtigheden af grundens brutto(c) og nettoareal på henholdsvis 79.422  

 m2 og 20.988 m2, og at vejarealet er afgivet før  

 1. februar 1977.
I henhold til bestemmelserne i det dagældende  

 Bygningsreglement for småhuse (BR-S 85), bilag A.2.2.2. (c) der var  

 gældende indtil 15. september 1998 - skulle den tilladelige  

 bebyggelsesprocentpr. 1. januar 1996 beregnes i forhold til grundens  

 nettoareal.
Det vil i dette tilfælde sige i forhold til  

 grundstørrelsen på 58.434 m2.
 Byggedirektoratets skrivelse havde været forelagt  

 advokaten, der bl.a. havde bemærket følgende hertil:
"Ejendommen, der som følge af udlægningen til  

 tæt lav boligbebyggelse, vurderes efter byggeretsværdiprincippet,  

 skal i henhold til Told- og Skats vejledning om 20. alm. vurdering, vurderes  

 udfra den i dag gældende lovlige anvendelse af grunden.
Dette  

 medfører, at antallet af byggerater skal beregnes på grundlag af  

 den nugældende bebyggelsesprocent, men på baggrund af  

 nettoarealet, giver et tilladt etageareal på 23.374 m2.
 I forhold til de nugældende planbestemmelser er  

 grunden således overbebygget , men det har ingen indflydelse på  

 grundværdien, der som nævnt skal ske ud fra den i dag  

 gældende bebyggelsesprocent.
 Med det for rækkehuse i området oplyste  

 sædvanlige areal på 95 m2, udgør antallet af  

 byggeretter således alene 246, hvorefter byggeretsværdien ud fra  

 den oplyste områdepris på kr. 430,- pr. m2  

 udgør kr. 172.000,00-.
 Med en arealværdi for området på 215,-  

 kr. pr. m2, skal grundværdien for ejendommene i  

 overensstemmelse med Told- og Skattestyrelsens vejledning til 20. almindelige  

 vurdering, herefter fastsætte følgende:
Byggeretsværdi: 246 m2 af kr. 172.000.00 = kr.  

 72.312.000,00   

 Arealværdi: 58.434 m2 af kr. 215,- = 12.563.310,00 20.989  

 m2 vej = 0,00  

 Nedslag på 12 ½% for manglende udstykning = 6.859.414,00  

 Grundværdi i alt (afrundet) = 48.015.900,00." Under sagens behandling for Landsskatteretten fremsatte Told(c) og  

 Skattestyrelsen følgende bemærkninger:
 "Efter det oplyste omfatter ejendommen et vurderingspligtigt areal  

 på 58.434 m2.
 Ejendommen er ifølge Kommuneplanen beliggende i et område,  

 der er udlagt til tæt-lav boligbebyggelse med en maksimal tilladt  

 be~byggelsesprocent på 40.
Ejendommen er erhvervet af Kommunen, der i skødet af 25. april 1942  

 har indført bestemmelser om ejendommens fremtidige bebyggelse.
Disse  

 bestemmelser har karakter af en offentligretlig servitut.
 Efter vurderingsloven skal grundværdien for en ejendom  

 ansættes til den værdi grunden skønnes at have i ubebygget  

 stand under hensyn til beskaffenhed og beliggenhed og til en i  

 økonomisk henseende god anvendelse.
 Efter Planlovens § 12 skal kommunalbestyrelsen virke for kommunalplanens  

 gennemførelse.
 Told- og Skattestyrelsen er derfor af den opfattelse, at ejendommen i  

 tilfælde af en totalskade ikke ville blive tilladt opført med et  

 etageareal, der svarer til det faktisk opførte areal, der svarer til  

 en bebyggelsesprocent på ca. 56, men at der højest vil kunne  

 påregnes tilladelse til opførelse af et byggeri med en  

 bebyggelsesprocent på 40, eller et samlet etageareal på 23.374  

 m2.
På denne baggrund finder Styrelsen, at klagers påstand om en  

 nedsættelse af grundværdien på 20. alm. vurdering pr. 1.  

 januar 1996 til 48.015.900 kr. bør danne grundlag for rettens  

 kendelse." Landsskatteretten udtalte:
Det forelå oplyst, at kommunen ved skøde af 21. april 1942  

 solgte den omhandlende grund.
Ifølge skødet udgjorde grunden,  

 der ifølge målebreve af 26. januar 1942 havde arealer af 21.283  

 m2, 21.157 m2 og 26.449 m2, hvoraf  

 henholdsvis 4.737 m2, 2.787 m2 og 2.931 m2  

 var pålagt gadeservitut.
Til grundene hørte endvidere 3  

 gadearealer på henholdsvis 3.258 m2, 3.175 m2 og  

 4.100 m2. Det overdragne areal var således i alt 79.422  

 m2.
Det var endvidere oplyst, at skødets § 4 blev lyst  

 servitutstiftende på ejendommen den 25. april 1942. I skødets §  

 4 bestemtes bl.a., at grundene blev solgt til bebyggelse med rækkehuse  

 i 2 etager, en værkstedsbygning, en butiksbygning samt  

 børnehavebygning med lokaler også til fritidshjem og  

 fritidsklub, at det samlede etageareal ikke måtte overstige 32.474  

 m2, at tegninger til al bebyggelse i fornødent omfang og  

 med alle fornødne oplysninger skulle indsendes til borgmesteren til  

 godkendelse, og at senere ændringer i bebyggelserne ikke måtte  

 foretages uden borgmesterens samtykke.
Borgmesteren havde påtaleret for  

 overtrædelse af disse bestemmelser.
Forståelsen af servitutten  

 skulle endeligt afgøres af den samlede Magistrat, der desuden i  

 påkommende tilfælde kunne indrømme lempelser i  

 servitutterne.
Landsskatteretten bemærkede herefter, at grundværdien i  

 henhold til bestemmelserne i vurderingslovens § 6, jf. § 13, stk 1, udgjorde  

 grundens handelsværdi i ubebygget stand under hensyn til beskaffenhed  

 og beliggenhed og til en i økonomisk henseende god anvendelse.
Ved  

 ansættelsen skulle der endvidere, jf. § 13, stk.2, tages hensyn til de  

 til grunden knyttede rettigheder og byrder af offentlig karakter.
 Det bemærkedes herved, at ovennævnte servitut efter rettens  

 opfattelse var af offentligretlig karakter.
Imidlertid tillod servitutten en bebyggelsesprocent på 56, medens  

 Kommuneplanens rammebestemmelser for lokalplanlægning, der fastlagde et  

 maksimum for udnyttelsen, alene tillod en bebyggelsesprocent på 40.  

 Under henvisning hertil samt Planlovens § 12 og det af byggedirektoratet  

 oplyste om grundlaget for beregningen af bebyggelsesprocenten 1. januar 1996,  

 fandt Landsskatteretten, at grundens retlige udnyttelsesmulighed på  

 vurderingstidspunktet ikke oversteg den i Kommuneplanens rammebestemmelser  

 fastlagte bebyggelsesprocent på 40, svarende til et etageareal på  

 23.374 m2. Retten kunne således tiltræde Told- og  

 Skattestyrelsens indstilling.
Den påklagede grundværdi 68.383.100  

 kr. blev nedsat i overensstemmelse med påstanden til 48.015.900 kr.
