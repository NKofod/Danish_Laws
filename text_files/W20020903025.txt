Pressenævnet fandt, at bladet ved ikke at bringe klagers udtalelse i  

 den rette sammenhæng havde handlet i strid med god presseskik, og  

 nævnet udtalte sin kritik.
Da bladet den 15. december 2001 bragte en  

 præcisering af dette forhold, fandt nævnet ikke grundlag for at  

 pålægge bladet at offentliggøre nævnets kendelse  

 på dette punkt.
 Nævnet bemærkede, at en båndoptager i dag må anses  

 for at være et almindeligt brugt arbejdsredskab for journalister.  

 Nævnet fandt ikke grundlag for at kritisere, at klager   der blev  

 interviewet som politiker ikke forud for interviewet blev oplyst om, at dette  

 ville blive optaget på bånd.
Kendelse fra Pressenævnet i sag nr.  

 127/2001 [K] har klaget til Pressenævnet over en artikel  

 bragt i Politiken den 9. november 2001, idet han finder, at god presseskik er  

 tilsidesat.
 I artiklen med overskriften "Muslimske kandidater  

 i R: Stop bomberne" hed det:
"Muslimske folketingskandidater i Det Radikale  

 Venstre går nu partiet imod og kræver, at Danmark stopper sin  

 opbakning til USA s angreb på Afghanistan.
Samtidig mener to medlemmer,  

 at  Osama  bin  Laden  bør stilles for en domstol, hvor halvdelen af  

 dommerne er muslimer.
 Debatten blusser op, efter at SF s  Holger  K.  Nielsen    

 i går opfordrede til at stoppe bombningerne.
"Det skal være en bredere domstol, hvor der er  

 nogle islamiske elementer med, nogle, der vil se lidt velvilligt på ham  

 og ikke kun slagte ham.
Det ville være en afbalanceret domstol",  

 siger  Abbas  Rezvi, folketingskandidat i Københavns Amt, og advarer  

 mod, at bombningerne ingen vegne fører.
 Han får opbakning fra [K], der sidder i  

 amtsrådet i København og tidligere på året var  

 opstillet folketingskandidat for partiet i Glostrupkredsen:
"Taleban havde jo tilbudt at udlevere  Osama  bin  

  Laden   til et muslimsk land til retsforfølgelse efter islamisk  

 lovgivning.
Det synes jeg godt man kunne have taget imod.
Det virker, som om  

 man ikke vil acceptere nogen form for dialog".
 Også folketingskandidat  Tanveer  Sharif    

 kræver stop for bomber.
"Vi skal ikke have flere bombninger i Afghanistan   i  

 hvert fald ikke med dansk støtte.
Vi må stoppe dem og  

 forsøge at løse konflikten ved forhandlingsbordet", siger  

 han og afviser   modsat de to andre   at tage hensyn til religion ved en  

 domstol.
 Gruppeformand  Elisabeth  Arnold   (R) tager skarp afstand  

 fra sine muslimske partifæller:
"Der er ikke nogen i partiet, der synes, at krigen er  

 spor sjov.
Men jeg kan ikke se, hvad alternativet skulle være",  

 siger hun og afviser muslimske dommere ved en eventuel retssag." Klageren har anført, at han i artiklen  

 tillægges det synspunkt, at han støtter en domstol  

 bestående af muslimske og ikke-muslimske dommere.
Rettelig drejer det  

 sig om, at klager støtter dette som et alternativ til bombningerne af  

 Afghanistan, hvilket har en helt anden betydning.
Dette er også  

 påpeget over for og erkendt af journalisten bag artiklen.
Klageren har desuden anført, at tolkningen af en  

 islamisk domstol er Talebans udlægning og ikke klagers, hvilket er en  

 væsentlig forskel.
Korrektionen drejer sig om, hvem der ønsker  

 en retsforfølgning efter islamisk lovgivning, ikke om indholdet i en  

 sådan.
Det var et svar på Talebans tilbud om udlevering til  

 retsforfølgelse i henhold til islamisk lov, som klager gav udtryk for  

 burde være imødekommet.
Klageren har videre anført, at han i starten af  

 interviewet med bladets journalist spurgte om, hvorfor netop han blev  

 kontaktet.
Han fik det klare svar, at det var fordi, han var medlem af  

 Københavns Amtsråd for Det Radikale Venstre, og at journalisten  

 tillige havde interviewet andre radikale i anledning af emnet.
Artiklen  

 handler imidlertid netop om muslimer i Det Radikale Venstre, hvilket  

 er irrelevant og i strid med interviewets præmisser.
Anvendelsen af  

 muslimvinklen ses både i overskrift og i selve artiklen.
Klager havde  

 gjort journalisten opmærksom på, at han medvirkede i interviewet  

 i sin egenskab af radikal amtsrådspolitiker og ikke som muslim.
Et  

 forhold, som i tillæg også blev understreget af journalisten selv  

 med henvisning til netop denne tillidspost og spørgerunden til andre  

 radikale ikke-muslimer.
Såvel journalisten som redaktionen har og skal  

 naturligvis have en journalistisk og redaktionel frihed, men denne frihed  

 skal respektere indgåede aftaler.
Selv hvis rammerne for interviewet  

 ikke havde været som tilfældet var, er det irrelevant og  

 grænsende til det manipulatoriske kun at medtage muslimske radikale  

 medlemmers afstandtagen til bombningerne, da der også blandt  

 ikke-muslimske radikale findes modstand mod bombningerne, og da andre  

 ikke-radikale ikke-muslimers stillingtagen ikke ledsages af henvisninger til  

 religiøse forhold.
Klageren har endelig anført, at journalisten har  

 udvist ualmindelig dårlig presseetik ved at optage interviewet uden
at orientere klager om denne optagelse.
Da klager bad om at få  

 udleveret selve optagelsen, så fandtes den pludselig ikke  

 længere.
Den redigerede udskrift, som er udleveret til klager, er helt  

 meningsløs dokumentation.
Bladet har oplyst, at man foranlediget af klagers klage  

 til Pressenævnet under bladets rubrik "Fejl og fakta" den 15.  

 december 2001 bragte klagers korrektion vedrørende  

 sammensætningen af en domstol i forbindelse med krigen mod terror.
Af  

 denne fremgår, at klager har gjort opmærksom på, at det  

 ikke er korrekt, at han er tilhænger af, at bin Laden udleveres til en  

 domstol med lige mange muslimske og ikke-muslimske dommere, men at han blot  

 har givet udtryk for, at Talebanstyrets tilbud om at udlevere bin Laden til  

 retsforfølgelse i et muslimsk land burde have været  

 prøvet som et alternativ til bombningerne.
 Bladet har anført, at man anser det klagepunkt, der  

 vedrører forskellige implicitte udlægninger af, hvad der ligger  

 i islamisk lovgivning, for ikke at være præcist eller konkret nok  

 til at kunne give anledning til en faktuel korrektion.
Hvad angår vinklingen af artiklen har bladet  

 anført, at uanset hvilke bemærkninger, der måtte  

 være udvekslet mellem journalist og kilde, ligger vinklingen af den  

 samlede artikel uden for det område, som en enkelt kilde kan have  

 berettiget forventning om at have fuld kontrol over.
Det er i sidste instans  

 redaktionens   og herunder blandt andet den implicerede journalists   valg,  

 hvordan resultatet af den samlede research præsenteres.
Bladet har endelig anført, at uanset om  

 journalisten har nævnt det eller ej, må en procedure, hvorefter  

 en telefonsamtale optages på bånd, anses for at være  

 standard ved opringninger fra en redaktion, og en pressevant  

 amtrådspolitiker må formodes at være klar over dette.
Der  

 er ikke tale om en privat samtale, men om en professionel  

 interview-situation.
Endvidere har journalisten efterfølgende udvist  

 ganske stor imødekommenhed ved udlevering af båndudskrift m.v.  

 Der består ikke nogen ret for en kilde til at få fuld indsigt i  

 journalistens arbejdsmateriale i denne situation.
Bladet har afslutningsvis anført, at bladet fra  

 første færd har undskyldt og vist vilje til at rette den  

 mindre   fejl vedrørende det første klagepunkt.
Selvom  

 korrektionen først er bragt i bladet den 15. december 2001,  

 bemærkes det dog, at bladet først har modtaget en egentlig klage  

 den 12. december 2001. Derudover er der ikke begået fejl eller  

 krænkelser af god presseskik i denne sag.
I sagens behandling har følgende  

 nævnsmedlemmer deltaget: Jørgen Nørgaard, Finn Rowold,  

 Kaare R.
Skou og Kirsten Dyregaard.
 Pressenævnet udtaler:
Pressenævnet finder, at det af artiklen burde  

 være fremgået, at det synspunkt, som klageren refereres for i  

 artiklen   at  Osama  bin  Laden  bør stilles for en domstol, hvor  

 halvdelen af dommerne er muslimer   skulle forstås på den  

 måde, at en sådan retsforfølgning burde have været  

 prøvet som et alternativ til bombningerne i Afghanistan.
Nævnet  

 finder, at bladet ved ikke at bringe klagers udtalelse i den rette  

 sammenhæng har handlet i strid med god presseskik, og nævnet  

 udtaler sin kritik.
Da bladet den 15. december 2001 har bragt en  

 præcisering af dette forhold, finder nævnet ikke grundlag for at  

 pålægge bladet at offentliggøre nævnets kendelse  

 på dette punkt.
 Nævnet finder, at det af artiklen fremgår, at  

 klager i sin udtalelse om retsforfølgelse af  Osama  bin  Laden efter  

 islamisk lovgivning forholder sig til, hvad Talibanstyret har tilbudt.  

 Nævnet finder ikke grundlag for kritik af bladet på dette  

 punkt.
I overensstemmelse med det almindelige princip om  

 redaktørens ret til at redigere mediet er redaktøren berettiget  

 til at beslutte, hvad man vil bringe i bladet, herunder hvilken vinkel en  

 historie skal have.
Nævnet finder ikke grundlag for at udtale kritik i  

 anledning af, at bladet har bragt artiklen med en anden vinkel end den af  

 klager forudsatte.
Nævnet bemærker, at en båndoptager i dag  

 må anses for at være et almindeligt brugt arbejdsredskab for  

 journalister.
Nævnet finder ikke grundlag for at kritisere, at klager  

 der blev interviewet som politiker    ikke forud for interviewet blev oplyst  

 om, at dette ville blive optaget på bånd.
