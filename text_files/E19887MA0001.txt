 Der er rejst spørgsmål om den momsmæssige stilling for formidlings- og  

 administrationsydelser, der leveres af bestillingskontorer og  

 taxasammenslutninger til tilsluttede hyrevognmænd i forbindelse med  

 varekørsel.
 Momsnævnet traf i 1979 afgørelse om, at hyrevognes udførelse af  

 varetransport er momspligtig efter momslovens § 2, stk. 2.
Nævnet traf endvidere i 1980 afgørelse om, at den virksomhed, der udøves  

 af bestillingskontorer og taxasammenslutninger, som mod betaling (herunder  

 kontingenter o lign) formidler hyrevognskørsel og leverer  

 administrationsydelser til vognmænd, tilsluttet bestillingskontorer, indtil  

 videre er undtaget fra momspligten.
De omhandlede ydelser blev anset for en  

 integreret del af den momsfri persontransport.
 Nævnet har nu supplerende truffet afgørelse om, at bestillingskontorers og  

 taxasammenslutningers formidlings- og administrationsydelser i forbindelse  

 med de tilsluttede hyrevognmænds momspligtige varekørsel er omfattet af  

 momspligten.
 Skatteministeriet har i tilslutning hertil bestemt, at  

 administrationsydelser mv. i forbindelse med hyrevognes varekørsel som nævnt  

 i registreringsafgiftsloven (lejlighedsvis kørsel med hastende  

 småforsendelser samt kørsel af hastende karakter for de sociale myndigheder)  

 indtil videre fritages for moms efter momslovens § 4, stk. 2 (nu § 4, stk.  

 4).
 Afgørelsen supplerer Mn.661, Mn.706 og Mn.711.
