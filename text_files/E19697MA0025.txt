 Ifølge merværdiafgiftslovens § 17, stk. 1, skal en leverandør angive  

 afgiftsbeløbets størrelse i fakturaen, såfremt modtageren er en registreret  

 virksomhed, der anmoder derom.
 Leverandøren skal tillige efter anmodning fra en sådan modtager angive  

 prisen uden afgift for de enkelte poster i fakturaen.
Et firma anfører på sine fakturaer for hver varepost såvel prisen pr.  

 vareenhed uden afgift som prisen pr. vareenhed indbefattet afgift, og  

 beløbene for de enkelte vareposter er udregnet indbefattet afgift.
Fakturaen  

 indeholder endvidere oplysning om, at afgiften udgør 1/9 (den dagældende  

 brøkdel) af det samlede beløb.
Der er ikke på fakturaen nogen særskilt  

 angivelse af afgiftsbeløbet pr. varepost.
 Den omhandlede fakturering kan anses for fyldestgørende.
