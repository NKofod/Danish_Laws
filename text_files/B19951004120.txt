(Meddelelser E) Beskyttelsesforanstaltninger for  

 besætningen 16.100 Generelle beskyttelsesforanstaltninger .110 Personsikring .120 Adgangsveje til skibet og til arbejdspladser om bord .130 Udgangsmuligheder fra lastrum 16.200 Beskyttelse imod støj .210 Definitioner .220 Støjniveau .230 Høreværn og skiltning .240 Måling af støj .250 Målesteder (støj) .260 ISO's NR-kurver .270 Støjgrænser .280 Lydisolationsværdier 16.300 Foranstaltninger til imødegåelse af den med industri- fiskelaster forbundne sundhedsfare .310 Definitioner .320 Almindelige bestemmelser .330 Særlige bestemmelser for anvendelse af kuldioxid .340 Opbevaring af kuldioxid og formalin   

 .350 Måleudstyr .360 Sikkerhedsudstyr .370 Sikkerhedsbestemmelser .380 Skiltning .390 Instruktion og øvelser 16.400 Beskyttelsesforanstaltninger ved dæksmaskineri .410 Generelt .420 Spilkonstruktion .430 Andet dæksmaskineri .440 Ristværk .450 Bomtrawlere 16.500 Hejsemidler og lossegrej .510 Generelt 16.600 Fiskebehandlingsanlæg .610 Definitioner .620 Generelle sikkerhedsforskrifter .630 Almindelige bestemmelser .640 Betjening 16.700 Medicinkiste og førstehjælpsudstyr .710 Medicinkiste .720 Gas-førstehjælpsudstyr .730 Hejsebåre 16.800 Anvendelse af åben ild m.v. ved arbejder om bord i skibe .810 Anvendelse og definitioner .820 Almindelige bestemmelser .830 Arbejde i lastrum og tanke .840 Arbejdsforanstaltninger i bunkertanke .850 Arbejde i lastrum .860 Arbejde i apteringsafsnit .870 Arbejde i maskinrum .880 Arbejde på rørsystemer Beskyttelsesforanstaltninger for  

 besætningen 16.100 Generelle beskyttelsesforanstaltninger .101 Ombordværende.
Det påhviler enhver ombordværende at respektere de  

 sikkerhedsforanstaltninger, som træffes om bord af hensyn til skibets  

 sødygtighed og de ombordværendes sikkerhed.
De ansatte om bord skal medvirke  

 til, at de foranstaltninger, der er truffet for at sikre mod ulykker eller  

 skadelige påvirkninger, virker efter hensigten.
.102 Rapportering.
 De begivenheder, der indtræffer, mens fartøjet er på havet, og som har  

 eller kan få betydning for arbejdstagernes sikkerhed og sundhed om bord,  

 beskrives detaljeret i en rapport, som sendes til den dertil udpegede  

 kompetente søfartsmyndighed, og de indføres omhyggeligt og detaljeret i  

 logbogen, hvis det efter gældende og nationale love og administrative  

 bestemmelser kræves, at en sådan føres på den pågældende type fartøj, og  

 ellers i et dokument, der kræves til dette formål.
 .103 Oplæring af arbejdstagerne.
 .1 Arbejdstagerne skal have en tilstrækkelig oplæring, navnlig i form af  

 præcise og forståelige instrukser indenfor sikkerhed og sundhed om bord på  

 fartøjer og specielt vedrørende forebyggelse af ulykker.
 .2 Denne oplæring skal navnlig vedrøre brandslukning, anvendelse af  

 rednings- og overlevelsesudstyr og, for de berørte arbejdstagere, anvendelse  

 af fangstredskaber og spilanlæg samt de forskellige former for signalgivning,  

 navnlig armsignaler.
 .3 Oplæringen ajourføres, når en ændring af aktiviteterne om bord gør det  

 nødvendigt.
 .104 Minimumsforskrifter for sikkerhed og sundhed i forbindelse med  

 personlige værnemidler.
 Forpligtigelserne i dette punkt gælder, når forholdene i forbin-delse med  

 arbejdsstedet eller arbejdets art, omstændighederne eller en mulig risiko gør  

 det nødvendigt om bord på et fartøj.
 .1 Arbejdstagerne skal udstyres med personlige værnemidler, såfremt det  

 ikke ved hjælp af kollektive eller tekniske værnemidler er muligt at udelukke  

 eller i tilstrækkelig grad begrænse risiciene for deres sikkerhed og sundhed.
 .2 Personlige værnemidler i form af dragter eller over arbejdstøjet, skal  

 være i stærke farver, som står i kontrast til omgivelserne på havet, og være  

 klart synlige.
 16.110 Personsikring.
 .111 Der skal være truffet så betryggende forholdsregler til sikring mod  

 ulykkestilfælde ved skibets sædvanlige drift, at mennesker ved arbejde eller  

 ophold om bord eller ved færdsel til og fra borde så vidt muligt ikke er  

 udsat for at komme til skade.
 .112 Overflader af dæk og af dørk i arbejdsområder om bord, såsom  

 maskinrum, kabys, fiskehåndterings- og behandlingsområder og ved  

 betjeningssteder for dæksudstyr, og ved foden og toppen af lejdere og foran  

 døre, skal være særligt konstrueret og behandlet, så risikoen for, at  

 personer glider, nedbringes mest muligt.
.113 Der skal forefindes midler, således at der på udsatte dæk kan  

 opsættes stræktove mellem bak eller nedgange forude og hus agter.
Tovene skal  

 placeres så nær midtskibs som muligt i en højde af ca. 900 mm over dæk og  

 skal holdes stramme.
Der skal på hussiden og lignende steder, hvor der  

 foregår færdsel, findes håndlister.
.114 Åbninger i dækket med mindre karmhøjde end 750 mm skal forsynes med  

 beskyttelsesforanstaltninger såsom hængslede eller transportable rækværk  

 eller net.
Søfartsstyrelsen kan fritage meget små åbninger fra denne  

 bestemmelse, idet adgangslugers dimensioner dog ikke må være mindre end 600 X  

 600 mm eller 800 mm i diameter.
 .115 Til sikring af personer om bord til søs såvel som i havn skal skibet  

 i fornødet omfang være forsynet med trapper og lejdere af tilstrækkelig  

 størrelse og styrke med gelænder og skridsikre trin.
.116 Alle passageveje, arbejdsrum og arbejdsområder skal være forsynet med  

 kunstig belysning til Søfartsstyrelsens tilfredshed.
Belysningen må ikke  

 kunne forveksles med skibslysene (lanternerne), svække disses synlighed eller  

 udviske deres særlige karakter, jfr. søvejsreglernes regel 20(b). Skarpt lys,  

 blænding eller hurtige kontraster i belysningen skal undgås mest muligt.
 .117 Der skal være mulighed for en form for nødbelysning, der er uafhængig  

 af skibets normale strømforsyning.
 .118 Når mandskabet arbejder på steder om bord, hvor der er en forøget  

 risiko for overbordfald, skal der være taget passende  

 sikkerhedsforanstaltninger, såsom brug af livline og arbejdsvest  

 (redningsvest) og opsyn.
 16.120 Adgangsveje til skibet og til arbejdspladser om bord.
 .121 Der skal altid være truffet så betryggende forholdsregler, at færdsel  

 til og fra borde kan ske uden fare.
 .122 Fiskeskibe med en længde L på 45 m og derover, men under 85 m, skal  

 mindst være udrustet med en landgang med anvendelsesområder i vinkler med det  

 horisontale plan mellem 0 grader og 35 grader.
 .123 Fiskeskibe med en længde L på 85 m og derover skal mindst være  

 udrustet med:
55 grader, og et faldereb med faste trin til anvendelse i vinkler med det horisontale plan på mellem 20 grader og 50 grader.
.124 Hvor ovenstående adgangsmidler ikke er tilstrækkelige, skal føreren  

 ved andre fornødne foranstaltninger sikre, at færdsel til og fra borde kan  

 ske uden fare.
Endvidere skal også føreren af et skib, der skal passeres hen  

 over, sørge for, at passage kan ske sikkert og uhindret.
 .125 I skibe med helt eller delvis overbyggede fribordsdæk skal der være  

 truffet sådanne arrangementer, at der kan etableres en forsvarlig adgangsvej  

 til skibet eller til andre skibe fortøjet ved siden af hinanden i havn.
.126 Alle adgangsveje, passager og trapper m.v., der indgår i  

 færdselsvejene om bord, skal være belyst om natten.
Belysningen behøver ikke  

 blive leveret af skibet; kravet kan være opfyldt ved tilstrækkeligt lys på  

 kajen.
 .127 Master, hvorpå hejsemidler, antenner, lanterner eller andet, der kan  

 kræve tilsyn eller reparation, er monteret, skal forsynes med forsvarlige  

 lejdere og evt. arbejdsplatforme.
.128 Tårne til iselevatorer for anlæg til sortering og isning af  

 industrifisk i fiskeskibe skal være forsynet med lejdere.
Endvidere skal der  

 på eller nær toppen af tårnet placeres en formålstjenlig platform, hvorfra  

 smøring, vedligeholdelse og evt. reparation kan foregå.
Platformen skal være  

 forsynet med forsvarligt rækværk samt fodliste eller lignende til  

 forebyggelse af nedstyrtning.
De enkelte fremføringsrør fra tårnet skal  

 sikres indbyrdes, så nedstyrtning af de enkelte rørstykker forhindres.
 .129 Alle lejdere, der har en større vinkel med det horisontale plan end  

 70 ½og større højde over dækket end 5 m, skal være forsynet med  

 forbundne rygbøjler fra en højde af 2,20 m over dækket.
 16.130 Udgangsmuligheder fra lastrum.
.131 Hvor skibets besætning til søs er beskæftiget i lastrum, skal disse  

 være forsynet med mindst een evakueringsluge.
Er lastrummets længde 20 m  

 eller derover, skal der etableres to evakueringsmuligheder placeret så langt  

 fra hinanden som muligt.
Disse luger skal opfylde bestemmelserne i pkt. 3.700  

 i kapitel III, og adgangen til dem fra lastrummet skal opfylde bestemmelserne  

 i pkt. 16.132 til 16.135.
.132 Adgangen til og fra lastrum i fiskeskibe skal kunne ske ad lejdere  

 eller trin på en betryggende måde.
I lastrum med en dybde på mere end 1,5 m  

 skal lastrumslejderne være fastmonteret.
.133 Hvor det ikke er praktisk muligt at have egentlige fast monterede  

 lastrumslejdere, skal der forefindes løse lejdere af stål eller aluminium med  

 en længde på højst 6,0 m.
Disse lejdere skal være forsynet med bøjle eller  

 andet arrangement til sikker fastgørelse af lejderen.
 .134 Lastrumslejdere skal have en bredde på mindst 400 mm.
 .135 Adgangsforholdene til lastrum skal være således indrettet, at det er  

 muligt for en person at komme ned i rummene iført røgdykkerudrustning.  

 Vedrørende køle-/fryserum gælder ligeledes bestemmelserne i pkt. 8.870 til  

 8.873 i kapitel VIII.
16.200 Beskyttelse imod støj 16.210 Definitioner.
 .211 »Opholdsrum«: De til brug for besætningen bestemte soverum,  

 spiserum, sygerum, fritidsrum og kontorer.
.212 »NR-kurver«: Grænsekurver, jfr.
International Organization  

 for Standardization (ISO), se pkt. 16.260.
 .213 »Lytteposter«: De steder i skibet, hvorfra der under normal  

 drift holdes udkig.
 16.220 Støjniveau.
 .221 De i pkt. 16.272 anførte normer for støjniveauer skal tilstræbes  

 overholdt.
 .222 Såfremt støjniveauet væsentligt overstiger de anførte normer, skal  

 der træffes foranstaltninger til nedbringelse af støjen.
 .223 Lydisolationsværdier for skodder og dæk skal ikke være mindre end  

 anført i pkt. 16.280.
 16.230 Høreværn og skiltning.
.231 Besætningsmedlemmer, som opholder sig, hvor støjniveauet overstiger  

 eller antages at kunne overstige 90 dB(A) (NR 85), skal anvende høreværn, som  

 er godkendt af dertil bemyndiget offentlig myndighed.
Udsættes nogen  

 regelmæssigt for sådan støj, skal vedkommende udstyres med personligt  

 høreværn til brug om bord.
 .232 Ved indgangen til rum med et støjniveau over 90 dB(A) (NR 85) skal  

 der være opsat et skilt med dansk og evt. grønlandsk eller færøsk tekst i  

 rødt på hvid bund og med en bogstavhøjde på mindst 2 cm med følgende ordlyd:
HØJT STØJNIVEAU - BRUG HØREVÆRN .233 På ydersiden af døre til rum eller ved områder med et støjniveau over  

 110 dB(A) (NR 105) skal der være opsat et skilt med dansk og evt. grønlandsk  

 eller færøsk tekst i rødt på hvid bund og med en bogstavhøjde på mindst 2 cm  

 med følgende ordlyd:
ADVARSEL - FARLIG STØJ HØREVÆRN SKAL ANVENDES KUN OPHOLD I KORTERE TID .234 Rum eller områder, hvor støjniveauet overstiger 115 dB(A) (Nr 110),  

 må i almindelighed ikke betrædes af besætningen.
På ydersiden af døre til rum  

 eller ved områder med et støjniveau, der overstiger denne grænse, skal der  

 være opsat et skilt med dansk og evt. grønlandsk eller færøsk tekst i rødt på  

 hvid bund og med en bogstavhøjde på mindst 2 cm med følgende ordlyd:
ADVARSEL - MEGET FARLIG STØJ HØREVÆRN SKAL ANVENDES HØJST 10 MIN.s OPHOLD FOR INSPEKTION 16.240 Måling af støj.
 .241 Når et skib er færdigbygget, skal måling af støj foretages under  

 sejlads ved en belastning af hovedmaskineriet på mindst 80% af den maksimale  

 fremdrivningseffekt samtidig med, at hjælpemaskineri, ventilationsanlæg,  

 fiskespil, fiskebehandlingsanlæg og andre indretninger, som er forudsat at  

 skulle anvendes i et tidsrum af kortere eller længere varighed, skal være i  

 drift.
.242 Målinger på lytteposter skal foretages, medens skibet sejler med 3/4  

 fart.
Baggrundsstøjen skal her måles efter de retningslinier, der er anført i  

 IMO Resolution A.343(IX).
.243 Ved måling af støjniveauer skal anvendes instrumenter, som opfylder  

 kravene i Den Internationale Elektrotekniske Kommissions (IEC) publikation  

 nr. 179. (Precision Sound Level Meter). Frekvensanalyse skal foretages med  

 lydmålere, som er udstyret med oktavfilter, og som opfylder kravene i IEC's  

 publikation nr. 225 og ISO's rekommandation R-266 vedrørende  

 midtfrekvensopdeling.
Viserinstrumentet skal ved støjmåling normalt være  

 indstillet på »fast response«, hvorefter middelværdien af  

 maksimaludslaget aflæses.
Er udslagsvariationerne for store, kan »slow  

 response« benyttes.
.244 Måleresultaterne skal indsendes til Søfartsstyrelsen i form af en  

 plan over skibet, hvor måleværdier og målepositioner er angivet.
Dersom  

 oktavbåndsanalyse er foretaget, skal resultaterne af denne vedlægges planen  

 og være angivet i diagram.
.245 I tilslutning til planen skal også angives andre forhold, som har  

 betydning for bedømmelse af støjforholdene.
Følgende oplysninger skal altid  

 gives:
 .246 Undergår skibet forandring, som kan påvirke støjniveauet, herunder  

 udskiftning af maskineriet, kan Søfartsstyrelsen forlange nye støjmålinger  

 udført.
 16.250 Målesteder (støj).
.251 I maskinrum skal målingen foretages ved manøvreplads for  

 hovedmaskineri og ved anden plads, hvor arbejde regelmæssigt udføres, samt  

 ved gangpassager og i rum, hvor mandskabet regelmæssigt færdes eller opholder  

 sig.
Ved måling skal mikrofonhøjden være ca. 1,5 m over dørken.
Støjmåling må  

 ikke foretages nærmere end ca. 1 m fra maskineri, skod, dørk, dæk eller  

 luftindsugning.
.252 I opholdsrum skal der foretages mindst een måling med mikrofonen  

 placeret midt i rummet ca. 1,5 m over dørken.
Måling må ikke foretages  

 nærmere skod end ca. 0,5 m.
Ventilations- eller luftkonditioneringsanlægget  

 skal arbejde ved maksimal kapacitet under målingen.
 .253 I radiorum foretages målingen med radioinstallationen i drift, men  

 uden at radiosignal gengives.
.254 I styrehus skal der foretages måling mindst 3 steder, en ved  

 rorgængerens plads og de øvrige f.eks. ved radar- og manøvreplads.
Måling  

 foretages ca. 1,5 m over dæk og ikke nærmere instrumenter eller skod end ca.  

 0,5. Ved måling i styrehus skal døre og vinduer være lukkede.
Alle  

 navigationsinstrumenter som f.eks. radar, ekkolod, gyrokompas samt  

 vinduesviskere og klarsigtsruder skal være i gang.
.255 På lytteposter skal der foretages måling mindst 3 steder i en afstand  

 fra hinanden på mindst 0,5 m.
Måling foretages ca. 1,5 m over dæk og ikke  

 nærmere skod end ca. 1,5 m.
Målingerne skal, hvor det er praktisk muligt,  

 foretages ved en vindhastighed på mellem 5 og 10 knob og med vinden  

 henholdsvis ret forfra, ret agtenfra og på tværs af skibet.
Har det ikke  

 været muligt at foretage målingerne under de nævnte forhold, skal  

 vindhastighed, vindretning samt skibets kurs opgives.
 .256 Støjmålingerne skal foretages af byggeværftet, konsulent eller en  

 repræsentant for et af de anerkendte klassifikationsselskaber.
16.260 ISO's NR-kurver Oktavbånd niveauer dB.
 Oktavbånd centerfrekvens Hz.
 16.270 Støjgrænser.
 .271 For skibe med en længde L under 24 m skal støjniveauet være så lavt,  

 som det er praktisk muligt, og må ikke uden for maskinrummet overstige 85  

 dB(A).
 .272 De nedenfor i dB(A)-værdier angivne støjniveauer skal for skibe med  

 en længde L på 24 m og derover tilstræbes overholdt; såfremt støjen formodes  

 at være koncentreret i snævre frekvensbånd, skal de nedenfor i NR-værdier  

 angivne støjniveauer overholdes.
 16.280 Lydisolationsværdier.
 .281 Skodder og dæk skal være udført af materialer, hvis  

 lydisoleringsværdier målt i laboratorium efter ISO's rekommandationer R 717  

 og R 140 ikke er mindre end:
 Skod mellem soverum og mellem soverum og gange Ia = 30 dB.
 Skod mellem soverum og andre opholdsrum, kabys, pantry, fritids- og  

 hobbyrum samt maskinrum Ia = 45 dB.
 Skod mellem opholdsrum og åbent dæk Ia = 40 dB.
 Dæk inden for apteringen Ia = 40 dB.
 .282 Hvor deleskodderne ikke er tætte med det overliggende dæk, skal den  

 samlede lydisoleringsværdi af loftgarneringerne i rummene på hver side af  

 deleskoddet ikke være mindre end deleskoddets lydisoleringsværdi.
16.300 Foranstaltninger til imødegåelse af den med industrifiskelaster forbundne sundhedsfare 16.310 Definitioner.
 .311 »Formalin«: Væsken formaldehyd HCHO opløst i vand.
 .312 »Friskluftapparat«: Enten et indåndingsapparat med  

 komprimeret luft eller et indåndingsapparat med maske og luftpumpe samt  

 luftslange af tilstrækkelig længde.
 .313 »Industrifisk«: Fisk, der fanges udelukkende til anvendelse  

 i fiskemels- og fiskeolieindustrier.
 .314 »Kuldioxid«: CO2 i gasform, under tryk i flydende form og i  

 fast form (tøris).
 .315 »Svovlbrinte«: Gasarten H2 S (hydrogensulfid).
 16.320 Almindelige bestemmelser.
 .321 Skibe, der anvendes til fangst og/eller transport af industrifisk,  

 skal opfylde de i dette punkt fastsatte bestemmelser og skal være godkendt  

 til formålet.
.322 Forinden godkendelse kan udstedes, skal lastrumsskodder m.m.  

 trykprøves med tilfredsstillende resultat i henhold til kravene.
Dette gælder  

 dog ikke for træskibe.
 .323 Såfremt godkendelse foreligger, skal dette af Søfartsstyrelsen være  

 anført i skibets tilsynsbog.
 .324 For imødegåelse af forrådnelse i fiskelaster og dermed udvikling af  

 giftige og sundhedsfarlige gasarter gælder de af Fiskeriministeriet fast  

 bestemmelser.
 .325 For imødegåelse af sundhedsfare i forbindelse med losning af  

 industrifisk gælder de af Arbejdstilsynet fastsatte bestemmelser:  

 »At-anvisning om arbejde med industrifisk i skibe i havn«.
 16.330 Særlige bestemmelser for anvendelse af kuldioxid.
 .331 I træskibe er anvendelse af kuldioxid som køle- og  

 konserveringsmiddel ikke tilladt.
 .332 I stålskibe, hvor kuldioxid anvendes som køle- og  

 konserveringsmiddel, skal skodder mellem de enkelte lastrum og mellem lastrum  

 og den øvrige del af skibet være gastætte.
 .333 Gastætheden i de lastrum, hvori industrifisk skal stuves, skal prøves  

 ved en anerkendt prøvemetode.
 .334 Sporets utætheder, skal tætning foretages, og prøvningerne gentages,  

 indtil gastæthed er opnået.
 .335 Ved prøvningen af gastæthed skal alle rørgennemføringer i skodderne  

 samt lænsesystemets ventilkasser og pumper nøje kontrolleres.
 16.340 Opbevaring af kuldioxid og formalin.
 .341 Kuldioxid som tøris skal opbevares på frit dæk og vel klar af  

 nedgangsåbninger.
 .342 Anvendes kuldioxid i flydende form, skal såvel flaskernes anbringelse  

 og fastgørelse som installationen af rørledninger, ventiler og  

 doseringsapparatur m.v. i forvejen være godkendt af Søfartsstyrelsen.
 .343 Formalin skal opbevares på frit dæk i godkendte beholdere.
 16.350 Måleudstyr.
 .351 Til kontrol af luften i skibets rum skal der om bord findes  

 typegodkendt måleapparatur, der skal kunne måle indholdet af ilt, kuldioxid  

 og svovlbrinte samt af formalin, for så vidt dette medføres om bord.
 16.360 Sikkerhedsudstyr.
 .361 Der skal om bord findes typegodkendt sikkerhedsudstyr bestående af  

 mindst 2 sikkerhedsseler med tilhørende livline samt mindst 1  

 friskluftapparat.
 .362 Endvidere skal der til brug ved arbejde med formalin findes gummi-  

 eller plastichandsker samt beskyttelsesbriller eller ansigtsskærm.
 16.370 Sikkerhedsbestemmelser.
 .371 Ingen må gå ned i lastrum, storesrum og lignende rum under dæk, før  

 det ved målinger er konstateret, at luften i rummet ikke er sundhedsfarlig.
 .372 Ingen må gå ned i lastrum uden at være iført sikkerhedssele med  

 tilhørende livline og uden en lineholder som vagt ved lugen.
 .373 Ingen må gå ned i lastrum, hvor kuldioxid anvendes til køle- og  

 konserveringsformål, medmindre det af hensyn til skibets sikkerhed er absolut  

 påkrævet, og da kun iført sikkerhedsudstyr bestående af sele med tilhørende  

 livline og friskluftapparat.
.374 Skibets fører skal under rejsen med passende mellemrum holde lastrum  

 med industrifisk under observation med henblik på aflastning af skadeligt  

 overtryk.
Umiddelbart efter ankomst til havn skal føreren sikre sig, at luger  

 til lastrum med industrifisk åbnes og holdes åbne, indtil udlosningen er  

 tilendebragt.
 16.380 Skiltning.
 .381 På undersiden af hvert lugedæksel (bortset fra isdæksler), der fører  

 ned til lastrum til opbevaring af industrifisk, skal der være anbragt et  

 advarselsskilt fremstillet af holdbart, søvandsbestandigt materiale.
 .382 Teksten på skiltet i skibe, hvor kuldioxid ikke benyttes, skal være:
FARE GIFTIGE OG KVÆLENDE LUFTARTER Det er forbudt at gå ned, før målinger er foretaget.
 Sikkerhedssele og livline skal benyttes.
 Der skal være vagt ved lugen.
 .383 I skibe, hvor kuldioxid i flydende form eller som tøris benyttes,  

 skal teksten være:
LIVSFARE DER ER KULDIOXID (CO2 ) I RUMMET LUFTEN ER ØJEBLIKKELIG DØDBRINGENDE Kun adgang, såfremt det af hensyn til skibets sikkerhed er absolut  

 påkrævet, og da kun for personer iført friskluftapparat og sikkerhedssele med  

 tilhørende livline.
 Der skal være vagt ved lugen.
 16.390 Instruktion og øvelser.
 .391 Der skal om bord findes et eksemplar af den i pkt. 16.325 nævnte  

 At-anvisning samt af Arbejdstilsynets og Søfartsstyrelsens publikation:  

 »Arbejde med industrifisk, anvisninger om faremomenter og  

 sikkerhedsregler«.
 .392 Skibets fører skal drage omsorg for, at alle af ham eller rederen  

 ansatte personer, som er beskæftiget med lastning, stuvning og losning af  

 industrifisk, har kendskab til sikkerhedsbestemmelserne i pkt. 16.370 og den  

 i pkt. 16.391 nævnte publikation.
.393 Ovennævnte personer skal instrueres i brugen af det i pkt. 16.250 og  

 16.360 nævnte måle- og sikkerhedsudstyr. Øvelser skal jævnligt afholdes med  

 udstyret, dog mindst een gang månedlig.
Skibets fører skal i tilsynsbogen  

 indføre tid og sted for øvelsernes afholdelse.
16.400 Beskyttelsesforanstaltninger ved dæksmaskineri 16.410 Generelt.
 .411 Afskærmning.
 1. Bevægelige dele, der kan frembyde fare, skal  

 afskærmes i fornødent omfang.
 2. Under hensyntagen til, at spillet og spilkoppens  

 funktionsdygtighed ikke forringes, skal Søfartsstyrelsen afgøre, hvorvidt en  

 hensigtsmæssig afskærmning af spilkopper kan etableres.
 .412 Skridsikring af dæk.
 Dæksarealer, som udgør arbejdssteder ved trawl- og vodspil samt  

 nettromler, skal i passende udstrækning og på betryggende måde være  

 skridsikret.
 .413 Betjeningsgreb.
 Spils betjeningsgreb skal være således anbragt, at den, der betjener  

 spillene, har tilstrækkelig plads, ligesom der fra spil og nettromlers  

 manøvrepladser (betjeningssteder) skal være fuldt udsyn over de pågældende  

 spil og nettromlers arbejdsområder.
 Betjeningshåndtag skal automatisk returnere til neutral stilling, når de  

 slippes, og være forsynet med låseudstyr, der forhindrer ukontrolleret  

 igangsætning.
 .414 Bremser.
Spil skal være udstyret med mekaniske bremser, der effektivt er i stand  

 til at fastholde byrden.
Bremser skal være forsynet med enkle og  

 lettilgængelige justeringsanordninger.
Enhver spiltromle, der kan frakobles  

 spillets drivaksel, skal være forsynet med en bremse, der er uafhængig af  

 drivakslen.
 .415 Overbelastning.
Spil skal være forsynet med midler til at forhindre overbelastning.
Svigt  

 i kraftforsyningen må ikke medføre ukontrolleret affiring af byrden.
 .416 Spoleanordninger.
 Hvor manuelt betjente spoleanordninger er installeret, skal disse kunne  

 kobles fra, når spillet firer ud.
 .417 Vejviserblokke.
 Vejviserblokke skal være forsynet med sikkerhedsbøjle eller andre lige så  

 effektive sikkerhedsforanstaltninger.
 .418 Trawlskovle.
 .1 Der skal træffes forholdsregler til at hindre, at trawlskovle  

 utilsigtet svinger indenbords, f.eks. ved opsætning af en eller flere  

 flytbare beskyttelsesstænger ved galgerne.
 .2 Der skal forefindes passende midler til at fastholde trawlskovle under  

 skift af wirer m.v.
 .3 Der skal forefindes en formålstjenlig platform eller lignende  

 arrangement, hvorfra skiftning/sikring af wirer, sjækler etc. til  

 trawlskovlene sikkert kan foregå.
.419 Der skal benyttes et pålideligt kommunikationssystem mellem broen og  

 arbejdsdækket.
 16.420 Spilkonstruktion.
 .421 Spil og spiltromler.
 .1 Spil skal kunne reverseres.
 .2 Spiltromler skal være forsynet med passende midler til fastlåsning af  

 tampen.
 .3 Hvor et spil kan betjenes fra mere end 2 steder, skal det ved hvert  

 betjeningssted kunne ses, hvorfra spillet betjenes.
 .4 Spil skal udføres således, at den kraft, der er nødvendig for at  

 betjene håndhjul, håndtag, omskifter, stænger og lignende, ikke overstiger  

 160 N og i de tilfælde, hvor fodtryk anvendes, ikke overstiger 320 N.
 .422 Konstruktion og udformning.
 .1 Enhver del af fiskegrejet, herunder wirer, kæder og lignende, skal være  

 af tilstrækkelig styrke til at modstå de forventede belastninger.
.2 Alle dele, der indgår i hejsemidler og lignende udstyr, hvad enten  

 disse er faststående eller bevægelige, samt grej, der anvendes i forbindelse  

 hermed, skal være af solid konstruktion, fremstillet af egnede materialer med  

 tilstrækkelig styrke og uden fejl.
De skal være forsvarligt og passende  

 fastgjort, understøttet eller ophængt under hensyntagen til de formål,  

 hvortil de skal anvendes.
 .3 Reparation eller udskiftning af nogen del af det ovennævnte udstyr må  

 ikke medføre forringelse af den oprindelige styrke.
 .423 Nødstop.
 Hvor et fiskespil betjenes fra styrepladsen (styrehuset, broen), skal der  

 på passende steder (f.eks. ved spillet og ved de øvrige faste arbejdssteder  

 på dæk og i styrehus) forefindes nødstop.
 16.430 Andet dæksmaskineri.
.431 Maskineri og andre installationer, hvorfra damp, gas, støv eller  

 andre skadelige stoffer let kan undslippe eller udstødes under driften, skal  

 være forsynet med udsugningsanlæg.
Udsugningsanlægs sugeåbninger skal  

 anbringes så nær som muligt ved kilden til dampen, gassen, støvet eller andre  

 skadelige stoffer, og rørføringen skal arrangeres således, at de  

 bortventilerede produkter ikke er til skade for besætningen.
.432 Damp- eller dunstudledning fra udstyr, såsom leverkogere, skal  

 placeres så højt som muligt.
Udledningsrør skal være mindst 50 mm i diameter  

 og være ført til fri luft.
Damp fra udledningen må ikke dække udsynet fra  

 broen.
 16.440 Ristværk.
 .441 Ristværk m.v. omkring trawl- og garnruller, jfr. pkt. 3.247 og 3.248  

 i kapitel III.
 6.450 Bomtrawlere.
.451 På bomtrawlere uanset pæletrækkets størrelse skal arrangementet ved  

 spiltromlerne til trawlwirerne være indrettet således, at tromlerne med et  

 enkelt håndgreb i styrehuset kan frikobles under belastning uafhængig af  

 hydraulikpumpe og bremser, idet der dog skal opretholdes tilstrækkelig  

 friktionsbremsning for undgåelse af ukontrolleret friløb.
Ligeledes skal der  

 på et passende sted ved spillet, findes en tilsvarende frikoblingsanordning.
 .452 Ved spil med klokobling må denne ikke være indkoblet under slæbning.
16.500 Hejsemidler og lossegrej 16.510 Generelt.
.511 Laste- og lossegrej om bord i fiskeskibe skal opfylde de til enhver  

 tid gældende forskrifter herfor; for tiden Arbejdsministeriets bekendtgørelse  

 nr. 181 af 18. maj 1965 om regulativ for lastning og losning af skibe.  

 Forskrifterne er også gældende, når skibe laster eller losser i udenlandske  

 havne.
Andet udstyr, såsom godselevatorer og lignende, skal ligeledes opfylde  

 gældende bestemmelser på området og skal godkendes af Søfartsstyrelsen.
 .512 Følgende bestemmelser eller dele deraf skal ligeledes, hvor disse er  

 relevante, opfyldes:
 .1 Søfartsstyrelsens vejledning for indretning af mekanisk drevne kraner i  

 Skibe nr. 16 af 1. september 1988.
 .2 Søfartsstyrelsens vejledning om installation af hydrauliske  

 teleskopkraner og knækarmskraner (»lastbilkraner«) nr. 17 af 1.  

 september 1988.
Fiskebehandlingsanlæg 16.600 Fiskebehandlingsanlæg 16.610 Definitioner.
 .611 Ved fiskebehandlingsanlæg forstås i denne forbindelse anlæg, der  

 maskinelt sorterer, renser, fileterer, iser, koger, pakker, transporterer  

 eller på anden måde behandler fangsten.
 16.620 Generelle sikkerhedsforskrifter.
 .621 Fiskebehandlingsanlæg, transportbånd m.v. skal arrangeres således, at  

 de opfylder følgende:
 .1 Bevægelige dele, der frembyder fare, skal sikres i fornødent omfang.
 .2 Nødstop skal placeres på passende steder.
 .3 Anlæggene skal, udover de i pkt. 2 nævnte nødstop, være forsynet med  

 nødstop, der automatisk træder i funktion, såfremt man griber ind i anlægget  

 ved et ulykkestilfælde eller ved rengøring, inspektion eller lignende.
.622 Hvor flere transportbånd arbejder i forlængelse af hinanden, skal  

 nødstop være placeret med mellemrum af ikke over 10 m.
Hvert nødstop skal  

 stoppe alle transportbånd i linien.
Hvis transportbåndenes længde er 15 m  

 eller mere, skal der findes lyd eller lyssignaler til at advare med, når  

 transportbåndet startes.
.623 Arrangementet skal sikre fri adgang for inspektion, betjening og  

 rengøring af fiskebehandlingsanlægget.
Arbejdsområder ved sådanne anlæg må  

 ikke have mindre bredde end 750 mm.
.624 Materialer, der benyttes til at isolere fiskebehandlingsanlæg, inkl.  

 rørforbindelser, skal være ubrændbare, holdbare og stabile i et vibrerende  

 miljø og må ikke have udvendige overfladetemperaturer, der er skadelige eller  

 ubehagelige for mandskabet ved berøring.
Isoleringsmaterialerne skal være  

 sikkert fastgjort.
 .625 Maskineri og installationer, der arbejder under tryk, skal opfylde  

 kravene til trykbeholdere i kapitel VIII.
 16.630 Almindelige bestemmelser.
.631 Maskineri og andre installationer, hvorfra damp, gas, støv eller  

 andre skadelige stoffer let kan undslippe eller udstødes under driften, skal  

 være forsynet med udsugningsanlæg.
Udsugningsanlægs sugeåbninger skal  

 anbringes så nær som muligt ved kilden til dampen, gassen, støvet eller andre  

 skadelige stoffer, og rørføringen skal arrangeres således, at de  

 bortventilerede produkter ikke er til skade for besætningen.
Damp- eller  

 dunstudledning fra udstyr, såsom leverkogere, skal placeres så højt som  

 muligt.
Udledningsrør skal være mindst 50 mm i diameter og være ført til fri  

 luft.
Damp fra udledningen må ikke dække udsynet fra broen.
 .632 Spjæld, ventiler og andre stoppeanordninger skal anbringes således,  

 at de er let tilgængelige og sikre at betjene.
 .633 Maskineri og udstyr i arbejdsområder skal være monteret på stærke,  

 faste fundamenter sikkert forbundet til skibets konstruktion.
 .634 Bevægelige dele på maskineri og andre installationer samt grej, der  

 kan frembyde en fare, skal være passende afskærmet.
 .635 Fiskebehandlingsanlæg, der benytter vand, skal være forsynet med  

 effektive drænsystemer, der tager hensyn til disses særlige modtagelighed  

 over for blokering.
 16.640 Betjening.
 .641 Maskineri og installationer, som kræver rutinemæssige eftersyn i en  

 højde af mere end 2 m, skal forsynes med 600 mm brede platforme beskyttet med  

 gelændere, der ikke er mindre end 1 m høje.
 .642 Pålægning og aftagning af fisk til anlægget skal foregå i en sikker  

 og bekvem arbejdshøjde.
.643 Fyldeåbninger til maskineri og andre installationer (f.eks. lever-  

 eller fiskeoliekogere) skal være inden for besætningens bekvemme rækkevidde.  

 Dæksler på fyldeåbninger skal have passende lukkemidler, således at damp,  

 varmt vand eller dunst forhindres i at undslippe i rummet.
Dækslet skal  

 forsynes med kontravægt eller et andet sikkert arrangement til at fastholde  

 det i åben stilling, når krævet. 16.700 Medicinkiste og førstehjælpsudstyr  

 16.710 Medicinkiste. .711 Ethvert skib skal være forsynet med en medicinkiste  

 af omfang som foreskrevet i bekendtgørelse om skibes forsyning med lægemidler  

 m.v. 16.720 Gas-førstehjælpsudstyr. .721 Fiskeskibe, der driver fiskeri med  

 bundslæbende redskaber i områder, hvor der er særlig risiko for opfiskning af  

 giftgas, skal endvidere være forsynet med gas-førstehjælpsudstyr efter de til  

 bekendtgørelse om visse skibes forsyning med gasførstehjælpsudstyr.
 16.730 Hejsebåre.
 .731 Skibe med en længde L på 24 m og derover skal medføre en hejsebåre af  

 en egnet type, der skal kunne benyttes til at tage en tilskadekommen op fra  

 lastrum, maskinrum, tanke og aptering m.v.
Anvendelse af åben ild m.v. i skibe 16.800 Anvendelse af åben ild m.v. ved  

 arbejde om bord i skibe 16.810 Anvendelse og definitioner.
 .811 Bestemmelserne i dette stykke finder ikke anvendelse på tilfælde, der  

 er omfattet af lovgivningen om arbejdsmiljø.
 Definitioner.
 .812 »Åben ild«: Flamme eller varme fra f.eks. blæselampe,  

 autogenudstyr, smedeesse og lysbue fra el-svejseudstyr.
 .813 »Gnistdannende værktøj«: Rustbanke-/slibemaskiner og  

 lignende samt transportabelt elektrisk udstyr med undtagelse af  

 eksplosionssikkert udstyr af godkendt konstruktion.
 16.820 Almindelige bestemmelser.
 .821 Arbejde med brug af åben ild eller gnistdannende værktøj må ikke  

 påbegyndes inden for de rum eller skibsområder m.v., hvorom der i det  

 efterfølgende er givet særlige regler, før de i pkt. 16.850, 16.860 og 16.880  

 anførte betingelser er opfyldt, og der i skibets tilsynsbog er afgivet  

 erklæring herom.
 .822 Hvor arbejde med brug af åben ild eller gnistdannende værktøj i  

 øvrigt agtes udført, skal det ske under iagttagelse af almindelige  

 forsigtighedsregler.
 .823 Såfremt det til udførelse af arbejde i lasttanke, pumperum eller  

 kofferdamme er nødvendigt at benytte stilladser, skal følgende iagttages:
 .1 Kan der ikke på selve stilladset anbringes gelænder eller oprigges  

 forsvarligt stræktov til beskyttelse mod nedstyrtning, skal der anvendes  

 sikkerhedsnet eller livline, der efter forholdene skal være så kort som  

 muligt.
 .2 Stilladser skal være forsvarligt fastgjort og skal i så stor  

 udstrækning som praktisk muligt være udført af ikke-brændbart materiale.
 .3 Adgangen til stilladser skal i såvel det lodrette som det vandrette  

 plan være så bekvem og sikker som mulig.
 .4 Gangbroer og lejdere skal være forsvarligt fastgjort, og gangbroer skal  

 være forsynet med gelænder eller stræktov.
 .824 Tobaksrygning i forbindelse med arbejder, der omfattes af  

 bestemmelserne i pkt. 16.800, er forbudt.
 16.830 Arbejde i lastrum og tanke.
 .831 Arbejde med åben ild og gnistdannende værktøj må ikke udføres i  

 lastrum, hvori der føres eksplosiv eller let antændelig ladning.
 .832 Arbejde med åben ild må ikke udføres i lastrum, hvori der føres  

 ildnærende ladning.
 .833 Arbejde med åben ild og gnistdannende værktøj må ikke udføres i  

 lastrum, hvori der føres ladning, der kan udvikle let antændelige gasarter.
 .834 Skal arbejde, der kræver anvendelse af åben ild eller gnistdannende  

 værktøj, udføres i eller på bunkertanke, skal der træffes foranstaltninger  

 som angivet i pkt. 16.835 og til og med pkt. 16.841. Om arbejde på  

 rørledninger gælder reglerne i pkt. 16.880.
.835 Alle tanke og rum, hvori arbejde skal udføres, skal være renset,  

 ventileret og gasfri.
Ved arbejde på skibssider, skodder eller i andre  

 konstruktioner skal særlig grundig rensning være foretaget fra mindst 1 m  

 over arbejdsstedet til bunden af tanken eller rummet i en afstand af mindst 3  

 m til alle sider, målt fra en lodret linie gennem arbejdsstedet.
Bunden skal  

 være renset i samme udstrækning eller være helt dækket med vand.
 .836 Skal arbejde udføres i bunden af en tank, skal bund, bundstokke og  

 lignende være særlig grundigt renset i en afstand af mindst 3 m til alle  

 sider fra arbejdsstedet.
 .837 Skal arbejde udføres på varmespiraler (heating-coils), skal disse  

 først være gennemblæst med damp eller luft.
 .838 Ved arbejde, der kan medføre stærk ophedning eller gennembrænding af  

 et skod, skal der træffes de i pkt. 16.835 omhandlede  

 sikkerhedsforanstaltninger i det tilstødende rum.
 16.840 Arbejdsforanstaltninger i bunkertanke.
 .841 Under arbejdets udførelse skal følgende iagttages:
 .1 I umiddelbar nærhed af arbejdsstedet skal der være anbragt mindst to  

 egnede transportable ildslukkere, der skal være let tilgængelige, samt mindst  

 1 tilrigget brandslange, der konstant skal være under tryk og forsynet med  

 tågestrålerør.
 .2 Nær arbejdsstedet skal der være stationeret en brandvagt, der ikke  

 samtidig må have andre funktioner, og som skal have et af de pkt. 16.841.1  

 nævnte tågestrålerør klar til øjeblikkelig brug.
 .3 Brandvagten og de ved arbejdsstedet beskæftigede personer skal være  

 instrueret om de på arbejdsstedet anbragte slukningsmidlers anvendelse samt  

 om, hvorledes der slås alarm i tilfælde af brand eller anden ulykke.
.4 Hvis brandvagten ikke umiddelbart kan komme på dæk og slå alarm, skal  

 der ved åbningen til den tank eller det rum, hvori der arbejdes, være  

 stationeret en vagtmand, som er instrueret om, hvorledes alarm i tilfælde af  

 brand eller anden ulykke straks videregives til den vagthavende officer.
En  

 sygebåre skal være let tilgængelig.
.5 Anvendes autogenudstyr, skal ilt- og gasflasker være anbragt og sikret  

 i opretstående stilling på åbent dæk.
Såvel brandvagten som den under pkt. 4  

 nævnte vagtmand skal være instrueret om, hvorledes flaskeventilerne betjenes,  

 og der skal findes en handske til brug ved lukning af ventilerne i tilfælde  

 af tilbageslag.
 .6 Tankene eller rummet, hvori der arbejdes, skal konstant være  

 ventileret.
 .7 Umiddelbart før arbejdet påbegyndes, samt hver gang arbejdet genoptages  

 efter en afbrydelse, skal der foretages omhyggelig gaskontrol af såvel den  

 tank eller det rum, hvori der skal arbejdes, som af tilstødende tanke,  

 pumperum og kofferdamme.
 .8 Tilsvarende gaskontrol skal foretages med mellemrum af højst 6 timer,  

 så længe arbejdet varer, og endvidere hver gang der sker ændringer, såsom  

 indslusning af vand i den tank eller det rum, hvori der arbejdes, eller i  

 tilstødende tanke, pumperum eller kofferdamme.
 .9 Når arbejdet standses eller forlades, skal flaskeventilerne lukkes, og  

 spænding til elektrisk værktøj afbrydes.
 16.850 Arbejde i lastrum.
 .851 Inden arbejde med anvendelse af åben ild påbegyndes i lastrum, hvor  

 dette ikke efter pkt. 16.831 og 16.832 er forbudt, i peaktanke, kofferdamme,  

 rum under bro og bak, storesrum og lignende, skal følgende iagttages:
.1 Skibssider, skodder, dæk og tanktop m.m. skal være renset, evt. ved  

 spuling.
Lastribber og dunnage samt andet brændbart materiale skal bringes i  

 sikker afstand, mindst 4 m fra en lodret linie gennem arbejdsstedet, og  

 tildækkes med ikke-brændbart materiale.
 .2 Rummet skal være ventileret.
 .3 Når der skal arbejdes i eller i nærheden af ventilationskanaler, skal  

 alle kanaludmundinger i andre lastrum, der har forbindelse med den pågældende  

 kanal, være omhyggeligt afblændede.
 .4 Skal der svejses på skodder eller dæk, hvor der føres brændbar ladning  

 i det tilstødende rum, skal ladningen i disse rum fjernes i samme afstand fra  

 arbejdsstedet som anført i pkt. 1 ovenfor.
 .852 Under arbejdets udførelse skal følgende iagttages:
 .1 Det pågældende rum skal holdes ventileret.
.2 Ved arbejdsstedet skal være anbragt mindst to egnede transportable  

 ildslukkere, der skal være let tilgængelige.
Endvidere skal der være  

 tilrigget mindst een brandslange, der konstant skal være under tryk og  

 forsynet med tågestrålerør.
 .3 Nær arbejdsstedet skal der være stationeret en brandvagt, der ikke  

 samtidig må varetage andre funktioner, og som skal have et af de i pkt.  

 16.852.2 nævnte tågestrålerør klar til øjeblikkelig brug.
 .4 Brandvagten og de ved arbejdsstedet beskæftigede personer skal være  

 instrueret om de på arbejdsstedet anbragte slukningsmidlers anvendelse samt  

 om, hvorledes der slås alarm til en vagthavende officer i tilfælde af brand  

 eller anden ulykke.
 .5 Svejses der på skodder eller dæk til tilstødende rum eller i  

 ventilationskanaler, der forbinder flere rum, skal der i disse rum  

 stationeres en brandvagt forsynet med brandslukningsmidler klar til  

 øjeblikkelig brug.
 .853 Når arbejdet er tilendebragt, skal - medmindre brandvagt opretholdes  

 - følgende iagttages:
 .1 Arbejdsstedet og dettes omgivelser skal omhyggeligt gennemgås, og  

 svejsekabler samt ilt- og gasflasker, interimistisk el-udstyr etc. skal  

 fjernes.
 .2 Mellem 1/2 og 1 time efter, at arbejdsstedet er forladt, skal  

 arbejdsstedet og dets nærmeste omgivelser omhyggeligt gennemgås.
 16.860 Arbejde i apteringsafsnit.
 .861 Inden arbejde med brug af åben ild påbegyndes i apteringsafdelinger,  

 skal følgende iagttages:
 .1 Alt brændbart materiale såsom køjetøj, garderobe, fritstående møbler,  

 gardiner, tæpper og lignende skal fjernes fra rummet, hvori arbejdet skal  

 udføres.
 .2 Selve arbejdsstedet skal afskærmes, eller alt faststående brændbart  

 materiale tildækkes med ikke-brændbart materiale.
 .3 Skal der arbejdes på skod- eller dækskonstruktioner eller på  

 varmeledende konstruktioner med forbindelse til tilstødende rum, skal der  

 træffes de i pkt. 16.861.1 og .2 omhandlede sikkerhedsforanstaltninger i de  

 tilstødende rum.
 .4 Skal der arbejdes på ventilationssystemer, skal alle åbninger i andre  

 rum, der har forbindelse med det pågældende systemafsnit, være omhyggeligt  

 afblændede.
 .5 Arbejde må ikke udføres, dersom der i det pågældende apteringsafsnit  

 befinder sig sovende besætningsmedlemmer.
 .862 Under arbejdets udførelse finder reglerne i pkt. 16.852 tilsvarende  

 anvendelse.
 .863 Når arbejdsstedet forlades, finder reglerne i pkt. 16.841.9 og pkt.  

 16.853 tilsvarende anvendelse.
 16.870 Arbejde i maskinrum.
 .871 Inden arbejde med åben ild påbegyndes, skal følgende iagttages:
 .1 Tanktop, skodder, skibssider, ristværker, lejdere, rørledninger og  

 maskiner skal inden for en afstand af mindst 4 m fra arbejdsstedet være  

 særlig grundigt renset.
 .2 Skal der arbejdes i casing eller andre stedet oppe i rummet, skal der  

 så tæt som muligt under arbejdsstedet ophænges gnistfang bestående af  

 presenning udført af ikke-brændbart materiale.
 .872 Under arbejdets udførelse skal følgende iagttages:
.1 I umiddelbar nærhed af arbejdsstedet skal der være anbragt mindst to  

 egnede transportable ildslukkere, der skal være let tilgængelige.
Endvidere  

 skal maskinrummets brandslanger under og i nærheden af arbejdsstedet være  

 tilrigget.
 .2 Slangerne skal konstant være under tryk og være forsynet med  

 tågestrålerør.
 .3 Nær arbejdsstedet skal der være stationeret en brandvagt, der ikke  

 samtidig må have andre funktioner, og som skal have et af de i pkt. 2 nævnte  

 tågestrålerør klar til øjeblikkelig brug.
 .4 Brandvagten og de ved arbejdsstedet beskæftigede personer skal være  

 instrueret om de på arbejdsstedet anbragte slukningsmidlers anvendelse samt  

 om, hvorledes der slås alarm til en vagthavende officer i tilfælde af brand  

 eller anden ulykke.
.873 Når arbejdet standses, skal arbejdsstedet og dets nærmeste omgivelser  

 omhyggeligt gennemgås, og har autogenudstyr været anvendt, skal dette fjernes  

 fra rummet.
Afbrydes arbejdet for en kortere periode, skal lignende  

 inspektion foretages, og flaskeventilerne på autogenudstyr skal lukkes.
 16.880 Arbejde på rørsystemer.
 .881 På systemer og rørledninger, hvori der har været brændbare eller  

 giftige væsker, må arbejde med åben ild ikke foretages, før systemerne er  

 grundigt renset, således at der er sikkerhed for, at alle spor af mediet,  

 henholdsvis væskerester og eksplosive dampe, er fjernet.
 .882 Afhængigt af, hvor arbejdet udføres, skal reglerne i pkt. 16.840 og  

 16.850 følges.
