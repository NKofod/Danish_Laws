Bekendtgørelse om ændring af bekendtgørelse om markfrø1) (LEAN og adgang til handel med miljøfrøblandinger) § 1 I bekendtgørelse nr. 1495 af 15. december 2010 om markfrø foretages følgende ændringer:
 1. Fodnoten til bekendtgørelsens titel affattes således:
»Bekendtgørelsen gennemfører Rådets direktiv 66/401/EØF af 14. juni 1966, EF-Tidende 1966, nr.
L 125, s. 2298, som senest ændret ved Kommissionens direktiv 2009/74/EF af 26. juni 2009, EU-Tidende 2009, nr.
L 166, s. 49, Rådets direktiv 2002/54/EF af 13. juni 2002, EU-Tidende 2002, nr.
L 193, s. 12, som ændret ved Rådets direktiv 2004/117/EF af 22. december 2004, EF-Tidende 2005, nr.
L 14, s. 18, Rådets direktiv 2002/57/EF af 13. juni 2002, EF-Tidende 2002, nr.
L 193, s. 74, som ændret ved Kommissionens direktiv 2009/74/EF af 26. juni 2009, EU-Tidende 2009, nr.
L 166, s. 49, dele af Rådets direktiv 2000/29/EF af 8. maj 2000, EF-Tidende 2000, nr.
L 169, s. 1, som senest ændret ved Kommissionens direktiv 2010/1/EU af 8. januar 2010, EU-Tidende 2010, nr.
L 7, s. 17, dele af Kommissionens direktiv 1992/105/EØF af 3. december 1992, EF-Tidende 1993, nr.
L 4, s. 22, som ændret ved Kommissionens direktiv 2005/17/EF af 2. marts 2005, EF-Tidende, nr.
L 57, s. 23, Kommissionens direktiv 2005/77/EF af 11. november 2004, EF-Tidende 2005, nr.
L 296, s. 17, dele af Kommissionens direktiv 2008/62/EF af 20. juni 2008, EU-Tidende 2008, nr.
L 162, s. 13, Kommissionens direktiv 2010/60/EU af 30. august 2010, EU-Tidende 2010, nr.
L 228, s. 10, Kommissionens beslutning 2004/842/EF af 1. december 2004, EF-Tidende 2004, nr.
L 362, s. 21-27, og Kommissionens beslutning 2007/66/EF af 18. december 2006, EF-Tidende 2007, nr.
L 32, s. 161.« 2. Overalt i bekendtgørelsen ændres »Plantedirektoratet« til: »NaturErhvervstyrelsen«, »Plantedirektoratets« til: »NaturErhvervstyrelsens«, og »direktoratet« til: »styrelsen« 3. § 12, stk. 2, affattes således:
»Stk. 2. »Uanset stk. 1 skal der kun ske kontroldyrkning af prøver af stikprøvevis udvalgte partier af certificeret frø af andre arter end markært, hestebønne, lupin, spindhør, oliehør og hamp og certificeret frø 2. generation af markært, hestebønne, lupin, spindhør, oliehør og hamp.
NaturErhvervstyrelsen fastsætter årligt stikprøveprocenten for de enkelte arter.
Virksomheden skal have en skriftlig procedure for den stikprøvevise udvælgelse af partier til kontrol.«« 4. Efter § 40 og før Officielle analyser indsættes:
»Særligt om produktion og handel med miljøfrøblandinger § 40 a.
Med miljøfrøblandinger forstås i denne bekendtgørelse blandinger af frø, der er bestemt til at blive anvendt med henblik på at bevare det naturlige miljø og de plantegenetiske ressourcer.
Miljøfrøblandinger baserer sig på frø fra naturlige eller delvis naturlige naturtyper i bevaringsværdige kildeområder.
Miljøfrøblandinger består af frø af slægter, arter og i givet fald underarter, der er typiske for disse naturtyper.
Sådanne miljøfrøblandinger kan indeholde foderplanter omfattet af denne bekendtgørelse og derudover frø af planter, der ikke er foderplanter efter denne bekendtgørelse.
Stk. 2. Produktion og handel med miljøfrøblandinger må kun finde sted efter forudgående tilladelse fra NaturErhvervstyrelsen.
Produktion og handel må kun foregå i oprindelsesregionen.
Danmark betragtes som én samlet region.
 Stk. 3. Bestemmelserne i §§ 1-2, § 24, stk. 1 og 2, og § 25 finder tilsvarende anvendelse for miljøfrøblandinger.
§ 40 b.
Tilladelse kan opnås til handel med miljøfrøblandinger, der 1) indsamles direkte fra et kildeområde, eller 2) fremstilles (opformeres) af særskilt dyrkede afgrøder, på grundlag af frø indsamlet i et kildeområde.
 Stk. 2. Ved miljøfrøblandinger, der fremstilles (opformeres) særskilt forstås i denne bekendtgørelse en blanding der er fremstillet i henhold til følgende proces:
1) frø af individuelle arter, der samles på indsamlingsstedet, 2) frøene opformeres uden for indsamlingsstedet som enkelte arter, og 3) frøene af disse arter blandes derefter for at skabe en blanding, der er sammensat af disse slægter, arter og i givet fald underarter, som er typiske for naturtypen på indsamlingsstedet.
 Stk. 3. Ved kildeområde forstås i denne bekendtgørelse, et naturligt afgrænset område:
1) der er omfattet af naturbeskyttelseslovens kapitel 2 (Natura 2000-område), 2) der er beskyttet efter naturbeskyttelsesloven § 3 (beskyttede naturtyper), 3) der er beskyttet efter naturbeskyttelseslovens § 8 (klitfredede områder), 4) der er fredet efter naturbeskyttelseslovens kapitel 6 (fredede områder), eller 5) beliggende i et område omfattet af lov om nationalparker.
§ 40 c.
Ansøgning om tilladelse til handel med miljøfrøblandinger skal indgives til NaturErhvervstyrelsen senest 1. marts i produktionsåret.
Ansøgningen skal ske på et ansøgningsskema udformet af styrelsen.
Skemaet kan fås ved henvendelse til NaturErhvervstyrelsen, eller kan findes på styrelsens hjemmeside.
Ansøgningen skal ledsages af 1) oplysninger om kildeområde og kildeområdets beskyttelsesstatus, jf. § 40 b, stk. 3, 2) oplysninger om beliggenheden af det kildeområde, hvor den påtænkte indsamling skal finde sted, 3) en skitse med GPS-koordinater for det påtænkte indsamlingssted, 4) oplysninger om indsamlingsstedets vegetation (slægter, arter, underarter og omtrentlige procentuel forekomst), 5) mængden af frø af miljøfrøblandingerne, der søges om tilladelses til at handle, og 6) år for påtænkt handel.
 Stk. 2. Ansøgninger vedrørende tilladelse til handel med miljøfrøblandinger af særskilt dyrkede afgrøder, skal endvidere vedlægges oplysninger om størrelsen og beliggenheden af de påtænkte opformeringsarealer.
§ 40 d.
Indsamling af frø, der skal indgå i en miljøfrøblanding, skal ske i et kildeområde på et indsamlingssted, der ikke har været tilsået i de seneste 40 år inden datoen for ansøgningen om tilladelse.
 Stk. 2. Indsamlingen af frø skal ske på en måde, der sikrer, at miljøfrøblandingen kommer til at bestå af slægter, arter og i givet fald underarter, der er typiske for naturtypen på indsamlingsstedet.
 Stk. 3. Indsamlingen skal ske i overensstemmelse med de restriktioner og på de vilkår, som følger af kildeområdets status.
 Stk. 4. Virksomheden skal i forbindelse med ansøgningen godtgøre, at betingelserne i stk. 1-3 er opfyldt.
§ 40 e.
Artssammensætningen i miljøfrøblandinger, der indsamles direkte i et kildeområde, jf. § 40 b, og frøenes spireevne, skal være således, at miljøfrøblandingen kan genskabe den naturtype, der findes på indsamlingsstedet.
Stk. 2. Det maksimale indhold af arter, og i givet fald underarter, som ikke opfylder stk. 1, må ikke overstige 1 vægtprocent.
Det maksimale indhold af skræppe (Rumex spp. ) udover rødknæ (Rumex acetosella) og strandskræppe (Rumex maritimus) må ikke overstige 0,05 vægtprocent.
 Stk. 3. Blandingen må ikke indeholde frø af flyvehavre (Avena fatua), gold havre (Avena sterilis), eller silke (Cuscuta spp. ).
§ 40 f.
Bestanddelene af en miljøfrøblanding, der fremstilles af særskilt dyrkede afgrøder, skal opfylde kravene i bilag 5, afsnit I, litra C, jf. bilag 5, afsnit I, litra A, tabel 1, kolonne 3-8, og bilag 5, afsnit I, litra A, note 17 og 18.
 Stk. 2. Opformering af særskilt dyrkede afgrøder kan maksimalt finde sted i 5 generationer.
§ 40 g.
Virksomheden skal, i forbindelse med ansøgning om tilladelse til opformering af særskilt dyrkede afgrøder med henblik på salg som miljøfrøblanding, foranledige, at der udtages en prøve til undersøgelse af, om blandingen overholder kravene i § 40 f.
Prøven kan udtages og undersøges af virksomheden.
Virksomheden kan anmode NaturErhverstyrelsen om at udtage prøven.
Omkostninger til prøvetagning og analyse afholdes af virksomheden.
 Stk. 2. Prøven skal udtages efter bestemmelserne i styrelsens instruks i prøvetagning af frø, og skal undersøges i overensstemmelse med gældende internationale metoder og styrelsens anvisninger.
Stk. 3. Virksomheden skal efter anmodning fra NaturErhvervstyrelsen fremsende kopi af analysebeviset.
Prøven skal opbevares i mindst to år til brug for eventuel kontrol.
§ 40 h.
NaturErhvervstyrelsen meddeler på grundlag af ansøgningen, jf. § 40 c, den mængde af frøblandingen, virksomheden må bringe i handlen i de efterfølgende sæsoner.
Den samlede mængde miljøfrøblandinger der bringes i handel i det enkelte produktionsår, må ikke overstige 30 t.
§ 40 i.
Virksomhederne skal senest den 30. juni indberette, hvilken mængde af miljøfrøblandinger, der er bragt i handel i den afsluttede produktionssæson.
§ 40 j.
Miljøfrøblandinger må kun bringes i handlen i lukkede pakninger eller beholdere.
Lukkeanordningen skal som minimum omfatte en etiket eller plombe.
Pakningen eller beholderen skal være forseglet således, at den ødelægges ved åbning, og ikke kan anvendes igen.
Pakningen eller beholderen skal være mærket efter bestemmelserne i bilag 10.« 5. I § 45 ændres »§ 40« til: »§§ 40-40j« 6. Bilag 1 affattes som bilag 1 til denne bekendtgørelse.
 7. Som bilag 10 indsættes bilag 2 til denne bekendtgørelse.
§ 2 Bekendtgørelsen træder i kraft den 30. november 2011.
 Stk. 2. Ændringerne vedrørende § 12, stk. 2, har dog først virkning fra den 1. januar 2012.
NaturErhvervstyrelsen, den 28. november 2011 Pernille Andersen / Isabelle Pind-Heerwagen Bilag 1 »Bilag 1 Bilagsfortegnelse:
« Bilag 2 »Bilag 10 Mærkning af miljøfrøblandinger 1) Det er tilstrækkeligt at angive bestanddelene af de miljøfrøblandinger, der høstes direkte, jf. § 40d.
 2) Det er tilstrækkeligt at angive en gennemsnitsværdi for disse krævede spireevner, hvis antallet af krævede særlige spireevner er over 5.
« 1) Bekendtgørelsen indeholder bestemmelser, der gennemfører Kommissionens direktiv 2010/60/EU af 30. august 2010 om visse undtagelser med henblik på handel med blandinger af foderplantefrø, som er bestemt til bevarelsen af det naturlige miljø, EU-tidende 2010, nr.
L 228, s. 10.
