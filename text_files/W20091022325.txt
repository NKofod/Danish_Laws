Erstatningsansvarslovens § 26, stk. 1 og 2  tortgodtgørelse i forbindelse med forbrydelser mod kønssædeligheden mv., nævnets j.nr. 09-520-12170 og 09-520-12171 N.j.nr. 09-520-12170 og 09-520-12171 En ca. 12-årig dreng erkendte, at han havde gennemført ét samleje med en pige, der på tidspunktet var ca. 4 år og 9 måneder yngre end ham.
Drengen udtalte, at han godt vidste, at det, som han gjorde, var forkert.
Nævnet fandt, at forholdet var omfattet af straffelovens § 222. På grund af den store aldersforskel tilkendte nævnet 30.000 kr. i tortgodtgørelse.
Samme dreng erkendte, at han senere havde gennemført 2 samlejer med en anden pige, der ligeledes var ca. 4 år og 9 måneder yngre end ham.
Ifølge drengen var det pigen, der tog initiativ til det andet samleje.
Drengen vidste, at det var forkert af ham.
Han aftalte med pigen, at de aldrig måtte sige noget til andre om, hvad der var foregået.
Forholdene var omfattet af straffelovens § 222, og nævnet tilkendte på grund af den store aldersforskel, og da der var tale om 2 samlejer, 40.000 kr. i tortgodtgørelse.
