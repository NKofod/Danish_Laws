 Til samtlige stempelmyndigheder og tinglysningskontorer.
 Efter hidtidig praksis har pantebreve, der udstedes til kreditforeninger  

 med pant i endnu ikke færdiggjorte byggerier og med kreditforeningernes  

 forbehold om bindende lånetilbud, når byggerierne er færdiggjorte, skullet  

 stemples i henhold til stempellovens § 57, stk. 1 af deres pålydende og ikke  

 i henhold til samme paragrafs stk. 4 af pantets værdi ved  

 »forhånnsudstedelsen« af pantebrevene.
 Pantebreve, der udstedes til sikkerhed for egentlige forhåndslån, der er  

 ydet på grundlag af pantets forventede værdi efter reglerne i § 11, stk. 2, i  

 bekendtgørelse nr. 233 af 25. maj 1977 af lov om realkreditinstitutter, har  

 dog kunnet stemples i henhold til stempellovens § 57, stk. 4 af pantets værdi  

 ved udstedelsen af pantebrevene.
 Ved dom af 18. januar 1984 har Østre Landsret statueret, at et  

 kreditforeningspantebrev udstedt før ejendommens bebyggelse og med  

 kreditforeningens forbehold om bindende lånetilbud, når byggeriet er  

 færdiggjort, kan stemples i henhold til stempellovens § 57, stk. 4.
 På baggrund af dommen fastsættes skattedepartementet herved følgende  

 retningslinier for stempling af forhåndsudstedte kreditforeningspantebreve:
 Pantebreve, der udstedes til kreditforeninger med pant i endnu ikke  

 iværksatte byggerier og med kreditforeningernes forbehold om bindende  

 lånetilbud, når byggerierne er færdiggjorte, samt pantebreve, der udstedes  

 til sikkerhed for egentlige forhåndslån, der er ydet i henhold til § 11, stk.  

 2, i bekendtgørelse nr. 233 af 25. maj 1977 af lov om realkreditinsstitutter,  

 kan stemples i henhold til stempellovens § 57, stk. 4 af pantets værdi ved  

 udstedelsen af pantebrevene.
 Der skal af forskellen mellem pantebrevenes pålydende og pantets værdi  

 erlægges stempelafgift i henhold til stempellovens § 56.
 For pantebreve omfattet af nærværende cirkulære vil tilbagebetaling af for  

 meget erlagt stempel kunne ske, når den stempelpligtige anmoder herom.  

 Anmodningen skal ledsages af en værdierklæring på pantebrevet og være  

 fremsendt inden forældelsesfristens udløb.
 Nærværende cirkulæreskrivelse stæder i stedet for skattedepartementets  

 cirkulæreskrivelser af 3. juli 1979 og 14. august 1979.
