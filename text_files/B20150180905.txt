Bekendtgørelse om ændring af bekendtgørelse om tilskud m.v. til private gymnasieskoler, studenterkurser og kurser til højere forberedelseseksamen (PG-tilskudsbekendtgørelsen) (Fjernundervisning) § 1 I bekendtgørelse nr. 731 af 29. juni 2012 om tilskud m.v. til private gymnasieskoler, studenterkurser og kurser til højere forberedelseseksamen (PG-tilskudsbekendtgørelsen), som ændret ved bekendtgørelse nr. 1016 af 25. oktober 2012, bekendtgørelse nr. 1286 af 17. december 2012 og bekendtgørelse nr. 920 af 28. juni 2013, foretages følgende ændring:
 1. I § 7 indsættes efter stk. 2 som nyt stykke:
»Stk. 3. Der ydes særskilte takster til fjernundervisning.
Taksterne fastsættes på de årlige finanslove.« Stk. 3 og 4 bliver herefter stk. 4 og 5.
§ 2 Bekendtgørelsen træder i kraft den 1. januar 2016.
