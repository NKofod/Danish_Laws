Offererstatningslovens § 6a  egen skyld, nævnets j. nr. 08-520-10908 N. j.nr. 08-520-10908 Ansøger og skadevolder kom i diskussion og efterfølgende i slagsmål.
Skadevolder blev ved retten kendt skyldig i at give ansøger 3 knytnæveslag i ansigtet.
Ansøger blev ikke tiltalt.
Retten lagde til grund, at volden blev udøvet under slagsmål, hvor ansøger gjorde gengæld.
Ansøger havde forklaret til retten, at han og skadevolder skubbede til hinanden.
Herefter sagde skadevolderen: Så slås vi én mod én, hvortil ansøger svarede: Ok.
Nævnet fandt  uanset at skadevolder blev idømt ubetinget fængsel i 30 dage  at ansøger medvirket til slagsmålet i en sådan grad, at erstatningen skulle bortfalde, særligt under hensyn til, at den udøvede vold måtte siges at falde ind under den accepterede ramme af et slagsmål.
