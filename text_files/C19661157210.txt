 I justitsministeriets cirkulære nr. 102 af 21. maj 1963 om udstedelse af  

 pas er det forudsat, at personer, der begærer dansk pas udstedt, personlig  

 skal aflevere pasbegæringen til den pasudstedende myndighed og personlig  

 afhente det udfærdigede pas.
 Da den passøgendes personlige fremmøde for at afhente passet ikke er  

 nødvendig af hensyn til pasekspeditionen, bestemmer justitsministeriet herved  

 med virkning fra den 1. april l967, at en passøgende, der personlig afleverer  

 pasbegæringen, efter derom fremsat anmodning bør have det udfærdigede pas  

 tilsendt, såfremt han samtidig med pasbegæringen afleverer en kuvert forsynet  

 med navn og adresse.
 Passet tilsendes den passøgende som almindelig brevforsendelse.  

 Portoudgiften afholdes af politiet.
 På paskontorerne bør fremlægges kuverter til afbenyttelse for publikum,  

 der ønsker passet tilsendt.
 P.M.V.
 Vilhelm Boas.
 /Jørgen Nielsen.
 Cirkulæreskrivelse til samtlige politimestre (politidirektøren i  

 København).
