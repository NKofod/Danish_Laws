Kendelse fra Pressenævnet i sag nr.  

 86/1997 HOLMBO-huse Orla Christensen Viby J.
A/S har ved advokat  

 E.
Vinther Andersen klaget til Pressenævnet over, at Jyllands-Posten  

 har afvist at bringe et genmæle i anledning af forsiden og en artikel  

 bragt i tillægget JP Østjylland den 11. maj 1997.
 På tillæggets forside blev under overskriften  

 "I strid med HOLMBO-huse" bragt følgende:
 "Kunder i HOLMBO-huse har fortsat problemer med  

 byggefirmaet.
 Efter at JP Østjylland først på  

 året omtalte en lang række klager fra utilfredse husejere, lovede  

 HOLMBO's indehaver,  Orla  Christensen, at forbedre sit forhold til  

 kunderne.
 Han opfordrede blandt andet kunderne til at få  

 anlagt en uvildig syns- og skønssag, hvis de var utilfredse med  

 byggeriet.
 Men en sådan sag løser langt fra problemerne,  

 viser et eksempel fra Hørning, hvor et ægtepar nu tvinges til at  

 gå igennem en kostbar voldgiftssag for at få løst  

 problemerne.
Parret har i over tre måneder boet i ufærdigt  

 hus.
De mangler blandt andet el i store dele af huset.
LÆS SIDE 3." Artiklen på side 3 blev bragt under overskriften  

 "Byggesag gik i hårdknude" og indeholdt bl.a. følgende:
 "Det burde være enkelt.
Et ægtepar beder et byggefirma om at bygge et hus  

 til en aftalt pris.
Huset skal stå færdigt i december 1996.
I maj 1997 er huset langt fra færdigt, og  

 ægteparret nægter at betale de sidste rater til byggefirmaet.
Nu  

 mødes de to parter i fogedretten.
Ikke engang en syns- og  

 skønssag foretaget af en uvildig ekspert i januar har bragt parterne  

 tættere på hinanden.
 ...
 Det er altså ikke enkelt.
 Problemerne begyndte allerede, inden byggeriet startede  

 sidste efterår.
 Det var da sælgeren fra HOLMBO-huse kunne oplyse, at  

  Anette  Wypychowski og  Torben  Foldager skulle af med 34.000 kr., hvis de  

 insisterede på at fortryde byggeriet af deres nye hus i Hørning.  

 Så det gjorde de ikke, selv om de så småt begyndte at  

 få bange anelser.
 Det var ved den lejlighed, at deres advokat gjorde  

 opmærksom på, at det ville være en god ide med en  

 retshjælpsforsikring.
 Den beslutning har de sparet mange penge på.
Ingen slinger i valsen I dag bor  Anette  Wypychowski,  Torben  Larsen, deres to  

 børn og en hund på fjerde måned i et nyt hus med tag, mure  

 og vinduer, men på råt betongulv, uden loft og el i det meste af  

 huset.
 ...
Umiddelbart efter byggekontrakten var underskrevet,  

 ringede alarmklokkerne for alvor.
Det var, da den byggesagkyndige kunne  

 konstatere, at HOLMBO havde anbragt huset forkert i forhold til reglerne.
Det  

 skulle rykkes.
 ...
Så opstod et nyt problem.
HOLMBO havde nemlig  

 planlagt at opføre taget med en 25 graders hældning og med  

 betontagsten.
Men det må man ganske enkelt ikke i Hørning.
 ...
Parret havde forberedt sig på at skulle leve i  

 byggerod en enkelt måned.
De havde nemlig selv påtaget sig  

 ansvaret for VVS-arbejdet samt montering af gulv og lofter.
 Problemet er bare, at de ikke har kunnet komme i gang.
Våd isolering Da isoleringen blev anbragt på loftet var den nemlig  

 så drivvåd, at det dryppede ned i huset.
 I HOLMBO-huse kan man ikke forstå problemet.
 ...
 Men forude venter nye problemer.
 Undertaget, der er et helt nyt produkt, sidder ikke  

 ordentligt fast, og selv i vindstille vejr blafrer det højlydt.
 På langt sigt betyder det, at undertaget formentlig  

 bliver revet i stykker.
I forvejen er det skadet og sparsomt repareret flere  

 steder.
Situationen er så alvorlig, at ægteparrets advokat,  

  Michael  Thygesen, nu har bedt om at der afholdes en ny syns- og  

 skønssag på undertaget alene.
Kværulanteri I forvejen er der afholdt en.
Den skønnede, at der  

 skulle udbedres fejl og mangler for godt 50.000 kr.
 Der er tale om et skøn.
De reelle udgifter er større.
Det får HOLMBOs  

 advokat,  E.  Vinter  Andersen, til at konkludere i et brev til sin  

 modpart.
"Syns- og skønserklæringen bekræfter  

 jo, hvad jeg hidtil har anført, at der er tale om  

 kværulanteri." ...
Ifølge E.
Vinter Andersen er der tale om en banal  

 inkassosag, og han forstår ikke, at  Torben  Foldager og  Anette  

  Wypychowski har nægtet HOLMBO adgang til huset.
 Det skyldes dels utilfredshed med den  

 håndværksmæssige standard, dels at fristerne ikke er blevet  

 overholdt.
 Foruden de nævnte problemer er der en lang  

 række andre fejl.
Eksempelvis blev der ikke monteret en yderdør fra  

 bryggerset og ud i den åbne garage.
Dertil kommer flere mindre ting,  

 der ikke er gjort færdige.
 De manglende el-installationer er et kapitel for sig.
 Indtil videre er det ikke lykkedes at finde nogen, der vil  

 gøre arbejdet færdigt.
Af kollegiale hensyn vil ingen elinstallatører  

 gøre det, før det økonomiske mellemværende mellem  

 ægteparret og HOLMBO er afgjort." Klageren har den 14. maj 1997 anmodet bladet om at bringe  

 følgende genmæle:
"Vedr: Holmbo-huse Orla Christensen Viby J.
A/S.
 Idet der henvises til medieansvarsloven skal jeg herved  

 på vegne Holmbo-huse tage til genmæle overfor den artikel der var  

 i JP Østjylland på side 1 og side 3 den 11. maj d.å.
 Artiklen indeholder oplysninger af faktisk karakter, som  

 efter min klients og undertegnedes opfattelse i betydelig grad er  

 ukorrekt.
 Jeg går ud fra, at nærværende  

 genmæle får samme placering i JP Østjylland, som avisens  

 artikel den 11. maj d.å.
 Udgangspunkt for sagens  

 bedømmelse/byggesagen:
 Kunden skulle selv udføre følgende  

 entrepriser:
 VVS-entreprisen.
 Snedker-entreprisen.
 Tæppe-entreprisen.
 Maler-entreprisen.
 Hårde hvidevarer-entreprisen.
 Kunden er ifølge det oplyste  

 håndværksmæssigt uddannet.
 Byggeriet skulle være færdigt i december  

 1996.
 Afleveringsforretning fandt sted den 13.12.1996.
 Der blev afholdt delafleveringsforretning, da kunden ikke  

 var færdige med sine egne entrepriser.
 Der kan oplyses, at kunden bl.a. manglede følgende  

 væsentlige arbejder:
 Lofter, døre m.m., køkkeninventar,  

 vægbeklædning, udluftningsventiler, hårde hvidevarer,  

 malerarbejde samt tæppeentreprisen.
 Holmbo-huse havde oplagt dampmembran, der ikke var  

 fastgjort til væggene, da kunden ikke havde udført  

 snedkerentreprisen.
 Kunden med familie havde taget ophold i ejendommen  

 umiddelbart efter afleveringsforretningen.
 El-entreprisen kunne ikke afsluttes, før  

 snedkerentreprisen og malerentreprisen var udført.
 Fortrydelsesret:
 Avisen anfører, at man skulle af med kr. 34.000,00,  

 hvis man insisterede på at fortryde byggeriet.
 Sandheden er, at man som forbruger skal underskrive  

 erklæring om fortrydelsesret.
 Kunden kunne blot have udskudt igangsætningen i 7  

 dage.
 Retshjælpsforsikring:
 Det er ganske normalt, at kunden tegner forsikring for hus  

 under opførelse incl. retshjælp.
 Husets færdiggørelse:
 Avisen har anført: "I dag bor  Anette  Wypychowski,  

  Torben  Larsen, deres to børn og en hund på fjerde måned  

 i et nyt hus med tag, mure og vinduer, men på råt betongulv, uden  

 loft og el i det meste af huset".
 Sandheden er, jfr. ovenfor, at kunden selv skal  

 udføre de manglende arbejder.
 Husets placering:
Avisen har bl.a. anført: "Alarmklokkerne ringede  

 for alvor.
Det var da den byggesagkyndige kunne konstatere, at Holmbo havde  

 anbragt huset forkert".
Sandheden er, at Holmbo-huse som de fleste professionelle  

 bygherrer beder en landinspektør udarbejde en servitut- og  

 byggelinieattest, netop for at sikre sig at huset er afsat korrekt, og  

 landinspektøren meddelte Holmbo-huse, at man skulle søge en  

 dispensation, for at huset kunne være på grunden, hvad man  

 gjorde.
Herefter fik man lov til at bygge huset, som det var indtegnet.
Intet  

 usædvanligt heri.
 Huset er placeret, nøjagtig som kunden  

 ønskede det.
 Tagbeklædning, hældningsgrad:
Avisen anfører: "Så opstod et nyt problem.  

 Holmbo-huse havde nemlig planlagt at opføre taget med en 25 graders  

 hældning og med betontagsten." Sandheden er følgende: Kunden fik et tilbud  

 på et standardhus incl. en standardbeskrivelse.
I forbindelse med  

 projektering bliver diverse deklarationer, lokalplan m.m. gennemgået,  

 og inden igangsætning blev kunden gjort bekendt med lokalplanens krav  

 om taghældning og merpris.
 Arbejdets fremadskridning:
 Syns- og skønsforretning fandt sted den 18.2.1997.  

 Tilsyneladende er der intet foretaget siden afleveringsforretningen den  

 13.12.1996.
 Jeg læser avisens artikel således, at kunden  

 fortsat ikke er blevet færdig med sine egne entrepriser.
 Våd isolering:
 Avisen har bl.a. anført: "Da isoleringen blev  

 anbragt på loftet var den nemlig så drivvåd, at det  

 dryppede ned i huset." Der er henvist til rapporter fra ISS Skadeservice  

 m.m.
 Der er ligeledes anført, at den uvildige syns- og  

 skønsmand skulle have tilrådet at fjerne dampspærre og  

 isolering og genmontere nyt.
Sandheden er følgende: Det er rigtigt, at  

 isoleringen var våd.
Dette skyldes dels regn i  

 udførelsesperioden, dels kundens manglende fastgørelse af  

 dampmembranen.
 Af erklæring fra Glasuld dateret 19.2.1997 kan  

 konstateres, at fugten ikke er det store problem.
 Det vil blive ved med at være fugt i isoleringen,  

 indtil dampmembranen er fastgjort, når huset beboes.
 Undertaget:
 Avisen har anført følgende: "Undertaget, der  

 er et helt nyt produkt, sidder ikke ordentligt fast, og selv i vindstille  

 vejr blafrer det højlydt". Også meget andet er  

 anført.
 Sandheden er følgende: Den af Voldgiftsnævnet  

 udmelte syns- og skønsmand har taget stilling til manglerne ved  

 undertaget, jfr. nedenfor.
 Kværulanteri:
 Kunden har nægtet Holmbo-huse adgang til at udbedre  

 mangler.
Hvis Holmbo-huse måtte have udbedret mangler, ville  

 udgifterne have andraget, hvis man følger  

 skønserklæringen, ca. kr. 15.000,00 + moms.
Hvis fremmede  

 håndværkere skal udføre arbejdet, vil udgifterne  

 være ca. kr. 25.000,00 + moms.
 Mangelsudbedring vil for Holmbo-huse være ca. 2% af  

 entreprisesummen, hvis man selv måtte udbedre.
 Efter AB 92 har en entreprenør ret til  

 mangelsudbedring.
 Da Holmbo-huse ikke må udbedre mangler, har man  

 fratrukket i slutopgørelsen det beløb, som man sparer.
 Banal inkassosag:
 Avisen har anført, at når man har  

 nægtet Holmbo-huse adgang til mangelsudbedring, skyldes det  

 utilfredshed med bl.a. den håndværksmæssige standard.
 Sandheden skyldes følgende: Der har været syn  

 og skøn og kun i særdeles beskedent omfang har kunden fået  

 medhold og alene vedrørende nogle mangler, som Holmbo-huse ville  

 udbedre, hvis man måtte.
 En lang række andre fejl:
 Avisen anfører, at der også har været  

 mange andre mangler.
Sandheden er, at der var tale om bagateller, som  

 forlængst ville have været udbedret - hvis man måtte, og  

 hvis kunden havde udført sin del af entrepriserne.
Dette fremgår  

 af syns- og skønserklæringen.
 El-installationer:
Avisen skriver bl.a. følgende: "De manglende  

 el-installationer er et kapitel for sig.
Indtil videre er det ikke lykkedes  

 at finde nogen, der vil gøre arbejdet færdigt." Sandheden er følgende: El-installatøren kan  

 ikke færdiggøre sit arbejde, før snedkerentreprisen m.m.  

 er udført.
 Syns- og skønsmanden har anført, at  

 restarbejderne skønnes at kunne gennemføres for kr. 5.000,00  

 excl. moms.
 Hvis kunden ikke havde afvist Holmbo-huse, kunne  

 elektrikeren have færdiggjort entreprisen.
Kunden burde have gjort opmærksom på, at  

 el-arbejde kræver autorisation, og at kunden iøvrigt ulovligt  

 bruger en midlertidig byggestrømstavle.
Derfor bliver det givetvis  

 særdeles vanskeligt at finde andre elektrikere.
 Ingen elektriker kan iøvrigt  

 færdiggøre de meget beskedne arbejder, da lofterne ikke er  

 færdige.
 Talmæssig opgørelse:
Kunden har ikke betalt rate dateret 7.4.1997 eller kr. 140.341,20 5. rate kr.   37.321,00 kr. 177.662,20 Da kunden ikke vil have Holmbo-huse til at udbedre mangler  

 og til at færdiggøre entreprisen, har der været syn og  

 skøn.
Af skønserklæring kan udledes, at Holmbo-huse  

 selv kunne udbedre mangler for ca. kr. 15.000,00, og  

 færdiggørelse af entreprisen ved fremmed håndværker  

 vil beløbe sig til kr. 11.000,00 + moms.
Holmbo-huse kan  

 færdiggøre entreprisen for ca. kr. 6-7.000,00.
 Slutbemærkning:
 Det er alene kunden, der er årsag til, at byggesagen  

 ikke blev afsluttet den 13.12.1996, da der var afleveringsforretning.
Nu 4 måneder efter er kunden, ifølge avisens  

 artikel, ikke tilnærmelsesvis færdig med egne entrepriser.
Dette  

 skyldes alene kunden.
Holmbo-huse har aldrig nægtet at udbedre de meget  

 beskedne mangler endsige nægtet at færdiggøre nogle ganske  

 ubetydelige arbejder, når kunden blev færdig.
Holmbo-huse havde  

 endog krav herpå, men undertegnede har valgt blot at give kunden en  

 kreditnota, for at få sagen afsluttet.
Det er derfor ganske  

 uforståeligt, at Jyllands-Posten giver artiklen et indhold, som ligger  

 meget langt fra de faktiske omstændigheder, og avisen har kunnet  

 få alle relevante oplysninger.
 Med tak for optagelsen.
Med venlig hilsen E.  Vinter  Andersen advokat." Klageren har gjort gældende, at artiklen indeholder  

 oplysninger af faktisk karakter, som i betydelig grad er ukorrekte, og at det  

 for en erhvervsvirksomhed er særdeles væsentligt, at artikler i  

 aviser i enhver henseende er korrekte.
Bladet har i en udtalelse anført, at bladet i  

 forbindelse med artiklen har stillet klageren en række skriftlige  

 spørgsmål.
Disse er besvaret af klagerens advokat.
Bladet har videre anført, at klageren har  

 bekræftet rigtigheden af samtlige oplysninger i artiklen, men har gjort  

 gældende, at de nævnte skader og mangler har andre årsager  

 end det fremgår af artiklen.
Modpartens advokat bestrider dog den  

 fremstilling, klageren har givet.
Bladet har endelig anført, at der ikke er tale om  

 genmæle imod faktiske oplysninger, men om at få offentliggjort et  

 indlæg, som i det store og hele har karakter af en procedure, der skal  

 støtte klageren under en retssag.
Da der alene er tale om en juridisk  

 argumentation, da der ikke er rejst indvendinger mod oplysningernes  

 rigtighed, og da genmælets indhold ikke er begrænset til faktiske  

 oplysninger, men tværtimod er kommentarer til de oplysninger, hvis  

 rigtighed er utvivlsom, er bladet ikke forpligtet til at bringe det  

 krævede genmæle.
 Følgende nævnsmedlemmer har deltaget i sagens  

 behandling: Axel Kierkegaard, Finn Rowold, Ulrik Holmstrup og Ole Askvig.
 Pressenævnet udtaler:
 Pressenævnet bemærker indledningsvis, at  

 Pressenævnet ikke har mulighed for at foretage en tilbundsgående  

 bevisførelse om de forhold, hvorom parterne er uenige.
 Idet der ikke er rejst indvendinger mod rigtigheden af de  

 oplysninger, der er bragt i bladets artikel, og idet genmælet ikke er  

 begrænset til faktiske oplysninger, men indeholder kommentarer og  

 vurderinger, tiltræder nævnet, at bladet har afvist at bringe det  

 krævede genmæle.
 Afsagt onsdag den 13. august 1997.
