 I medfør af bestemmelsen i § 13, stk. 6, i lov om arbejdsformidling og  

 arbejdsløshedsforsikring m.v., således som denne senest er ændret ved lov nr.  

 163 af 4. april 1973, fastsættes efter forhandling med landsarbejdsnævnet  

 nedenstående regler for ydelse af støtte ved overtagelse af arbejde uden for  

 hjemstedet.
 Nærværende cirkulære er gældende for tiden efter 15. august 1973.
Såfremt såvel de generelle betingelser (jfr. kap. 2) som de specielle  

 betingelser vedrørende de enkelte ydelsesarter (jfr. kap. 3) er opfyldt, kan  

 der af arbejdsformidlingen ydes økonomisk støtte i for af rejsehjælp  

 flyttehjælp tilskud til merudgifter ved dobbelt husførelse bolighjælp  

 starthjælp og etableringshjælp Arbejdsformidlingens oplysningspligt m.v.,  

 jfr. lovens § 12.
 1.1 I tilfælde, hvor det påtænkes at anvise arbejdssøgende arbejde uden  

 for hjemstedet, påhviler der arbejdsformidlingskontorerne, inden anvisning  

 sker, at tilvejebringe nærmere oplysninger om løn og arbejdsforhold for det  

 pågældende arbejde og om, hvorledes og på hvilke vilkår der kan skaffes kost  

 og logi, jfr. arbejdsdirektoratets AF. cirkl. nr. 374/72 af 17/11 1972.
 1.2 I alle tilfælde, hvor det påtænkes at anvise arbejde uden for  

 hjemstedet, samt i øvrigt på forespørgsel fra arbejdssøgende, har  

 arbejdsformidlingskontoret pligt til at give oplysning om de gældende  

 bestemmelser om økonomisk støtte, herunder om ansøgningsfrister og  

 klageregler.
 1.3 Forinden arbejde anvises uden for hjemstedet, skal arbejdsformidlingen  

 på hjemstedet - efter samråd med arbejdsformidlingen for det område, hvor  

 arbejde påtænkes anvist - oplyse den arbejdssøgende om, hvorvidt han opfylder  

 betingelserne for at få støtte efter heromhandlede regler, og skal i  

 påkommende fald - efter forhandling med arbejdsformidlingen på  

 tilflytningsstedet - kunne meddele den arbejdssøgende skriftligt tilsagn om  

 disse ydelser.
 1.4 I tilfælde, hvor arbejdsformidlingen anviser arbejde over så store  

 afstande og under sådanne forhold, at overtagelsen af arbejdet normalt vil  

 forudsætte skift af bopæl, og hvor overflytningen anses for ønskelig ud fra  

 an vurdering af stedlige og faglige behov på arbejdsmarkedet, påhviler det  

 arbejdsformidlingen at udfolde bestræbelser for at skaffe den tilflyttede  

 bolig.
 Generelle betingelser for ydelse af støtte.
 2.1  Personlige og arbejdsmæssige betingelser, jfr. lovens § 13, stk.  

 2.
 2.1.1 De mobilitetsfremmende ydelser udbetales til såvel  

arbejdsløshedsforsikrede  som  ikke-forsikrede,  ligesom der  

 ikke ved afgørelsen af, om støtte kan ydes, tages hensyn til de pågældendes  

 økonomiske forhold.
2.1.2 For  samtlige hjælpeformer  gælder, at hjælpen kun kan ydes  

 til arbejdssøgende, såfremt 2.1.3 For arbejdssægende, der er  ledige,  anses betingelsen under  

 nr. 2 for opfyldt, når arbejdsformidlingen ved den pågældendes sidste normale  

 fremmøde ikke har været i stand til at anvise passende arbejde på hjemstedet.
2.1.4 For så vidt angår personer, som forventer at blive ledige, men endnu  

 ikke er det, kan der ikke ydes støtte i tilfælde, hvor arbejdsformidlingen  

 inden for en rimelig tid efter pågældenses henvendelse kan anvise passende  

 arbejde.
Når denne rimelige tid - hvis længde bl.a. kan afhænge af  

 opsigelsesvarslet - er gået, har ansøgeren ret til støtte, også i tilfælde,  

 hvor han selv har skaffet sig arbejde andetsteds, uanset om  

 arbejdsformidlingen da kan anvise arbejde på hjemstedet.
 2.1.5 Ved afgørelse af, om passende arbejde kan anvises på hjemstedet, må  

 det geografiske område, som hjemstedet omfatter, fastlægges ud fra de  

 afstande, arbejdstagere normalt befordrer sig mellem hjem og arbejdssted,  

 hvorved bl.a. hensyn kan tages til befordringsmuligheder, arbejdstidens  

 beliggenhed inden for døgnet samt til særlige forhold for ansøgerens faglige  

 område.
 2.1.6 Det skal herved bemærkes, at begrebet » passende arbejde  

 » i forbindelse med de omhandlede ydelser er identisk med det  

 tilsvarende forsikringsmæssige begreb.
2.1.7 Det er endvidere - efter nr. 3 - en betingelse for ydelse af støtte,  

 at der i det område, hvor arbejde skal overtages, er et  behov for  

 arbejdskraft  af omhandlede art, som ikke i en nærmere fremtid kan  

 antages at kunne dækkes af lokalt bosiddende arbejdskraft.
Ved fortolkningen  

 af denne betingelse må der anlægges en smidig vurdering af de nuværende og  

 fremtidige beskæftigelsesmuligheder på tilflytningsstedet.
 2.2  Økonomisk støtte ved afslutning af uddannelse, jfr. lovens § 13,  

 stk. 3.
2.2.1 Der kan i almindelighed ikke ydes økonomisk støtte til personer, der  

 er under uddannelse, og som overtager arbejde som led i et uddannelsesforløb.  

 f.eks. som praktikant eller som led i en revalidering.
Dette udelukker ikke  

 mulighed for at yde rejsehjælp til uddannelsessøgende i tilfælde, hvor de  

 pågældende i ferier overtager arbejde inden for landets grænser af mindst 1  

 måneds varighed.
2.2.2 I tilfælde, hvor personer i forbindelse med afslutning af en  

 uddannelse rejser for at overtage arbejde, kan der i almindelighed ikke ydes  

 støtte.
Støtte kan dog i det enkelte tilfælde ydes, såfremt kontoret skønner,  

 at der foreligger ganske særlige omstændigheder.
 2.3  Tilfælde, hvor støtte ikke kan ydes, jfr. lovens § 13, stk. 4 og  

 5.
 2.3.1 Støtte kan ikke ydes i det omfang, den pågældende på anden måde kan  

 modtage dækning for udgifter af omhandlede art i forbindelse med overtagelse  

 af arbejde uden for hjemstedet.
2.3.2 Støtte kan endvidere ikke ydes, hvis der er grund til at antage, at  

 hjælpen ikke vil medføre det tilsigtede formål.
Således bør der f.eks. ikke  

 ydes støtte i tilfælde, hvor den pågældende tidligere har modtaget omhandlede  

 støtte, men ikke er rejst for at søge eller overtage arbejde uden for  

 hjemstedet og ikke har tilbagebetalt udbetalte ydelser.
 2.3.3 Støtte bør også afslås, hvis pågældende flere gange har modtaget  

 økonomisk hjælp, men hvor det har vist sig, at pågældende kun er forblevet i  

 ganske kort tid i de enkelte arbejdsforhold.
2.3.4 I tilfælde, hvor personer selv har sagt deres stilling op - uden at  

 have haft en i forsikringsmæssig henseende fyldestgørende grund hertil - for  

 andetsteds at kunne overtage en anden stilling, vil der ikke kunne ydes  

 støtte, medmindre fraflytningskontoret skønner, at der i det enkelte tilfælde  

 foreligger sådanne særlige omstændigheder, der kunne gøre støtte rimelig.
Der  

 må ved afgørelsen lægges vægt på, om overflytningen ud fra en vurdering af de  

 stedlige og faglige behov på arbejdsmarkedet kan anses for at være til fremme  

 af beskæftigelsesudviklingen.
 2.4  Indgivelse af ansøgning og udbetaling af støtte.
2.4.1 Ansøgning om økonomisk hjælp skal - i almindelighed forinden arbejde  

 overtages - indgives til arbejdsformidlingskontoret på det hidtidige hjemsted  

 eller på tilflytningsstedet.
Anmodning om rejsehjælp for at søge arbejde skal  

 dog altid indgives til hjemstedskontoret, før rejsen tiltrædes.
2.4.2 I tilfælde, hvor ansøgning indgives efter arbejdets overtagelse, vil  

 der dog være mulighed for at yde støtte i henhold til heromhandlede  

 bestemmelser.
Forudsætningen for at kunne yde støtte vil være, at det  

 sandsynliggøres, at de almindelige, såvel som de særlige betingelser  

 vedrørende de enkelte hjælpearter var opfyldt på tidspunktet for arbejdets  

 overtagelse.
 2.4.3 Ansøgninger om rejsehjælp - bortset fra rejsehjælp til at søge  

 arbejde, jfr. ovenfor, - tilskud til merudgifter ved dobbelt husførelse og  

 starthjælp, som indgives senere end 3 måneder efter arbejdets overtagelse,  

 vil dog ikke kunne imødekommes; ligeledes vil ansøgninger om flyttehjælp og  

 etableringshjælp, der indgives senere end 3 måneder efter indflytning i egen  

 bolig på tilflytningsstedet, ikke kunne imødekommes.
 2.4.4 Afgørelsen af, hvorvidt støtte kan ydes, meddeles af det  

 arbejdsformidlingskontor, hvortil ansøgninger er indgivet, efter at dette i  

 fornødent omfang har haft kontakt med tilflytnings- henholdsvis  

 fraflytningskontoret.
2.4.5 Rejsehjælp til at søge eller overtage arbejde uden for hjemstedet,  

 herunder hjælp til daglig befordning, udbetales af arbejdsformidlingen på  

 hjemstedet.
Alle andre former for støtte udbetales i almindelighed af  

 tilflytningskontoret.
 2.5  Klageadgang jfr. lovens §§ 98 og 99.
 2.5.1 Klage over et arbejdsformidlingskontors afgørelse efter nærværende  

 regler kan inden 4 uger efter, at pågældende er gjort bekendt med afslaget,  

 indbringes for arbejdsdirektoratet.
2.5.2 Afgørelser, som er truffet af arbejdsdirektoratet, kan inden 4 uger  

 efter, at pågældende er gjort bekendt med afslaget, indbringes for ankenævnet  

 for arbejdsløshedsforsikringen.
Ankenævnets afgørelse kan ikke indbringes for  

 anden administrativ myndighed.
Specielle betingelser vedrørende de enkelte  

 arter af økonomisk 3.1  Rejsehjælp (§ 14).
3.1.1 Hjælpen udbetales som en godtgørelse af dokumenterede  

 transportudgifter, dog højst med et beløb svarende til udgiften ved  

 befordring med offentligt transportmiddel på 2. kl.
Endvidere ydes under  

 rejsen tillæg efter følgende satser:
rejsens varighed tillæg under 6 timer 0 kr.
 mellem 6-12 timer 11 kr.
 mellem 12-24 timer 22 kr.
 mellem 24-48 timer 44 kr.
 over 48 timer 66 kr.
3.1.2 Hvis overnatning er nødvendig i forbindlese med rejse for at søge  

 arbejde, ydes 47 kr. pr. nat, dog højst for 2 nætter.
Overnatningstillæget  

 kan kun oppebæres efter særlig godkendelse af arbejdsformidlingen.
 3.1.3 Det tilføjes, at ledige medlemmer af anerkendte arbejdsløshedskasser  

 på dage, hvor rejse finder sted, vil kunne få udbetalt dagpenge af  

 arbejdsløshedskassen efter de herom gældende almindelige regler.
 3.1.4 Der kan ydes rejsehjælp til personer, som rejser.
a 1.d  Rejsehjælp for at søge arbejde kan ydes til såvel den  

 arbejdssøgende som dennes ægtefælle, såfremt arbejdsformidlingskontoret  

 finder rejsen nødvendig for ansættelsesforholdets etablering eller i øvrigt  

 af afgørende betydning for den arbejdssøgende.
Det bør normalt være en  

 forudsætning, at der foreligger forholdsvis konkrete muligheder for  

 etablering af et ansættelsesforhold.
ad 2.  Denne form for rejsehjælp kan også ydes til arbejdssøgende,  

 som rejser for at overtage arbejde i et af de lande, der indgår i det  

 nordiske arbejdsmarked, hvorved det dog normalt må være en betingelse, at der  

 ikke er behov for sådan arbejdskraft i Danmark, og der foreligger  

 dokumentation for arbejdsaftale.
Ydelse af rejsehjælp til andre lande kan  

 ikke ske, medmindre der foreligger tilladelse fra arbejdsdirektoratet.
 ad 3.  Betaling af hjemrejse efter overtagelse af arbejde uden for  

 hjemstedet kan finde sted, når arbejdsforholdet er ophørt efter så kort tid,  

 at den arbejdssøgende ikke med rimelighed bør bekoste hjemrejsen; det er dog  

 en betingelse i disse tilfælde, at årsagen til arbejdsforholdtes ophør ikke  

 kan tilregnes pågældende, og at der ikke umiddelbart kan anvises pågældende  

 andet passende arbejde på tilflytningsstedet.
 4.  Rejsehjælp kan ydes ved tilbagerejse, såfremt en  

 arbejdsgiver, der har forlangt arbejdskraft anvist, antager andre arbejdere,  

 forinden den eller de af arbejdsformidlingen anviste personer har kunnet nå  

 frem til arbejdsstedet.
 De af kontoret afholdte rejseudgifter godtgøres i disse tilfælde af  

 vedkommende arbejdsgiver, med mindre pågældende arbejdsgiver til det  

 anvisende kontor har sendt afbestilling på et sådant tidspunkt, at rejsen til  

 arbejdsstedet kunne have været undgået, jfr. lovens § 20, stk. 2.
 ad 5.  Tilskud til daglig befordring mellem bopæl og arbejdssted  

 kan kun ydes, såfremt arbejdet er  anvist  af arbejdsformidlingen og  

 er af  kortvarig karakter  (ikke over 5 uger), samt af afstanden  

 normalt vil forudsætte, at pågældende tager ophold uden for hjemstedet; der  

 henvises herom til de under kap. 2, afsnit 2.1.5, anførte synspunkter.
 3.2  Flyttehjælp (§ 15).
3.2.1 Hjælpen ydes som godtgørelse for dokumenterede rimelige udgifter -  

 idet regning fra flyttefirma må forevises - ved transport af bohave samt som  

 en godtgørelse af dokumenterede transportudgifter i forbindelse med  

 familiemedlemmers befordring, dog højst med et beløb svarende til  

 billetudgiften med offentligt befordringsmiddel på 2. kl.
Der kan ikke  

 godtgøres eventuelle ekstraudgifter i forbindelse med opmagasinering af  

 bohave.
 3.2.2 Flyttehjælp ydes i tilfælde, hvor den arbejdssøgende overtager  

 arbejde af mere end midlertidig karakter på tilflytningsstedet i en sådan  

 afstand fra det hidtidige hjemsted, at pågældende er henvist til at tage  

 ophold uden for dette og ønsker at flytte sit hjem til det nye arbejdssted.
 3.3  Tilskud til merudgifter ved dobbelt husførelse (§ 16).
 3.3.1. Tilskuddet, der nedsættes efter 6 måneder, beregnes i  

 overensstemmelse med reglerne i lovens § 16, stk. 2, og reguleres hvert år  

 pr. 1. april.
 For så vidt angår satsernes størrelse henvises til særskilt cirkulære  

 herom.
 Tilskuddet, der ydes for hver af ugens 7 dage og udbetales bagud, kan ikke  

 ydes for kortere tid end 1 uge og normalt ikke for længere tid end 6 måneder  

 fra arbejdets overtagelse, jfr. dog afsnit 3.3.7 og 3.3.8.
 Ved overtagelse af arbejde på et tidligere tilflytningssted anses  

 tilskuddet for ydet i samme tilskudsperiode, så længe ydelsen ikke har været  

 afbrudt i mindst 6 måneder på dette tilflytningssted.
3.3.2 Tilskud til merudgifter ved dobbelt husførelse ydes til  

forsørgere,  som overtager arbejde i en sådan afstand fra hjemstedet,  

 at de er henvist til at tage ophold uden for dette, medens familien forbliver  

 boende på hjemstedet.
Som forsørgere anses i denne forbindelse normalt  

 personer, som på hjemstedet gennem nogen tid (i almindelighed mindst 1/2 år)  

 har boet sammen med en eller flere af vedkommende økonomisk afhængige  

 personer.
Tilskuddet bortfalder i almindelighed i tilfælde af separation  

 eller skilsmisse.
3.3.3 Til  ikke-forsørgere  kan de under særlige omstændigheder,  

 hvor bevarelse af bolig på hjemstedet skønnes at være rimelig i en  

 overgangsperiode, ydes en godtgørelse svarende til boligudgiften på  

 hjemstedet, dog højst det til enhver tid gældende tilskudsbeløb.
Denne støtte  

 kan ikke ydes for længere tid end 6 måneder fra arbejdets overtagelse, og der  

 kan ikke ydes godtgørelse for en ugentlig hjemrejse.
 3.3.4 Opgives bopælen på tilflytningsstedet midlertidigt på grund af, at  

 pågældende dagligt tager frem og tilbage mellem hjem- og arbejdsstedet,  

 standses udbetalingen af tilskuddet, men tilskudsperioden forlænges da med et  

 antal dage svarende til afbrydelsen, såfremt pågældende på et senere  

 tidspunkt tager ophold på arbejdsstedet.
3.3.5 Afbrydes arbejdsforholdet midlertidigt på grund af ferie, sygdom og  

 lignende, ydes tilskuddet med 1/2 sats, når pågældende opretholder logi ved  

 arbejdsstedet.
Afbrydes arbejdsforholdet midlertidigt på grund af sygdom, kan  

 tilskuddet ydes, når pågældende opretholder logi og i øvrigt forbliver ved  

 arbejdsstedet.
 3.3.6 Afbrydes arbejdsforholdet, og overtager pågældende nyt arbejde på  

 tilflytningsstedet, kan en løbende tilskudsperiode fortsættes.
3.3.7 Arbejdsformidlingskontorerne kan i almindelighed forlænge  

 tilskudsperioden med indtil 6 måneder, medmindre forholdene på  

 arbejdsmarkedet på såvel hjem- som tilflytningsstedet afgørende har ændret  

 sig.
Det bemærkes, at der herved må anlægges en smidig vurdering af  

 beskæftigelsessituation, jfr. kap. 2, afsnit 2.1.7.
 3.3.8 Under særlige omstændigheder kan arbejdsdirektoratet meddele  

 yderligere forlængelse af perioden for omhandlede tilskud.
 Eventuel ansøgning om yderligere forlængelser af tilskudsperioden må  

 gennem tilflytningskontoret indsendes til direktoratet sammen med såvel  

 fraflytnings- som tilflytningskontorets bemærkninger vedrørende  

 beskæftigelsesforholdene i vedkommende områder.
 3.3.9 Der vil i almindelighed ikke kunne meddeles forlængelse af  

 tilskudsperioden i tilfælde, hvor en varig overflytning må anses for ønskelig  

 ud fra en arbejdsmarkedsmæssig vurdering, såfremt pågældende i  

 tilskudsperioden har foretaget sådanne dispositioner, f.eks. leje af anden  

 lejlighed eller køb af eget hus beliggende andre steder end ved  

 arbejdsstedet, at det med rimelighed kan antages, at pågældende ikke ønsker  

 at tilflytte arbejdsstedet.
3.3.10 I tilskudsperioden ydes endvidere pr. påbegyndt uge godtgørelse af  

 dokumenterede udgifter til en ugentlig hjemrejse, dog højst med et beløb  

 svarende til billetudgiften ved befordring med offentlige befordringsmidler  

 på 2. kl. til hjemstedet og tilbage.
Godtgørelsen kan i stedet ydes til et  

 familiemedlems rejse til arbejdstagerens midlertidige opholdssted og tilbage.  

 I forbindelse med den ugentlige hjemrejse ydes rejsetillæg efter reglerne i  

 afsnit 3.1.1.
 3.4  Bolighjælp (§ 17).
3.4.1 Støtten kan ydes til såvel forsørgere som ikke-forsørgere, der er  

 myndige.
Det er en betingelse for hjælpens ydelse, at ansøgeren har overtaget  

 arbejde af mere end midlertidig karakter i en sådan afstand fra det hidtidige  

 hjemsted, at overtagelse af arbjdet normalt vil forudsætte skift af bopæl.
 3.4.2 Hjælpen kan ydes i form af garanti for lån eller ydelse af direkte  

 lån til betaling af boligandel eller boligindskud eller forudbetaling af leje  

 ved overtagelse af såvel lejligheder som enkelte værelser.
3.4.3 Den økonomiske bistand til forudbetaling af leje af enkelte værelser  

 ydes i almindelighed i form af direkte lån fra kontoret.
Lånet kan i  

 almindelighed ikke overstige 1 måneds leje.
Lånene, der er rentefri, skal  

 tilbagebetales i løbet af højst 3 måneder.
 3.4.4 For så vidt angår spørgsmålet om ydelse af støtte til overtagelse af  

 lejligheder, påhviler det i hvert enkelte tilfælde  

 arbejdsformidlingenskontoret nøje at undersøge mulighederne for opnåelse af  

 kommunal støtte til heromhandlede formål.
3.4.5 Såfremt kommunalt tilsagn om ydelse af lånegaranti ikke eller kun  

 delvis opnås, vil der kunne ydes garanti for lån optaget i bank eller  

 sparekasse på disse sædvanlige vilkår for lån over kortere åremål (3-5 år)  

 med månedlig afdragsbetaling.
Lånet kan kun omfatte dokumenterede udgifter  

 til boligindskud, depositum, forudbetaling af husleje o.lign.
 3.4.6 Dersom finansiering efter de ovenfor anførte retningslinier ikke er  

 mulig, vil der kunne ydes direkte lån på tilsvarende rente- og afdragsvilkår,  

 som på tidspunktet for lånets ydelse anvendes af de lokale banker og  

 sparekasser.
3.4.7 Støtte kan endvidere ydes til erhvervelse af eget hus eller  

 ejerlejlighed inden for samme beløbsramme som gældende for lejligheder på  

 tilflytningsstedet.
Ansøgning må, forinden ydelse bevilges, forelægges  

 arbejdsdirektoratet.
 3.4.8 Det påhviler kontorerne kun at yde garanti for lån eller direkte lån  

 i tilfælde, hvor rente- og afdragsforpligtelserne ikke står i misforhold til  

 ansøgerens økonomiske forhold; ved vurderingen heraf må der bl.a lægges vægt  

 på ansøgerens forventede indkomst, huslejens størrelse og størrelsen af de  

 månedlige ydelser til boliglånet.
 3.4.9 Ved stiftelse af lån til betaling af boligandel eller boligindskud  

 eller forudbetaling af leje ved overtagelse af såvel lejligheder som enkelte  

 værelser udfyldes et lånedokument, der underskrives af 2 vitterlighedsvidner.  

 Stempelafgiften udredes af låntageren.
 3.4.10 Ydes hjælpen i form af garanti for lån i bank eller sparekasse, må  

 kontoret træffe aftale med det pågældende pengeinstitut om, at kontoret  

 senest 1 måned efter et afdrags udeblivelse bliver underrettet herom.  

 Modtager kontoret underretning fra et pengeinstitut om udeblivelse af et  

 eller flere afdrag på lån, som kontoret har ydet garanti for, uden et krav om  

 øjeblikkelig indfrielse af restgælden, må kontoret ved anbefalet skrivelse  

 med kopi til pengeinstituttet anmode låntageren om inden 8 dage til  

 pengeinstituttet at indbetale forfaldne afdrag.
 3.4.11 Hvis forfaldne afdrag herefter ikke indbetales til  

 pengeinstituttet, må kontoret indfri restgælden og ved anbefalet skrivelse  

 meddele låntageren, at kontoret nu er indtrådt som kreditor for lånet, og at  

 der snarest må indgås en rimelig tilbagebetalingsordning, såfremt restgælden  

 ikke omgående indfries.
3.4.12 Udebliver et afdrag i tilfælde, hvor kontoret står som direkte  

 långiver, må kontoret straks ved anbefalet skrivelse anmode låntager om at  

 indbetale forfaldne afdrag inden 8 dage.
Sker dette ikke, må kontoret ved  

 anbefalet skrivelse meddele låntageren, at der snarest må indgås en rimelig  

 tilbagebetalingsordning, såfremt restgælden ikke omgående indfris.
3.4.13 Fører de ovennævnte henvendelser til låntageren ikke til det  

 ønskede resultat, må kontoret fremsende en redegørelse til direktoratet  

 indeholdende oplysninger om restgældens størrelse og de for kontoret  

 foreliggende oplysninger om låntagerens økonomiske forhold.
Direktoratet vil  

 herefter tage stilling til, om restgælden skal inddrives ved inkasso.
 3.4.14 I forbindelse med ydelse af garanti for lån eller ydelser af  

 direkte lån til betaling af boligindskud eller forudbetaling af leje ved  

 overtagelse af lejlighed påhviler det kontoret at træffe skriftlig aftale med  

 udlejer om modregning af restgæld i det beløb, det eventuelt måtte påhvile  

 udlejer at tilbagebetale i tilfælde af låntagerens fraflytning fra den  

 lejlighed, til hvis overtagelse lånet er ydet.
 3.5  Starthjælp (§ 18).
3.5.1. Hjælpen ydes til såvel forsørgere som ikke-forsørgere.
Det er en  

 betingelse for hjælpens ydelse, at der overtages arbejde af mindst 1 måneds  

 forventet varighed i en sådan afstand fra hjemmet, at den pågældende er  

 henvist til at tage ophold uden for dette.
3.5.2 Starthjælpen ydes med 650 kr., der udbetales a mindst 2 gange efter  

 kontorets skøn.
Er starthjælpen ydet, kan sådan hjælp tidligst påny ydes  

 efter forløbet af 6 måneder.
 3.6  Etableringshjælp (§ 19).
3.6.1 Hjælpen kan ydes til forsørgere som hjælp til dækning af udgifter i  

 forbindelse med flytning i tilfælde, hvor pågældende har overtaget arbejde af  

 mere end midlertidig karakter i en sådan afstand fra hjemstedet, at han er  

 henvist til at skifte bopæl, og som med familie indflytter i selvstændig  

 bolig på arbejdsstedet.
Hjælpen udbetales med 3.000 kr.
Er etableringshjælp  

 ydet, kan sådan hjælp tidligst påny ydes efter forløbet af 12 måneder.
 Vedrørende forsørgerbegrebet henvises til de i afsnit 3.3.2 nævnte  

 bemærkninger.
 Andre bestemmelser.
 4.1 Samtidig ophæves arbejdsdirektoratets cirkulære af 11. maj 1971.
 Arbejdsdirektoratet, den 18. juli 1973.
 P.D.V.
Arne Nielsen / Annemarie Koch.
