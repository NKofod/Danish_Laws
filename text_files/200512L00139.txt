Fremsat den 25. januar 2006 af indenrigs‑ og sundhedsministeren (Lars  

 Løkke Rasmussen) Forslag til Lov  

 om ændring af lov om tandpleje m.v.
(større valgfrihed og fleksibilitet i børne- og  

 ungdomstandplejen) § 1 I lov nr. 377 af 28. maj 2003 om ændring af lov om  

 tandpleje m.v. foretages følgende ændring:
 1.  


  

 § 3  

  

 ophæves.
§ 2 Loven træder i kraft den 1. august 2006.
§ 3 Loven gælder ikke for Færøerne og Grønland, men kan ved  

 kgl. anordning sættes i kraft for Færøerne med de afvigelser, som de særlige  

 færøske forhold tilsiger.
Bemærkninger til lovforslaget Almindelige bemærkninger Formålet med lovforslaget er, på baggrund af en redegørelse  

 for konsekvenserne af indførelsen af større valgfrihed og fleksibilitet i  

 børne- og ungdomstandplejen, at fastholde den større valgfrihed og  

 fleksibilitet i børne- og ungdomstandplejen både for borgerne og kommunerne  

 som  

 indført ved Lov nr. 377 af 28. maj 2003.
Loven var, jf. lovforslag L170 af 26. februar 2003, ved  

 fremsættelsen foreslået omfattet af lovovervågning, hvorefter der efter en  

 treårig periode skulle udarbejdes en redegørelse over lovens konsekvenser.
I  

 forbindelse med udvalgsbehandlingen blev det besluttet at indføje en egentlig  

 revisionsbestemmelse i loven.
Loven er som følge heraf ikke længere omfattet  

 af  

 lovovervågning.
 Revisionsbestemmelsen indebærer, at forslag om revision af  

 loven skal fremsættes for Folketinget i folketingsåret 2005-06. Baggrunden  

 herfor var et ønske om at give Folketinget mulighed for at tage stilling til  

 lovens virkninger særligt på tandreguleringsområdet på baggrund af de  

 erfaringer,  

 der indhøstes de første år efter lovens ikrafttræden.
Lov nr. 377 af 28. maj 2003 giver børn/forældre øget valgfrihed  

 i børnetandplejen.
Loven giver således børn/forældre adgang til at vælge at  

 modtage børnetandpleje hos praktiserende tandlæge efter eget valg.
Barnets  

 bopælskommune er med loven forpligtet til at betale et tilskud til  

 forebyggende  

 og behandlende tandpleje ved valg af privat tandlægepraksis.
 Loven giver endvidere øget valgfrihed på tværs af kommunegrænsen.  

 Børn/forældre kan vælge at modtage børnetandpleje ved en anden kommunes  

 tandklinik.
 Loven giver kommunalbestyrelsen fuld frihed til at  

 beslutte, hvordan man vil tilrettelægge børne- og ungdomstandplejen.  

 Kommunalbestyrelsen har i tillæg til de hidtidige muligheder fået adgang til  

 at  

 udlicitere børne- og ungdomstandplejen og indgå aftale med én eller flere  

 tandlæger om varetagelse af opgaven.
 Der er i 2005 gennemført en undersøgelse af lovens  

 konsekvenser siden lovens ikrafttræden pr. 1. januar 2004 med henblik på at  

 kortlægge, i hvilket omfang borgerne har anvendt fritvalgsordningen samt for  

 at  

 kortlægge omfanget af kommunernes eventuelle udlicitering af tandplejen.
 Undersøgelsen er baseret på svar fra 258 kommuner, hvilket  

 er lig en svarprocent på 95,2.
Undersøgelsen viser, at 0,4 % af alle børn under 16 år  

 omfattet af undersøgelsen har benyttet muligheden for at vælge at modtage  

 kommunal tandpleje i privat tandlægepraksis.
Af disse modtog 5,9 % og 5,1 %  

 tandregulering  

 i henholdsvis 2004 og 2005. I 2004 og 2005 benyttede henholdsvis 0,3 og 0,4 %  

 af alle børn under 18 år omfattet af undersøgelsen muligheden for at modtage  

 kommunal tandpleje ved en anden kommunes klinik, og af disse har ca. 1 %  

 modtaget tandretning.
 Det er på den baggrund regeringens opfattelse, at det frie  

 valg i børne- og ungdomstandplejen er gennemført uden at skabe økonomiske,  

 kapacitets- eller planlægningsmæssige vanskeligheder for kommunerne, således  

 som der under udvalgsbehandlingen blev udtrykt bekymring for.
Det er efter regeringens opfattelse vigtigt, at den øgede  

 valgfrihed, som i de senere år er blevet indført på andre områder, også er  

 gennemført i børne- og ungdomstandplejen.
Forældre har med loven fået  

 mulighed  

 for at vælge mellem forskellige tandplejetilbud til deres børn.  

 Fritvalgsordningen har desuden givet anledning til, at flere kommuner har  

 taget  

 den kommunale tandpleje op til vurdering med henblik på en justering af  

 serviceniveauet.
 Under henvisning hertil foreslår regeringen, at Lov om  

 tandpleje med de ændringer, der følger af Lov nr. 377 af 28. maj 2003 om  

 ændring af lov om tandleje m.v. videreføres uændret.
 Forslaget har ingen administrative konsekvenser for stat,  

 kommuner og amtskommuner.
 Forslaget har ingen erhvervsøkonomiske eller miljømæssige  

 konsekvenser og indeholder ingen EU-retlige aspekter.
 Lovforslaget har været i høring hos  

 Kommunernes Landsforening, Amtsrådsforeningen, Dansk Tandlægeforening,  

 Tandlægernes Nye Landsforening, Dansk Tandplejerforening og  

 Tandplejerforeningen  

 Danmark.
Vurdering af  

 konsekvenser af lovforslaget Positive konsekvenser/ mindre udgifter Negative konsekvenser/ Merudgifter Økonomiske og administrative konsekvenser for staten Ingen Ingen Økonomiske og administrative konsekvenser for kommuner  

 og amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige aspekter.
Bemærkninger til de enkelte bestemmelser Til § 1 Med § 1 ophæves revisionsbestemmelsen i Lov nr. 377 af  

 28. maj 2003, § 3.
 Sundhedsstyrelsen har gennemført en undersøgelse af, i  

 hvilket omfang borgerne har anvendt fritvalgsordningen samt i hvilket omfang  

 kommunerne har valgt at udlicitere tandplejen i henhold til Lov nr. 377 af  

 28.  

 maj 2003.
 Undersøgelsen er baseret på svar fra 258 kommuner, hvilket  

 er lig en svarprocent på 95,2.
Undersøgelsen viser, at 0,4 % af alle børn under 16 år  

 omfattet af undersøgelsen har benyttet sig af muligheden for at vælge at  

 modtage det kommunale tandplejetilbud hos privatpraktiserende tandlæge efter  

 eget valg.
Heraf modtog 5,9 og 5,1 % tandregulering i henholdsvis 2004 og  

 2005.  

 I samme år benyttede henholdsvis 0,3 og 0,4 % af alle børn under 18 år  

 omfattet  

 af undersøgelsen muligheden for at modtage kommunal tandpleje ved en anden  

 kommunes klinik, og af disse har ca. 1 % modtaget tandretning.
 Kommunerne har pr. 1. januar 2004 haft mulighed for at  

 udlicitere tandplejen til én eller flere privatpraktiserende tandlæger.  

 Undersøgelsen viser, at enkelte af de kommuner, der har deltaget i  

 undersøgelsen,  

 har ændret deres organisationsform og har indgået aftale med  

 privatpraktiserende tandlæger om at varetage det kommunale tandplejetilbud.
 Undersøgelsen viser også, at 14,4 % af de kommuner, der har  

 deltaget i undersøgelsen, har gennemført forbedringer i den kommunale børne-  

 og  

 ungdomstandplejes serviceniveau i form af udvidet åbningstid og en forbedret  

 informationsindsats.
Til § 2 Loven træder i kraft den 1. august 2006.
Til § 3 Loven gælder ikke for Færøerne eller Grønland.
 For Færøernes vedkommende kan loven sættes i kraft ved  

 kongelig anordning med de afvigelser, som de særlige færøske forhold  

 tilsiger.
 For Grønlands vedkommende er kompetencen til at fastsætte  

 regler inden for sundhedslovgivningen overgået til hjemmestyrets myndigheder,  

 jf. § 1 i lov nr. 369 af 6. juni 1991 om sundhedsvæsenet i Grønland.  

 Ønsker Grønlands hjemmestyre regler af tilsvarende indhold gennemført i  

 Grønland, må dette ske ved landstingsforordning.
Bilag 1 Lovforslaget sammenholdt med gældende lov Gældende formulering Lovforslaget § 1 I lov nr. 377 af 28. maj 2003 om ændring af lov om  

 tandpleje m.v. foretages følgende ændring:
 § 3.  

  

 Forslag  

 om revision af loven fremsættes for Folketinget i folketingsåret 2005-06.
 1.  

  

 § 3  

 ophæves.
§ 2 Loven træder i kraft den 1. august 2006.
§ 3 Loven gælder ikke for Færøerne og Grønland, men kan  

 ved kgl. anordning sættes i kraft for Færøerne med de afvigelser, som de  

 særlige færøske forhold tilsiger.
