Ved ophævelse af et interessentskab mellem 2 revisorer var goodwill  

 ansat til 2 mio. kr.
Hver deltager overdrog halvdelen af sin andel af  

 goodwill til den anden.
Goodwill og afskrivning herpå kunne kun beregnes  

 udfra 500.000 kr., idet det ikke kunne have skattemæssig betydning, at der af  

 hver af deltagerne til den anden var udstedt gældsbrev på 1 mio. kr.
 A klagede over, at amtsligningsrådet havde forhøjet hans skattepligtige  

 almindelige indkomst for indkomstårene 1982 og 1983 samt nedsat hans  

 selvangivne særlige indkomst for 1982, idet amtsligningsrådet ikke fuldt ud  

 havde godkendt klagerens afskrivning på goodwillværdi.
Klageren havde siden 1976 i interessentskabsform drevet  

 revisionsvirksomhed sammen med B.
Parterne havde i 1982 truffet aftale om at  

 ophæve interessentskabet med virkning fra den 1. januar 1982. Den samlede  

 goodwillværdi i interessentskabet blev ved overenskomsten mellem  

 interessenterne sat til 2 mio. kr.
I forbindelse med ophævelsen havde hver  

 interessent afstået halvdelen af sin ideelle anpart i virksomhedens goodwill  

 til den anden interessent, og købesummen for den herved overdragne ideelle  

 halvdel af hver enkelt interessents goodwill var ansat til 500.000 kr.
Denne  

 værdi var berigtiget ved udstedelse af gældsbrev på 1 mio. kr. fra hver af  

 interessenterne.
Gældsbrevene skulle afdrages over 10 år med en månedlig  

 ydelse på 1/120 og var rentefri.
Det var i overenskomsten aftalt, at  

 gældsbrevene eller ydelser i henhold hertil ikke kunne tjene til modregning  

 parterne imellem.
Ved opgørelsen af sin særlige og almindelige indkomst havde  

 klageren nedskrevet gældsbrevet på 1 mio. kr. med 45%, eller 450.000 kr., og  

 afskrivning var foretaget med 150.000 kr. for hvert af årene.
Ved de påklagede ansættelser havde amtsligningsrådet opgjort den særlige  

 indkomst på grundlag af en goodwillværdi på 500.000 kr., ligesom  

 afskrivningerne alene var anerkendt med 15% af dette beløb, eller med 75.000  

 kr. pr. år.
Som begrundelse herfor havde amtsligningsrådet anført, at  

 vederlaget for salget af goodwill var fyldestgjort ved klagerens modtagelse  

 af en tilsvarende andel af medinteressenstens goodwill.
Berigtigelsen af den  

 solgte goodwillværdi ved gældsbreve kunne derfor ikke få indflydelse på  

 opgørelsen af den særlige indkomst, og ej heller på afskrivningsgrundlaget.
Klageren gjorde gældende, at der ved opløsning af interessentskabet var  

 handlet for 1 mio. kr. kontant.
Gældsbrevets nominelle værdi svarede til  

 købesummen.
Vederlæggelsen af goodwillværdien var sket efter et  

 kontantværdiprincip og ikke efter gældsbrevsafviklingsprincippet.
Når værdien  

 var sat til 1 mio. kr., skyldtes det, at gælden var rentefri.
Landsskatteretten lagde ved afgørelsen til grund, at der ved  

 overenskomsten var udvekslet goodwillværdier fra hver side på 500.000 kr.
De  

 samtidigt udvekslede gældsbreve på større tilgodehavender kunne derfor ikke  

 anses for at have sådan forretningsmæssig begrundet økonomisk realitet, at de  

 kunne tages i betragtning skattemæssigt.
De påklagde ansættelser blev  

 herefter stadfæstet.
 LV 1987, L 6.2.2.2.
