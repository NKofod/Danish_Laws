 I medfør af § 4, stk. 2, i lov om erhvervsuddannelser, jf.  

 lovbekendtgørelse nr. 789 af 28. september 1993, fastsættes:
Uddannelsen § 1.  Uddannelsens formål er, at eleven gennem  

 skoleundervisning og praktikuddannelse opnår kompetence som glarmester.
 Stk. 2.  Det faglige udvalg for uddannelsen, jf. § 37 i  

 erhvervsuddannelsesloven, er Glarmesterfagets faglige udvalg.
 § 2.  For uddannelsen gælder bekendtgørelse om  

 erhvervsuddannelser (hovedbekendtgørelsen) og bekendtgørelse om  

 eksamensordning for erhvervsuddannelser (eksamensbekendtgørelsen) samt de  

 regler, som Undervisningsministeriet i øvrigt fastsætter i medfør af  

 erhvervsuddannelseslovens § 4, stk. 1.
 Uddannelses varighed og struktur m.v.
 § 3.  Uddannelsen varer mindst 3 år og 6 måneder og  

 højst 3 år og 9 måneder.
 Stk. 2.  Uddannelsen indledes i praktikvirksomheden  

 eller med 2. skoleperiode.
 Stk. 3.  Efter afslutningen af sidste skoleperiode  

 afholdes svendeprøve, jf. § 24. Uddannelsens samlede varighed for den enkelte  

 elev, jf. stk. 1, aftales mellem eleven og praktikvirksomheden i  

 uddannelsesaftalen således, at svendeprøven falder inden for den aftalte  

 uddannelsestid.
 § 4.  Personer, der er fyldt 25 år, kan indgå  

 uddannelsesaftale med afkortning af uddannelsestiden med den tid, der fremgår  

 af bilag 1. Det faglige udvalg træffer afgørelse efter indhentning af  

 udtalelse fra skolen, jf. stk. 3.
 Stk. 2.  Det faglige udvalg kan i særlige tilfælde  

 dispensere fra beskæftigelseskravet, hvis udvalget efter samråd med  

 praktikvirksomheden skønner, at eleven har de fornødne forudsætninger for at  

 gennemføre uddannelsen.
 Stk. 3.  Det er en forudsætning, at eleven, efter  

 skolens vurdering, vil kunne gennemføre skoleundervisningen efter § 5, stk.  

 2, inden for den fastsatte uddannelsestid, eventuelt efter fritagelse for  

 dele af undervisningen, jf. § 6.
 § 5.  Skoleundervisningen varer 35 uger.  

 Skoleundervisning og praktikuddannelse veksler som anført nedenfor:
 Stk. 2.  For elever med uddannelsesaftale efter § 4 kan  

 skolen efter samråd med det faglige udvalg tilrettelægge et særligt  

 uddannelsesforløb bestående af perioder med skoleundervisning og  

 praktikuddannelse.
Fritagelse for dele af uddannelsen § 6.  Eleven kan af skolen fritages for dele af  

 skoleundervisningen på baggrund af anden uddannelse, jf. bilag 1.
 Stk. 2.  En elev kan i øvrigt fritages for dele af  

 uddannelsen efter hovedbekendtgørelsen.
Uddannelsens mål § 7.  Den uddannede glarmester skal selvstændigt og  

 rutineret kunne planlægge, beskrive og udføre korrekt glarmesterarbejde inden  

 for nybyggeri, ombygning og reparation under iagttagelse af kvalitets- og  

 produktionsmæssige hensyn, herunder kunne forarbejde aluminiumsprofiler til  

 vinduer og døre.
Den uddannede skal kunne fremstille billedrammer af træ  

 eller metal og kunne udføre billedmontage under hensyntagen til anvendelse af  

 korrekte materialer passende til billedets art og kunne foretage opspænding  

 på blændramme, pap og glas.
Den uddannede glarmester skal endvidere kunne  

 fremstille blyruder med eller uden motiver, kunne udskifte og reparere  

 almindeligt forekommende autoruder og kunne tilskære og montere laminerede  

 autoruder ved brug af gummivulster eller ved limning.
Skoleundervisningen § 8.  Undervisningen skal under hele  

 uddannelsesforløbet på en helhedsorienteret måde omfatte både praktisk og  

 teoretisk undervisning med henblik på at give eleven fornødne generelle og  

 specielle kvalifikationer, herunder at give eleven forudsætninger for at  

 varetage de funktioner, uddannelsen tager sigte på.
Undervisningen skal  

 endvidere bidrage til elevens personlige udvikling og give forståelse af  

 samfundet og dets udvikling.
Undervisningen skal samtidig give den uddannede  

 glarmester grundlag for at deltage i efter- og videreuddannelse.
Stk. 2.  Hvis uddannelsesforløbet er fastsat efter § 5,  

 stk. 2, tilrettelægger skolen undervisningen efter elevens forudsætninger og  

 behov, idet den vejledende uddannelsestid og fordelingen af undervisningen på  

 skoleperioder fraviges i fornødent omfang under respekt af de angivne mål for  

 undervisningen.
Undervisningen skal omfatte valgfag.
Grundfag § 9.  Undervisningen omfatter følgende grundfag:
 Stk. 2.  Mål, indhold og vejledende undervisningstid for  

 de enkelte grundfag følger reglerne om grundfag.
Områdefag § 10.  Undervisningen omfatter følgende områdefag med  

 en vejledende uddannelsestid på ca. 11,7 uger og de undervisningsmål, som er  

 anført i stk. 2:
 Stk. 2.  Undervisningen i områdefag har følgende  

 undervisningsmål:
 Eleven skal kunne udføre skæring, slibning, polering og hulboring i  

 almindeligt forekommende glastyper og opnå færdigheder i tilskæring af  

 profilitglas.
Eleven skal endvidere kunne montere forarbejdede glas i  

 bygningskomponenter som træ, plast, metal eller beton ved anvendelse af kit,  

 trælister, fugebånd, plastprofiler, lim eller fugemasse.
Eleven skal  

 ligeledes kunne udføre modeller og ud fra disse tildanne og montere  

 balusterglas.
Eleven skal kunne foretage montering af malerier og vævede tekstiler på  

 blændrammer og kunne fremstille og montere i rammer af træ og metal, herunder  

 vælge metode i henhold til billedmateriale.
Eleven skal ligeledes kunne  

 foretage opklæbning af papirbilleder og opspænding på glas.
Eleven skal kunne fremstille blyruder, herunder foretage opmåling og  

 inddeling af almindeligt forekommende blyruder.
Eleven skal, under  

 iagttagelse af gældende miljøkrav for arbejdet med bly og loddematerialer,  

 kunne overholde disse krav.
 Eleven skal kunne forarbejde og samle almindelig anvendte  

 aluminiumsprofiler ved anvendelse af forskellige samlingsmetoder til vinduer  

 og døre, herunder kunne anvende systemkataloger og udarbejde skære- og  

 styklister.
Eleven skal kunne udføre skabeloner, foretage tilskæring og montering af  

 lamineret glas i forskellige typer gummiprofiler for traktorer,  

 entreprenørmaskiner og skibe.
Eleven skal kunne foretage omlægning (tætning)  

 og udskiftning af lamineret og hærdet glas i fuldsvejste gummilister indenfor  

 autoområdet.
Eleven skal kunne læse oversigts- og detailtegninger og kunne udføre de  

 geometriske konstruktioner, der forekommer i forbindelse med udførelsen af  

 glarmesterarbejdet.
Eleven skal opnå kendskab til de afbildningsmetoder,  

 symboler og illustrationsmetoder, der anvendes i tekniske tegninger til  

 bygnings- og glaskonstruktioner.
Endvidere skal eleven ud fra tegninger og  

 beskrivelser kunne udarbejde materialelister og prisberegninger.
Specialefag § 11.  Undervisningen omfatter følgende specialefag  

 med en vejledende undervisningstid på ca. 5,8 uger og de undervisningsmål,  

 som er nævnt i stk. 2:
 Stk. 2.  De enkelte specialefag har følgende  

 undervisningsmål:
 Eleven skal kunne vurdere et billedes muligheder for fremhævelse ved  

 anvendelse af passepartout og kunne udføre passepartout samt montere korrekt  

 i ramme.
Eleven skal kunne udføre montage af glastage, herunder opnå kendskab til  

 dimensionering af glas og gældende lovkrav til glas, konstruktioner og  

 bygninger.
Eleven skal opnå viden om principper for opbygning og montering af  

 forskellige former for ovenlys, kunne foretage reparationer på disse.
Eleven  

 skal kunne foretage montering af profilitglas.
Eleven skal endvidere kunne  

 montere glas i forskellige facadesystemer ved anvendelse af forskellige  

 former for fastgørelse.
Eleven skal kunne anvende bygnignstegninger, herunder opnå viden om koter,  

 med henblik på måltagning til aluminiumselementer.
Eleven skal endvidere  

 kunne anvende systemkataloger og foretage valg af systemer og udarbejde  

 styklister herunder opnå kendskab til valg af monteringsmetode i og ved  

 tilslutning til eksisterende bygninger.
Eleven skal opnå grundlæggende  

 kendskab til statik i forbindelse med forståelse for profildimensionering.  

 Eleven skal kunne forarbejde og montere systemprofiler i forbindelse med  

 døre, vinduer, facader og tagflader.
Eleven skal kunne foretage montering og udskiftning af limede autoruder  

 samt kunne reparere rude med stenslag ved anvendelse af godkendt metode.  

 Eleven skal endvidere gennemgå Arbejdstilsynets sikkerhedskursus vedrørende  

 arbejde med isocyanater og epoxyharpikser og opnå bevis herfor.
Eleven skal  

 endvidere kunne foretage reparation af og udskiftning af sideruder med både  

 manuel og elektrisk rudehejs.
Eleven skal ved brug af overfræser kunne udføre renovering af  

 vinduesrammer med henblik på og montering af isoleringsruder (termoruder) og  

 tætningslister.
Eleven skal endvidere kunne rådgive og vejlede om  

 vedligeholdelse af vinduer med isoleringsruder og vinduer med dobbelt ramme  

 og glas.
 Eleven skal kunne foretage glasbearbejdninger ved anvendelse af slibe- og  

 boreudstyr i forbindelse med opbygning af montre og spejlvægge.
Valgfag § 12.  Undervisningen i valgfag følger reglerne i  

 hovedbekendtgørelsen.
Der anvendes ca. 5,8 uger til valgfag.
Praktikuddannelsen § 13.  Virksomheden skal gennemføre praktikuddannelsen  

 således, at den sammen med skoleundervisningen fører til, at eleven kan nå  

 uddannelsens mål, jf. § 7.
 Stk. 2.  For elever, der gennemfører uddannelsen efter §  

 5, stk. 2, kan praktikuddannelsens fordeling på perioder fraviges under  

 respekt af uddannelsens mål.
§ 14.  Praktikuddannelsen skal give eleven praktisk  

 oplæring i de almindeligt forekommende arbejdsfunktioner, metoder, materialer  

 og værktøjer, der anvendes af glarmestre.
Eleven skal beskæftiges med  

 varierende arbejdsopgaver og derved gives mulighed for at opnå alsidig  

 oplæring, rutine og selvstændighed.
 § 15.  Det lokale uddannelsesudvalg kan fastsætte  

 nærmere vejledende retningslinier om praktikuddannelsens gennemførelse for  

 skolens elever, jf. hovedbekendtgørelsen.
§ 16.  Ved afslutningen af en praktikperiode, undtagen  

 den sidste, meddeler virksomheden i en erklæring til skolen og eleven, hvilke  

 arbejdsområder og funktioner eleven har været beskæftiget med i  

 praktikperioden.
I denne erklæring anføres endvidere, om praktikvirksomheden  

 skønner, om eleven har særlig behov med hensyn til skoleundervisningen.
Stk. 2.  Virksomheden udsteder i overensstemmelse med  

 hovedbekendtgørelsen en afsluttende praktikerklæring, når praktiktiden i  

 virksomheden er afsluttet.
Praktikerklæringen udgør samtidig tilmelding af  

 eleven til svendeprøven, jf. § 24, stk. 4.
 Stk. 3.  Det faglige udvalg udfærdiger i  

 overensstemmelse med hovedbekendtgørelsen blanketter til brug for de  

 erklæringer, som er nævnt i stk. 1 og stk. 2. Skolen udleverer blanketterne  

 til virksomheden.
 Bedømmelse og uddannelsesbeviser m.v.
Uddannelsesbevis § 17.  Ved uddannelsens afslutning udsteder det  

 faglige udvalg et uddannelsesbevis (svendebrev) til eleven som dokumentation  

 for, at eleven har opnået kompetence inden for uddannelsen, jf. § 1, stk. 1.
 Stk. 2.  Uddannelsesbeviset udstedes, når skolebevis er  

 udstedt, jf. § 18, og afsluttende praktikerklæring er udstedt, jf. § 16, stk.  

 2, og når svendeprøven er bestået, jf. § 24.
 Stk. 3.  Uddannelsesbeviset, der affattes i  

 overensstemmelse med hovedbekendtgørelsen, skal angive uddannelsens  

 betegnelse, jf. § 1, stk. 1, samt oplysning om den opnåede karakter, jf. §  

 24, stk. 9.
 Stk. 4.  Det faglige udvalg opbevarer fortegnelse over  

 udstedte uddannelsesbeviser (svendebreve) i 20 år.
Skolebevis § 18.  Når alle skoleperioder i uddannelsen er  

 gennemført, og betingelsen i stk. 2 er opfyldt, udsteder skolen et skolebevis  

 til eleven.
Skolen sender samtidig en kopi af skolebrevet til  

 praktikvirksomheden og det faglige udvalg.
 Stk. 2.  For at der kan udstedes et skolebevis, skal  

 eleven have opnået mindst karakteren 6 ved skolens bedømmelse efter § 23,  

 stk. 3.
 Stk. 3.  Skolebeviset skal indeholde:
 Stk. 4.  Hvis betingelserne for udstedelse af skolebevis  

 ikke er opfyldt, jf. stk. 2, udsteder skolen en skolevejledning, jf. § 21,  

 stk. 3.
 Stk. 5.  Hvis en elev ophører med skoleundervisningen  

 uden at skolebevis kan udstedes, udsteder skolen, hvis eleven anmoder om det,  

 bevis for den gennemgåede undervisning.
 Eksamensbeviser m.v.
 § 19.  Senest ved afslutningen af sidste skoleperiode  

 i uddannelsen udsteder skolen eksamensbeviser for de grundfag eller valgfag,  

 som er afsluttet med eksamen.
Stk. 2.  Ved en skoleperiodes afslutning udsteder  

 skolen, hvis eleven anmoder om det, eksamensbevis for de grundfalg og  

 valgfag, som er afsluttet med eksamen i den pågældende skoleperiode, når  

 eleven har gennemført eksamen.
I øvrigt udsteder skolen ved en skoleperiodes  

 afslutning, hvis eleven anmoder om det, bevis for den gennemgåede  

 undervisning.
Skolens bedømmelse § 20.  I forbindelse med undervisningens gennemførelse  

 foretager skolen en løbende bedømmelse af eleven i overensstemmelse med  

 skolebedømmelsesplanen, jf. hovedbekendtgørelsen.
 Stk. 2.  Formålet med den løbende bedømmelse er at  

 hjælpe og vejlede eleven og give grundlag for udstedelse af skolevejledning  

 samt at evaluere undervisningens indhold og metode.
 Stk. 3.  Formålet med skolens bedømmelse i sidste  

 skoleperiode i uddannelsen er endvidere at bidrage til grundlaget for  

 udstedelse af skolebevis, jf. § 18, stk. 2.
Skolevejledning § 21.  Ved en skoleperiodes afslutning, jf. dog stk.  

 3, udsteder skolen en skolevejledning til eleven og til praktikvirksomheden,  

 jf. dog stk. 4.
 Stk. 2.  Skolevejledningen, der udfærdiges i  

 overensstemmelse med hovedbekendtgørelsen, skal indeholde oplysninger om:
Stk. 3.  Efter sidste skoleperiode i uddannelsen  

 udsteder skolen kun en skolevejledning, hvis betingelserne for udstedelse af  

 skolebevis, jf. § 18, stk. 2, ikke er opfyldt.
Skolen kan dog udstede en  

 skolevejledning efter sidste skoleperiode med angivelse af elevens eventuelle  

 behov for supplerende oplæring i praktikvirksomheden.
 Stk. 4.  Hvis eleven har gennemgået 2. skoleperiode uden  

 forudgående praktikuddannelse, udstedes skolevejledningen kun til eleven.
Karakterskala § 22.  Ved karaktergivning anvendes 13-skalaen, jf.  

 eksamensbekendtgørelsen.
 Stk. 2.  Karakteren ved svendeprøven angives ved en af  

 de følgende betegnelser uden tal:
Afsluttende bedømmelse § 23.  Skolen afholder eksamen i grundfag i  

 overensstemmelse med reglerne om grundfag.
 Stk. 2.  Skolen afgiver i øvrigt standpunktskarakterer i  

 de grundfag, som ikke afsluttes med eksamen.
 Stk. 3.  I områdefag og specialefag giver skolen ved  

 afslutning af den sidste skoleperiode på grundlag af en helhedsvurdering en  

 standpunktkarakter i forhold til målene for undervisningen i disse fag, jf.  

 §§ 10 og 11.
 Stk. 4.  For valgfag foretages bedømmelsen efter  

 reglerne om disse fag.
Svendeprøve § 24.  Efter sidste skoleperiode afholder det faglige  

 udvalg en svendeprøve.
Svendeprøven varer 3 dage, og afslutningen er  

 sammenfaldende med elevens udlæringsdato.
Stk. 2.  Det faglige udvalg udpeger en  

 svendeprøvekommission bestående af 4 medlemmer, der skal være uddannede  

 glarmestre. 2 medlemmer udpeges af Glarmesterlauget i Danmark og 2 medlemmer  

 udpeges af Snedker- og Tømrerforbundet i Danmark.
Svendeprøvekommisisonen  

 forestår afholdelsen af svendeprøve.
Til bedømmelsen af svendeprøven udpeges  

 4 skuemestre, der skal være paritetisk udpeget.
Stk. 3.  En skuemester kan ikke deltage i bedømmelsen af  

 svendeprøve, såfremt medlemmet er eller har været elevens læremester, er  

 beslægtet med eleven eller på anden måde er personligt interesseret i prøvens  

 resultat.
I øvrigt finder forvaltningslovens bestemmelser om inhabilitet  

 anvendelse.
Stk. 4.  Svendeprøve afholdes, når skolebevis er  

 udstedt, jf. § 18, stk. 1, og praktikvirksomheden rettidigt har indsendt den  

 afsluttende praktikerklæring, der samtidig udgør en tilmelding til  

 svendeprøve, jf. § 16, stk. 2. Virksomheden indbetaler samtidig et gebyr til  

 dækning af udgifterne ved prøvens afholdelse.
Tilmeldingen til svendeprøve  

 skal ske senest 1 måned før prøvens afholdelse.
Stk. 5.  Svendeprøven indeholder en række  

 enkeltdiscipliner, herunder tilskæring og isættelse af glas i vinduer af træ  

 og jern ved anvendelse af kit, lister, bånd og topforsegling.
Endvidere  

 indeholder svendeprøven frihånds- og hulskæring, tilskæring af profilitglas  

 og fugning og samling med silikone, opklæbning og indramning af billed,  

 opspænding på glas og udførelse af passepartout samt udførelse af blyrude.  

 Endvidere aflægges prøve i autorude- og aluminiumsarbejde, ligesom der skal  

 aflægges en teoretisk prøve i henhold til ovenstående opgaver.
Stk. 6.  Det faglige udvalg (svendeprøvekommissionen)  

 udarbejder opgaverne til svendeprøven og drager omsorg for såvel opgavernes  

 og materialernes tidssvarende karakter.
Opgaverne er ens for alle elever, men  

 varierer for hver prøveafholdelse.
 Stk. 7.  De 4 skuemestre afgiver hver en karakter for  

 hver følgende discipliner:
Stk. 8.  Den enkelte skuemesters afgivne karakterer  

 sammentælles.
Herefter sammentælles de 4 skuemestres karakterer og divideres  

 med 4. Der afrundes til een decimal efter de almindelige regneregler.
 Stk. 9.  De afgivne talkarakterer udtrykkes ved en af de  

 betegnelser uden tal som er nævnt i § 22, stk. 2.
 § 25.  Det faglige udvalg skal tilbyde elever, der  

 ikke består svendeprøven, en ny prøve, eventuelt efter supplerende  

 pratikuddannelse.
 Stk. 2.  Elever, som har været forhindret i at fuldføre  

 svendeprøven på grund af dokumenteret sygdom eller anden tvingende årsag, kan  

 deltage i en ny prøve efter det faglige udvalgs nærmere bestemmelse.
Ikrafttræden § 26.  Bekendtgørelsen træder i kraft den 5. august  

 1994, og samtidig ophæves bekendtgørelse af 30. maj 1991 om uddannelsen til  

 glarmester. (* 1) Stk. 2.  Skolen fastsætter efter samråd med det lokale  

 uddannelsesudvalg fornødne overgangsordninger for elever, der er i gang med  

 uddannelsen.
Undervisningsministeriet, den 28. juli  

 1994 Ole Vig Jensen / Birger Christensen * Skolen vurderer ansøgers forudsætninger i de enkelte fag, jf.  

 hovedbekendtgørelsen.
Ved merit for praktiktid vurderer det faglige udvalg  

 ansøgers forudsætninger.
 (* 1) Bekendtgørelsen er ikke optaget i Lovtidende, jf. anordning nr.
 746 af 8. november 1990, men forefindes i Retsinformation.
