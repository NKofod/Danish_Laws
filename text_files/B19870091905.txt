 I medfør af § 5 i lov om veterinærvæsenet samt om udøvelse af  

 dyrlægegerning, jf. lovbekendtgørelse nr. 312 af 25. juni 1980 fastsættes:
 § 1.  Veterinærdirektoratet meddeler statsborgere fra  

 De europæiske Fællesskabers medlemslande (EF-statsborgere), som har  

 gennemført en uddannelse som dyrlæge i en af de øvrige medlemsstater,  

 autorisation og tilladelse til selvstændigt virke som dyrlæge i Danmark.
 Stk. 2.  For at opnå den i stk. 1 nævnte autorisation og  

 tilladelse kræves:
 Stk. 3.  Ansøgere, der fremlægger et i en af de øvrige  

 medlemsstater udstedt eksamensbevis, certifikat eller andet  

 kvalifikationsbevis som dyrlæge, som ikke opfylder de mindstekrav til  

 uddannelse, som er fastsat i artikel 1 i direktiv nr. 78/1027/EØF, men som er  

 udstedt før dette direktivs gennemførelse i den pågældende medlemsstat, eller  

 som vedrører en dyrlægeuddannelse påbegyndt før dette tidspunkt, er  

 berettiget til at opnå den i stk. 1 nævnte autorisation og tilladelse,  

 såfremt de fremlægger en attestation, der bekræfter, at de faktisk og  

 retmæssigt har udøvet virksomhed som dyrlæge i mindst 3 på hinanden følgende  

 år i løbet af de 5 år, der går forud for attestationens udstedelse.
 § 2.  EF-statsborgere, som opfylder betingelserne for  

 at opnå de i § 1 nævnte autorisationer og tilladelser, og som i deres  

 hjemland eller seneste opholdsland udøver virksomhed som dyrlæge, er  

 berettigede til at udføre tjenesteydelser som dyrlæge under midlertidigt  

 ophold i Danmark.
Stk. 2.  Forud for udøvelse af den i stk. 1 nævnte  

 tjenesteydelse skal vedkommende give meddelelse til Veterinærdirektoratet om  

 karakteren og varigheden af sin tjenesteydelse, ledsaget af en attestation  

 for, at han opfylder de i stk. 1 nævnte betingelser.
Meddelelsen kan omfatte  

 en række tjenesteydelser inden for samme område i en periode på op til et år.
Stk. 3.  Såfremt hensynet til hastende dyrlægebehandling  

 ikke tillader afgivelse af den i stk. 2 nævnte meddelelse, afgiver  

 vedkommende hurtigst muligt efter, at tjenesteydelsen er udført, meddelelse  

 herom til Veterinærdirektoratet.
For så vidt der er tale om ordination af  

 receptpligtige lægemidler eller udstedelse af dyrlægeattest uden undersøgelse  

 af dyrene, i det omfang disse foranstaltninger er tilladt efter lovgivningen,  

 skal der dog altid gives forudgående meddelelse til Veterinærdirektoratet.
 § 3.  Det påhviler EF-statsborgere, der ønsker at opnå  

 den i § 1, stk. 1, nævnte autorisation og tilladelse, at rette henvendelse  

 til Veterinærdirektoratet, der drager omsorg for at de pågældende informeres  

 om den danske veterinærlovgivning og om dyrlægens pligter i Danmark.  

 Veterinærdirektoratet skal endvidere vejlede de pågældende i, hvorledes de  

 kan få kundskab om de erhvervsetiske regler for dyrlæger, og det anviser om  

 fornødent de pågældende mulighed for at erhverve et tilstrækkeligt kendskab  

 til det danske sprog.
 § 4.  Veterinærdirektoratets behandling af ansøgninger  

 i henhold til § 1 skal være afsluttet hurtigst muligt og senest 3 måneder  

 efter ansøgningens indgivelse, medmindre der foreligger forhold som nævnt i  

 artikel 10, stk. 2, i direktiv nr. 78/1026/EØF.
 Stk. 2.  Veterinærdirektoratet giver den kompetente  

 myndighed i den eller de stater, hvor en dyrlæge tidligere har udøvet  

 virksomhed som dyrlæge, meddelelse om en i Danmark meddelt autorisation og  

 tilladelse i henhold til § 1.
§ 5.  Veterinærdirektoratet giver den kompetente  

 myndighed i den medlemsstat, hvor en EF-statsborger udøver dyrlægegerning,  

 meddelelse om eventuelle judicielle eller administrative sanktioner over for  

 den pågældende i Danmark i anledning af alvorlig tilsidesættelse af dennes  

 pligter som dyrlæge, herunder om fratagelse af dele af de rettigheder, der  

 følger med autorisation som dyrlæge.
Ligeledes gives meddelelse, såfremt en  

 dyrlæge fraskriver sig sin autorisation eller dele af de rettigheder, der  

 følger med autorisation som dyrlæge.
 Stk. 2.  Såfremt den kompetente myndighed i en  

 medlemsstat anmoder Veterinærdirektoratet om oplysning om eventuelle  

 sanktioner som nævnt i stk. 1, skal Veterinærdirektoratet afgive disse  

 oplysninger senest 3 måneder efter, at anmodningen herom er modtaget.
 Stk. 3.  Er autorisation som dyrlæge her i landet givet  

 på grundlag af autorisation i et andet land kan Veterinærdirektoratet fratage  

 den pågældende autorisationen, dersom autorisationen i det andet land  

 fratages vedkommende eller på anden måde taber sin gyldighed.
 § 6.  Veterinærdirektoratet udsteder på begæring til  

 en dyrlæge, som ønsker at udføre en tjenesteydelse i en anden medlemsstat i  

 De europæiske Fællesskaber, attestation for:
Stk. 2.  Den i stk. 1 nævnte attestation inddrages,  

 såfremt den pågældende autorisation som dyrlæge eller dele af de rettigheder,  

 der følger med autorisationen fratages vedkommende.
Det samme gælder, såfremt  

 den pågældende fraskriver sig sin autorisation eller dele af de rettigheder,  

 der følger med autorisationen.
 § 7.  Veterinærdirektoratet fastsætter nærmere regler  

 om form og indhold af de i denne bekendtgørelse krævede meddelelser og  

 attestationer.
 § 8.  Bekendtgørelsen træder i kraft den 1. februar  

 1988.
 Stk. 2.  Bekendtgørelse nr. 313 af 25. juni 1980 om  

 EF-statsborgeres adgang til udøvelse af virksomhed som dyrlæge i Danmark som  

 ændret ved bekendtgørelse nr. 126 af 22. marts 1984, ophæves.
