Manglende opfølgning på  

 blodprøvesvar I september 1994 blev patienten tilset af en  

 praksisreservelæge på grund af fortsat hovedpine.
En kontrol af  

 blodtrykket viste normale forhold, og der blev taget blodprøver med  

 henblik på måling af blodprocent, blodsænkning, blodsukker,  

 væsketal og stofskifte (TSH). Patienten anførte til sagen, at  

 hun ligeledes ved denne konsultation klagede over rysten, svedtendens og  

 hurtig hjerteaktion.
Hun fik oplyst, at formålet med  

 blodprøverne var at undersøge hendes blodsænkning.
Det  

 fremgik af sagen, at svaret på analysen af blodprøverne blev  

 modtaget i konsultationen primo oktober 1994. Svaret viste en lav  

 TSH-værdi på 0,15, hvilket kunne tyde på et forhøjet  

 stofskifte.
Kort tid efter kontaktede patienten konsultationen med  

 henblik på blodprøveresultatet og blev informeret om, at  

 prøven var normal.
Praksisreservelægen var ikke blevet kontaktet  

 i denne forbindelse og erindrede desuden ikke at have set  

 blodprøvesvaret, ligesom praksisreservelægen ikke så  

 patienten i konsultationen herefter.
I november 1994 blev patienten vaccineret af sin  

 praktiserende læge.
Han omtalte ikke blodprøveresultatet.
I  

 journalen blev det noteret, at patienten stadig to Propranolol mod rusten  

 på hænderne.
Det fremgik af journalen, at hun siden 1991 havde  

 været i behandling med dette præparat.
Lægen oplyste til  

 sagen, at lægehusets sædvanlige procedure var den, at patienterne  

 blev anmodet om at ringe med henblik på en orientering om resultatet af  

 de foretagne prøver.
Dette gjaldt også, når der skulle  

 undersøges for flere forhold, således at resultaterne eventuelt  

 kunne foreligge på forskellige tidspunkter.
Resultatet kunne formidles  

 af en sekretær, dog ikke uden konference med en læge.
 Det blev senere konstateret ved undersøgelse  

 på centralsygehus, at patienten led af forhøjet stofskifte,  

 hvorpå hun blev sat i behandling med Thycapzol.
 Patientklagenævnet lagde til grund, at patienten ved  

 konsultationerne i perioden fra januar til juli 1994 ifølge journalen  

 fremførte symptomer i form af hovedpine og symptomer fra luftvejene.  

 Nævnet fandt det således ikke godtgjort, at lægen i samme  

 periode overså tegn på et forhøjet stofskifte, idet de  

 fremførte symptomer ikke tydede herpå.
Nævnet fandt dog, at formidling gennem en  

 sekretær   uanset at denne var instrueret om at konferere med  

 lægen   ikke gav tilstrækkelig sikkerhed for, at patienten blev  

 informeret fuldt ud.
Patientklagenævnet bemærkede herudover, at  

 lægen ej heller ved den første kontakt med kvinden efter at  

 prøverne var ordineret og resultaterne forelå, sikrede sig at  

 kvinden havde modtaget information.
Nævnet fandt samlet, at lægen  

 som den ansvarlige for behandlingen udviste manglende omhu ved behandlingen  

 af patienten i perioden fra september til november 1994, idet den af ham  

 beskrevne procedure ikke havde sikret, at patienten var blevet informeret om  

 resultatet af de prøver, der blev taget.
