Et pengeinstitut undlod, ved overførelse af engagement til et andet  

 pengeinstitut, at oplyse kontohaver om, at betalingsservice var blevet  

 afmeldt.
Tilsynet udtalte, at dette var i strid med god bank- og  

 sparekassepraksis.
 Tilsynets skrivelse af 10. september 1986 vedrørende pengeinstituts  

 undladelse af at meddele en kunde om afmeldelse af betaling af  

 ejendomsskatter i medfør af betalingsservicereglerne.
 Af betalingsoversigt af 10. april fremgik det, at ejendomsskatter for  

 første halvår ville blive hævet på kontoen.
 Ultimo marts 1985 havde kunden meddelt pengeinstituttet, at hun skulle  

 flytte til en anden by den 1. april 1985. Da pengeinstituttet ikke havde en  

 afdeling der, blev kontoen overført til andet pengeinstitut den 23. maj 1985.
 Af et i maj udsendt kontoudtog fremgik, at ejendomsskatter ikke var  

 betalt.
Tilsynet fandt det i strid med god pengeinstitutpraksis, at  

 pengeinstituttet undlod at give meddelelse til kunden om, at der var sket  

 afmelding af den pågældende betaling.
Tilsynet fandt det i denne forbindelse  

 uden betydning, at pengeinstituttet regnede med, at kunden ad andre kanaler  

 på et senere tidspunkt ville få oplysning om, at ejendomsskatterne ikke var  

 betalt.
