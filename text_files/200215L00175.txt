Tillægsbetænkning afgivet af  

 Arbejdsmarkedsudvalget den 9. december 2002 Tillægsbetænkning over Forslag til lov om ændring af lov om  

 aktiv socialpolitik og integrationsloven (Harmonisering af reglerne om kontanthjælp og  

 barseldagpenge, indfasning af bagudbetaling af kontanthjælp m.v.) [af  

 beskæftigelsesministeren (Claus Hjort Frederiksen)] 1. Udvalgsarbejdet Lovforslag nr.
L 47 blev fremsat den 31. oktober 2002 og  

 var til 1. behandling den 6. november 2002. Lovforslaget blev efter 1.  

 behandling henvist til behandling i Arbejdsmarkedsudvalget.
Udvalget afgav  

 betænkning den 27. november 2002. Lovforslaget var til 2. behandling  

 den 5. december 2002, hvorunder behandlingen blev standset og lovforslaget  

 henvist til fornyet behandling i udvalget.
Den 5. december 2002 afgav  

 udvalget tilføjelse til betænkning.
Den 6. december 2002 blev 2.  

 behandlingen af lovforslaget genoptaget.
Ved 2. behandling blev lovforslaget  

 delt i 2 lovforslag, L 47 A og L 47 B.
Begge lovforslag blev henvist til  

 fornyet behandling i Arbejdsmarkedsudvalget.
Møder Udvalget har, efter at lovforslaget blev henvist til  

 fornyet udvalgsbehandling, behandlet dette i 1 møde.
Spørgsmål Udvalget har under den fornyede behandling af lovforslaget  

 stillet 1 spørgsmål til beskæftigelsesministeren til  

 skriftlig besvarelse, som denne har besvaret.
2. Udtalelse fra beskæftigelsesministeren Beskæftigelsesministeren har under 2. behandling af  

 lovforslaget tilkendegivet, at debatten og spørgsmålene om  

 DIS-indkomsten har vist, at der er behov for en nærmere analyse af de  

 beregningsmodeller, der anvendes inden for de forskellige lovområder,  

 herunder hvor mange personer der omfattes af de enkelte regelsæt, og  

 hvilken betydning valg af model har for såvel den enkelte borger som  

 for de offentlige udgifter.
 Der er også under debatten rejst ønsker om  

 én model for samtlige lovområder.
 Beskæftigelsesministeren finder derfor, at det vil  

 være en god idé at få belyst virkningen af de forskellige  

 modeller fuldt ud i forhold til alle lovområder, og har derfor  

 foreslået, at der nedsættes et hurtigtarbejdende  

 tværministerielt udvalg, der skal analysere disse  

 spørgsmål, og som kan etablere et fyldestgørende grundlag  

 for valg af model.
 Tidsfristen for det tværministrielle udvalgsarbejde  

 skal fastsættes sådan, at der vil være mulighed for   hvis  

 det er nødvendigt   at fremsætte lovforslag i indeværende  

 folketingsår.
 Det foreliggende lovforslag   som alene er en  

 bemyndigelsesbestemmelse   kan derfor vedtages med den klausul, at ministeren  

 giver Folketinget tilsagn om ikke at udmønte bemyndigelsen til at  

 fastsætte nærmere regler, før Folketingets  

 Arbejdsmarkedsudvalg har haft mulighed for at drøfte valg af model  

 efter afslutningen af det foreslåede udvalgsarbejde.
3. Indstillinger og politiske bemærkninger Politiske bemærkninger Udvalget er positiv over for  

 beskæftigelsesministerens forslag om at nedsætte et  

 hurtigtarbejdende tværministerielt udvalg, der skal analysere  

 modellerne for omregning af DIS-hyre til bruttoløn.
Udvalget  

 lægger samtidig vægt på ministerens udtalelse om, at  

 udvalgsarbejdet skal være færdigt, så der vil være  

 mulighed for   hvis det er nødvendigt   at fremsætte lovforslag  

 i indeværende folketingsår, og at ministeren ikke udmønter  

 bemyndigelsen til at fastsætte nærmere regler for omregning,  

 før Arbejdsmarkedsudvalget har haft mulighed for at drøfte valg  

 af model.
 Udvalget finder, at de organisationer som i deres  

 høringssvar har afgivet bemærkninger vedrørende DIS-hyre  

 skal have anledning til at komme med  deres bemærkninger til det  

 tværministerielle udvalg inden Arbejdsmarkedsudvalget drøfter  

 valg af model for omregning af DIS- hyre.
Socialdemokratiets medlemmer af udvalget er tilfredse med,  

 at der nu tages fat på en analyse af, hvorledes omregningen fra  

 DIS-hyre skal ske.
Socialdemokratiet er derimod fortsat uforstående  

 over for, at kontanthjælpsmodtagere skal have kortere barselorlov end  

 alle øvrige, som har behov for barselorlov.
Indstillinger Et flertal i udvalget (udvalget med undtagelse af  

 SF og EL) indstiller lovforslaget til vedtagelse i den affattelse,  

 hvori det foreligger efter 2. behandling.
 Et mindretal i udvalget (SF og EL) indstiller  

 lovforslaget til forkastelse.
 Tjóðveldisflokkurin, Inuit Ataqatigiit og  

 Siumut var på tidspunktet for tillægsbetænkningens  

 afgivelse ikke repræsenteret med medlemmer i udvalget og havde dermed  

 ikke adgang til at komme med indstillinger eller politiske udtalelser i  

 tillægsbetænkningen.
 En oversigt over Folketingets sammensætning er  

 optrykt i tillægsbetænkningen.
Charlotte Antonsen (V)  

  Anders Møller (UFG)  Freddy Dam (V)  

  Jens Vibjerg (V) fmd.  

  Bent Bøgsted (DF)  

  Kristian Thulesen Dahl (DF) Lars Barfoed (KF)  

  Charlotte Dyremose (KF)  Tove Videbæk (KRF)  

  Anne-Marie Meldgaard (S)  

  Bjarne Laustsen (S) nfmd.  Jan Petersen (S)  

  Lone Møller (S) Ole Vagn Christensen (S)  

  Ole Sohn (SF)  Anders Samuelsen (RV)  

  Søren Søndergaard (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
