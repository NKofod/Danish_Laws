Nr BTL 91 Betænkning over Forslag til lov om ændring af lov om forskellige  

 forbrugsafgifter (Afgift af folier fremstillet af blød polyvinylchlorid til  

 emballering af levnedsmidler)   

 Nr L 91 1997-98. 2. samling Afgivet af Skatteudvalget Afgivet: 19980617 Udvalget har behandlet lovforslaget i nogle møder og har herunder stillet  

 spørgsmål til skatteministeren, som denne har besvaret skriftligt.
 Endvidere har udvalget modtaget en mundtlig henvendelse fra FDB.
 Herefter indstiller et flertal (Socialdemokratiets, Venstres, Det  

 Konservative Folkepartis, Socialistisk Folkepartis, Centrum-Demokraternes,  

 Det Radikale Venstres og Kristeligt Folkepartis medlemmer af udvalget)  

 lovforslaget til vedtagelse uændret.
 Et mindretal (Dansk Folkepartis medlem af udvalget) vil redegøre  

 for sin stilling til lovforslaget ved 3. behandling.
 Et andet mindretal (Enhedslistens medlem af udvalget) indstiller  

 lovforslaget til forkastelse ved 3. behandling.
Mindretallet anbefaler at stemme imod lovforslaget, fordi Enhedslisten i  

 stedet helt ønsker at forbyde PVC-folie.
Mindretallet kan ikke se nogen grund  

 til ikke helt at forbyde PVC-folie, da der findes alternative produkter på  

 markedet.
PVC-folie, som vikles om fødevarer, afgiver giftstoffet vinylchlorid til  

 fødevaren.
Når der nu er politisk vilje til at gennemføre et indgreb overfor  

 PVC-folien, skal det være i form af et forbud, idet en afgift ikke i sig selv  

 afskaffer PVC-folien.
Når regeringen ikke ønsker at gøre dette, kan det kun  

 tages som udtryk for, at hensynet til EU og det indre marked hindrer dette,  

 hvilket ikke svarer til de løfter, som blev afgivet om værdien af  

 Amsterdamtraktatens nye miljøgaranti.
 Et tredje mindretal (Fremskridtspartiets medlem af udvalget)  

 indstiller lovforslaget til forkastelse ved 3. behandling.
