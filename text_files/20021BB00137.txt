Fremsat den 3. april 2003 af Villy Søvndal (SF), Ole Sohn  

 (SF), Holger K.
Nielsen (SF) og Aage Frandsen (SF) Forslag til  

 folketingsbeslutning om opfordring til at trække aktstykke nr. 111 om støtte til  

 Irak tilbage fra Finansudvalget Folketinget opfordrer udenrigsministeren til at trække  

 aktstykke nr. 111 af 31. marts 2003 tilbage fra Finansudvalget med henblik på  

 at få opdelt aktstykket i to selvstændige dele.
 I aktstykket søger ministeren om tilslutning til, at der til  

 Irak i finansårene 2003 og 2004 ydes 180 mio. kr. i støtte til humanitær  

 bistand, bistand til internt fordrevne i Irak og til irakiske flygtninge i  

 nærområderne samt 170 mio. kr. i genopbygningsbistand.
Bemærkninger til forslaget Forslagsstillerne er enige i, at Danmark skal yde en aktiv  

 humanitær indsats i Irak.
Faktisk mener forslagsstillerne, at regeringens  

 forslag om at yde 180 mio. kr. er alt for lidt i forhold til de menneskelige  

 lidelser, der følger af krigen.
Den humanitære bistand bør øges med 200 mio.  

 kroner.
Forslagsstillerne er også enige i, at Danmark skal bidrage  

 til genopbygningen af Irak, men finder det afgørende, at det sker under  

 ledelse  

 af FN.
Ligeledes finder forslagsstillerne det urimeligt, at  

 nødhjælpsindsatsen  

 finansieres inden for ulandsrammen og således sker på bekostning af  

 nødvendige  

 indsatser andre steder i verden, hvor der også er væsentlige flygtninge- og  

 fattigdomsproblemer.
Teksten i aktstykke 111 giver ingen garanti for, at  

 genopbygningsindsatsen sker under FNs ledelse.
Hvis USA blokerer for,  

 at FN  

 kommer til at stå for genopbygningen, med henblik på selv, eventuelt sammen  

 med  

 koalitionspartnerne i krigen, at forestå genopbygningsarbejdet, kan det få  

 katastrofale følger for FN og Irak.
Derfor finder forslagsstillerne det helt  

 afgørende, at Danmarks stilling til genopbygningsindsatsen besluttes i  

 Folketinget.
Skriftlig fremsættelse Villy Søvndal  

  

 (SF)  

  

 :
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om opfordring til at trække aktstykke nr. 111 om støtte  

 til Irak tilbage fra Finansudvalget.
(Beslutningsforslag nr.
B 137).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
Bilag  

 1 111 Udenrigsministeriet.
 København, den 31. marts 2003.
 a.
 Udenrigsministeriet anmoder i nærværende  

 skrivelse om Finansudvalgets tilslutning til, at der til Irak i finansårene  

 2003-2004 ydes 180 mio. kr. i støtte til humanitær bistand, bistand til  

 internt  

 fordrevne i Irak og til irakiske flygtninge i nærområderne samt 170 mio. kr.  

 i  

 genop~bygningsbistand.
 Forslaget medfører ikke merudgifter i  

 forhold til de beløb, som allerede er bevilget på fi~nansloven til  

 udviklingslandene, eller som er opført på de følgende års budgetoverslag.
 b.
Baggrund Der findes ingen præcise tal for Iraks  

 bruttonationalindkomst pr. indbygger, realvækst i BNI pr. indbygger,  

 gennemsnitlige realvækst eller langfristede udlandsgæld.
Befolkningen udgør  

 ca.  

 23,3 millioner, og den årlige befolkningstilvækst er 2,9 pct.
Irak er af  

 OECDs  

 udviklingsko~mité (DAC) klassificeret som et udviklingsland.
Den  

 irakiske økonomi domineres af oliesektoren, der traditionelt har udgjort 95  

 pct. af Iraks eksportindtægter.
Krigen med Iran i 1980-88, besættelsen af  

 Kuwait i 1990, de efterfølgende internationale sanktioner mod Irak og  

 skaderne  

 efter den internationale militære intervention i 1991 har givet store  

 økonomiske tilbageslag.
 Menneskerettighedssituationen  

 har under Saddam Husseins totalitære regime været præget af omfattende  

 overgreb, herunder systematisk undertrykkelse af alle væsentlige  

 frihedsrettig~heder,  

 omfattende brug af dødsstraf, politisk motiverede drab, forsvindinger og  

 udbredt tortur.
Det  

 vurderes, at op mod 1 million børn under 5 år er kronisk underernærede,  

 ligesom  

 op mod 5 millioner mennesker ikke har adgang til rent vand og sanitet.
Mere  

 end  

 60 pct. af be~folkningen menes endvidere at være helt afhængig af  

 fødevarerationerne fra FNs Olie-for-mad program.
 Som en integreret del af de samlede danske  

 bidrag til gennemførelsen af Sikkerhedsrådets resolutioner om afrustning af  

 Irak for masseødelæggelsesvåben lægges der vægt på at yde en substantiel  

 støtte  

 på det humanitære område samt til genopbygning af Irak efter mange års  

 mis~røgt  

 under Saddam Husseins regime.
I  

 lyset af de meget store humanitære behov i Irak har FN-systemet den 28. marts  

 2003 ud~sendt en humanitær appel på 2,2 mia.
USD, hvilket gør den til den  

 mest  

 omfattende FN-appel nogen sinde.
Sikkerhedsrådet vedtog den 28. marts 2003  

 resolution 1472, der viderefører Olie- for-mad programmet i 45 dage og gør  

 det  

 muligt for FN at levere nødhjælp til de dele af Irak, hvor  

 sikkerhedssituationen tillader det.
Vedtagelsen betyder også, at FN-appellens  

 store an~modning om fødevarehjælp (1,3 mia.
USD ud af de 2,2 mia.
USD) kan  

 nedskrives.
Fra dansk side har man allerede som et af de  

 første lande ydet et bidrag på 8 mio. kr. til FN-organisationernes humanitære  

 beredskab.
Herudover har private danske organisationer (ngoer) fået  

 midler til  

 at styrke deres beredskab, ligesom der fra dansk side er sekunderet en  

 dansker  

 til FNs koordinationsarbejde i regionen.
EUs humanitære kontor,  

 ECHO, har  

 fore~løbig afsat ca. 160 mio. kr. til nødhjælp.
Genopbygningsindsatsen forventes organiseret  

 i snævert samarbejde med FN og relevante multilaterale og bilaterale donorer.  

 Det vurderes, at der vil være et betydeligt behov for gen~opbygning af den  

 økonomiske og sociale infrastruktur i Irak efter den langvarige nedslidning  

 på  

 grund af de økonomiske sanktioner mod landet og skader efter den  

 internationale  

 militære intervention.
Bistandsbehovene forventes vurderet af FN og  

 Verdensbanken,  

 ligesom en do~norkonference forudses indkaldt.
Projektbeskrivelse Humanitær bistand: Formålet med den  

 humanitære bistand er at støtte sårbare grupper, her~under internt fordrevne  

 i  

 Irak og irakiske flygtninge i nærområdet.
De vigtigste indsatsområder er  

 fødevarehjælp, medicin, husly, vand og sanitet samt overordnet koordination  

 af  

 indsatsen.
Hertil kommer støtte til repatriering og reintegration af  

 flygtninge  

 og internt fordrevne, huma~nitær minerydning, basale ydelser på  

 sundhedsområdet  

 samt støtte til overholdelse af interna~tional humanitær ret og principper.  

 Bidrag til den humanitære indsats vil blive allokeret i lyset af udviklingen  

 i  

 den humanitære situation i Irak og i nærområdet afhængigt af udviklingen i  

 flygtningestrømmene.
Indsatsen vil inddrage både internationale aktører  

    

 (UNHCR, WFP, OCHA, UNICEF, IOM og  

 Internationalt Røde Kors) og private danske hjælpeorganisationer.
FNs humanitære indsats koordineres fra et  

 situationscenter på Cypern, og der er oprettet koordinationsenheder i de  

 omkringliggende lande.
De private hjælpeorganisationer, herunder  

 Internationalt  

 Røde Kors, har ligeledes oprettet koordinationscentre i regionen, ligesom der  

 på~går en tæt koordination mellem FN og involverede private humanitære  

 hjælpeorganisationer.
Genopbygningsbistand:  

  

 Formålet med dansk genopbygningsbistand er at fremme stabilitet og forsoning  

 og  

 støtte demokratiseringen og opbygningen af en retsstat.
Ved at bidrage til  

 gen~opretningen  

 af den irakiske stat, kan det sikres, at landet genindtræder i det  

 internationale sam~fund og kan påtage sig internationale forpligtelser,  

 herunder bekæmpelse af terrorisme.
Bidrag til genopbygningsindsatsen vil  

 kunne  

 anvendes inden for følgende områder baseret på en be~hovsanalyse:
 1)  

 	  

    

  

 Uddannelse/Sundhed:  

  

 Målrettede indsatser mod de fattige og svage grupper i det irakiske samfund  

 på  

 enten uddannelses- eller sundhedsområdet vil kunne bidrage til en bedre  

 inte~grering  

 af de marginaliserede dele af den irakiske befolkning og dermed til udvikling  

 af de menneskelige ressourcer.
 2)  

 	  

    

  

 Infrastruktur,  

 herunder vand og sanitet:  

  

 Forsyning af rent drikkevand er en  

 hovedprioritet, ligesom forbedringer af saniteten vil kunne bedre  

 levevilkårene  

 for befolkningen.  

    

 Der kan eventuelt  

 blive tale om mindre indsatser på andre infrastrukturområder som f.eks.  

 elektri~citet.  

 Andre indsatser vedrørende en rehabilitering af infrastruktur forventes  

 gennemført på grundlag af en nærmere behovsanalyse.
3)  

 	  

    

  

 Demokratisering:  



  

 Der vil blive behov for en hurtig  

 kapacitetsopbygning på demokratise~rings- og menneskerettighedsområdet.  

 Udarbejdelse af en forfatning, forberedelse og gen~nemførelse af frie valg og  

 etablering af et folkevalgt parlament, et upartisk retssystem, her~under  

 rådgivningsbistand til reform af fængselsvæsenet, samt en uafhængig  

 menneskeret~tighedskommission  

 er centrale elementer.
Forsoning, opbygning af civilsamfund og sikring af  

 folkelig deltagelse, ikke mindst på lokalt niveau, f.eks. gennem bistand til  

 kommuneud~vikling, er vigtige forudsætninger for at skabe langsigtet  

 stabilitet.
4)  

 	  

    

  

 Renovering  

 af olieindustrien:  

  

 Genopbygning af olieproduktionen er afgørende for, at  

 Irak fremover bliver i stand til at medfinansiere genopbygningsindsatsen.
Ved  

 at bistå med en genopbygning af oliesektoren kan der skabes et nationalt  

 ejerskab, hvor Irak selv vil kunne træffe beslutning om anvendelse af  

 olieindtægterne.
Ved en renovering af olieindustrien vil det være relevant at  

 bygge på den danske erfaring særligt inden for olieudvinding og dertil  

 relateret infrastruktur.
Genopbygningsbistanden forudses gennemført  

 dels bilateralt, dels gennem det multilaterale system.
Dansk  

 genopbygningsbistand vil blive koordineret med den irakiske administration og  

 med andre donorer og internationale organisationer.
Der vil være behov for  

 betydelig fleksi~bilitet i den videre tilrettelæggelse af indsatsen.
Det kan vise sig nødvendigt at etablere en rådgivende enhed til  

 administration af den danske indsats.
Enheden vil i givet fald skulle  

 varetage  

 koordination og samarbejde med den irakiske administration, andre donorer,  

 ngoer og multilaterale organisationer og vil bidrage til  

 gen~nemførelsen af  

 den samlede bistand.
Enheden vil blive udstyret med en decentral  

 bevillingskompetence og blive bemandet med 2 udsendte og flere lokalt ansatte  

 medarbejdere.
Herudover vil der som udgangspunkt blive udsendt en rådgiver  

 inden for hvert af de forventede koncen~trationsområder for  

 genopbygningsbistanden.
Budgettet tager højde for etableringen af en sådan  

 rådgivende enhed.
Budget Det samlede budget andrager 350 mio. kr.,  

 heraf 180 mio. kr. i humanitær bistand og 170 mio. kr. i genopbygningsbistand  

 i  

 perioden 2003-2004.
 Udgifterne til humanitær bistand vil blive  

 afholdt med 110 mio. kr. under § 06.37.02.10. Ekstraordinære humanitære  

 bidrag,  

 15 mio. kr. under § 06.37.02.11. Internationalt Humanitært Beredskab (IHB) og  

 55 mio. kr. under § 06.37.02.12. Bistand til flygtninge og internt fordrevne  

 i  

 nærområder.
 Udgifterne til genopbygningsbistand vil  

 blive afholdt med 45 mio. kr. under § 06.36.02.11. Multilateral  

 overgangsbistand, 57 mio. kr. under § 06.32.02.15. Øvrige lande i Asien,  

 hvoraf  

 ca. 7 mio. kr. forudses anvendt til oprettelse og drift af en rådgivende  

 enhed  

 i Irak, 20 mio. kr. under § 06.32.07.10. Styrkelse af indsatser i  

 nærområderne,  

 8 mio. kr. under § 06.33.01.10. Rådgiverbistand og 40 mio. kr. under §  

 06.33.05.10. Projekter til støtte for demokrati og men~neskerettigheder.
 Udviklingen i Irak vil kunne gøre det  

 nødvendigt at justere på fordelingen mellem de valgte områder.
Væsentlige risikoelementer Den politiske situation i Irak efter den  

 militære intervention vil være ustabil, og der er risiko for, at hele eller  

 dele af landet falder tilbage i en krigslignende situation.
 c.
 Sagen forelægges Finansudvalget, da der er  

 tale om en samlet bevilling, hvor den bilaterale totaludgift overstiger 20  

 mio.  

 kr. og den multilaterale totaludgift overstiger 8 mio. kr.
 d.
 Forslaget vil blive forelagt Styrelsen for  

 Internationalt Udviklingssamarbejde den 1. april 2003. Resultatet af  

 Styrelsens  

 behandling vil efterfølgende blive meddelt Finansudvalget.
 e.
 Under henvisning til ovenstående anmoder  

 Udenrigsministeriet om Finansudvalgets tilslut~ning til, at der til Irak i  

 finansårene 2003-2004 ydes 180 mio. kr. i støtte til humanitær bistand,  

 bistand  

 til internt fordrevne i Irak og til irakiske flygtninge i nærområderne samt  

 170  

 mio. kr. i genopbygningsbistand.
 Udgiften vil blive afholdt af de beløb, som  

 på de årlige finanslove stilles til rådighed for udviklingslandene under §  

 06.32.02. Udviklingslande i Asien, § 06.32.07. Bilateral bistand til  

 regional-  

 og nærområder, § 06.33.01. Personelbistand, § 06.33.05. Menneskerettigheder  

 og  

 de~mokratisering, § 06.36.02. Multilateral regional- og overgangsbistand og §  

 06.37.02. Ekstraor~dinære humanitære bidrag og Internationalt Humanitært  

 Beredskab (IHB).
 f.
 Finansministeriets tilslutning foreligger.
