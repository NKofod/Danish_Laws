 I medfør af §§ 9, 10, 12, 34 og 35, stk. 2 i lov nr. 814 af 21. december  

 1988 om husdyrsygdomme fastsættes:
Bekendtgørelsens område § 1.  Denne bekendtgørelse angiver de  

 dyresundhedsmæssige betingelser for registrering af bedrifter med høns,  

 kalkuner, gæs og ænder som avls-, opdrætnings-, formerings- og  

 rugerivirksomheder.
 § 2.  I denne bekendtgørelse forstås ved:
 Høns, kalkuner, gæs og ænder af alle aldre beregnet til produktion af æg  

 og kød.
 Bedrift med fjerkræ registreret af Veterinærdirektoratet som avls-,  

 opdrætnings-, formerings- eller rugerivirksomhed.
 Æg beregnet til udrugning.
 Fjerkræ, som ikke har optaget foder, og hvis alder ikke er over 72 timer.
 Fjerkræ, der opdrættes med henblik på produktion af kød eller konsumæg.
 Fjerkræ, bestemt til produktion af brugsfjerkræ.
 Fjerkræ, bestemt til produktion af formeringsfjerkræ.
 Virksomhed, hvis aktivitet består i opdrætning af avlsfjerkræ og  

 produktion af rugeæg bestemt til produktion af avls- og formeringsfjerkræ.
 Virksomhed, hvis aktivitet består i opdrætning af formeringsfjerkræ.
 Virksomhed, hvis aktivitet består i produktion af rugeæg bestemt til  

 produktion af brugsfjerkræ.
 Virksomhed, hvis aktivitet består i maskinel udrugning af rugeæg.
 Det største antal rugeæg, der på samme tid kan ligge i forrugerne.
 Den dyrlæge, som er tilknyttet en virksomhed, jf.§ 8.
 Dyrlæge ansat af Veterinærdirektoratet.
 Veterinærdirektoratets fortegnelse over de i § 1 nævnte virksomheder.
 Alt fjerkræ med samme sundheds- og immunstatus, der opdrættes i samme rum  

 eller i samme fold, og som udgør en avls- og driftsmæssig enhed.
 Består i under iagttagelse af alle fornødne sundhedsmæssige  

 forholdsregler, herunder rengøring og desinfektion, at destruere alt det  

 fjerkræ, der er angrebet eller mistænkt for at være angrebet af smitsom  

 sygdom samt destruere alle produkter, der er kontamineret eller mistænkt for  

 at være det.
 § 3.  Enhver rugerivirksomhed med en  

 rugemaskinekapacitet på over 1000 æg skal registreres i  

 Veterinærdirektoratet.
 Stk. 2.  Enhver avls-, opdrætnings- og  

 formeringsvirksomhed, der danner baggrund for en registreret  

 rugerivirksomhed, skal registreres i Veterinærdirektoratet.
 Stk. 3.  Andre end de i stk. 1 og 2 nævnte virksomheder,  

 som ønsker at deltage i samhandelen inden for Det Europæiske Økonomiske  

 Fællesskab, kan lade sig registrere i Veterinærdirektoratet.
Generelle registreringsbetingelser § 4.  Registrering af en virksomhed i henhold til  

 denne bekendtgørelse kan omfatte enten:
 Stk. 2.  Veterinærdirektoratet kan dog give tilladelse  

 til, at gæs og ænder holdes på samme virksomhed, når der er adskillelse  

 mellem dem.
 Stk. 3.  Ansøgning om optagelse i registeret som avls-,  

 opdrætnings-, formerings- eller rugerivirksomhed skal indsendes til  

 Veterinærdirektoratet, ledsaget af en beskrivelse af bedriftens beliggenhed,  

 adresse og indretning og af den aktivitet, bedriften agter at udøve, samt  

 angivelse af ejerens navn, adresse og telefonnummer.
Stk. 4.  Veterinærdirektoratet underretter Det Danske  

 Fjerkræraad, når betingelserne for registrering er opfyldt.
Rådet tildeler  

 virksomheden et registreringsnummer og underretter virksomheden herom, jf.  

 Landbrugsministeriets bekendtgørelse nr. 580 af 10. august 1990 om  

 fjerkrævirksomheder m.v.
 Stk. 5.  Virksomheder, som ved denne bekendtgørelses  

 ikrafttræden allerede har et registreringsnummer, skal ikke indsende  

 ansøgning.
 § 5.  Veterinærdirektoratet kan for eksisterende  

 registrerede virksomheder tillade, at registreringen opretholdes i en  

 overgangsperiode på indtil 5 år, selv om kravene i denne bekendtgørelse ikke  

 er fuldt ud opfyldt.
§ 6.  Enhver flytning, udvidelse eller anden væsentlig  

 ændring af en virksomhed skal straks meddeles Veterinærdirktoratet.
Ved  

 ejerskifte skal Veterinærdirektoratet underrettes indenfor 1 måned fra  

 overtagelsesdagen.
 § 7.  Inden for en virksomheds område må der ikke  

 udøves andre aktiviteter end sådanne, hvortil virksomheden er registreret, og  

 de enkelte lokaler må kun benyttes til det formål, hvortil de er beregnet,  

 jf. § 4, stk. 3.
Stk. 2.  Der må ikke i en virksomhed beskæftiges  

 personale, som udenfor virksomheden direkte beskæftiger sig med fjerkræ,  

 herunder andre arter end omfattet af denne bekendtgørelse, eller produkter  

 heraf.
Personale, der er direkte beskæftiget med anden animalsk produktion,  

 skal instrueres i særlige hygiejneregler af Veterinærdirektoratet.  

 Veterinærdirektoratet kan i særlige tilfælde tillade fælles personale på  

 flere virksomheder.
 § 8.  Enhver virksomhed skal have tilknyttet en  

 dyrlæge, som Veterinærdirektoratet har godkendt til at føre tilsyn med  

 fjerkrævirksomheder.
 § 9.  Virksomheden skal sørge for, at  

 sundhedstilstanden blandt fjerkræet på virksomheden følges ved systematisk  

 kontrol og laboratoriemæssige undersøgelser efter Veterinærdirektoratets  

 regler.
 § 10.  Ved vaccination af fjerkræet skal vaccinerne  

 være i overensstemmelse med kravene i Den Europæiske Farmakope og være  

 fremstillet, kontrolleret og distribueret under officiel kontrol.
 § 11.  Veterinærdirektoratet fører tilsyn med samtlige  

 virksomheder, jf. § 4, stk. 3 og § 38.
 § 12.  Veterinærdirektoratet kan suspendere eller  

 slette en virksomheds registrering, hvis betingelserne i denne bekendtgørelse  

 konstateres overtrådt.
 § 13.  Hvis de aktiviteter, hvortil virksomheden er  

 registreret, ikke længere udøves og ikke forventes genoptaget, skal  

 Veterinærdirektoratet underettes herom indenfor 1 måned.
 § 14.  En virksomheds registrering vil blive  

 suspenderet, indtil resultatet af undersøgelser foreligger, hvis der blandt  

 virksomhedens fjerkræ opstår mistanke om en af de i bilag 1 nævnte sygdomme,  

 eller hvis der er tilført virksomheden fjerkræ, rugeæg eller sæd fra en anden  

 virksomhed, hvor der foreligger mistanke om en af disse sygdomme, eller der  

 foreligger anden form for samkvem.
 § 15.  En virksomheds registrering vil blive  

 tilbagekaldt, hvis der blandt en virksomheds fjerkræ konstateres en af de i  

 bilag 1 nævnte sygdomme, eller hvis der er tilført virksomheden fjerkræ,  

 rugeæg eller sæd fra en anden virksomhed, hvor der er konstateret en af disse  

 sygdomme.
 Stk. 2.  Fornyet registrering kan meddeles, når  

 betingelserne i bilag 2 er opfyldt.
Virksomhedens indretning § 16.  Bygningerne skal være grundmurede eller opført  

 på fast sokkel.
 § 17.  I en virksomhed skal samtlige lokaler, der  

 anvendes til fjerkræ, rugeæg, desinfektion af rugeæg, forruger, klækker eller  

 emballage til fjerkræ og rugeæg, have gulv, der er uigennemtrængeligt for  

 vand og indrettet med afløb.
 Stk. 2.  Hunde og katte må ikke færdes i lokalerne.  

 Lokalerne skal i videst muligt omfang være sikret mod rotter, mus, fugle og  

 insekter, og disse skal iøvrigt bekæmpes i fornødent omfang.
 Stk. 3.  Virksomheden skal være indrettet på en sådan  

 måde, at lokalerne let og effektivt kan renses og desinficeres, uden at  

 materialerne ødelægges eller beskadiges.
§ 18.  Til midlertidig henlæggelse af affaldsprodukter  

 fra virksomheden, skal der i virksomhedens lokaler forefindes enten solide  

 beholdere, forsynet med tætsluttende låg, eller et tilsvarende arrangement  

 med tætte affaldsposer.
Kun affaldsprodukter fra virksomheden må deponeres  

 heri.
Ovennævnte beholdere eller affaldsposer må kun opbevares uden for  

 virksomhedens lokaler, hvis de placeres på cementeret underlag på en  

 indhegnet aflåselig plads beskyttet mod vejrliget, og hvor der er truffet  

 fornødne foranstaltninger mod hunde og katte, rotter, mus, fugle og insekter.
 § 19.  På en rugerivirksomhed skal forefindes  

 særskilte lokaler til de enkelte arbejdsprocesser, således at disse kan  

 sektioneres med henblik på nedsættelse af risikoen for smittespredning.
Virksomhedens drift Generelle regler § 20.  Virksomheder med høns, kalkuner og  

 avlsvirksomheder med gæs og ænder skal holde alt fjerkræ i staldrum, jf. dog  

 § 27.
§ 21.  Arealerne omkring bygningerne, samtlige  

 lokaler, inventar og redskaber skal holdes i god orden, rene, og vel  

 vedligeholdte.
Staldrum for fjerkræ, forrum, ventilationssystem, anvendte  

 foder- og drikkeanlæg samt redskaber skal umiddelbart efter tømning renses og  

 desinficeres, og nyt fjekræ må ikke, bortset fra rugerivirksomheder, jf. §  

 33, stk. 2, indsættes før tidligst 14 dage herefter.
Rengørings- og  

 desinfektionsmidler skal være godkendt af Veterinærdirektoratet.
 Stk. 2.  Brugt engangsemballage må ikke hjemtages.  

 Opbevaring af urenset og udesinficeret flergangsemballage skal godkendes af  

 Veterinærdirektoratet.
 Stk. 3.  Al affald, med undtagelse af gødning, skal  

 midlertidigt opbevares i de i § 18 nævnte beholdere eller affaldsposer for  

 senere at blive sendt til destruktion.
 Stk. 4.  Opbevaringsmåder og den endelige deponering af  

 gødning skal godkendes af Veterinærdirektoratet.
§ 22.  Personalet skal være iført egnet arbejdstøj og  

 vaske hænder i nødvendigt omfang.
Arbejdstøjet skal skiftes i nødvendigt  

 omfang, og fodtøj desinficeres eller skiftes ved ankomst til virksomhedens  

 forskellige afsnit, og når disse forlades.
 Stk. 2.  Dyrlægen og konsulenter skal være iført  

 overtrækstøj og iøvrigt forholde sig som beskrevet i stk.1.
 Stk. 3.  Besøg skal såvidt muligt undgås, men i givet  

 fald skal besøgende forholde sig som anført i stk. 2.
 § 23.  Fjerkræ, der er tilført en virksomhed fra  

 forskellige virksomheder, må kun holdes i samme lokale, hvis  

 Veterinærdirektoratet har givet tilladelse hertil.
§ 24.  Transport af fjerkræ, rugeæg eller sæd fra en  

 virksomhed skal foregå i egnet engangsemballage.
Flergangsemballage kan  

 anvendes efter tilladelse fra Veterinærdirektoratet.
Rensning og desinfektion  

 af flergangsemballage skal ske efter metoder godkendt af  

 Veterinærdirektoratet.
 Stk. 2.  Transport af fjerkræ til virksomheden skal  

 foregå, uden at de transporterede dyr kommer i kontakt med andet fjerkræ,  

 herunder også andre arter end omfattet af denne bekendtgørelse.
 Stk. 3.  Transport, mærkning og identifikation af  

 daggammelt fjerkræ og rugeæg skal ske efter bestemmelserne i Kommissionens  

 forordninger nr. 2782/75/EØF af 29. oktober 1975 om produktion og afsætning  

 af rugeæg og kyllinger af fjerkræ og nr. 1868/77/EØF af 29. juli 1977 om  

 gennemførelsesbestemmelser til ovennævnte forordning.
 § 25.  En virksomhed må kun modtage fjerkræ, rugeæg og  

 sæd, som kommer direkte fra en virksomhed i Det Europæiske Økonomiske  

 Fællesskab, og som er registreret af veterinærmyndighederne i henhold til  

 Rådsdirektiv 90/539/EØF, herunder danske virksomheder registreret i henhold  

 til nærværende bekendtgørelse, eller som er indført fra et tredjeland efter  

 bestemmelserne i samme Rådsdirektiv.
 § 26.  Hvis der blandt fjerkræ, som holdes på en  

 virksomhed, optræder unormalt fald i ægydelsen, unormal dødelighed, lav  

 befrugtningsprocent eller andre tegn på sygdom, eller såfremt der foreligger  

 mistanke om smittefarligt samkvem, skal virksomheden straks tilkalde  

 dyrlægen.
 Stk. 2.  Virksomheden skal, efter Veterinærdirektoratets  

 nærmere bestemmelser, lade indsende fjerkræ eller andet materiale til  

 undersøgelse på Statens Veterinære Serumlaboratorium.
 Stk. 3.  Hvis virksomheden bliver bekendt med, at der  

 fra virksomheden er leveret fjerkræ, blandt hvilke der optræder unormal stor  

 dødelighed, skal det anmeldes til Veterinærdirektoratet.
Avlsvirksomheder § 27.  Gæs i avlsvirksomheder kan, uanset bestemmelsen  

 i § 20, have adgang til løbegårde, når disse er indrettet med gulv, der er  

 uigennemtrængeligt for vand, samt forsynet med sikkert hegn og overdækket, så  

 kontakt med vilde fugle i videst muligt omfang undgås.
 § 28.  Avlsvirksomheder må ikke tilføres rugeæg eller  

 fjerkræ, bortset fra daggammelt fjerkræ.
Stk. 2.  Daggammelt fjerkræ skal hidrøre fra æg  

 produceret på avlsvirksomheder.
Sæd må kun tilføres fra andre  

 avlsvirksomheder.
 § 29.  På avlsvirksomheder skal æg, beregnet til  

 rugning, desinficeres straks efter indsamlingen, enten ved formalinrygning  

 eller på anden måde godkendt af Veterinærdirektoratet.
Opdrætningsvirksomheder § 30.  Opdrætningsvirksomheder må ikke tilføres andet  

 fjerkræ end daggammelt fjerkræ, der er udruget af æg produceret på en  

 avlsvirksomhed.
Formeringsvirksomheder § 31.  Formeringsvirksomheder må ikke tilføres rugeæg.  

 Fjerkræ må kun tilføres fra avls- eller opdrætningsvirksomheder.
 § 32.  På formeringsvirksomheder skal æg, beregnet til  

 rugning, desinficeres straks efter indsamlingen, enten ved formalinrygning  

 eller på anden måde godkendt af Veterinærdirektoratet.
Rugerivirksomheder § 33.  Rugerivirksomheder må kun modtage rugeæg fra  

 avlsvirksomheder og formeringsvirksomheder.
 Stk. 2.  På en rugerivirksomhed må ikke forekomme andet  

 fjerkræ end daggammelt fjerkræ, udruget på den pågældende virksomhed.
 § 34.  Driften skal tilrettelægges således, at de  

 enkelte arbejdsprocesser sektioneres, og at fjerkræ, redskaber og personer så  

 vidt muligt bevæger sig i samme retning i virksomheden  

 (envejstrafikprincippet).
§ 35.  Ruge- og klækkemaskiner skal rengøres og  

 desinficeres mellem hver rugning og klækning.
Anvendes kontinuerlig rugning,  

 skal inventar og transportudstyr med rugeæg renses og desinficeres inden  

 anbringelse i forrugere, og maskinen skal renses for støv ved hjælp af  

 støvsuger inden ilægning af rugeæg.
Stk. 2.  Lokaler for kønssortering og for opbevaring af  

 daggammelt fjerkræ skal tømmes mellem hver klækning.
Inden nyt fjekræ  

 indsættes, foretages rengøring og desinfektion af lokaler og inventar.
 § 36.  En rugerivirksomhed, der udruger både avls- og  

 formeringsfjerkræ, må ikke klække rugeæg fra avlsvirksomheder samme dag, der  

 klækkes rugeæg fra formeringsvirksomheder.
 § 37.  Rugerivirksomheder skal desinficere alle rugeæg  

 ved modtagelsen, enten ved formalinrygning eller på anden måde godkendt af  

 Veterinærdirektoratet.
 Stk. 2.  Desinfektion af rugeæg ved formalinrygning skal  

 foregå i et særligt lokale. Æggene skal umiddelbart efter desinfektionen  

 anbringes i et velisoleret opbevaringsrum med mulighed for ventilation og  

 temperaturregulering. Æggene må ikke berøres eller ompakkes efter  

 desinfektion.
 Stk. 3.  Behandling af rugeæg med medikamenter må kun  

 foregå i et opbevaringslokale for rugeæg eller i et særskilt lokale.
 Stk. 4.  Vaccination og behandling af daggamle kyllinger  

 med medikamenter må kun finde sted i et særskilt lokale.
Systematisk sundhedskontrol Løbende journalisering af virksomhedens forhold § 38.  Virksomheden skal føre en journal, der  

 indeholder oplysning om:
 Stk. 2.  Virksomheden skal opbevare dokumentation for:
 Stk. 3.  Den i stk. 1 og 2 nævnte dokumentation skal  

 opbevares i 2 år på virksomheden og efter anmodning forevises repræsentanter  

 for Veterinærdirektoratet.
Kontrolbesøg § 39.  Embedsdyrlægen foretager mindst 1 årligt  

 kontrolbesøg på virksomheden.
 § 40.  Dyrlægen skal mindst foretage følgende  

 kontrolbesøg på virksomheden:
 Stk. 2.  Det i stk. 1 nævnte kontrolbesøg skal mindst  

 omfatte:
 Stk. 3.  Umiddelbart efter det i stk. 2 nævnte  

 kontrolbesøg indberetter dyrlægen til Veterinærdirektoratet, at tilsynet er  

 foretaget og meddeler, om tilsynet giver anledning til bemærkninger.
 Stk. 4.  Veterinærdirektoratet kan, i tilfælde af  

 mistanke om sygdom blandt fjerkræet, påbyde virksomheden at udtage sygt eller  

 dødt fjerkræ og andre prøver til laboratoriemæssig undersøgelse.
Rutinemæssige undersøgelser § 41.  Enhver virksomhed skal rutinemæssigt indsende  

 dødt eller aflivet fjerkræ til undersøgelse på Statens Veterinære  

 Serumlaboratorium.
Rugerivirksomheder skal endvidere indsende prøver til  

 kontrol af den mikrobiologiske status.
Prøvernes udtagelse og indsendelse  

 skal ske i henhold til nærmere bestemmelse fra Veterinærdirektoratet.
 Stk. 2.  Materialet udtages på foranledning af  

 virksomhedens ejer eller af dyrlægen efter nærmere retningslinier fra  

 Veterinærdirektoratet.
 Stk. 3.  Blodprøver skal indsendes i henhold til  

 Veterinærdirektoratets nærmere bestemmelser.
 Betaling, straf, ikrafttræden.
 § 42.  Udgifter, som afholdes i medfør af denne  

 bekendtgørelse, er Veterinærdirektoratet uvedkommende.
§ 43.  Med bøde straffes den, der § 44.  Er en overtrædelse begået af et aktieselskab,  

 anpartsselskab, andelsselskab eller lignende, kan der efter § 36 i lov nr.  

 814 af 21. december 1988 om husdyrsygdomme pålægges selskabet som sådant  

 bødeansvar.
 § 45.  Bekendtgørelsen træder i kraft den 1. maj 1992.
 Stk. 2.  Samtidig ophæves Landbrugsministeriets  

 bekendtgørelse nr. 341 af 7. december 1964 om rugerier.
Veterinærdirektoratet, den 18. februar  

 1992 Erik Stougaard / I.
Galamba Bilag 1 Sygdomme, der medfører bortfald af en virksomheds registrering.
 1. Influenza (Fowl Plague).
 2. Infektiøs laryngotracheitis.
 3. Newcastle disease.
 4. Hønsetyfus (Salmonella gallinarum og Salmonella  

 pullorum).
 5. Infektion med Salmonella arizona.
 6. Infektion med Mycoplasma gallisepticum.
 7. Infektion med Mycoplasma meleagridis.
 8. Fjerkrækopper.
 9. Fjerkrækolera.
Bilag 2 Betingelser for fornyet registrering af virksomhed efter sygdom.
Bilag 3 Indholdsfortegnelse (* 1) Bekendtgørelsen indeholder bestemmelser, der gennemfører  

 Kommissionens direktiv nr. 90/539, EF-tidende 1990 L 303 s. 6.
 I bekendtgørelsen er medtaget visse bestemmelser fra Rådets forordning nr.  

 2782/75/EØF af 29. oktober 1975 om produktion og afsætning af rugeæg og  

 kyllinger af fjerkræ og Kommissionens forordning nr. 1868/77/EØF af 29. juli  

 1977 om gennemførelsesbestemmelser til forordning nr. 2782/75/EØF om  

 produktion og afsætning af rugeæg og kyllinger af fjerkræ. Ifølge artikel 189  

 i EØF-traktaten gælder en forordning umiddelbart i hver medlemsstat.  

 Gengivelsen af disse bestemmelser i bekendtgørelsen er således udelukkende  

 begrundet i praktiske hensyn og berører ikke de nævnte forordningers  

 umiddelbare gyldighed i Danmark.
