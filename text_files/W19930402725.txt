En entreprenør udførte en dybhavnskaj.
I entreprisen indgik nedramning  

 af spuns.
Efter nedramningen konstateredes et antal låsesprængninger, hvis  

 afhjælning medførte betydelige udgifter for entreprenøren.
Entreprenøren  

 krævede afhjælpningsomkostningerne erstattet af bygherren.
Udtalt, at låsesprængningerne måtte anses for en mangel, og da disse  

 var konstateret inden afleveringen, var udgangspunktet, at entreprenøren  

 vederlagsfrit måtte udbedre dem.
Imidlertid havde årsagen til  

 låsesprængningerne ikke kunnet fastslås med sikkerhed.
Bygherren, der havde foreskrevet anvendelse af en bestemt type  

 spunsjern, havde godkendt en ændring til tilsvarende jern af en anden type og  

 foreskrevet opvalsningen, da den oprindeligt foreskrevne type ikke længere  

 produceredes.
Bygherren fandtes herefter at måtte bære risikoen for, at de  

 anvendte jern var egnede til arbejdet.
Selv om der ved leveringen var  

 konstateret en krumning af jernene indenfor tolerancen, fandtes dette ikke at  

 have haft betydning.
Låsesprængningerne fandtes heller ikke at skyldes fejl  

 ved ramningen.
Bygherren fandtes derimod at have løbet en risiko ved valget  

 af spinkle jern i forhold til den nødvendige rammeenergi, og denne risiko,  

 som bygherren havde den økonomiske fordel af, fandtes han ikke at kunne  

 overvælte på entreprenøren.
Valget af de spinkle spunsjern måtte derfor anses  

 for en projektfejl, og bygherren måtte herefter betale for den nødvendige  

 afhjælpning (1).
 Det forhold, at entreprenørens leverandør kulancemæssigt havde betalt  

 et betydeligt beløb til entreprenøren kunne ikke komme den indklagede  

 bygherre til gode ved opgørelsen, idet de leverede spunsjern ikke havde været  

 behæftet med mangler, hvor leverandøren ikke havde været retligt forpligtet  

 til at godskrive entreprenøren noget beløb.
VOLDGIFTSNÆVNET FOR BYGGE- OG ANLÆGSVIRKSOMHED K E N D E L S E i Voldgiftssag nr.
C 3642 K A/S mod A I 1989/90 lod A som bygherre udføre dybhavnskaj nr. 20 i X havn.
Arbejdet  

 blev overdraget K A/S som hovedentreprenør.
K havde tidligere udført et  

 tilsvarende arbejde med hensyn til havnens dybhavnskaj nr. 22.
Under uddybning af havnebassinet i forbindelse med anlægget væltede en  

 fortøjningsø, hvilket medførte betydelige konsekvenser for arbejdet med  

 kajanlægget, herunder udgifter til kran og forsinkelse.
Spørgsmålet om de  

 økonomiske konsekvenser heraf er afgjort forligsmæssigt.
Efter nedramning af spunsen konstateredes et antal låsesprængninger.
Dette  

 medførte betydelige udgifter til afhjælpning, som K har krævet betalt af A.
Da parterne ikke har kunnet opnå enighed om betaling af disse udgifter,  

 indbragte klageren ved klageskrift af 3. oktober 1991 sagen for en i henhold  

 til »Regler om behandling af sager ved Voldgiftsretten for Bygge- og  

 Anlægsvirksomhed« nedsat voldgiftsret.
Voldgiftsretten har bestået af  

 civilingeniør Johan Nørgaard, ingeniørdocent H.F.
Burcharth og  

 højesteretsdommer J.
Bangert med sidstnævnte som formand.
 Klageren har nedlagt påstand om betaling af 4.827.142 kr. med renter  

 svarende til diskontoen med tillæg af 6% fra den 19. december 1990 til den  

 31. december 1990 og med tillæg af 5% fra den 1. januar 1991, til betaling  

 sker.
 Indklagede har påstået frifindelse, subsidiært mod betaling af et mindre  

 beløb.
 Der foreligger følgende oplysninger om sagens nærmere omstændigheder.
I efteråret 1988 blev klageren indbudt til at afgive tilbud på arbejdet i  

 henhold til et projekt udarbejdet af B.
I beskrivelsen er spunsjernene anført  

 som typen Belval BU.
Der foreskrives anvendelse af BU 20 i frontvæggen,  

 celleendevæggen og en del af fløjvæggen og BU 16 i bagvæggen, den indre  

 cellevæg og resten af fløjvæggen.
Stålkvaliteten skal svare til  

 normalbetingelserne i det land, hvor spunsvægsjernene er fremstillet, og  

 stålets flydespænding skal mindst svare til den ønskede.
Spunsvægsjern skal,  

 hvis ikke andet er angivet, leveres som dobbeltjern med klemte låse.
 Om rammearbejder hedder det:
 »NORMER.
 Dansk Ingeniørforenings norm for fundering DS 415, 3. udgave er gældende  

 med nedenstående supplerende bestemmelser.
 ALMENT.
Arbejdsledelse.
Rammearbejdet skal ledes af en ikke akkordlønnet  

 formand, der skal være kyndig i sådant arbejde.
Materiel.
Rambuk og ramslag skal godkendes af tilsynet, forinden  

 ramning påbegyndes.
Ændringer.
Såfremt tilsynet under rammearbejdet ønsker supplerende  

 pæle/spunsvægsjern rammet eller andre tilsvarende ændringer foretaget, skal  

 ekstraarbejdet afregnes efer enhedspriserne. » Da de foreskrevne BU 20, BU 16 og BU 12 ikke kunne leveres, afgav klageren  

 tilbud, hvor spunsjern var ændret til PU 20, PU 16 og PU 12.
Efter afholdt licitation accepterede indklagede den 9. januar 1989  

 klagerens tilbud.
Om spunsvægsjernene anføres i accepten følgende:
»Samtlige spunsvægsjern af typerne BU 20, BU 16 og BU 12 erstattes af  

 tilsvarende spunsvægsjern hhv.
PU 20, PU 16 og PU 12. PU 20 leveres som  

 opvalset profil med fligetykkelser 12,9 mm hhv. 9,9 mm og dermed vægt på  

 145,3 kg pr. (m2) væg.
Mermængden på 21,85 t for levering af opvalsede PU  

 20-jern reguleres til tilbudets enhedspris for levering kr. 4.000 pr. t.
I  

 alt tillægspris kr. 87.400.
Tilbudet reguleres endvidere på tilbudets positioner vedrørende ramning af  

 spunsvægsjern, idet der regnes med mængder svarende til opvalset PU 20, PU 16  

 og PU 12. Mindremængden på 23,9 t reguleres til tilbudets enhedspris for  

 ramning kr. 1.400 pr. t.
I alt fradragspris kr. 33.460.
 Reguleringsbeløb i alt: + kr. 53.940 excl. moms.
Alle spunsjernsmængder er faste, dvs. teoretiske og ifølge  

 katalogværdier.« Entreprisekontrakten er i overensstemmelse hermed.
Da spunsvægsjernene var blevet leveret, blev de besigtiget.
Besigtigelsen  

 førte til, at B den 12. april 1989 sendte følgende skrivelse til klageren:
»X-by.
Kaj 20, Etape 1. Spunsvægsleverance.
Ved en besigtigelse af spunsvægsjernene, oplagt på kaj i X-by, er  

 registreret, at samtlige de leverede dobbelte spunsvægsjern er krumme, samt  

 alle er krumme til samme side.
Krumningen må tilskrives en forkert procedure  

 under klemningen af låsene, herunder en placering af det enkelte klem uden  

 for centerlinien af den klemte lås.
 Pilhøjderne er målt til max. 1,8 o/oo om Y-aksen, og max. 0,8 o/oo om  

 X-aksen, eller ialt max. 2,0 o/oo.
 På grund af jernenes ensidige krumning og dennes størrelse må B as på  

 vegne af X Havnevæsen tage forbehold for nogen form for betaling for enhver  

 skade og hændelse, der i forbindelse med gennemførelsen af entreprisearbejdet  

 kan tilskrives leverancen af ensidigt krumme spunsvægsjern.
 Af skader og hændelser skal specielt nævnes:
 - låsesprængninger.
 - udførelse af ekstra tilpasningsjern.
 - problemer i forbindelse med udførelse af lukket, firkantet østlig celle.
 - krav om tidsfristforlængelse og herunder vinterforanstaltninger som  

 følge af forsinkelse.
 - krav om forceringsomkostninger.
 - andre følgeomkostninger herunder dagbod, driftstab m.m.
 Som sikkerhed for bygherren i forbindelse med spunsvægsjernsleverancen  

 kræves, at K A/S stiller en anfordringsgaranti til X Hanvenvæsen på kr.  

 5.645.800,- svarende til den tilbudte pris på spunsvægsleverancen.
 Beløbet skal kunne hæves på følgende betingelser, der påføres garantien:
 »Anfordringsgarantien skal af hensyn til arbejdets kontinuitet  

 frigøres på bygherrens anfordring uden rettergang, efter at påkrav er sket i  

 henhold til AB 72 og under forudsætning af byggeledelsens attestation af, at  

 de påtalte forhold har medført eller vil medføre udgifter svarende til det  

 beløb, der anfordres frigivet«.
Anfordringsgarantien må stilles senest den 21.4.1989, hvor  

 spunsvægsleverancen forfalder til betaling.
I modsat fald udskydes betalingen  

 på kr. 5.645.800,- til garantien er stillet og godkendt.
Garantien frigives ved afhjælpningsperiodens udløb.' Indklagede besvarede den 19. april 1989 skrivelsen således:
»Spunsjernene er købt i.h.t. udbudsmaterialet og specifikationerne  

 fra B.
Det er ikke umiddelbart klart, om leverancen er i strid med dette.
Vi  

 har derfor sendt Deres brev videre til leverandøren til udtalelse.
For ikke at sinke sagen accepterer vi at stille den anførte  

 anfordringsgaranti på kr. 5.645.800,-; idet det er aftalt med C.P.
Olsen, at  

 garantien nedskrives efterhånden, som berettigelsen af X Havnevæsens  

 forbehold samt vurderingen af problemerne afklares.« Klageren forelagde herefter spørgsmålet om mangler ved leverancen for sin  

 leverandør, C A/S, der videresendte reklamationen til sin leverandør, det  

 franske firma D.
 Denne afviste indsigelsen og henviste til, at man ved opmåling på pladsen  

 ikke havde fundet noget spunsvægsjern med en større krumning end 0,18% af  

 pilhøjden, hvilket var under den tilladte afvigelse på 0,2%.
 I et efterfølgende byggemøde den 21. juni 1989 rejste klageren spørgsmål  

 om frigivelse af garantien, da indklagedes forbehold ikke længere ansås  

 berettiget, fordi de leverede spunsjern overholdt de gældende tolerancer hos  

 producenten.
 I samme byggemøde drøftedes problemer med ramning af spunsjern i  

 bagvæggen, idet disse havde vist en tendens til at krølle i toppen ved den  

 sidste meters ramning.
B afviste imidlertid at frigive garantien, før rammeprocessen var fuldt  

 indkørt og forløb uden problemer.
Samtidig afviste man ethvert krav om  

 ekstrabetaling og tidsfristforlængelse på grund af krølning.
I september 1989 konstateredes låsesprængningerne, og parterne enedes om  

 at afhjælpe disse ved at etablere en fodspuns.
Endvidere blev bagspunsen  

 forstærket.
 Begge parter foretog herefter undersøgelser for at få klarlagt årsagen til  

 låsesprængningerne.
 Konklusionen på undersøgelser og beregninger foretaget af klagerens  

 moderselskab, E, går ud på, at den primære årsag til låsesprængningerne må  

 antages at være valg af for svag spunsprofil i forhold til den nødvendige  

 rammeenergi, medens B på grundlag af sine undersøgelser og beregninger mener,  

 at årsagen kun kan være de krumme jern og eventuelt styring med mægleren.
Under efterfølgende forhandlinger opnåede klageren en aftale med  

 leverandøren af spunsvægsjernene.
Om denne aftale hedder det i en skrivelse  

 af 2. januar 1990 fra C A/S:
 »Under henvisning til vort møde den 24. nov. 1989 skal vi hermed  

 bekræfte den indgåede aftale om godtgørelse vedr. de leverede  

 spunsvægprofiler.
 Aftalen og godtgørelsen dækker alle hidtidige udgifter og fremtidige krav  

 med hensyn til ramning, reparationer, undersøgelser, garantier, genopretning  

 af konstruktion osv. og yderligere reklamationer og krav i denne sag kan ikke  

 fremsætttes.
 Godtgørelsen følger snarest muligt i form af kreditnota, som dækker:
 Yderligere blev det ved mødet aftalt, at K A/S til fuld dækning af det  

 påløbne rentekrav betaler:
 og vor rentenota på dette beløb fremsendes omgående.
For god ordens skyld beder vi Dem returnere vedlagte kopi med Deres  

 underskrift, og vi håber hermed at have afsluttet denne sag på en  

 tilfredsstillende måde.« På klagerens forespørgsel har B i en skrivelse af 7. juni 1990 udtalt:
»Vi er enige i, at de europæiske stålværkers  

 standardleveringsbetingelser for pilhøjden er 0,2% af længden, men det plejer  

 os bekendt ikke at give problemer for ramningen.
Entreprenøren må som altid  

 vælge sin rammemetode efter en samlet vurdering af de leverede materialer og  

 opgavens karakter.
 Det er fortsat vor opfattelse, at sprængningerne skyldes, at  

 entreprenørerne med de leverede spunsjern ikke valgte en tilstrækkelig sikker  

 udførelsesmetode.
Da entreprenørens underentreprenør også forestod ramningen ved Kaj 22, vil  

 han formentlig ved en gennemgang af rammerapporten og projekterne kunne se,  

 at der ikke har været væsentlige/relevante forskelle i de to projekter eller  

 undergrunden, som har kunnet betinge, at ramningen ved Kaj 22 i realiteten  

 foregik problemfrit, medens der er opstået adskillige sprængninger ved Kaj  

 20.« F Institutterne har i en skrivelse af 8. august 1991 besvaret en  

 forespørgsel fra klageren, om der i relation til den franske norm er nogen  

 praksis for at includere den ensidige afvigelse i bedømmelsen af, om  

 standarden er overholdt.
Det udtales, at det er institutternes opfattelse, at  

 man ikke kan reklamere over stålspunsprofilerne i henhold til standarden ved  

 at påberåbe sig andre rethedstolerancekrav end det ene, der er anført i punkt  

 6.5.
 Klageren har opgjort sit krav således:
 Under den mundtlige forhandling er der afgivet forklaring af direktør G og  

 afdelingsingeniør H fra K, direktør I og civilingeniør J fra B, civilingeniør  

 L fra E, samt kalkulationschef M fra Y-by.
G har forklaret, at han har udarbejdet klagerens tilbud og heri anført PU  

 20 i stedet for BY 20. B accepterede dette, men stillede kravene om  

 opvalsning.
Derefter bestiltes spunsjernene i henhold til specifikationerne.  

 Det blev leveret i marts.
Man kunne se, at de havde en krumning, men kunne  

 ikke afgøre, om de var i strid med konditionerne.
Indklagede tog forbehold og  

 krævede garanti for konditionsmæssighed.
Klageren hentede leverandør og  

 producent, men disse bestred, at der var mangler.
Da leverandøren ikke havde fået penge for leverancen, indkaldte denne til  

 møde.
Klageren krævede samme garanti af leverandøren, som klageren selv havde  

 måttet stille.
Det ville leverandøren ikke.
Vidnet regnede med, at der ville  

 blive indgået et forlig, men indklagede ville ikke medvirke.
Klageren ville  

 derefter anlægge voldgiftssag dels mod indklagede, dels mod leverandøren.  

 Herefter erklærede leverandøren, at klageren kulancemæssigt kunne få 3 mio.  

 kr., men så ville leverandøren, der ønskede at undgå en konfrontation med  

 klagerens moderselskab, udgå af sagen.
Der er ikke i erstatningsopgørelsen medtaget beløb, som overlapper  

 forliget om den væltede fortøjningsø. Ved forliget fik man en forlænget  

 byggetid fra 31. december 1989 til 8. februar 1990. Den i den foreliggende  

 sag medtagne forlængelse angår tidsrummet 8. februar til 26. marts, hvor der  

 arbejdedes med fodspuns.
Forceringsudgifterne vedrører andet arbejde, som  

 måtte fremskyndes på grund af fodspunsen.
H har forklaret, at han overtog arbejdet med spunsen, da spunsjernene  

 kom.
De var lidt krumme, men han var ikke betænkelig.
Derimod reagerede  

 bygherren.
Garantien blev afgivet ikke som en erkendelse af, at der var  

 mangler, men for at kunne komme videre med arbejdet.
Der blev udarbejdet en  

 fortegnelse over skævheder, men konditionerne var overholdt.
Det var der også  

 enighed om på et byggemøde.
Bygherren havde krævet at godkende rammemtoden, og det skete.
Bygherren  

 har haft dagligt tilsyn, og der er aldrig fremkommet indvendinger mod  

 ramningen.
Man begyndte med at ramme bagspunsen.
Man Valgte samme entreprenør  

 som ved kaj 22 og rammede på samme måde.
I begyndelsen gik det godt, men  

 senere begyndte jernene at krølle foroven.
Frontspunsen var færdig den 24.  

 august 1989. Da sandpuden blev fjernet, konstateredes låsesprængningerne ialt  

 36. Man enedes om at afhjælpe ved at udføre en fodspuns.
Han mener, at  

 årsagen til låsesprængningerne var en overbelastning af låsene.
Profilerne  

 var meget vridningsslappe, »slaskede« og meget brede, og det var  

 derfor forbundet med held at undgå låsesprængninger.
Under ramningen buer  

 jernene og deformationerne bibeholdes i sandpuden.
Det havde været bedre med  

 stærkere jern eller et boxprofil.
Når det gik godt ved kaj 22, skyldes det,  

 at man bevægede sig på grænsen til det forsvarlige, og så går det godt i  

 nogle tilfælde, men ikke i andre.
Vedrørende erstatningsopgørelsen har vidnet forklaret, at beløbet for  

 rammeudstyr ikke skal nedsættes til 720.000 kr., dels fordi der blev arbejdet  

 10 timer pr. dag, dels fordi dagsraten er 23.410 kr. på grund af mængden af  

 materiel ombord.
Udgifterne til anstilling for sandskibet N skyldes, at man  

 måtte stille indpumpning af sand i bero på grund af reparation af  

 låsesprængningerne.
Den forlængede byggetid skyldes låsesprængningerne,  

 ellers var man blevet færdig til tiden.
Der er ikke i forceringsudgifterne  

 medtaget poster, som skyldes fortøjningsøen.
I har forklaret, at han udarbejdede udbuddet.
Han var ikke klar over, at  

 Belval BU 20 ikke længere produceredes.
Ingen kunne levere BU 20. Han  

 accepterede PU 20, men krævede opvalsning af hensyn til statikken.
Alt  

 vedrørende udførelsen var overladt til K.
Klageren kaldte ham til pladsen for  

 at se jernene.
Dobbeltjernene var krumme og var alle klemt i kanten.
Da vi  

 forventede større risiko for låsesprængning på grund af krumningen, tog man  

 forbehold og krævede garantien.
Han kan som årsag til låsesprængningerne kun  

 tænke sig krumningerne og/eller styring af ramningen.
Han er enig i, at  

 jernene enkeltvis opfyldte kravene, men de var alle krumme.  

 Rammejournalresultaterne kunne ikke afsløre låsebrud.
B's rammesimuleringer  

 var ikke fremlagt, fordi udsmedning skete i kote -13 m.
Har simuleret Hera  

 5000 hammeren med samme resultat som E, men også fundet lempeligere hammere.
L fra klagerens moderselskab E har forklaret, at han blev tilkaldt af  

 klageren for at finde årsagen til låsesprængningerne.
Der blev foretaget en  

 rammesimulering.
Valg af hammer er afhængig af spunsen og  

 jordbundsforholdene, og han har ikke kunne finde en bedre hammer end den  

 anvendte.
Han har beregnet anvendelsen af en lettere hammer, men dette ville  

 ikke have været bedre.
Hovedårsag til låsesprængning er, at spunsen under de  

 givne forhold må drives hårdt og derved bøjer ud under vridning.
Vridning er  

 den direkte årsag (nødvendighed) for sprængningerne.
Jernenes krumning og  

 klemningerne betyder intet, hvilket også ses af manglende sammenhæng mellem  

 låsesprængning og den måde, jernene vendes i forhold til hinanden.
Låsens  

 konstruktion på PU 20 giver et større spillerum end låsen på BU 20. Man har  

 levet på marginalerne. Årsagen må være spunsens ringe profil og en ramning  

 nær flydespændingen.
M har forklaret, at han var entrepriseleder på kaj 20, men har ikke været  

 det på kaj 22. Man anvendte samme maskine og samme rammefører som ved kaj 22.  

 Den anvendte dieselhammer er god til spuns og almindelig anvendt ved større  

 havnearbejder.
Første problem var, at spunsen i bagvæggen krøllede.
Derfor  

 svejsede man en plade på i bugten af toppen.
Der er ikke slået for hårdt.  

 Årsagen til låsesprængningerne er, at spunsjernene var for høje, brede og  

 tynde.
Større flydespænding ville have hjulpet.
Han har rammet en del  

 PU-jern.
I nogle tilfælde er det gået godt, i andre tilfælde ikke.
J har forklaret, at det franske værk har ændret procedure for klemning,  

 så der ikke klemmes excentrisk.
Klemning på midten er bedre.
Han havde ikke  

 grund til at tro, at man bevægede sig på grænsen af det teknisk mulige på  

 grund af erfaringerne fra kaj 22. Klageren kunne frit vælge en rammemetode.
Klageren har til støtte for sin påstand anført, at de leverede spunsjern  

 var i overensstemmelse med bygherrens specifikationer og ikke behæftet med  

 mangler.
Bygherren havde selv valgt jernets profil og foreskrevet  

 udvalsningen.
Jernet opfyldte det fastsatte tolerancekrav på 0,2%. Den  

 største krumning, som var målt, er 0,18%. Leveringen kunne således ikke  

 kasseres.
Det var derfor urimeligt, at indklagede tog forbehold og stillede  

 krav om garanti.
Klageren var nødt til at stille sikkerhed, da indklagede  

 ellers ville have trukket i aconto betalingerne.
Stillelsen af sikkerhed  

 indebærer derfor ikke en anerkendelse af mangler.
Der er heller ikke påvist mangler ved ramningen.
Denne er udført på ganske  

 samme måde som ved kaj 22, og der er anvendt samme underentreprenør og samme  

 rammeformand.
Bygherrens tilsyn har ikke på noget tidspunkt gjort indsigelse  

 mod fremgangsmåden.
Årsagen til låsesprængningerne må søges i, at indklagede har valgt en  

 profil af spunsjern, der er på grænsen af det forsvarlige.
E har i sin  

 rapport, der hviler på rammesimulering, henvist til valg af en for svag  

 profil i forhold til spunsens frie længde og den store rammeenergi, som  

 kræves til nedramningen.
Indklagede har selv foretaget rammesimulering, men  

 har ikke villet fremlægge resultaterne heraf.
Ved valg af den billigere  

 dimension har indklagede satset, og det må indklagede selv bære risikoen for.  

 Det gik godt ved kaj 22, men ikke her.
Forhandlingerne med C og det franske stålværk er denne sag uvedkommende.  

 Det opnåede beløb fra leverandøren kan kun komme klageren til gode, hvis  

 leverandøren havde anerkendt, at der forelå en mangel ved de leverede jern,  

 men det har han ikke.
Leverandøren var selv kommet i klemme, fordi man ikke  

 fik betaling for leverancerne.
Herefter aftalte man, at leveranøren som led i  

 det løbende mellemværende med klageren ydede en likviditetsmæssig støtte på 3  

 mio. kr., men denne kulancemæssige fordel kan indklagede ikke påberåbe sig.
 Med hensyn til klagerens bemærkninger om størrelsen af det rejste krav  

 henvises til nedenfor.
Indklagede har til støtte for sin påstand anført, at låsesprængningerne  

 er en mangel.
Denne mangel forelå før afleveringen, og indklagede havde  

 derfor krav på, at klageren foretog afhjælpning af manglen.
Klageren har kun  

 krav på betaling, såfremt manglen skyldtes fejl i projektet eller hindringer  

 i grunden, og det er klageren, som har bevisbyrden for dette.
Fejl i projektet foreligger kun, hvis man ved projekteringen er gået ud  

 over det forsvarlige.
Der er ikke bevis for konkrete fejl, og det var også  

 gået godt ved kaj 22. Projektet har heller ikke ligget på grænsen af det  

 forsvarlige, når PU 12 og PU 16 har kunnet rammes ned.
Årsagen til låsesprængningerne må være enten en fejl ved de leverede jern  

 eller ved ramningen.
Der var ikke låsesprængninger ved kaj 22. Spunsjernet  

 havde samme dimension, bundforholdene var de samme, og rammedybden var endda  

 1 m længere ved kaj 22. Den eneste forskel var de krumme jern.  

 Rammesimuleringen viser kun, hvad der sker i bunden, og er derfor uden  

 betydning for sagen.
Indklagede erkender, at det enkelte jern ikke kunne  

 kasseres, men alle jern var krumme til samme side, og krumningen lå på  

 grænsen af den foreskrevne tolerance.
Hertil kommer den skæve klemning, som  

 skyldtes en forkert fremstillingsprocedure.
Tilsammen må dette anses for en  

 mangel, som klageren er ansvarlig for.
Klageren må selv have følt, at der  

 forelå et probllem, siden man tilkaldte B.
B kunne vanskeligt kassere  

 levereancen på dette tidspunkt og krævede i stedet en garanti mod  

 låsesprængninger.
Leverandøren betalte faktisk et beløb.
 Klageren var advaret om de krumme jern, men fastholdt, at de kunne rammes.  

 Derefter må klageren sikre sig, at ramning kan ske, og godtgøre, at  

 låsesprængningerne ikke skyldes fejl ved ramningen.
Klageren har fra leverandøren modtaget en godtgørlse på 3 mio. kr.  

 vedrørende de leverede spunsjern.
Dette kan ikke være et likviditetstilskud,  

 men må anses for en erstatning til fuld og endelig afgørelse for mangler.
I  

 leverandørens skrivelse henvises specielt til et beløb på 791.845 kr. for  

 levering af profiler til fodspuns, hvilke beløb indgår i klagerens  

 erstatningskrav.
Klageren har modtaget beløbet til fuld afgørelse og har  

 derved afskåret sig fra senere at rejse krav mod indklagede.
Da klageren har  

 modtaget beløbet, inden sagen mod indklagede blev anlagt, må dette medføre,  

 at klageren skal erstatte alle indklagedes udgifter til teknisk bistand i  

 forbindelse med voldgiftssagen.
 Voldgiftsretten skal udtale:
 Låsesprængningerne må anses for en mangel, og da disse er konstateret  

 inden afleveringen, er udgangspunktet, at entreprenøren vederlagsfrit må  

 udbedre dem.
 Årsagen til låsesprængningerne har ikke kunnet fastslås med sikkerhed.
Bygherren havde foreskrevet anvendelse af en bestemt type spunsjern af  

 nærmere angivne dimensioner.
Da denne type ikke længere produceredes,  

 godkendte bygherren en ændring til tilsvarende jern af en anden type og  

 foreskrev opvalsningen.
Denne type er stort set identisk med den tidligere  

 type i henseende til stivhed og styrke, men har en løsere lås.
Bygherren  

 findes herefter at måtte bære risikoen for, at de anvendte jern var egnede  

 til arbejdet.
Ved leveringen konstateredes en krumning af jernene, men indklagede har  

 været enig i, at de enkelte jern ikke kunne kasseres på grund af mangler, da  

 de opfyldte tolerancekravet.
Det er ikke oplyst, hvor mange jern der ligger  

 nær op ad tolerancegrænsen.
Den omstændighed, at alle jern var krumme til  

 samme side, kan ikke bevirke, at hele leverancen er mangelfuld.
Den  

 excentriske klemning findes uden betydning for jernenes krumning.  

 Leverandøren har afvist, at der forelå mangler, og den danske leverandørs  

 betaling af et beløb til klageren kan ikke anses som en anerkendelse heraf.  

 Klageren har derfor ikke kunnet gøre mangelsbeføjelsen gældende over for sin  

 leverandør.
Voldgiftsretten finder ikke, at jernenes krumning inden for tolerancen har  

 haft betydning for låsesprængningerne, idet de spændinger og kræfter, som  

 kræves til at deformere spunsjernene over låsesprængningsniveau, er små i  

 forhold til de spændinger og kræfter, der i øvrigt er involveret.
Såfremt  

 krumningen skulle være af betydning, måtte forventes en øget rammemodstand i  

 forhold til ramning af mere lige jern.
Imidlertid var rammemodstanden over  

 kote -15 m har været mindre ved kaj 20 end ved kaj 22, hvor ramningen ikke  

 førte til låsesprængninger.
Voldgiftsretten finder ikke, at låsesprængningerne skyldes fejl ved  

 ramningen.
Der er anvendt samme fremgangsmåde som ved kaj 22, og jernenes  

 krumning har ikke givet anledning til, at der burde foretages særlige  

 foranstaltninger.
Der findes heller ikke grundlag for at kritisere valget af  

 hammer.
Voldgiftsretten finder derimod, at bygherren har løbet en risiko ved  

 valget af så spinkle jern i forhold til den nødvendige rammeenergi.
Dette  

 betyder, at ramningen i nogle tilfælde vil lykkes, men ikke i andre.  

 Ramningen af de spinklere jern i bagspunsen kan ikke tillægges betydning,  

 fordi det ikke vides, om der er sket låsesprængninger her.
Risikoen ved  

 anvendelse af spinkle jern, hvilket bygherren har den økonomiske fordel af,  

 findes han ikke at kunne overvælte på entreprenøren.
Valget af de spinkle  

 spunsjern må derfor anses for projektfejl.
Indklagede må herefter betale for  

 den nødvendige afhjælpning, hvorom der har været enighed mellem parterne.
 Klagerens krav består af følgende hovedposter:
1. Mandskab og amskiner 3.299.628 Klageren har under den mundtlige forhandling redegjort for en række  

 underposter og har nedsat det oprindelig krævede beløb med 53.169 kr.
 Indklagede har anført, at han forsåvidt ikke bestrider beløbet, men  

 finder, at der bør findes en vis afrunding sted, fordi det ikke er muligt at  

 efterprøve de enkelte underposter.
Voldgiftsretten finder ikke grundlag for at nedsætte beløbet yderligere 3.299.628 kr.
 Transport 3.299.628 kr.
 2. Følgeudgifter 666.615 kr.
 Indklagede har anført, at han ikke har indsigelser mod kravet for ramning  

 af pæle, men at posten forlænget byggetid bør nedsættes.
 Kravet bør ikke overstige 360.000 kr.
Voldgiftsretten finder, at beløbet må nedsættes, fordi der i den  

 omhandlede periode også er udført andet arbejde.
Beløbet, der også fra  

 klagerens side beror på et skøn, nedsættes herefter til 3. Forceringsudgifter 513.348 kr.
Klageren har anført, at der er sket forcering i betydeligt omfang, fordi  

 indklagede fastholdt tidsfrist og dagbod.
Forcering er sket både ved  

 overarbejde og ansættelse af flere folk.
Man har rejst spørgsmåler om  

 forcering i et byggemøde.
Der er ikke medtaget noget beløb, som klageren har  

 fået erstattet ved forliget om fortøjningsøen.
Indklagede har afvist dette krav, dels fordi overholdelse af tidsfristen  

 er klagerens problem, dels fordi kravet er udokumenteret.
Endelig er der  

 risiko for dobbeltdækning som følge af forliget om fortøjningsøen.
Subsidiært  

 har indklagede gjort gældende, at dette krav højst kan fastsættes til 180.000  

 kr.
Voldgiftsretten finder, at afhjælpningen af spunsen har nødvendiggjort  

 forcering, når indklagede ikke ville give fristforlængelse, og indklagede har  

 da også i byggemøde erkendt, at det var en fornuftig foranstaltning.
Retten  

 fastsætter herefter et skønsmæssigt beløb på 300.000 kr.
 Transport 3.999.628 kr.
 4. Forkrøbling 246.666 kr.
 Klageren har gjort gældende, at disse udgifter er forårsaget af, at  

 spunsjernene var for slappe.
 Indklagede har gjort gældende, at udgiften er dem uvedkommende, da de  

 skyldes en almindelig mangel.
 Voldgiftsretten finder, at der må gives klageren medhold 246.666 kr.
 5. Afdelingsingeniør 101.085 kr.
 Indklagede har i duplik anerkendt 64.600 kr. af beløbet.
Voldgiftsretten finder ikke grundlag for at sætte beløbet højere Det beløb på 3 mio. kr., som klageren er blevet godskrevet som led i et  

 forlig med den danske leverandør C, kan ikke føre til en nedsættelse af  

 klagerens krav mod indklagede.
Beløbet blev - efter at et bredere forlig var  

 glippet - godskrevet klageren, fordi C ville undgå at blive inddraget i den  

 foreliggende voldgiftssag, hvilket selskabet ikke ønskede af hensyn til sine  

 relationer til klagerens moderselskab.
Da voldgiftsretten som ovenfor anført  

 ikke finder, at de leverede spunsjern har været behæftet med mangler, har C  

 ikke været retlig forpligtet til at godskrive klageren noget beløb i deres  

 indbyrdes mellemværende.
Indklagede kan ikke kræve, at et sådant  

 kulancemæssigt beløb kommer dem til gode.
Indklagede bliver ikke herved  

 ringere stillet, end hvis voldgiftssagen var blevet gennemført også mod C.  

 Hvorledes klageren og C vil forholde med beløbet efter voldgiftsrettens  

 afgørelse, må være indklagede uvedkommende.
 Som følge af det anførte skal indklagede til klageren betale 4.310.894 kr.  

 med renter som påstået og i sagsomkostninger 150.000 kr.
 Indklagede skal endvidere betale udgifterne ved voldgiftsrettens  

 behandling af sagen.
 K E N D E L S E :
 Indklagede, A , skal til klageren, K A/S, betale 4.310.894 kr. med renter  

 svarende til diskontoen med tillæg af 6% fra den 19. december til den 31.  

 december 1990 og med tillæg af 5% fra den 1. januar 1991, til betaling sker.
 Indklagede skal endvidere i sagsomkostninger betale 150.000 kr.
 Beløbene skal betales inden 14 dage fra modtagelsen af denne kendelse.
 Indklagede skal betale udgifterne ved voldgiftsrettens behandling af  

 sagen.
København, den 7. oktober 1993 Johan Nørgaard/Johannes Bangert/H.F.
Burcharth P.v.c.
G.
Stark (Særlige noter:) (* 1) Kendelsen er optrykt i kendelser om fast ejendom nr. 3/1994.
