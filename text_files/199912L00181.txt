Fremsat den 27. januar 2000 af Kim Behnke (FRI),  

 Tom Behnke (FRI), Thorkild B.
Fransgaard (FRI)   

 og Kirsten Jacobsen (FRI) Forslag til Lov om ændring af lov om Banestyrelsen  

 m.v.
(Forlods overtagelse) § 1 I lov nr. 1230 af 27. december 1996 om Banestyrelsen m.v., som  

 ændret ved lov nr. 290 af 18. maj 1998, lov nr. 291 af 18. maj 1998,  

 lov nr. 233 af 21. april 1999 og lov nr. 398 af 2. juni 1999, foretages  

 følgende ændring:
 1. Efter § 5 a indsættes som ny paragraf:
» Stk. 2. Overtagelsessummen fastsættes af de i  

 henhold til lov om fremgangsmåden ved ekspropriation vedrørende  

 fast ejendom nedsatte ekspropriations- og taksationskommissioner.
Stk. 3. Bevilling til de samlede udgifter til overtagelse  

 efter stk. 1 skal for det enkelte projekt forelægges for Folketingets  

 Finansudvalg til godkendelse.« § 2 Loven træder i kraft dagen efter bekendtgørelsen i  

 Lovtidende.
Bemærkninger til lovforslaget Dette lovforslag burde egentlig have  

 været fremsat af regeringen.
Det er lidt flovt, at oppositionen  

 må fremsætte lovforslag om forhold, der rettelig henhører  

 under en ministers embedspligt.
Særlig det forhold, at der gennem de  

 seneste år har været en række sager om borgere, der  

 økonomisk er kommet i klemme som følge af Banestyrelsens planer  

 om nye linjeføringer, taler for, at regeringen burde have søgt  

 problemstillingen løst for længst gennem en generel lovhjemmel.
I et brev af 28. juli 1999 fra Banestyrelsen til  

 Trafikministeriet anbefaler Banestyrelsen, at der skabes en generel mulighed  

 for, at Banestyrelsen kan erhverve ejendomme i situationer, hvor der  

 utvivlsomt skal erhverves arealer i forbindelse med etablering af  

 anlægget, og hvor den enkelte borger af tvingende private årsager  

 ønsker at afhænde sin ejendom.
Dette lovforslag søger at  

 efterkomme Banestyrelsens anbefaling.
Almindelige bemærkninger Formålet med lovforslaget er at forbedre  

 retsstillingen for de borgere, der berøres af et ofte langstrakt  

 projekteringsarbejde i forbindelse med nyanlæg m.v. af  

 jernbanestrækninger.
Den nuværende retsstilling indebærer,  

 at borgere   såfremt der ikke fastsættes særlige  

 bestemmelser om forlods overtagelse for de enkelte baneprojekter   risikerer  

 at blive stavnsbundet til deres ejendom, idet en planlagt banestrækning  

 på en ejendom vil indebære, at ejendommen er usælgelig.  

 Dertil kommer, at ejendommen ikke kan belånes.
 Trafikministeren har i svar af 3. januar 2000 på  

 spørgsmål S 746 (FF s. 3137) oplyst følgende:
Når Folketinget vedtager en anlægslov for en  

 jernbanestrækning, er der indbygget en hjemmel til at udbetale de  

 erstatninger, som ekspropriationer udløser, eller som  

 taksationskommissioner fastsætter.
Men i perioden, fra der opstår  

 ønsker hos Banestyrelsen om en linjeføring, og til en  

 anlægslov er vedtaget, er lodsejere og ejendomsejere, der er  

 berørt af den påtænkte linjeføring, uden mulighed  

 for at få erstatning for det tab, de vil lide ved salg af deres  

 ejendom.
Dette lovforslag søger at ændre på dette forhold  

 til hjælp for borgerne.
 I brev til Folketingets Trafikudvalg den 21. december  

 1999, jf. alm. del - bilag 353, skriver trafikministeren:
Problemstillingen er blevet særligt  

 aktualiseret i forbindelse med København-Ringsted-projektet, hvor en  

 række borgere igennem længere tid har måttet leve i  

 uvished.
Disse borgere har reelt været stavnsbundet til deres  

 ejendomme.
Og da den politiske beslutningsproces omkring linjeføringen  

 trækker ud, kan disse borgere være henvist til mange års  

 uvished og betydelige økonomiske tab.
 Regeringen har i forbindelse med et ændringsforslag  

 til finansloven for 2000 indført en midlertidig bemyndigelse for  

 trafikministeren til forlods at overtage ejendomme, der skønnes at  

 blive berørt i et ikke uvæsentligt omfang af  

 København-Ringsted-projektet.
Forslagsstillerne finder det imidlertid ikke rimeligt, at  

 berørte borgere fremover skal risikere at vente lige så  

 længe på en løsning.
Det må heller ikke være  

 op til finanslovsforhandlinger og anmærkninger på en finanslov at  

 afgøre, om en bestemt strækning skal kunne udløse  

 erstatninger.
Der er et ønske om at lave en generel hjemmel,  

 præcis som Banestyrelsen har anbefalet.
Forslagsstillerne er opmærksomme på, at  

 trafikministeren i forbindelse med fremsættelsen den 9. december 1998  

 af lovforslag nr.
L 138 om ændring af bl.a. lov om offentlige veje  

 på baggrund af anbefalinger fra Udvalget om forbedret information m.v.  

 af borgerne i forbindelse med gennemførelse af større  

 anlægsarbejder tilkendegav, at ministeren i forbindelse med fremtidige  

 projekteringslove for større statslige vejanlæg agter at  

 indføre bestemmelser om forlods overtagelse.
Det fremgår  

 imidlertid ikke udtrykkeligt, at dette også gælder for  

 baneprojekter.
Derfor ønsket om en generel hjemmel.
 I et brev af 5. oktober 1999 til Henning Sørensen,  

 Viby Sj., skriver trafikministeren:
Under alle omstændigheder finder  

 forslagsstillerne, at berørte borgere sikres bedst gennem en generel  

 hjemmel til forlods overtagelse frem for, at der i hver enkelt  

 projekteringslov skal indsættes en bestemmelse herom.
Der skal  

 være tale om et retskrav og ikke om en situation, hvor skiftende  

 politiske flertal skal afgøre disse tvister om erstatning til  

 berørte lodsejere og borgere.
 På denne baggrund foreslås der indført  

 en generel hjemmel for Banestyrelsen til, når særlige grunde  

 foreligger, forlods at erhverve ejendomme, der skønnes at blive  

 berørt i ikke uvæsentligt omfang af nyanlæg m.v. af  

 jernbanestrækninger, for hvilke der er vedtaget projekteringslov.
Bemærkninger til lovforslagets enkelte  

 bestemmelser Til § 1 I stk. 1 indføres en generel hjemmel for  

 Banestyrelsen til, når særlige grunde foreligger, forlods at  

 erhverve ejendomme, der skønnes at blive berørt i ikke  

 uvæsentligt omfang af nyanlæg m.v. af jernbanestrækninger,  

 for hvilke der er vedtaget projekteringslov.
Hjemmelen omfatter alene tiden, indtil en anlægslov  

 er vedtaget.
Herefter gælder de almindelige regler for  

 ekspropriation.
Det er en betingelse for Banestyrelsens erhvervelse, at  

 ejendommen skønnes at blive berørt i et ikke uvæsentligt  

 omfang af nyanlæg m.v., der er omfattet af en vedtaget  

 projekteringslov.
Der må således i hvert enkelt tilfælde  

 foretages en vurdering af projektets betydning for den pågældende  

 ejendom.
Denne vurdering gennemføres af samme myndighed, som normalt  

 behandler ekspropriationssagerne i forbindelse med anlægslove, og efter  

 samme princip ved erstatningsudmålinger m.v.  Det er samtidig en  

 betingelse, at projektet hindrer salg af den pågældende ejendom  

 på normale vilkår.
Det er endvidere en betingelse for Banestyrelsens  

 erhvervelse, at der foreligger særlige grunde, herunder særlige  

 personlige grunde hos ejeren.
Særlige personlige grunde kan f.eks.  

 foreligge, hvor en grundejer på grund af sygdom, alder, jobskift,  

 økonomiske forhold eller på grund af familiemæssige eller  

 andre sociale forhold ønsker eller er nødsaget til at  

 sælge ejendommen for at flytte til et andet sted.
 Med henblik på Folketingets kontrol med udgifter til  

 forlods overtagelse i medfør af lovforslagets § 1, stk. 1,  

 foreslås det, at trafikministeren for hvert enkelt projekt skal  

 søge bevilling til de samlede udgifter til forlods overtagelse hos  

 Folketingets Finansudvalg.
Til § 2 Det foreslås, at loven træder i kraft dagen  

 efter bekendtgørelsen i Lovtidende.
Det er forslagsstillernes intention, at der i forbindelse  

 med lovforslagets behandling i Folketinget kan overvejes en  

 overgangsbestemmelse, som kan samle op på eventuelle sager, der  

 på nuværende tidspunkt er opstået som følge af  

 Banestyrelsens planlægningsarbejde.
Om der er behov for en sådan  

 overgangsbestemmelse, må bero på en tilkendegivelse fra  

 trafikministeren om, hvilke verserende sager der foreligger.
Skriftlig fremsættelse Kim Behnke (FRI):
 Som ordfører for forslagsstillerne tillader jeg mig  

 herved at fremsætte:
 Forslag til lov om ændring af lov om  

 Banestyrelsen m.v. (Forlods overtagelse).
(Lovforslag nr.
L 181).
 Jeg henviser i øvrigt til de bemærkninger,  

 der ledsager lovforslaget, og anbefaler det til Tingets velvillige  

 behandling.
