 Ved Kgl. resolution af 20. december 1957 har Danmark  

 ratificeret omstående under 20. februar 1957 i København undertegnede  

 overenskomst med tilhørende protokol mellem Danmark og Nederlandene til  

 undgåelse af dobbeltbeskatning og fastsættelse af regler om gensidig  

 administrativ bistand vedrørende skatter af indkomst og formue.
OVERENSKOMST mellem Kongeriget Danmark og Kongeriget Nederlandene til undgåelse af  

 dobbeltbeskatning og fastsættelse af regler om gensidig administrativ bistand  

 vedrørende skatter af indkomst og formue.
Hans Majestæt Kongen af Danmark og Hendes Majestæt Dronningen af  

 Nederlandene, der ønsker i størst mulig udstrækning at undgå dobbeltbeskatning og at  

 fastsætte regler for gensidig administrativ bistand vedrørende skatter af  

 indkomst og formue, har i dette øjemed besluttet at indgå en overenskomst og har til deres befuldmægtigede udnævnt:
 Hans Majestæt Kongen af Danmark:
 Sin stats- og udenrigsminister Hans Christian Svane Hansen.
 Hendes Majestæt Dronningen af Nederlandene:
Sin charge d'affaires a. i. i København, ambassadesekretær Jonkheer Johan  

 Anthony Beelaerts van Blokland, som efter at have fremlagt deres fuldmagter, der blev fundet i god og  

 behørig form, er blevet enige om følgende bestemmelser:
 Artikel 1.
 § 1.  Denne overenskomst omfatter skatter af indkomst  

 og formue, der betales til staten eller til provinser, kommuner eller andre  

 offentligretlige enheder.
 § 2.  De skatter, der er genstand for denne  

 overenskomst, er:
 For så vidt angår Danmark:
 § 3.  Denne overenskomst skal også finde anvendelse på  

 alle andre skatter af væsentlig samme art, som efter denne overenskomsts  

 underskrift måtte blive pålagt i en af de to stater.
 § 4.  Såfremt der finder en væsentlig ændring af  

 skattelovgivningen sted i en af staterne, skal underretning om ændringen  

 gives af den kompetente myndighed i denne stat til den kompetente myndighed i  

 den anden stat for at tilvejebringe sådanne ændringer i eller sådan  

 fortolkning af denne overenskomst, som må anses nødvendige.
 Artikel 2.
 § 1.  Anvendt i denne overenskomst skal:
Udtrykket "Nederlandene" betyde den del af Kongeriget  

 Nederlandene, som er beliggende i Europa; I denne forbindelse:
 alle danske statsborgere og alle selskaber, hvis virksomhed ledes eller  

 kontrolleres i et dansk statsområde, som omfattes af denne overenskomst.
 § 2.  Ved hver af de to staters anvendelse af  

 bestemmelserne i denne overenskomst skal, medmindre andet følger af  

 sammenhængen, ethvert udtryk, som ikke er defineret i denne overenskomst,  

 have den betydning, som dette udtryk har i henhold til vedkommende stats love  

 om de skatter, der er genstand for denne overenskomst.
 Artikel 3.
§ 1.  Ved anvendelsen af denne overenskomst anses  

 fysiske personer for bosat i en af staterne, hvis de har deres faste bopæl i  

 betydningen af fast bolig i vedkommende stat eller, hvis de ikke har sådan  

 bolig i nogen, af de to stater, hvis de stadig opholder sig i vedkommende  

 stat.
Fysiske personer skal anses for at opholde sig stadigt i en af de to  

 stater, når de opholder sig i vedkommende stat under omstændigheder, som  

 giver grundlag for at antage, at de ikke har til hensigt at opholde sig der  

 blot midlertidigt.
 § 2.  Fysiske personer, som lever ombord i skibe eller  

 luftfartøjer uden normalt domicil i nogen af staterne, skal anses for at være  

 bosat i den stat, i hvilken skibet eller luftfartøjet har sit hjemsted.
§ 3.  Hvis en fysisk person i henhold til § 1 kan  

 anses for at være bosat i begge stater, skal han anses for at være bosat i  

 den stat, med hvilken han har de stærkeste personlige og økonomiske  

 forbindelser.
Hvis hans bopæl ikke kan afgøres i henhold til denne regel,  

 skal personen anses for at være bosat i den stat, i hvilken han er  

 statsborger.
Er han statsborger i begge stater, eller er han ikke statsborger  

 i nogen af staterne, skal de kompetente myndigheder træffe aftale vedrørende  

 hvert enkelt tilfælde.
 § 4.  Ved anvendelsen af denne overenskomst skal et  

 selskab anses for hjemmehørende i den stat, hvor dets virksomhed ledes og  

 kontrolleres.
 § 5.  Et uafsluttet bo efter en afdød person anses som  

 hjemmehørende i den stat, i hvilken afdøde skal anses for at være bosat ved  

 sin død.
 Artikel 4.
 Indkomst og formue skal alene beskattes i den stat, i hvilken skatteyderen  

 er bosat eller hjemmehørende, medmindre anden regel er fastsat i denne  

 overenskomst.
 Artikel 5.
 Indkomst af fast ejendom og afgift (royalty), hidrørende fra driften af  

 gruber eller stenbrud eller fra anden udnyttelse af en naturforekomst, skal  

 beskattes i den stat, i hvilken sådan fast ejendom, grube, stenbrud eller  

 naturforekomst er beliggende.
 Artikel 6.
§ 1.  Et i en af staterne hjemmehørende foretagendes  

 fortjeneste skal ikke underkastes beskatning i den anden stat, medmindre  

 foretagendet driver næring eller forretning i den anden stat gennem et der  

 beliggende fast driftssted.
Såfremt det driver sådan næring eller forretning,  

 kan fortjenesten beskattes i den anden stat, men dog kun for så vidt angår  

 den del deraf, som kan henføres til det faste driftssted.
 § 2.  I tilfælde, hvor et foretagende i en af staterne  

 driver næring eller forretning i den anden stat gennem et der beliggende fast  

 driftssted, skal der til dette faste driftssted henføres den fortjeneste, som  

 det pågældende foretagende kunne forventes at ville have opnået i den anden  

 stat, såfremt det havde været et uafhængigt foretagende, der udøvede den  

 samme eller lignende virksomhed under samme eller lignende vilkår, og som  

 under frie forhold afsluttede forretninger med det foretagende, hvis faste  

 driftssted det udgør.
 § 3.  I tilfælde, hvor et foretagende i en af staterne  

 erhverver fortjeneste i henhold til kontrakter, afsluttet i denne stat,  

 vedrørende salg af varer, der af leveringshensyn, men ikke i  

 udstillingsøjemed, er oplagret i den anden stat, skal sådan fortjeneste ikke  

 betragtes som hidrørende fra et det nævnte foretagende tilhørende fast  

 driftssted i den anden stat, uanset om købstilbudene er indhentet af en agent  

 i denne anden stat og af ham tilstillet foretagendet til akcept.
 § 4.  Ingen del af nogen fortjeneste, som måtte  

 tilflyde et foretagende i en af staterne, skal betragtes som hidrørende fra  

 et fast driftssted i den anden stat, blot fordi foretagendet har foretaget  

 vareindkøb indenfor denne anden stat.
 § 5.  De kompetente myndigheder i de to stater kan ved  

 overenskomst fastsætte regler med hensyn til fordeling af fortjeneste.
 Artikel 7.
 I tilfælde, hvor:
 og der i noget af disse tilfælde mellem de to foretagender er aftalt eller  

 fastsat vilkår vedrørende deres kommercielle eller financielle forbindelser,  

 som afviger fra de vilkår, som ville være blevet aftalt mellem uafhængige  

 foretagender, kan enhver fortjeneste, som, hvis disse vilkår ikke havde  

 foreligget, ville være tilfaldet et af disse foretagender, medregnes til  

 dette foretagendes fortjeneste og beskattes i overensstemmelse hermed.
 Artikel 8.
 Uanset bestemmelserne i artikel 6 i denne overenskomst skal fortjeneste,  

 som et foretagende i en af staterne indvinder ved udøvelsen af skibs- eller  

 luftfartsvirksomhed, være fritaget for skat i den anden stat.
 Artikel 9.
 § 1.  Aktieudbytte, der udbetales af et selskab, som  

 er hjemmehørende i en af staterne, til en i den anden stat bosat person eller  

 et der hjemmehørende selskab, skal kun beskattes i den sidstnævnte stat.
 § 2.  Bestemmelsen i § 1 finder ikke anvendelse,  

 såfremt aktieudbyttet kan henføres til et i den førstnævnte stat beliggende  

 fast driftssted af et foretagende i den anden stat.
 § 3.  Hvor et selskab, som er hjemmehørende i en af  

 staterne, oppebærer fortjeneste eller indkomst fra den anden stat, skal denne  

 anden stat ikke kunne pålægge nogen form for skat på aktieudbytte, der af  

 selskabet udbetales til personer eller selskaber, der ikke er bosiddende  

 eller hjemmehørende i denne anden stat, og ej heller kunne pålægge selskabets  

 ikke udloddede indkomst nogen skat i form af skat på ikke udloddet indkomst,  

 fordi aktieudbyttet eller den ikke udloddede indkomst helt eller delvis udgør  

 fortjeneste eller indkomst, oppebåret fra den anden stat.
 Artikel 10.
 § 1.  Enhver rente, der hidrører fra en af staterne,  

 og som oppebæres af en i den anden stat bosat person eller et der  

 hjemmehørende selskab, skal kun kunne beskattes i den sidstnævnte stat.
 § 2.  Bestemmelsen i § 1 finder ikke anvendelse,  

 såfremt renten kan henføres til et i den førstnævnte stat beliggende fast  

 driftssted af et foretagende i den anden stat.
 § 3.  Udtrykket "rente" i denne artikel  

 omfatter rente af obligationer, gældsbeviser, forskrivninger eller af en  

 hvilken som helst anden gæld.
 § 4.  Såfremt en rente overstiger et rimeligt og  

 fornuftigt vederlag for den gæld, for hvilken den betales, skal bestemmelsen  

 i denne artikel kun finde anvendelse på den del af renten, der modsvarer et  

 sådant rimeligt og fornuftigt vederlag.
 Artikel 11.
 § 1.  Enhver afgift (royalty), som hidrører fra en af  

 staterne, og som oppebæres af en i den anden stat bosat person eller et der  

 hjemmehørende selskab, skal kun kunne beskattes i den sidstnævnte stat.
 § 2.  Bestemmelsen i § 1 finder ikke anvendelse,  

 såfremt afgiften kan henføres til et i den førstnævnte stat beliggende fast  

 driftssted af et foretagende i den anden stat.
 § 3.  Udtrykket "afgift" i denne artikel  

 omfatter enhver afgift eller andet beløb, der erlægges som vederlag for  

 anvendelsen af eller retten til at benytte enhver forfatterret, patent,  

 mønster, hemmelig fremstilling eller formel, varemærke eller anden lignende  

 formuerettighed, og for brugen af industrielt, kommercielt eller  

 videnskabeligt udstyr eller teknisk bistand, såvel som enhver afgift eller  

 andet beløb, der erlægges for retten til at opføre eller gengive litterære  

 værker, dramatiske værker, musik eller kunstværker, men omfatter ikke sådan  

 afgift, på hvilken artikel 5 finder anvendelse.
 § 4.  Bestemmelserne i §§ 1 og 2 i denne artikel  

 finder også anvendelse på enhver vederlagssum, der ved salg af nogen af de  

 rettigheder, på hvilke nærværende artikel finder anvendelse, opnås i en af de  

 to stater af en i den anden stat bosat person eller et der hjemmehørende  

 selskab.
 § 5.  Såfremt en afgift eller en i § 4 omhandlet  

 vederlagssum overstiger et rimeligt og fornuftigt vederlag for de  

 rettigheder, for hvilken den erlægges, skal bestemmelserne i denne artikel  

 kun omfatte den del af afgiften eller vederlagssummen, som modsvarer et  

 sådant rimeligt og fornuftigt vederlag.
 Artikel 12.
Vederlag for tjenesteydelser, som en person, bosat i en af staterne,  

 udfører under udøvelse af et liberalt erhverv, skal ikke kunne beskattes i  

 den anden stat, medmindre erhvervet udøves fra et fast driftssted i denne  

 anden stat.
Såfremt erhvervet udøves som nævnt, kan vederlaget beskattes af  

 sidstnævnte stat, men kun for så vidt angår den del deraf, som kan henføres  

 til virksomhed fra et sådant fast driftssted.
 Artikel 13.
 Vederlag for personligt arbejde eller tjenesteydelser - som ikke er  

 vederlag for udøvelsen af et liberalt erhverv - udført i en af staterne af en  

 person, bosat i den anden stat, er skattepligtigt i den førstnævnte stat,  

 medmindre andet er fastsat i artiklerne 14-18 i denne overenskomst.
 Artikel 14.
 En person, bosat i en af staterne, skal være fritaget for skat i den anden  

 stat af vederlag for personligt arbejde eller for tjenesteydelser, som ikke  

 er vederlag for udøvelse af et frit erhverv, og som er udført i den anden  

 stat, såfremt:
 Artikel 15.
 § 1.  Løn, honorarer og lignende vederlag samt  

 pensioner, bortset fra de i § 3 i denne artikel omhandlede, som udbetales  

 direkte af en af staterne eller en offentligretlig enhed i denne eller fra  

 fonds eller institutioner, oprettet af en af de to stater eller en  

 offentligretlig enhed i denne, til en fysisk person, skal kunne beskattes i  

 den pågældende stat.
 § 2.  Bestemmelserne i den foregående paragraf gælder  

 ikke for løn, honorarer og lignende vederlag, som udbetales for  

 tjenesteydelser i forbindelse med næring eller forretning, der drives  

 erhvervsmæssigt af nogen af de to stater eller en offentligretlig enhed i  

 disse.
 § 3.  Private pensioner, herunder pensioner, som  

 udbetales for de i § 2 i denne artikel omhandlede tjenesteydelser, og  

 livrenter, som hidrører fra kilder i en af de to stater, og som udbetales til  

 personer bosat i den anden stat, skal kun kunne beskattes i den sidstnævnte  

 stat.
 § 4.  Udtrykket "pensioner" betyder i denne  

 artikel periodiske beløb, der udbetales som vederlag for udførte  

 tjenesteydelser eller som erstatning for tilskadekomst eller på grund af  

 alder eller svagelighed.
 § 5.  Udtrykket "livrente", betyder i denne  

 artikel en fastsat sum, der betales periodisk til fastsatte tidspunkter, være  

 sig for livstid eller for et nærmere angivet antal år, i henhold til en  

 forpligtelse til at præstere disse udbetalinger mod rimeligt og fuldt  

 vederlag i penge eller penges værdi.
 Artikel 16.
 Vederlag til medlemmer af bestyrelser, kontrolråd eller lignende  

 stillinger i et selskab, hjemmehørende i en af staterne, skal være  

 skattepligtige i den stat, i hvilken selskabet er hjemmehørende.
 Artikel 17.
 En person, bosat i en af staterne, skal være fritaget for skat i den anden  

 stat af vederlag for tjenesteydelser, udført ombord i skibe eller  

 luftfartøjer i international trafik.
 Artikel 18.
En professor eller lærer, der er bosat i en af staterne, og som opholder  

 sig i den anden stat i et tidsrum af ikke over 2 år for at undervise ved et  

 universitet, kollegium, skole eller anden undervisningsanstalt i denne anden  

 stat, skal anses for vedblivende at være bosat i den førstnævnte stat og ikke  

 for at være bosat i den anden stat.
Det vederlag, han modtager for  

 undervisningen, er ikke skattepligtigt i denne anden stat.
 Artikel 19.
 En studerende eller en lærling fra en af staterne, som opholder sig i den  

 anden stat udelukkende i studieøjemed eller for at modtage forretningsmæssig  

 eller teknisk uddannelse, skal, selv om han er bosat i denne anden stat, være  

 fritaget for beskatning der af beløb, som han har modtaget fra udlandet til  

 underhold, undervisning og oplæring.
 Artikel 20.
 § 1.  I tilfælde, hvor en person, som er bosat i  

 Nederlandene, er fritaget for dansk skat i henhold til bestemmelserne i denne  

 overenskomst, skal tilsvarende fritagelse gælde for uafsluttede boer efter  

 afdøde personer, for så vidt en eller flere af de i boet berettigede er bosat  

 i Nederlandene.
 § 2.  Ved anvendelsen af artikel 22, § 2, i denne  

 overenskomst skal dansk skat af et uafsluttet bo efter en afdød person, for  

 så vidt indkomsten eller formuen tilfalder en i boet berettiget, som er bosat  

 i Nederlandene, anses som indkomst- eller formueskat pålignet den  

 berettigede.
 Artikel 21.
 I det omfang formuen består af:
 skal formuen være skattepligtig i den stat, hvor indkomsten af fast  

 ejendom, indkomsten fra foretagender, som omhandles i artikel 6 i denne  

 overenskomst, eller indkomsten ved udøvelsen af et liberalt erhverv er  

 skattepligtig ifølge de foregående artikler i denne overenskomst.
 Artikel 22.
 § 1.  Hver af staterne kan ved udskrivning af skat af  

 der bosatte, i det beløb, på grundlag af hvilket skatterne beregnes, medregne  

 indkomst- og formuebeløb, som i henhold til bestemmelserne i denne  

 overenskomst kan beskattes i den anden stat.
 § 2.  Under forbehold af anvendelsen af bestemmelserne  

 om overførelse af tab i de interne regler til undgåelse af dobbeltbeskatning  

 indrømmer Nederlandene et fradrag i de i overensstemmelse med denne artikels  

 § 1 beregnede skatter, der udgør en så stor del af disse skatter, som svarer  

 til forholdet mellem på den ene side den samlede indkomst og formue, der er  

 skattepligtig i Danmark i henhold til artiklerne 5, 6, 7, 9, § 2, 10, § 2,  

 11, § 2, 12, 13, 15, 16, 20, § 2, og 21 i denne overenskomst, og på den anden  

 side den samlede indkomst og formue, som udgør det i denne artikels § 1  

 omhandlede beregningsgrundlag.
§ 3.  Til undgåelse af dobbeltbeskatning indrømmer  

 Danmark et fradrag i de i overensstemmelse med denne artikels § 1 beregnede  

 skatter, der udgør en så stor del af disse skatter, som svarer til forholdet  

 mellem på den ene side den samlede indkomst og formue, der er skattepligtig i  

 Nederlandene i henhold til artiklerne 5, 6, 7, 9, § 2, 10, § 2, 11, § 2, 12,  

 13, 15, 16, og 21 i denne overenskomst, og på den anden side den samlede  

 indkomst og formue, som udgør det i denne artikels § 1 omhandlede  

 beregningsgrundlag.
Det nævnte fradrag skal dog ikke kunne overstige de  

 indkomst- og formueskatter, som svares i Nederlandene.
 Artikel 23.
De kompetente myndigheder i de to stater skal udveksle sådanne oplysninger  

 (det vil sige oplysninger, som skattemyndighederne ordentligvis har til  

 disposition), som er nødvendige for gennemførelsen af bestemmelserne i denne  

 overenskomst eller for at forhindre skattesvig eller for praktiseringen af  

 bestemmelser, der tager sigte på at forhindre omgåelser af skattepligten, alt  

 for så vidt angår de skatter, der omhandles i denne overenskomst.
Alle  

 oplysninger, der således udveksles, skal behandles som hemmelige og må ikke  

 meddeles til andre personer end de, der er beskæftiget med påligningen og  

 opkrævningen af de skatter, som omhandles i denne overenskomst.
Ingen  

 oplysning af den nævnte art må udveksles, som ville røbe nogen kommerciel,  

 forretningsmæssig, industriel eller faglig hemmelighed eller  

 fremstillingsmetode.
 Artikel 24.
 § 1.  De to stater påtager sig at yde hinanden støtte  

 og bistand med hensyn til opkrævningen af de af denne overenskomst omfattede  

 skatter, herunder renter og omkostninger, tillæg samt bøder, der ikke er af  

 strafferetlig karakter.
§ 2.  I tilfælde af henvendelse om inddrivelse af  

 skatter kan skattekrav, som tilkommer en af de to stater, og som er blevet  

 endelig fastsat, anerkendes som exigible af den anden stat og inddrives i  

 denne i overensstemmelse med de lovregler, der kommer til anvendelse ved  

 inddrivelsen og opkrævningen af dens egne skatter.
Sådanne krav skal ikke  

 nyde fortrinsret i den sidstnævnte stat, og de skal ikke være inddrivelige  

 ved skyldnerens indsættelse i fængsel.
Den stat, til hvilken henvendelse  

 rettes, skal ikke være forpligtet til at gennemføre tvangsforanstaltninger,  

 som ikke er hjemlet i lovgivningen i den stat, der foretager henvendelsen.
 § 3.  Enhver henvendelse skal være ledsaget af  

 dokumenter, som fastslår, at skattekravet er endelig fastsat efter  

 lovgivningen i den stat, der foretager henvendelsen.
 § 4.  Den i denne artikel foreskrevne bistand skal  

 ikke ydes overfor statsborgere i den stat, til hvilken henvendelsen er  

 rettet.
 Artikel 25.
 § 1.  Bestemmelserne i artiklerne 23 og 24 i denne  

 overenskomst skal ikke i noget tilfælde kunne fortolkes som forpligtende  

 nogen af de to stater:
§ 2.  Den stat, til hvilken henvendelse om oplysning  

 eller bistand rettes, skal snarest muligt efterkomme anmodningen.
Vedkommende  

 stat kan dog afslå at efterkomme anmodningen, når en offentlig interesse  

 kræver det.
I så fald skal den så hurtigt som muligt underrette den stat, der  

 har foretaget henvendelsen.
 Artikel 26.
 § 1.  Statsborgere i en af staterne skal ikke i den  

 anden stat kunne underkastes nogen skat eller dermed forbundne krav, som er  

 anderledes, højere eller mere byrdefulde end den skat og dermed forbundne  

 krav, som sidstnævnte stats statsborgere under tilsvarende omstændigheder er  

 eller måtte blive underkastet.
 § 2.  Foretagender, hjemmehørende i en af staterne,  

 skal ikke i den anden stat med hensyn til fortjeneste eller kapital, som kan  

 henføres til deres faste driftssted, kunne underkastes nogen skat, som er  

 anderledes, højere eller mere byrdefuld end den skat, som foretagender i  

 denne anden stat, drevet på samme måde, er eller måtte blive underkastet med  

 hensyn til tilsvarende fortjeneste eller kapital.
 § 3.  Udtrykket "skat" i denne artikel  

 betyder skat af enhver art og benævnelse, der pålægges af en hvilken som  

 helst myndighed.
 Artikel 27.
 Bestemmelserne i denne overenskomst skal ikke kunne fortolkes som på nogen  

 måde begrænsende fritagelser, fradrag eller anden lempelse, der i henhold til  

 lovgivningen i en af staterne indrømmes ved fastsættelsen af den i denne stat  

 pålignede skat.
 Artikel 28.
 § 1.  De kompetente myndigheder i hver af staterne kan  

 fastsætte de regler, der er nødvendige for gennemførelsen af bestemmelserne i  

 denne overenskomst.
 § 2.  For så vidt angår de bestemmelser i denne  

 overenskomst, der går ud på udveksling af oplysninger eller gensidig bistand  

 til inddrivelse af skatter, kan de kompetente myndigheder ved indbyrdes  

 aftale fastsætte regler angående fremgangsmåden, formen for henvendelser og  

 svar på disse, omregning af valuta, foranstaltninger med hensyn til inddrevne  

 beløb, mindstebeløb, der kan forlanges inddrevet, og lignende forhold.
 Artikel 29.
§ 1.  En skatteyder, som godtgør, at foranstaltninger,  

 trufne af skattemyndighederne i de to stater, har medført eller vil medføre  

 en dobbeltbeskatning i strid med bestemmelserne i denne overenskomst, kan  

 fremsætte indsigelse herimod overfor den stat, hvis statsborger han er, eller  

 såfremt han ikke er statsborger i nogen af staterne, overfor den stat, i  

 hvilken han er bosat eller hjemmehørende.
Anses indsigelsen for berettiget,  

 skal den kompetente myndighed i denne stat søge at træffe aftale med den  

 anden stats kompetente myndigheder med henblik på en rimelig undgåelse af  

 dobbeltbeskatningen.
 § 2.  De kompetente myndigheder i de to stater skal  

 ligeledes søge at træffe aftale for at undgå dobbeltbeskatning i tilfælde,  

 der ikke iøvrigt omhandles i denne overenskomst, såvel som i sådanne  

 tilfælde, hvor fortolkningen eller anvendelsen af denne overenskomst giver  

 anledning til vanskeligheder eller tvivl.
 Artikel 30.
Nærværende overenskomst kan enten i sin helhed eller med ændringer udvides  

 til at gælde for en hvilkensomhelst del af Kongeriget Nederlandene uden for  

 Europa eller for Færøerne og Grønland, såfremt der i vedkommende del eller  

 område udskrives skatter af i alt væsentlig samme karakter som de skatter,  

 der er nævnt i artikel 1 i denne overenskomst, og vedkommende del af  

 Kongeriget Nederlandene, henholdsvis Færøerne eller Grønland, ønsker det, og  

 Kongeriget Danmark, henholdsvis Kongeriget Nederlandene, samtykker deri.
Om  

 sådan udvidelse vil de to stater træffe aftale ved udveksling af noter.
I  

 disse noter vil de fastsætte, med hvilke ændringer og under hvilke  

 betingelser (herunder de, der vedrører tidspunktet for ikrafttræden og ophør)  

 overenskomsten skal have gyldighed.
 Artikel 31.
 Følgende overenskomster mellem Kongeriget Danmark og Kongeriget  

 Nederlandene skal ikke gælde for noget år eller nogen periode, for hvilke  

 nærværende overenskomst gælder, nemlig:
 Artikel 32.
§ 1.  Denne overenskomst er udfærdiget i det danske og  

 nederlandske sprog, og begge tekster skal have lige gyldighed.
Den skal  

 ratificeres og ratifikationsdokumenterne skal udveksles i Haag snarest  

 muligt.
 § 2.  Når ratifikationsdokumenterne er udvekslet, skal  

 denne overenskomst have gyldighed:
 for så vidt angår dansk skat fra og med det skatteår, som begynder efter  

 31. marts 1955.
for så vidt angår indkomst-, selskabs- og formueskatter fra og med det  

 skatteår, som begynder efter 31. december 1953; for så vidt angår indkomstskatter, som er opkrævet ved kilden i løbet af  

 kalenderåret 1954 og følgende år.
 Artikel 33.
 Denne overenskomst skal forblive i kraft uden tidsbegrænsning, men hver af  

 de to stater kan senest den 30. juni i et kalenderår, og tidligst i året  

 1960, ad diplomatisk vej give den anden stat sin skriftlige opsigelse, i  

 hvilket tilfælde overenskomstens gyldighed skal ophøre:
 fra og med det skatteår, der begynder efter udløbet af det kalenderår, der  

 følger efter det, i hvilket opsigelsen er givet.
 for så vidt angår indkomst-, selskabs- og formueskatter fra og med det  

 skatteår, der begynder efter udløbet af det kalenderår, i hvilken opsigelsen  

 er givet; for så vidt angår indkomstskatter, som er opkrævet ved kilden i det  

 kalenderår, der begynder efter det, i hvilket opsigelsen er givet.
 Til bekræftelse heraf ..........
Protokol I forbindelse med undertegnelsen af den overenskomst til undgåelse af  

 dobbeltbeskatning og fastsættelse af regler om gensidig administrativ bistand  

 vedrørende skatter af indkomst og formue, som i dag er indgået mellem  

 Kongeriget Danmark og Kongeriget Nederlandene, er undertegnede  

 befuldmægtigede enedes om, at følgende bestemmelser skal udgøre en  

 integrerende del af overenskomsten:
 Ad artikel 1.
 For det danske skatteår, som løber fra den 1. april 1955 til den 31. marts  

 1956, skal denne overenskomst foruden de i artikel 1, § 2, nævnte skatter  

 omfatte:
 Den i artikel 1, § 4, omhandlede underretning er ikke en betingelse for  

 anvendelsen af paragraf 3 i samme artikel.
 Ad artikel 3.
 Hvis en fysisk person endeligt har forlagt sin bopæl fra en af staterne  

 til den anden, ophører han ved udgangen af den kalendermåned, i hvilken  

 bopælsforlægningen har fundet sted, at være pligtig til i den førstnævnte  

 stat at svare de skatter, som er pålignet på grund af bopæl.
 Pligten til at svare skatter, hvis påligning sker på grund af bopæl,  

 indtræder i den anden stat tidligst ved begyndelsen af den kalendermåned, som  

 følger efter den, i hvilken forlægningen af bopæl har fundet sted.
 Ad artikel 26.
 De i den danske lovgivning om beskatning til staten indeholdte  

 bestemmelser, hvorefter visse minimumssatser er fastsat for indkomst- og  

 formuebeskatning af fysiske personer, der ikke er fast bosat i Danmark, og  

 som der er undergivet begrænset skattepligt, skal ikke finde anvendelse på  

 fysiske personer, bosat i Nederlandene.
 På tilsvarende måde skal selskaber, der er hjemmehørende i Nederlandene og  

 begrænset skattepligtige i Danmark, ikke være underkastet den minimumssats,  

 der er fastsat for indkomstbeskatningen til staten af selskaber, der ikke er  

 hjemmehørende i Danmark; fornævnte selskaber skal ikke være undergivet  

 formueskattepligt i Danmark, sålænge selskaber, hjemmehørende i Danmark, ikke  

 er formueskattepligtige.
 Iøvrigt berører bestemmelserne i artikel 26 ikke den danske lovgivnings  

 bestemmelser om beskatning til staten, hvorefter selskaber, der ikke er  

 hjemmehørende i Danmark, og som der er undergivet begrænset skattepligt,  

 indkomstbeskattes i overensstemmelse med den skatteskala, der gælder for  

 fysiske personer.
H C Hansen /J.
O.
Krag.
