Nr BTL 107 Betænkning over Forslag til lov om ændring af lov om støtte til de små  

 øsamfund (trafikstøtte m.v.)   

 Nr L 107 1986-87, 1. samling Blad nr 595 Afgivet af miljø- og planlægningsudvalget Afgivet: 19870304 Udvalget har behandlet lovforslaget i nogle møder og har herunder stillet spørgsmål til miljøministeren, som denne har besvaret dels skriftligt, dels i samråd.
Miljøministeren har over for udvalget understreget, at de vanskeligt stillede kommuners forhold principielt må løses gennem den kommunale udligningslov.
Dette gælder således også de 3 nævnte kommuner: Skælskør, Bjergsted og Ravnsborg.
Ministeren har samtidig givet tilsagn om, at de nævnte 3 økommuners problemer drøftes med udvalget, hvis Indenrigsministeriets tilskud til særlig vanskeligt stillede økommuner bortfalder.
Miljøministeren har yderligere givet tilsagn om, at det tilskudsbeløb som Ø-sammenslutningen efter lovforslaget årligt kan søge til driften af sammenslutningens sekretariat, forhøjes med 200.000 kr.
Det tilskudsbeløb, som kan ydes til driften af sekretariatet, udgør således maksimalt 500.000 kr. årligt.
Til støtte efter østøttelovens § 4 har der hidtil været afsat 1,2 mill. kr. årligt.
Miljøministens tilsagn under udvalgsbehandlingen om en forhøjelse af dette beløb med 1 mill. kr. bevirker, at det støttebeløb, der står til rådighed til egentlige § 4-projekter, herefter vil udgøre 2,2 mill. kr. årligt.
Besvarelsen af spørgsmål 2 er optrykt som bilag til denne betænkning.
Den foreslåede forhøjelse må ses på baggrund af tendensen til stigning i antallet af ansøgninger om § 4-støtte.
Det må endvidere påregnes, at støttemuligheden bliver mere kendt, efterhånden som kendskabet til de § 4-projekter, der er ført ud i livet, breder sig til andre øer.
Med forhøjelsen vil alle anvendelige § 4-projekter på de små øer i fremtiden kunne tilgodeses.
Det understreges, at der som hovedregel stadig væk ikke kan ydes støtte til projekter, der primært henhører under amtskommuners og kommuners områder som f.eks. skoler, plejehjem m.v.
Til disposition for § 4-støtten vil der således fremtidig være i alt 2,7 mill. kr. årligt, hvoraf 2,2 mill. kr. er til egentlige § 4-projekter og 0,5 mill. kr. til driften af Ø-sammenslutningens sekretariat.
 Herefter indstiller UDVALGET lovforslaget til VEDTAGELSE UæNDRET.
AHLMANN-OHLSEN (KF) FISCHER (KF) OLE BERNT HENRIKSEN (KF) SVEND ÅGE PETERSEN (KF) BENTE NIELSEN (V) SØNDERBY (V) MAISTED (V) STEFFENSEN  

 (KRF) fmd.
RITT BJERREGAARD (S) CAMRE (S) ERIK HOLST (S) TOVE LINDBO LARSEN (S) HENNING NIELSEN (S) LØVIG SIMONSEN (S) MARGRETE AUKEN (SF) nfmd.
RAHBÆK MØLLER (SF) LONE DYBKJÆR (RV) Partierne CD, FP og VS havde ikke medlemmer i udvalget.
Bilag Et af udvalgets spørgsmål til miljøministeren og dennes besvarelse heraf SPØRGSMåL NR. 2:
Ministeren anmodes om at kommentere Sammenslutningen af Danske Småøers forslag, der er fremsat i pjecen »Baggrundsstof til udvalgsbehandlingen«, december 1986.
 SVAR:
Sammenslutningen af Danske Småøer angiver i sin pjece behov for støtte efter ølovens § 4 til flere forskellige formål, hvoraf en del må betegnes som offentlige, f.eks. sundhedspleje og ældreområdet.
Herudover foreslås det, at udvidelsen af Øsammenslutningens sekretariat med 3-4 medarbejdere også dækkes af lovens § 4-støtte.
Sammenslutningen af Danske Småøer foreslår således, at § 4-støtten forhøjes fra de nuværende 1,2 mill. kr. årligt til 3,6 mill. kr.
 årligt.
Af disse 3,6 mill. kr. årligt foreslår Øsammenslutningen, at de 2,4 mill. kr. anvendes til projekter, forsøg m.v. på medlemsøerne og 1,2 mill. kr. årligt til selve driften af sammenslutningens sekretariat pøå Avernakø.
ØSAMMENSLUTNINGENS SEKRETARIAT Planstyrelsen har i 1985, 1986 og 1987 - ved aktstykke uafhængigt af de afsatte § 4-midler ydet tilskud til sammenslutningens sekretariat med henholdsvis 350.000 kr., 500.000 kr. og 150.000 kr.
Tilskuddet er ydet til »seketariatets oprettelse og igangsætning« i perioden 1. juli 1985 til 1. juli 1987.
Niveauet for statens støtte til sekretariatets drift i 1987 er således 300.000 kr. årligt, som efter loven er forudsat permanentgjort.
 FORSøGSORDNINGER, PROJEKTER M.V.
Siden østøttelovens ikrafttræden den 1. januar 1984 har de afsatte midler på finansloven (1,2 mill. kr. årlig) efter Planstyrelsens oplysninger stort set dækket alle anvendelige § 4-ansøgninger.
Det beløb, der kan ydes til forsøgsordning, projekter m.v. på de små øer vil fra og med 1987 kunne forhøjes med renter og afdrag fra tidligere års lån, ydet med hjemmel i § 4.
Der er siden lovens ikrafttræden indkommet ialt 62 ansøgninger, hvoraf 30 er imødekommet, og 22 ansøgninger er enten afslået eller trukket tilbage. 10 ansøgninger er under behandling.
Jeg finder det på den ene side ikke udelukket, at der vil kunne fremkomme anvendelige ansøgninger, som kræver en forhøjelse af § 4-midlerne med 3-500.000 kr. årligt, således at der årligt afsættes tilsammen 1,8-2,0 mill. kr. til § 4-ansøgninger og til driften af Øsammenslutningens sekretariat.
På den anden side er jeg betænkelig ved en udvidelse af anvendelsesområdet for støtten, idet støtte til plejehjem, skoler og andre offentlige formål vedrører områder, der primært henhører under kommuner og amter.
På denne baggrund skal jeg foreslå, at det årlige beløb til § 4-støtte, herunder til Øsammenslutningens seketariat, sættes op til 2 mill. kr., hvoraf 300.000 kr. kan anvendes til en permanentgørelse af støtten til driften af Øsammenslutningens sekretariat på 1987-niveauet.
