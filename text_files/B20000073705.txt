Bekendtgørelse om fiskeredskaber i  

 Klejtrup Sø I medfør af § 32 og § 130, stk. 2, i fiskeriloven, jf. lov nr. 281  

 af 12. maj 1999 og efter bemyndigelse fastsættes:
 § 1. Denne bekendtgørelse finder anvendelse  

 for Klejtrup Sø (ved Viborg) samt i tilløbet Lille Mølle  

 Bæk så langt op, som lodsejerne til søen ejer dens bred,  

 og i søens afløb så langt ned, som bredden  

 tilhører Klejtrup Vandmølle.
 § 2. Redskaber skal stå med en indbyrdes  

 afstand i breddens retning på mindst 100 m.
Stk. 2. Uanset stk. 1 er det på hver fiskeriret  

 tilladt at placere én ruse, selvom afstanden til nærmeste  

 redskab i breddens retning herved bliver mindre end 100 m, på  

 betingelse af, at 1)	rusen placeres med størst mulig afstand til det  

 nærmeste redskab i breddens retning, og 2)	det nærmeste redskab ikke er placeret på samme  

 fiskeriret som rusen.
 § 3. Ruser skal have et mindstemaskemål  

 på 30 mm halvmaske (knude til knude) dog 14 mm halvmaske (knude til  

 knude) i bagrusen - efter sidste bøjle.
 Stk. 2. Ruser må ikke have en højde der  

 overstiger 125 cm målt fra den nederste kant af redskabet til den  

 øverste kant.
 Stk. 3. Ruser må ikke have en radlængde der  

 overstiger 20 m.
 § 4. Det er tilladt at anvende savlystre til  

 fangst af ål.
 Stk. 2. På savlystre efter stk. 1 skal afstanden  

 mellem flæner og tunger forneden være mindst 20 mm og foroven  

 mindst 12 mm.
 § 5. Bekendtgørelse nr. 990 af 14. december  

 1999 om rekreativt fiskeri i salt- og ferskvand samt redskabsfiskeri mv. i  

 ferskvand finder i øvrigt anvendelse på forhold, som ikke er  

 reguleret ved denne bekendtgørelse.
 § 6. Overtrædelse eller forsøg  

 på overtrædelse af § 2, § 3 og § 4, stk. 2, straffes med  

 bøde.
 § 7. Bekendtgørelsen træder i kraft den 2.  

 september 2000 og ophører den 1. september 2010.
