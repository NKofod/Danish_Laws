Bekendtgørelse om ændring af bekendtgørelse om forbud mod større forsamlinger og mod adgang til og restriktioner for lokaler og lokaliteter i forbindelse med håndtering af covid-19 § 1 I bekendtgørelse nr. 42 af 15. januar 2021 om forbud mod større forsamlinger og mod adgang til og restriktioner for lokaler og lokaliteter i forbindelse med håndtering af covid-19, som ændret ved bekendtgørelse nr. 185 af 5. februar 2021, foretages følgende ændringer:
 1. I § 1, stk. 1, ændres »stk. 2-4« til: »stk. 2-5«.
 2. I § 1, stk. 1, indsættes som 2. og 3. pkt.:
»Det gælder dog ikke i Bornholms Regionskommune, på Christiansø og Frederiksø. I Bornholms Regionskommune, på Christiansø og Frederiksø er det forbudt at afholde og deltage i indendørs og udendørs arrangementer, begivenheder, aktiviteter eller lignende, hvor der er flere end 10 personer til stede på samme sted samtidig, jf. dog stk. 2-5, § 2, stk. 3, § 4 og kapitel 4.« 3. I § 1, stk. 2, 2. pkt., ændres »stk. 4« til: »stk. 5«.
 4. I § 1 indsættes efter stk. 2 som nyt stykke:
»Stk. 3. Stk. 1 omfatter ikke udendørs idræts- og foreningsaktiviteter arrangeret af offentlige myndigheder, organisationer, foreninger, virksomheder og kulturinstitutioner.
Det er forbudt at afholde og deltage i aktiviteter nævnt i 1. pkt., hvor der er flere end 25 personer til stede på samme sted samtidig, jf. dog stk. 5, § 4 og kapitel 4.« Stk. 3-5 bliver herefter stk. 4-6.
 5. I § 1, stk. 3, 2. pkt., der bliver stk. 4, 2. pkt., ændres »stk. 4« til: »stk.  5«.
 6. I § 1, stk. 4, 1. pkt., der bliver stk. 5, 1. pkt., ændres »stk. 1-3« til: »stk. 1-4«.
 7. I § 1, stk. 5, der bliver stk. 6, ændres »stk. 1 og 3« til: »stk. 1, 3 og 4«.
8. I § 2, stk. 1, 1. pkt., og § 2, stk. 2, 1. pkt., ændres »§ 1, stk. 1« til: »§ 1, stk. 1, 1. pkt.« 9. I § 2, stk. 1, 2. pkt., og § 2, stk. 2, 3. pkt., ændres »§ 1, stk. 4« til: »§ 1, stk. 5«.
 10. I § 3, stk. 1, § 3, stk. 2, § 3, stk. 3, 3. pkt., og § 5, stk. 1 og 2, ændres »§ 1, stk. 1-3« til: »§ 1, stk. 1-4«.
 11. I § 3, stk. 1, indsættes som 2. og 3. pkt.:
»Det gælder dog ikke i Bornholms Regionskommune, på Christiansø og Frederiksø. Befinder flere end 10 personer sig sammen på et offentligt tilgængeligt sted i Bornholms Regionskommune, på Christiansø og Frederiksø, uden at forholdet er omfattet af § 1, stk. 1-4, og på en sådan måde, som efter politiets skøn udgør en særlig fare for smitte med covid-19, kan politiet påbyde personerne at forlade stedet, jf. dog stk. 4, § 4 og kapitel 4.« 12. I § 3, stk. 2 og stk. 3, 1. pkt., ændres »Stk. 1« til: »Stk. 1, 1. pkt.« 13. I § 4, stk. 1, ændres »§ 1, stk. 1 og 3« til: »§ 1, stk. 1, 3 og 4«.
 14. I § 4 indsættes som nr. 5:
»5) Forlystelsesapparater i forlystelsesparker og i omrejsende tivolier.« 15. I § 6, stk. 1, nr. 3, udgår »og lokaliteter«.
 16. § 6, stk. 1, nr. 4, affattes således:
»4) Lokaler beliggende i forlystelsesparker, zoologiske anlæg, akvarier og lignende.« 17. § 6, stk. 1, nr. 7, affattes således:
»7) Lokaler beliggende i omrejsende tivolier og lignende.« 18. I § 6, stk. 1, nr. 9, indsættes som 2. pkt.:
»1. pkt. gælder ikke for steder, der er beliggende i Bornholms Regionskommune, på Christiansø og Frederiksø.« 19. I § 6, stk. 1, nr. 10, affattes således:
»10) Udvalgsvarebutikker på 5.000 m2 eller derover.
Det er ikke muligt at afspærre dele af butikken for at komme ned under 5.000 m2.« 20. I § 6 indsættes efter stk. 9 som nyt stykke:
»Stk. 10. Udvalgsvarebutikker på 5.000 m2 eller derover må uanset stk. 1, nr. 10, holde åbent for 1 kunde pr. 250 m2, hvis kunden kan dokumentere at have bestilt tid på forhånd.« Stk. 10 bliver herefter stk. 11.
 21. I § 7 indsættes som 3. pkt.:
»1. pkt. gælder ikke for undervisning, der finder sted i Bornholms Regionskommune, på Christiansø og Frederiksø, jf. dog § 9.« 22. I § 9, stk. 2, nr. 1, indsættes som 3. pkt.:
»For udvalgsvarebutikker er kravet dog 10 m2.« 23. I § 9, stk. 2, nr. 2, indsættes som 2. pkt.:
»For udvalgsvarebutikker er kravet dog 20 m2, dog minimum 200 kunder.« 24. I § 9, stk. 2, nr. 3 og 4, indsættes efter »kunder«:
», jf. dog § 6, stk. 10.« 25. § 17 affattes således:
»§ 17. Fødevarestyrelsen, Sikkerhedsstyrelsen og Arbejdstilsynet kan påse, at reglerne i §§ 9 og 10 overholdes, herunder vejlede om reglerne. § 11 finder ikke anvendelse.« 26. § 18, stk. 1, nr. 1, affattes således:
»1) Den, der overtræder § 1, stk. 1, 2, 3 eller 4, § 2, stk. 1 eller 2, § 6, stk. 1, eller §§ 7-10.« 27. § 19, stk. 2, ophæves.
 Stk. 3 bliver herefter stk. 2.
§ 2 Bekendtgørelsen træder i kraft den 28. februar 2021, kl. 23.59.
