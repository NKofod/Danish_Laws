Vejledning til bekendtgørelse om  

 selvstændig virksomhed samtidig med efterløn I bekendtgørelse nr. 315 af 20. maj 1999 er der  

 fastsat regler om selvstændig virksomhed samtidig med  

 efterløn.
 I denne vejledning beskrives anvendelsen af reglerne, og  

 nogle af reglerne uddybes med nærmere retningslinjer.
Om arbejde i perioden med efterløn Et medlem kan i perioden med efterløn både  

 have lønarbejde og selvstændig virksomhed.
Den  

 selvstændige virksomhed medfører fradrag med enten 962 timer  

 eller op til 400 timer.
Fradrag for lønarbejde sker i de øvrige  

 efterlønstimer.
Medlemmet kan også udføre  

 enkeltstående arbejdsopgaver med fradrag for op til 400 timer.
 Eksempel:
Et medlem driver virksomhed i op til 962 timer om  

 året efter lovens § 74 f, stk. 2. Medlemmet har også  

 lønarbejde i 5 timer om ugen, d.v.s. 260 timer årligt.
Medlemmet  

 kan i alt få efterløn for 702 timer årligt (1924 timer  

 minus 962 timer minus 260 timer). Har medlemmet kun arbejdet i 700 timer i  

 virksomheden sker der alligevel fradrag for 962 timers virksomhed.
Det vil  

 sige, at fradraget for lønarbejdet altid skal ske i de øvrige  

 962 timer.
Om tidligere hovedbeskæftigelse Et medlem, der før overgang til efterløn har  

 drevet virksomhed som hovedbeskæftigelse, kan fortsætte med  

 virksomheden i perioden med efterløn, hvis medlemmet nedsætter  

 sin arbejdstid.
Virksomheden skal drives i Danmark.
Der henvises til  

 bekendtgørelse om optagelse i en arbejdsløshedskasse for  

 selvstændige erhvervsdrivende.
 Det er et krav, at medlemmet har drevet virksomheden i  

 mindst 3 hele regnskabsår lige før overgang til efterløn.  

 Om regnskabsår henvises til bekendtgørelse om beregning af  

 arbejdsfortjenesten for selvstændige erhvervsdrivende.
Medlemmet skal i hvert af de 3 regnskabsår have  

 drevet virksomheden i væsentligt omfang.
Bekendtgørelse om  

 beskæftigelseskrav, dagpengeperiode og aktivperiode indeholder regler  

 om vurderingen af, om en virksomhed har været drevet i væsentligt  

 omfang.
Et kombinationsforsikret medlem skal opfylde  

 beskæftigelseskravet for kombinationsforsikrede og skal have  

 været kombiforsikret (og dermed også beskæftiget som  

 selvstændig erhvervsdrivende) i mindst 3 hele regnskabsår.
En  

 periode med ledighed fra lønarbejdet i 3-årsperioden er  

 ikke til hinder for, at medlemmet kan drive virksomheden samtidig med  

 efterløn efter disse regler.
 Et medlem, der går på efterløn fra  

 delpension, kan fortsætte virksomheden i perioden med efterløn.  

 Det gælder, selv om virksomheden ikke har været drevet i  

 væsentligt omfang i perioden med delpension.
Om opgørelse af og fradrag for arbejdstimer i  

 virksomheden Medlemmet skal løbende oplyse om sin faktiske  

 arbejdstid i virksomheden, d.v.s. alle de timer, hvor medlemmet arbejder i  

 virksomheden.
Timer brugt på administration og transport tæller  

 med.
Ved opgørelsen af det faktiske timetal medregnes al form for  

 arbejde, der er forbundet med virksomheden.
Det gælder uanset, om  

 arbejdet udføres inden for eller uden for normal arbejdstid eller  

 på f.eks. søn- og helligdage.
Har medlemmet overskredet det tilladte timetal, skal  

 a-kassen straks indstille udbetalingen af efterløn.
A-kassen skal  

 undersøge årsagen til overskridelsen og træffe  

 afgørelse om eventuel tilbagebetaling og sanktion.
Der henvises til  

 bekendtgørelse om sanktioner i forbindelse med uberettiget modtagelse  

 af ydelser fra en arbejdsløshedskasse.
Udbetalingen kan først  

 genoptages fra starten af det næste kalenderår, og kun hvis  

 medlemmet har sandsynliggjort, at medlemmet ikke fremover vil overskride det  

 tilladte timetal.
Kapitel 1 Selvstændig virksomhed i 18½ time hver uge  

 (tidligere hovedbeskæftigelse) Til § 2 Selvstændig virksomhed i 18½ time hver uge er en  

 videreførelse af principperne for den tidligere delefterløn for  

 selvstændige erhvervsdrivende.
De 18½ time hver uge er et fast timetal.  

 Ved opgørelsen af de 18½ time pr. uge sidestilles fravær i op  

 til 5 uger på grund af ferie samt midlertidig sygdom eller  

 uarbejdsdygtighed med arbejde i virksomheden.
Medlemmet skal sandsynliggøre, at  

 nedsættelsen af arbejdstiden er varig og skyldes faktiske  

 ændringer.
Dette svarer til den gældende praksis  

 vedrørende overgang til delefterløn. Ændringerne skal  

 ligge inden for de seneste 3 måneder før overgang til  

 efterløn.
Kombinationsforsikrede medlemmer kan fortsætte  

 arbejdet i virksomheden samtidig med efterløn.
Da disse medlemmer  

 allerede arbejder mellem 15 og 30 timer pr. uge i virksomheden, skal de kun  

 sandsynliggøre, at arbejdstiden i virksomheden fremover udgør  

 18½ time pr. uge.
Medlemmer, der overgår til efterløn fra  

 delpension, skal sandsynliggøre, at arbejdstiden udgør 18½ time  

 pr. uge.
Medlemmet har før dokumenteret nedsættelsen af  

 arbejdstiden over for kommunen og kan derfor give samme dokumentation til  

 a-kassen.
A-kassen skal i samme omfang som ved øvrige medlemmer  

 foretage en konkret vurdering af disse oplysninger.
 For at medlemmet kan sandsynliggøre  

 nedsættelsen, skal medlemmets hidtidige arbejdsfunktioner have  

 været så klart afgrænsede og beskrevet, at a-kassen kan  

 konstatere, at medlemmets arbejde er nedsat til 18½ time pr. uge.
 Medlemmet kan f.eks. sandsynliggøre  

 nedsættelsen ved at fremlægge dokumentation for salg,  

 bortforpagtning eller lukning af dele af virksomheden, eller  

 indskrænkning af åbningstid.
Har medlemmet bortforpagtet en del af virksomheden, skal  

 denne del være bortforpagtet i hele perioden med efterløn.  

 Ophører bortforpagtningen af årsager, som medlemmet ikke har  

 indflydelse på, tillades dog en afbrydelse på op til 3  

 måneder.
Medlemmet skal inden for de 3 måneder bortforpagte  

 på ny.
A-kassen skal påse, at bortforpagtningen opfylder  

 betingelserne i hele perioden med efterløn.
Medlemmet kan også sandsynliggøre  

 nedsættelsen ved at fremlægge dokumentation for, at dele af  

 medlemmets arbejdsopgaver er overtaget af andre, f.eks. i form af en  

 ansættelseskontrakt.
Heraf skal fremgå hvilke opgaver, den  

 ansatte overtager fra medlemmet.
Til § 4, stk. 3 Særlige omstændigheder, der kan tale for at  

 tillade arbejde i større omfang, kan være dokumenteret sygdom  

 hos en ansat, der ikke umiddelbart kan afløses af en vikar.
Ved sygdom  

 skal der fremlægges lægeerklæring eller dokumentation for  

 udbetaling af sygedagpenge.
Tilladelse kan også gives, når  

 medlemmet er nødt til at udføre mere arbejde p.g.a. forhold,  

 som medlemmet i øvrigt er uden indflydelse på.
Tilladelsen kan  

 både gives på forhånd og som en efterfølgende  

 dispensation.
Kapitel 2 Selvstændig virksomhed i op til 962 timer om  

 året (tidligere hovedbeskæftigelse) Til § 5 Ved selvstændig virksomhed med varierende timetal  

 må medlemmets arbejdstid i virksomheden højst udgøre 962  

 timer pr. kalenderår.
Medlemmet kan ikke få efterløn for  

 mere end 962 timer pr. år.
Udgangspunktet er, at virksomheden skal  

 være baseret på medlemmets egen arbejdskraft.
 Medlemmet skal sandsynliggøre, at  

 nedsættelsen af arbejdstiden er varig og skyldes faktiske  

 ændringer. Ændringerne skal ligge inden for de seneste 3  

 måneder før overgang til efterløn.
 For medlemmer, der har drevet selvstændig virksomhed  

 som kombinationsforsikret, eller som overgår fra delpension, henvises  

 til vejledningen til § 2 om dokumentation for nedsættelse af  

 arbejdstiden.
Medlemmet kan sandsynliggøre nedsættelsen af  

 arbejdstiden ved f.eks. at fremlægge dokumentation for salg,  

 bortforpagtning eller lukning af dele af virksomheden, eller  

 indskrænkning af åbningstid.
Det afhænger af virksomhedens  

 type, hvilken dokumentation, der kan fremlægges.
Hvis virksomheden  

 klart er af en sådan type, at det ikke er muligt at fremlægge  

 egentlig dokumentation for nedsættelse af arbejdstiden, kan medlemmet  

 erklære på tro og love, at arbejdstiden nedsættes.
Er der  

 ikke fremlagt egentlig dokumentation, skal a-kassen ved den årlige  

 kontrol af den skattepligtige indkomst være særligt  

 opmærksom på, om en eventuel overskridelse af virksomhedens  

 tilladte skattepligtige indkomst skyldes, at medlemmet reelt ikke har nedsat  

 sin arbejdstid eller nedbragt omfanget af virksomheden.
Direktøren for Arbejdsløshedsforsikringen  

 kan i særlige tilfælde og efter indstilling fra a-kassen tillade,  

 at der er én ansat i virksomheden.
Tilladelse kan f.eks. gives til  

 ansættelse af en vikar ved sygdom, til ansættelse af  

 medhjælper ved høst, eller til ansættelse af en  

 vicevært.
 Der kan kun i ganske særlige tilfælde gives  

 tilladelse til en helårsansættelse, og da kun i et  

 tidsmæssigt begrænset omfang.
 Tilladelse kan som udgangspunkt ikke gives til  

 indgåelse af aftaler med en anden selvstændig virksomhed om  

 udførelse af arbejde, f.eks. med maskinstation, eller aftale om, at  

 revisor varetager bogføringen.
Til § 6 Medlemmet skal ved overgang til efterløn give  

 a-kassen en række oplysninger om virksomhedens indkomstforhold (Skema  

 om opgørelse af skattepligtig indkomst, sammenligningsgrundlag og  

 skattemæssige afskrivninger). A-kassen skal bruge tallene til at  

 beregne et gennemsnit af virksomhedens skattepligtige indkomst.
Oplysningerne skal attesteres af en registreret eller en  

 statsautoriseret revisor.
Oplysningerne kan i stedet attesteres af en  

 økonomikonsulent eller lignende, forudsat at vedkommende er godkendt  

 af Strukturdirektoratet som særligt sagkyndig.
Der henvises til § 29 i  

 Fødevareministeriets bekendtgørelse nr. 191 af 26. marts 1999  

 om tilskud til dyrevelfærdsinvesteringer i forbindelse med  

 gennemførelse af forbedringsplaner for jordbrugsbedrifter.
Ved virksomhedens skattepligtige indkomst forstås i  

 denne bekendtgørelse over-/underskud af selvstændig virksomhed  

 med tillæg af renteindtægter og fradrag for renteudgifter samt  

 eventuelt med tillæg af ægtefællens løn.
Ved  

 virksomhed drevet i selskabsform forstås selskabets skattepligtige  

 over-/underskud med tillæg af medlemmets løn m.v. og eventuelt  

 ægtefællens løn m.v.
Der er således ikke tale  

 om skattepligtig indkomst, sådan som dette begreb er defineret i  

 skattelovgivningen.
Den gennemsnitlige skattepligtige indkomst, som a-kassen  

 beregner, benævnes sammenligningsgrundlaget.
Dette bruges i hele  

 perioden med efterløn.
 Har begge ægtefæller deltaget i virksomheden,  

 bruges for begge det sammenligningsgrundlag, som blev beregnet ved overgang  

 til efterløn for den, der først gik på efterløn.  

 Det gælder, selv om ægtefællerne ikke går på  

 efterløn samtidig.
 A-kassen skal også beregne et gennemsnit af de  

 skattemæssige afskrivninger i virksomheden.
Til § 7 Den skattepligtige indkomst skal være halveret,  

 fordi medlemmets arbejdstid skal kunne anses for halveret.
Udgangspunktet er, at kun medlemmet arbejder i  

 virksomheden, og at medlemmet skal nedsætte sin arbejdstid til 962  

 timer om året.
Arbejder ægtefællen også i  

 virksomheden, kan ægtefællen fortsætte hermed på fuld  

 tid.
I så fald skal den skattepligtige indkomst i virksomheden kun  

 nedsættes til 3/4 af sammenligningsgrundlaget.
Udtræder ægtefællen, der fortsat  

 arbejdede i virksomheden på fuld tid eller halv tid, på et senere  

 tidspunkt, skal den tilladte skattepligtige indkomst i virksomheden  

 nedsættes tilsvarende.
Det vil sige, at virksomhedens skattepligtige  

 indkomst fremover højst må udgøre 1/4 af  

 sammenligningsgrundlaget.
Ønsker begge ægtefæller at overgå  

 til efterløn og fortsætte i virksomheden, skal begge  

 nedsætte deres arbejdstid til 962 timer pr. år.
Virksomhedens  

 skattepligtige indkomst skal tilsvarende halveres i forhold til  

 sammenligningsgrundlaget.
 Eksempel 1:
 A: Medlemmet(M) går på efterløn,  

 mens ægtefællen(Æ) fortsætter på fuld tid.
Virksomhedens regnskabsår går fra 1. maj til  

 30. april.
Virksomhedens hidtidige, gennemsnitlige, skattepligtige indkomst  

 (sammenligningsgrundlaget) var 200.000 kr. Æ er fortsat på fuld  

 tid i virksomheden, mens M er gået på efterløn efter at  

 have nedsat sin arbejdstid i virksomheden.
Der må i virksomheden  

 fremover være en skattepligtig indkomst på højst 150.000  

 kr. (3/4 af sammenligningsgrundlaget). Det skyldes, at Æ, der fortsat  

 arbejder på fuld tid, må skabe en indkomst i virksomheden  

 på 100.000 kr., og at M skal halvere sin del af indkomsten til 50.000  

 kr.
 B: Æ udtræder i første halvår  

 af regnskabsåret.
Som i eksempel A, men Æ udtræder helt af  

 virksomheden 1. juli, d.v.s. i første halvår af virksomhedens  

 regnskabsår.
Virksomhedens skattepligtige indkomst må i dette  

 regnskabsår og fremover højst udgøre 50.000 kr. (1/4 af  

 sammenligningsgrundlaget). Der sker ingen kompensation for det forhold, at  

 Æ har arbejdet i virksomheden i en del af regnskabsåret.
 C: Æ udtræder i andet halvår af  

 regnskabsåret.
Som i eksempel A, men Æ udtræder i stedet i  

 andet halvår, f.eks. den 1. december.
Den skattepligtige indkomst i  

 virksomheden må i dette regnskabsår højst udgøre  

 100.000 kr.
Det skyldes, at der ikke skal ske yderligere nedsættelse af  

 den skattepligtige indkomst i virksomheden for første halvår af  

 regnskabsåret, hvor Æ har arbejdet på fuld tid i  

 virksomheden.
For så vidt angår årene efter dét  

 år, hvor Æ er udtrådt, henvises til eksempel B.
 Eksempel 2:
 A: M og Æ har begge nedsat arbejdstiden, og  

 én eller begge er gået på efterløn.
Virksomhedens regnskabsår går fra 1. maj til  

 30. april.
Virksomhedens hidtidige, gennemsnitlige, skattepligtige indkomst  

 (sammenligningsgrundlaget) var på 200.000 kr.
Der må i  

 virksomheden fremover være en skattepligtig indkomst på  

 højst 100.000 kr.  (1/2 af sammenligningsgrundlaget).
 B: Æ udtræder i første halvår  

 af regnskabsåret.
Som i eksempel A, men Æ udtræder helt af  

 virksomheden i første halvår af et senere regnskabsår.
Som  

 i eksempel 1 B må den skattepligtige indkomst i virksomheden i dette og  

 de senere regnskabsår højst udgøre 50.000 kr. (1/4 af  

 sammenligningsgrundlaget).
 C: Æ udtræder i andet halvår af  

 regnskabsåret.
Som i eksempel A, men Æ udtræder i stedet i  

 andet halvår, f.eks. den 1. december.
Den skattepligtige indkomst i  

 virksomheden må i dette regnskabsår højst udgøre  

 75.000 kr. (3/8 af sammenligningsgrundlaget). Det skyldes, at der ikke skal  

 ske yderligere nedsættelse af den skattepligtige indkomst i  

 virksomheden for første halvår af regnskabsåret, hvor  

 Æ har arbejdet i virksomheden.
For så vidt angår  

 årene efter dét år, hvor Æ er udtrådt,  

 henvises til eksempel B.
Til § 9 En virksomheds skattepligtige indkomst kan ikke  

 periodiseres, men opgøres ved afslutningen af regnskabsåret.  

 Derfor skal man ved regler om skattepligtig indkomst bruge virksomhedens  

 regnskabsår i stedet for kalenderåret.
 Overgår medlemmet til efterløn i det  

 første halvår af virksomhedens regnskabsår, må den  

 skattepligtige indkomst i virksomheden højst udgøre halvdelen  

 af sammenligningsgrundlaget.
Overgår medlemmet til efterløn i det andet  

 halvår af virksomhedens regnskabsår, må den skattepligtige  

 indkomst i virksomheden højst udgøre 3/4 af  

 sammenligningsgrundlaget.
Det skyldes, at det ikke kan kræves, at  

 indkomsten er nedbragt i det første halvår af virksomhedens  

 regnskabsår, hvor medlemmet endnu ikke var gået på  

 efterløn.
 Eksempel:
 A: Medlemmet(M) går på efterløn i  

 første halvår af regnskabsåret.
Virksomhedens regnskabsår går fra 1. maj til  

 30. april.
Virksomhedens hidtidige, gennemsnitlige, skattepligtige indkomst  

 (sammenligningsgrundlaget) var på 200.000 kr.
M overgår til  

 efterløn i første halvår af sit eget regnskabsår,  

 f.eks. den 2. maj.
M må i det regnskabsår, hvor M går  

 på efterløn, højst have en skattepligtig indkomst fra  

 virksomheden på 100.000 kr.
 B: M går på efterløn i andet  

 halvår af regnskabsåret.
 Hvis M i stedet overgår i andet halvår af sit  

 eget regnskabsår, f.eks. den 3. november, må M i hele  

 overgangsåret, d.v.s. frem til den 30. april, have en skattepligtig  

 indkomst fra virksomheden på højst 150.000 kr.
 Fremover må M højst have en skattepligtig  

 indkomst i virksomheden på 100.000 kr. pr. regnskabsår.
Til § 10 Driver ægtefællerne virksomheden sammen, og  

 nedsætter kun den ene ægtefælle sin arbejdstid i  

 virksomheden for at gå på efterløn, skal virksomhedens  

 skattepligtige indkomst ikke halveres men nedsættes  

 forholdsmæssigt.
Det skyldes, at den del af den skattepligtige  

 indkomst, der skabes af den ægtefælle, som fortsætter  

 på fuld tid, ikke skal nedsættes.
Går medlemmet på efterløn i  

 første halvår af virksomhedens regnskabsår, må den  

 skattepligtige indkomst derfor højst udgøre 3/4 af  

 sammenligningsgrundlaget.
Går medlemmet på efterløn i  

 andet halvår, må indkomsten højst udgøre 7/8 af  

 sammenligningsgrundlaget.
Det skyldes, at den skattepligtige indkomst, der er  

 skabt i det første halvår af regnskabsåret, er uden  

 betydning.
 Nedsætter begge ægtefæller deres  

 arbejdstid samtidig, bruges principperne fra § 9.
 Eksempel:
 A: Medlemmet(M) går på efterløn i  

 første halvår af regnskabsåret, mens  

 Ægtefællen(Æ) fortsætter på fuld tid.
Virksomhedens regnskabsår går fra 1. maj til  

 30. april.
Virksomhedens hidtidige, gennemsnitlige, skattepligtige indkomst  

 (sammenligningsgrundlaget) var på 200.000 kr. Æ er fortsat  

 på fuld tid i virksomheden, mens M er gået på  

 efterløn efter at have nedsat sin arbejdstid i virksomheden.
Der  

 må i virksomheden fremover være en skattepligtig indkomst  

 på højst 150.000 kr. (3/4 af sammenligningsgrundlaget). Det  

 skyldes, at Æ, der arbejder på fuld tid, fortsat må skabe  

 en indkomst i virksomheden på 100.000 kr., mens M højst må  

 skabe en indkomst på 50.000 kr.
 B: M går på efterløn i andet  

 halvår af regnskabsåret, mens Æ fortsætter på  

 fuld tid.
 Overgår M i stedet i andet halvår af  

 regnskabsåret, f.eks. den 3. november, må der i virksomheden i  

 hele overgangsåret, d.v.s. frem til den 30. april, være en  

 skattepligtig indkomst på højst 175.000 kr. (7/8 af  

 sammenligningsgrundlaget). Det skyldes, at virksomhedens samlede indkomst  

 nedsættes med 1/8, når M går på efterløn i  

 andet halvår af virksomhedens regnskabsår, idet indkomsten, fra  

 før M går på efterløn, er uden betydning, ligesom  

 den del af indkomsten, der er skabt af Æ, er uden betydning.
Til § 11, stk. 2 Medlemmet kan højst få efterløn for  

 962 timer pr. kalenderår - dog mindre i overgangsåret.
Da  

 medlemmet mindst skal have fradrag for 12 timer pr. uge, kan medlemmet kun  

 fordele 338 timer pr. kalenderår efter eget valg.
Medlemmet skal  

 påføre mindst 12 timer pr. uge.
De 12 timer pr. uge anses for  

 arbejde, uanset om medlemmet reelt har arbejdet.
A-kassen skal indstille  

 udbetalingen, når medlemmet i et kalenderår har fået  

 efterløn for 962 timer.
Til § 11, stk. 3 Medlemmet skal oplyse om alle forhold af betydning for  

 retten til efterløn.
Det gælder særligt ved  

 indskrænkninger og udvidelser i virksomhedens og arbejdsmængdens  

 omfang.
Til § 12 Der henvises til skema (Årsskema for medlemmer, der  

 driver selvstændig virksomhed efter lovens § 74 f, stk. 2).  

 På skemaet skal medlemmet oplyse om den skattepligtige indkomst, jf.  

 § 6, stk. 1, i regnskabsåret.
Over-/underskuddet skal  

 reguleres for skattemæssige afskrivninger, der overstiger de  

 gennemsnitlige afskrivninger fra 3-årsperioden.
Hvis afskrivningerne i  

 et regnskabsår overstiger de gennemsnitlige afskrivninger, jf.  

 § 6, stk. 3, kan den del af afskrivningsbeløbet i det  

 enkelte regnskabsår, der overstiger de gennemsnitlige afskrivninger,  

 ikke fratrækkes og dermed reducere overskuddet.
Oplysningerne skal attesteres af en registreret eller en  

 statsautoriseret revisor.
Oplysningerne kan i stedet attesteres af en  

 økonomikonsulent eller lignende, forudsat at vedkommende er godkendt  

 af Strukturdirektoratet som særligt sagkyndig.
Der henvises til § 29 i  

 Fødevareministeriets bekendtgørelse nr. 191 af 26. marts 1999  

 om tilskud til dyrevelfærdsinvesteringer i forbindelse med  

 gennemførelse af forbedringsplaner for jordbrugsbedrifter.
Til § 13, stk. 2 Har medlemmet arbejdet i mere end de tilladte 962 timer i  

 virksomheden, kan medlemmet ikke få efterløn i resten af  

 kalenderåret.
Udbetalingen af efterløn kan først  

 genoptages fra den følgende 1. januar.
Medlemmet skal  

 sandsynliggøre, at arbejdet i virksomheden ikke igen vil overstige de  

 tilladte timer.
Det kan sandsynliggøres f.eks. ved at fremlægge  

 dokumentation for, at overskridelsen skyldtes forhold, som medlemmet ikke  

 havde indflydelse på.
Til § 14 På baggrund af oplysningerne, jf. § 12, skal  

 a-kassen kontrollere, om medlemmet har nedbragt den skattepligtige indkomst i  

 virksomheden i forhold til sammenligningsgrundlaget.
Overstiger den  

 skattepligtige indkomst i virksomheden det tilladte, skal medlemmet  

 tilbagebetale det for meget udbetalte beløb.
I stedet for  

 tilbagebetaling kan der ske modregning i ydelser fra a-kassen.
Til stk. 1 Udgangspunktet er, at der sker tilbagebetaling eller  

 modregning af efterløn for den del af den skattepligtige indkomst i  

 virksomheden i et regnskabsår, der har oversteget halvdelen af  

 sammenligningsgrundlaget, jf. § 7, stk. 1.
 Reglen i § 14, stk. 1, 2. pkt., gælder kun  

 i det år, hvor medlemmet overgår til efterløn, og kun hvis  

 medlemmet er gået på efterløn i andet halvår af  

 regnskabsåret.
Til stk. 2 Driver ægtefællerne virksomheden sammen, jf.  

 § 7, stk. 2, og fortsætter ægtefællen på  

 fuld tid i virksomheden, sker der tilbagebetaling eller modregning for den  

 del af den skattepligtige indkomst i virksomheden i et regnskabsår, der  

 har oversteget 3/4 af sammenligningsgrundlaget.
 Reglen i § 14, stk. 2, 2. pkt., gælder kun  

 i det år, hvor medlemmet overgår til efterløn, og kun hvis  

 medlemmet er gået på efterløn i andet halvår af  

 regnskabsåret.
Til stk. 3 Der henvises til eksemplerne til § 7, hvoraf det  

 fremgår, at den tilladte skattepligtige indkomst i virksomheden  

 nedsættes forholdsmæssigt, hvis ægtefællen senere  

 udtræder eller halverer sin arbejdstid i virksomheden.
Til stk. 5 Reglen bruges, hvis den skattepligtige indkomst i en  

 virksomhed før overgang til efterløn har været så  

 lav, at sammenligningsgrundlaget er lavere end 65.260 kr.
I disse  

 tilfælde sker der alene tilbagebetaling eller modregning for dén  

 del af den skattepligtige indkomst i virksomheden, der har oversteget  

 sammenligningsgrundlaget.
Til stk. 6 Reglen bruges, hvis den skattepligtige indkomst i en  

 virksomhed før overgang til efterløn har været af et  

 sådant omfang, at sammenligningsgrundlaget er på mellem 65.260  

 kr. og 130.520 kr.
Der sker alene tilbagebetaling eller modregning af  

 efterløn for den del af den skattepligtige indkomst i virksomheden,  

 der har oversteget 65.260 kr.
 Eksempel:
Virksomhedens sammenligningsgrundlag er på 70.000  

 kr.
Den skattepligtige indkomst i virksomheden må i perioden med  

 efterløn som udgangpunkt ikke overstige 35.000 kr.
Den skattepligtige  

 indkomst i virksomheden bliver i et år med efterløn på  

 50.000 kr.
Da medlemmet er omfattet af stk. 6, sker der ingen  

 tilbagebetaling, fordi den skattepligtige indkomst i virksomheden ikke har  

 oversteget 65.260 kr.
Til stk. 8 Overstiger den skattepligtige indkomst i virksomheden det  

 tilladte beløb, skal a-kassen straks indstille udbetalingen af  

 efterløn.
A-kassen skal undersøge forholdet og høre  

 medlemmet om årsagen til overskridelsen.
På baggrund heraf skal  

 a-kassen vurdere, om det kan anses for sandsynliggjort, at overskridelsen  

 ikke skyldes, at medlemmet har brugt mere end det tilladte timetal.
Kapitel 3 Selvstændig virksomhed som  

 bibeskæftigelse Til § 15 Et medlem, der ønsker at påbegynde eller  

 videreføre en selvstændig virksomhed som bibeskæftigelse i  

 perioden med efterløn, kan efter indstilling fra a-kassen få  

 tilladelse hertil fra Direktøren for  

 Arbejdsløshedsforsikringen.
Uanset hvilken type virksomhed medlemmet ønsker  

 at drive i perioden med efterløn, skal medlemmet have en  

 tilladelse.
Det gælder således også for medlemmer, der  

 f.eks. driver et mindre landbrug eller har selvstændig virksomhed i  

 form af udlejningsejendom.
Ved vurderingen af, om der er tale om selvstændig  

 virksomhed (modsat f.eks. formueforvaltning eller hobby), skal a-kassen bruge  

 de almindelige regler om afgrænsning heraf.
Der henvises til  

 bekendtgørelse om optagelse i en arbejdsløshedskasse for  

 selvstændige erhvervsdrivende.
Et medlem kan ikke gå på efterløn,  

 før medlemmet har fået tilladelse til fortsat drift af  

 virksomheden.
Er medlemmet på efterløn, og påbegynder  

 medlemmet virksomhed, skal a-kassen indstille udbetalingen, indtil medlemmet  

 får en tilladelse.
Det er ikke muligt at få en tilladelse med  

 tilbagevirkende kraft.
Hvis medlemmet ved overgang til efterløn  

 urigtigt har svaret nej til at drive selvstændig virksomhed, skal  

 a-kassen træffe afgørelse om tilbagebetaling og sanktion efter  

 lovens §§ 86 og 87.
 Medlemmet skal ved ansøgningen give a-kassen  

 oplysninger, som skal bruges til at vurdere, om arbejdstiden i virksomheden  

 kan holdes inden for de 400 timer pr. kalenderår.
 Afslår a-kassen at indstille medlemmet til en  

 tilladelse, kan a-kassen sende sagen til direktoratet uden at afvente  

 medlemmets klage over a-kassens afgørelse.
En forudsætning for tilladelse er, at der er tale om  

 begrænset drift af virksomhed, som kan karakteriseres som  

 bibeskæftigelse.
Den samlede arbejdstid i virksomheden må ikke  

 overstige 400 timer pr. kalenderår.
Det kan tillades, at medlemmet  

 bruger fremmed hjælp eller har ansatte i virksomheden.
Som eksempler  

 kan nævnes vikar ved sygdom, en medhjælper ved høst, eller  

 en vicevært.
Selv om medlemmet bruger fremmed hjælp eller har en  

 ansat, er det et krav, at den samlede arbejdstid i virksomheden højst  

 udgør 400 timer.
Virksomhedens indtægt må ikke i noget  

 regnskabsår i perioden med efterløn overstige 50.000 kr.
Ved  

 virksomhedens indtægt forstås nettoomsætning fratrukket  

 vareforbrug svarende til det regnskabstekniske begreb  

 "dækningsbidrag 1". Begrebet "nettoomsætning"  

 er defineret i lov om visse selskabers aflæggelse af årsregnskab  

 m.v. (årsregnskabsloven). Hvad der forstås som virksomhedens  

 vareforbrug afhænger af, hvilken type af virksomhed, der er tale om.
I  

 en landbrugsvirksomhed kan vareforbruget f.eks. bestå af  

 såsæd, gødning, foder og køb af dyr.
I en  

 handelsvirksomhed kan vareforbruget f.eks. bestå af køb af varer  

 til videresalg, emballage og fragt.
I en arkitektvirksomhed kan vareforbruget  

 f.eks. bestå af udgifter til tryk af tegninger m.v.
Har virksomheden før været drevet som  

 hovedbeskæftigelse eller som bibeskæftigelse men i større  

 omfang, kan medlemmet sandsynliggøre, at arbejdstiden og  

 omsætningen fremover kan holdes inden for grænserne, ved at  

 fremlægge dokumentation for, at der er sket en varig  

 indskrænkning.
Medlemmet kan f.eks. fremlægge dokumentation for,  

 at der er sket salg eller bortforpagtning af en del af virksomheden,  

 indskrænkning i åbningstider eller driftsomlægning  

 (eksempelvis salg af dyr).
Har medlemmet bortforpagtet en del af virksomheden for at  

 få godkendt resten af virksomheden som en § 15-virksomhed, skal  

 denne del forblive bortforpagtet i hele perioden med efterløn.  

 Ophører bortforpagtningen tillades dog en afbrydelse på op til 3  

 måneder, således at medlemmet inden for de 3 måneder skal  

 finde en ny forpagter.
A-kassen skal påse, at medlemmet opfylder  

 betingelsen om bortforpagtning i hele perioden med efterløn.
Oplysningerne om nettoomsætning og  

 dækningsbidrag 1 skal attesteres af en registreret eller en  

 statsautoriseret revisor.
Oplysningerne kan i stedet attesteres af en  

 økonomikonsulent eller lignende, forudsat at vedkommende er godkendt  

 af Strukturdirektoratet som særligt sagkyndig.
Der henvises til § 29 i  

 Fødevareministeriets bekendtgørelse nr. 191 af 26. marts 1999  

 om tilskud til dyrevelfærdsinvesteringer i forbindelse med  

 gennemførelse af forbedringsplaner for jordbrugsbedrifter.
Til § 16 Det tilladte timetal skal nedsættes  

 forholdsmæssigt afhængigt af, på hvilket tidspunkt i  

 kalenderåret medlemmet går på efterløn.
Indtægtsgrænsen på 50.000 kr. er den  

 samme, uanset hvornår i et regnskabsår medlemmet går  

 på efterløn.
Det betyder, at indtægten i virksomheden i et  

 helt regnskabsår aldrig må udgøre mere end 50.000 kr.,  

 uanset om medlemmet kun har været på efterløn i en del af  

 regnskabsåret.
Til § 17, stk. 1 På efterlønskortet skal medlemmet oplyse om  

 sit tidsforbrug i virksomheden.
Har medlemmet fået hjælp til  

 arbejdet i virksomheden, skal medlemmet i en særlig rubrik oplyse, hvor  

 mange timer medlemmet har fået hjælp i virksomheden.
Det  

 gælder uanset, om det er medlemmets ægtefælle, samlever,  

 børn, en ansat eller en anden selvstændig erhvervsdrivende, der  

 har udført arbejde i virksomheden.
Til § 17, stk. 4 A-kassen skal ved vurderingen af, om de løbende  

 oplyste timetal er sandsynlige, særligt sammenholde tallene på  

 efterlønskortene med de timer, som medlemmet oplyste ved overgang til  

 efterløn eller ved påbegyndelse af virksomheden.
A-kassen skal  

 endvidere være særlig opmærksom, hvis der er dyrehold eller  

 i øvrigt pasning af dyr, da dette oftest medfører, at medlemmet  

 har arbejde ved dagligt tilsyn med dyrene.
Til § 18, stk. 1-3 Der henvises til skema (Årsskema for medlemmer med  

 bibeskæftigelse ved selvstændig virksomhed). På skemaet  

 skal medlemmet oplyse virksomhedens dækningsbidrag 1, omsætning  

 og vareforbrug.
Har virksomheden haft en nettoomsætning på  

 mindre end 50.000 kr., kan dækningsbidraget ikke blive på mere  

 end 50.000 kr.
Medlemmet kan derfor nøjes med at oplyse  

 omsætningens størrelse.
Oplysningerne skal altid være attesteret af en  

 statsautoriseret eller registreret revisor.
Oplysningerne kan dog i stedet  

 attesteres af en økonomikonsulent eller lignende, forudsat at  

 vedkommende er godkendt af Strukturdirektoratet som særligt sagkyndig.  

 Der henvises til § 29 i Fødevareministeriets bekendtgørelse nr.  

 191 af 26. marts 1999 om tilskud til dyrevelfærdsinvesteringer i  

 forbindelse med gennemførelse af forbedringsplaner for  

 jordbrugsbedrifter.
 Da skemaerne skal indsendes senest 3 måneder efter  

 afslutningen af virksomhedens individuelle regnskabsår, er der  

 ikke en fast dato hvert år for indsendelse af skemaerne.
Til § 18, stk. 4 Afleverer medlemmet ikke årsskemaet rettidigt, skal  

 a-kassen indstille udbetalingen af efterløn.
Udbetalingen kan  

 genoptages, når medlemmet har afleveret oplysningerne.
Ville medlemmet  

 have været berettiget til efterløn i den mellemliggende periode,  

 kan medlemmet få efterløn med tilbagevirkende kraft for  

 perioden.
Til § 19 Konstaterer a-kassen inden kalenderårets udgang, at  

 timetallet ved virksomheden overstiger 400 timer, skal a-kassen indstille  

 udbetalingen af efterløn.
Udbetaling af efterløn kan ikke  

 genoptages før den 1. januar i det følgende år.
A-kassen skal træffe afgørelse om  

 tilbagebetaling af den efterløn, der er udbetalt efter tidspunktet for  

 overskridelse af de 400 timer.
Der er tale om en vurdering efter lovens  

 § 86.
 Eksempel:
Medlemmet påfører i november måned  

 så mange timer på sit efterlønskort, at det samlede  

 timetal for kalenderåret bliver på 405 timer.
A-kassen skal  

 indstille udbetalingen og træffe afgørelse.
Al efterløn  

 udbetalt efter den dag, hvor timegrænsen på 400 timer blev  

 overskredet, er fejludbetalt.
Udbetalingen kan først genoptages i det  

 følgende kalenderår.
Det gælder, uanset hvornår i  

 kalenderåret medlemmet har overskredet timegrænsen.
Til § 20 Konstaterer a-kassen på det årlige skema om  

 virksomhedens indtægt, at indtægten i regnskabsåret har  

 oversteget 50.000 kr., indstiller a-kassen udbetalingen af  

 efterløn.
 Vurderer a-kassen, at medlemmet har været i god tro  

 om overskridelsen, kan udbetalingen genoptages på det vilkår, at  

 medlemmet betaler efterløn tilbage svarende til overskridelsen.
 Eksempel 1:
Medlemmet afleverer årsskema til a-kassen 3  

 måneder efter regnskabsårets afslutning.
A-kassen konstaterer, at  

 virksomheden har haft en indtægt på 60.000 kr. i  

 regnskabsåret.
A-kassen standser udbetalingen af efterløn og  

 undersøger sagen nærmere.
Det viser sig, at overskridelsen var  

 undskyldelig.
A-kassen skal derfor ikke træffe afgørelse efter  

 §§ 86 og 87 i loven.
A-kassen skal træffe afgørelse om, at  

 genoptagelse af udbetalingen kan ske på vilkår af, at medlemmet  

 betaler efterløn tilbage med 10.000 kr., hvilket svarer til  

 overskridelsen.
Accepterer medlemmet ikke dette vilkår, kan  

 udbetalingen af efterløn ikke genoptages.
Vurderer a-kassen, at medlemmet har handlet svigagtigt  

 eller groft uagtsomt, jf. §§ 86 og 87 i loven, skal a-kassen  

 træffe afgørelse om tilbagebetaling og sanktion efter disse  

 regler.
Der bliver da ikke tale om vilkår.
Medlemmet skal betale  

 efterløn tilbage fra det tidspunkt, hvor medlemmet har handlet  

 svigagtigt eller uagtsomt, idet medlemmet vidste eller burde vide, at  

 indtægtsgrænsen ville blive overskredet.
Kan medlemmet  

 godtgøre, at indtægten i det indeværende regnskabsår  

 ikke vil overskride grænsen i § 15, stk. 3, er  

 efterløn udbetalt i dette regnskabsår udbetalt med  

 rette.
 Eksempel 2:
Medlemmet er gået på efterløn og  

 får tilladelse til at påbegynde selvstændig virksomhed 1.  

 juli 2000. Regnskabsåret går fra 1. juli til 30. juni.
Helt fra  

 starten står det klart for medlemmet, at virksomhedens indtægt  

 bliver langt over 50.000 kr.
Medlemmet oplyser imidlertid ikke herom til  

 a-kassen.
Først ved oplysning på årsskema 3 måneder  

 efter regnskabsårets afslutning (oktober 2001) får a-kassen  

 kendskab til overskridelsen.
Medlemmet skal betale al efterløn fra 1.  

 juli 2000 tilbage, og a-kassen skal indstille medlemmet til  

 svigssanktion.
Kapitel 4 Enkeltstående arbejdsopgaver, der har karakter af  

 selvstændig virksomhed Til § 21 Tilladelse kan gives, hvis den enkelte opgave klart  

 fremstår som en enkeltstående opgave i modsætning til  

 påbegyndelse af vedvarende selvstændig virksomhed.
Opgaven skal  

 kunne udføres inden for 400 timer og inden for en periode på  

 højst 6 måneder.
Til brug for a-kassens vurdering af, om opgaven  

 kan holdes inden for de tidsmæssige begrænsninger, skal medlemmet  

 blandt andet oplyse om det forventede tidsforbrug samt om arten og omfanget  

 af opgaven og eventuelt om indtægten.
 Hvis der f.eks. annonceres, købes driftsmidler,  

 indrettes lokaler til brug for erhvervsudøvelse eller foretages andet  

 til etablering af vedvarende selvstændig virksomhed, kan opgaven ikke  

 anses for enkeltstående.
 Ønsker medlemmet inden for en kortere periode at  

 udføre flere opgaver af samme type, bliver medlemmet som udgangspunkt  

 omfattet af reglerne om bibeskæftigelse i efterlønsperioden.
Kræver opgaven, at medlemmet efter momsloven skal  

 lade sig momsregistrere, er det et krav, at medlemmet straks efter opgavens  

 afslutning afmelder sig momsregistret.
I modsat fald kan opgaven ikke  

 anerkendes som en enkeltstående arbejdsopgave.
Har et medlem fået tilladelse til drift af  

 selvstændig virksomhed som bibeskæftigelse i perioden med  

 efterløn, jf. § 15, kan medlemmet også få tilladelse  

 til at udføre enkeltstående opgaver samtidig med  

 bibeskæftigelsen.
Det er et krav, at der ikke er tale om samme type  

 virksomhed.
Medlemmet kan således have virksomhed som  

 bibeskæftigelse i 400 timer i et kalenderår og i samme  

 kalenderår udføre enkeltstående arbejdsopgaver af op til  

 400 timers varighed.
Momsafregning fra en enkeltstående opgave må  

 ikke angives på samme SE nr., som moms fra bibeskæftigelsen.
Til § 24 Efter de 6 måneder skal medlemmet aflevere  

 dokumentation til a-kassen for, at opgaven er afsluttet, og at medlemmet er  

 afmeldt momsregistret.
 Dokumentation for, at opgaven er afsluttet, kan f.eks.  

 bestå i kopi af kvittering for betaling.
 Har medlemmet ikke gjort opgaven færdig inden for 6  

 måneder, eller har medlemmet ikke momsafmeldt sig efter opgavens  

 afslutning, skal a-kassen indstille udbetalingen af efterløn, indtil  

 medlemmet fremlægger den krævede dokumentation.
