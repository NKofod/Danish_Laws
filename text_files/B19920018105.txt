 I medfør af § 4, stk. 2, i lov om erhvervsuddannelser, jf.
 lovbekendtgørelse nr. 480 af 22. juni 1990, fastsættes:
Uddannelsen § 1.  På erhvervsskoler og på andre skoler,  

 institutioner og virksomheder, der er godkendt hertil, kan der gennemføres en  

 uddannelse til informatikassistent.
 Stk. 2.  Det faglige udvalg for uddannelsen, jf. § 37 i  

 erhvervsuddannelsesloven, er Det faglige Udvalg for grundlæggende  

 Edb-uddannelser.
 § 2.  For uddannelsen gælder bekendtgørelse om  

 erhvervsuddannelser (hovedbekendtgørelsen) og bekendtgørelse om  

 eksamensordning for erhvervsuddannelser (eksamensbekendtgørelsen) og de  

 regler, som Undervisnings- og Forskningsministeriet i øvrigt fastsætter i  

 medfør af erhvervsuddannelseslovens § 4, stk. 1.
Uddannelsens formål § 3.  Uddannelsen tager sigte på små og mellemstore  

 virksomheder, såvel private som offentlige, der har anskaffet et mindre  

 edb-anlæg samt på decentraliserede edb-enheder i større virksomheder, og har  

 det formål, at eleven kvalificeres til at varetage funktioner inden for  

 virksomhedens administrative, merkantile og edb-mæssige arbejdsområder.
 Uddannelsens varighed og struktur m.v.
 § 4.  Uddannelsen varer i alt 3 år.
§ 5.  Uddannelsen begynder med en sammenlagt 1. og 2.  

 skoleperiode på 40 uger.
Den efterfølgende skoleundervisning, incl.  

 virksomhedsforlagt undervisning, er følgende:
 § 6.  Skoleundervisningen efter den sammenlagte 1. og  

 2. skoleperiode på 40 uger varer 80 uger.
Fritagelse for dele af uddannelsen § 7.  Gennemførelse af den sammenlagte 1. og 2.  

 skoleperiode i følgende uddannelser:
 giver fritagelse for den sammenlagte 1. og 2. skoleperiode i  

 informatikassistentuddannelsen.
 Stk. 2.  Gennemført efg-basisuddannelse inden for  

 handels- og kontorområdet giver fritagelse for den sammenlagte 1. og 2.  

 skoleperiode.
 Stk. 3.  Elever, der har gennemført en  

 erhvervsuddannelse med virksomhedsstart inden for de i stk. 1, nr. 1 - 4,  

 nævnte uddannelser, kan optages i uddannelsens 3. skoleperiode.
 Stk. 4.  Fritagelse for dele af uddannelsen kan i øvrigt  

 ske efter §§ 8 og 9 i hovedbekendtgørelsen.
Uddannelsens mål og indhold § 8.  Eleven skal opnå konkret faglig viden og  

 færdighed samt personlig kompetence til selvstændigt at kunne varetage  

 administrative og merkantile funktioner af mere generel karakter samt have  

 indsigt i relevante produktionstekniske forhold.
Endvidere skal eleven kunne  

 medvirke ved indføring af mindre edb-systemer og forestå de daglige  

 edb-funktioner i forbindelse med drift af et mindre edb-system.
Endelig skal  

 eleven kunne kommunikere med og formidle viden til alle grupper af  

 medarbejdere og eksterne interessenter, samt varetage øvrige funktioner af  

 vigtighed for virksomhedens anvendelse af informationsteknologi.
Skoleundervisningen § 9.  Skoleundervisningen skal under hele  

 uddannelsesforløbet sikre, at eleven opnår en generel teoretisk baggrund samt  

 praktisk forståelse af virksomhedens anvendelse af informationsteknologi.
Den  

 virksomhedsforlagte undervisning har til formål at udbygge elevens  

 virksomhedsforståelse samt at give eleven mulighed for at anvende den  

 indlærte viden på praktiske opgaver.
Det skal tilstræbes, at der ved  

 undervisning i almene og merkantile fagområder bliver anvendt relevante  

 edb-baserede værktøjer.
 § 10.  Undervisningen i den sammenlagte 1. og 2.  

 skoleperiode omfatter følgende grundfag:
 Stk. 2.  Undervisningen i fremmedsprog efter stk. 1, nr.  

 3, vælges af eleven blandt de sprog, skolen kan tilbyde.
 Stk. 3.  I de efterfølgende skoleperioder indgår  

 grundfaget arbejdsmarkedsforhold.
 Stk. 4.  Mål, indhold og vejledende undervisningstid for  

 de enkelte grundfag følger reglerne om disse fag.
§ 11.  Undervisningen i den sammenlagte 1. og 2.  

 skoleperiode omfatter ikke områdefag.
Grundfag erstatter områdefag, jf.  

 erhvervsuddannelseslovens § 24, stk. 2.
Områdefag § 12.  Undervisningen i områdefag i 3. til 6.  

 skoleperiode har følgende formål, mål og vejledende undervisningstid:
Formål Eleven skal udvikle og forbedre sin sprogforståelse og sprogbehandling,  

 både mundtligt og skriftligt, således at eleven bliver i stand til at  

 formulere sig præcist og nuanceret i forhold til omverdenen.
Mål Undervisningen skal sikre, at eleven gennem arbejde med forskelligartede  

 tekster udvikler sin tekstforståelse og evne til selvstændig sprogbehandling  

 samt udvikler sin færdighed i at bruge sproget sikkert og varieret.
Desuden  

 skal eleven opnå indblik i den kulturelle sammenhæng, eleven er en del af,  

 samt i dens historiske forudsætninger, således at eleven udvikler sin  

 kreativitet, personlighed og forståelse af tilværelsen.
De sproglige  

 kundskaber skal kunne anvendes i skriftlig og mundtlig sammenhæng i  

 forbindelse med rapportering, beskrivelse, brugervejledning og anden  

 formidling.
Vejledende undervisningstid 7,2 uge.
Formål Eleven skal vedligeholde og videreudvikle sine kundskaber inden for  

 almindelig, erhvervsmæssig samt edb-faglig sprogbrug.
Der lægges vægt på, at  

 eleven bliver i stand til at forstå engelsksproget faglitteratur, herunder  

 edb-faglitteratur og -vejledninger.
Desuden skal eleven udvikle sin  

 bevidsthed om de menneskelige, sproglige og kulturelle faktorer, der har  

 betydning for samspillet mellem personer, virksomheder, institutioner og  

 myndigheder i nationale og internationale sammenhænge.
Mål Undervisningen skal sikre, at eleven kan forstå og udtrykke sig mundtligt  

 i et nuanceret og korrekt sprog om emner, der vedrører individ, erhvervsliv,  

 kultur og samfund.
Derudover skal eleven kunne formulere sig skriftligt om  

 almene, erhvervsmæssige og edb-faglige emner.
Vejledende undervisningstid 7,2 uge.
Formål Eleven skal opnå viden om og færdighed i matematisk tankegang og metode  

 samt indsigt i faglig anvendelse af matematik på økonomiske, datalogiske og  

 statistiske problemstillinger.
Mål Undervisningen skal sikre, at eleven styrker sin evne til systematisk og  

 logisk tænkning, dels for - gennem matematisk modelbygning - at lære at  

 abstrahere og derigennem styrke sin fantasi og kreativitet, dels for at være  

 til hjælp ved løsning af praktiske opgaver inden for edb-området.
Der lægges  

 vægt på, at de matematiske kundskaber anvendes i de edb-faglige discipliner.
Vejledende undervisningstid 7,2 uge.
Formål Gennem en praktisk orienteret indføring i grundlaget for en virksomheds  

 økonomiske styringssystem skal eleven opnå en analytisk evne til at påse,  

 hvilke beslutninger der bør træffes.
Mål Undervisningen skal sikre, at eleven Vejledende undervisningstid 6,6 uge.
Formål Gennem indføring i aktuelle organisationsformer og motivationsprincipper  

 samt forskellige ledelsesteorier skal eleven opnå en grundlæggende viden om  

 virksomhedens organisatoriske opbygning, styring og tilpasning til  

 omgivelserne.
Herudover skal eleven opnå indsigt i sammenhængen mellem  

 virksomhedens ydre omgivelser og dens idegrundlag, målkompleks og  

 funktionelle og stukturelle opbygning, herunder valg af informations- og  

 styringssystemer og -teknikker.
Mål Undervisningen skal sikre, at eleven kan anvende sin viden om  

 organisationsformer og sin indsigt i ledelses- og motivationsteorier ved  

 indførelse af og ved ændringer i edb-systemer og informatik med henblik på en  

 hensigtsmæssig organisering af arbejdet for den enkelte og virksomheden.
Vejledende undervisningstid 4 uger.
Formål Eleven skal opnå viden om juridiske forhold ved anskaffelse, udvikling og  

 drift af edb-systemer, herunder indsigt i registerlovgivning, ophavsretslige  

 forhold samt aftale- og køberetlige regler ved edb-køb og -salg.
Mål Undervisningen skal sikre, at eleven opnår kendskab til opbygning og  

 indhold af edb-kontrakter, herunder tilbudsgivning, samt opnår kendskab til  

 aftale- og køberetslige regler ved edb-køb og -salg.
Herudover skal eleven  

 opnå indgående kendskab til registerlovgivningens bestemmelser og til de  

 retslige bestemmelser om ophavsretslige forhold.
Endvidere skal eleven opnå  

 kendskab til såvel offentlige som private teknologiaftaler.
Endelig skal  

 eleven være orienteret om anden edb-relevant lovgivning.
Vejledende undervisningstid 2 uger.
Formål Eleven skal opnå et indgående kendskab til virksomheden som  

 informationssystem.
Mål Undervisningen skal sikre, at eleven Vejledende undervisningstid 4,8 uge.
Formål Eleven skal opnå kendskab til de mest udbredte slutbrugerværktøjer, deres  

 indbyrdes sammenhænge og anvendelighed til løsning af virksomhedens  

 administrative, merkantile og tekniske opgaver.
Mål Undervisningen skal sikre, at eleven Vejledende undervisningstid 3,3 uge.
Specialefag § 13.  Undervisningen i specialefag i 3. til 6.  

 skoleperiode har følgende formål, mål og vejledende undervisningstid:
Formål Eleven skal opnå et grundlæggende kendskab til mindre datamaters opbygning  

 og funktion og det datamatiske udstyrs karakteristika og indbyrdes  

 kommunikation, således at eleven bliver i stand til at varetage funktioner i  

 forbindelse med drift og vedligeholdelse af mindre edb-systemer.
Mål Undervisningen skal sikre, at eleven Vejledende undervisningstid 5,3 uge.
Formål Eleven skal opnå et praktisk orienteret kendskab til sammenkobling af  

 datamatisk udstyr ved hjælp af datatransmission.
Mål Undervisningen skal sikre, at eleven Vejledende undervisningstid 3,3 uge.
Formål Eleven skal opnå grundlag for at kunne deltage i udvikling og  

 vedligeholdelse af edb-systemer samt opnå forståelse af de organisatoriske og  

 sociale aspekter i forbindelse med indførelse af edb-systemer.
Mål Undervisningen skal sikre, at eleven Vejledende undervisningstid 10 uger.
Formål Eleven skal blive i stand til at støtte og vejlede brugere i anvendelse af  

 edb-systemer og -udstyr.
Mål Undervisningen skal sikre, at eleven Vejledende undervisningstid 3,3 uge.
Formål Ved uddannelsens afslutning skal eleven kunne anvende og dokumentere sine  

 færdigheder og sine evner til kommunikation med forskellige persongrupper  

 gennem løsning af en større praktisk orienteret, tværfaglig opgave, der  

 tilgodeser uddannelsens overordnede formål.
Mål Opgaven løses som gruppeopgave eller som individuel opgave i praktisk  

 samarbejde med en virksomhed.
Resultatet dokumenteres i en rapport.
Vejledende undervisningstid 5,6 uge.
Valgfag § 14.  Undervisningen i valgfag følger reglerne i § 14  

 i hovedbekendtgørelsen.
 Stk. 2.  Den vejledende undervisningstid for valgfag i  

 den sammenlagte 1. og 2. skoleperiode er 5,8 uger og i 3. til 6. skoleperiode  

 er den 8,0 uger.
Undervisningsplan § 15.  Skolen fastsætter i overensstemmelse med § 15 i  

 hovedbekendtgørelsen det nærmere indhold af undervisningen.
Skoleundervisning i virksomheder (virksomhedsforlagt undervisning) § 16.  Uddannelsen omfatter, jf. § 5, 2 perioder med  

 virksomhedsforlagt undervisning, der gennemføres i en eller flere  

 virksomheder i et samarbejde mellem erhvervsskolen, den enkelte virksomhed og  

 eleven.
De 2 perioder kan splittes op i kortere delperioder, men hver af de 2  

 perioder kan højst være af 3 ugers varighed.
 Stk. 2.  I første periode er formålet at udbygge elevens  

 viden om en virksomheds organisation og funktioner samt at give eleven  

 mulighed for at anvende den indlærte viden på praktiske opgaver.
 Stk. 3.  I anden periode er formålet at give eleven  

 grundlag for undervisningen i specialefaget, hovedopgave, jf. § 13, nr. 5.
 Bedømmelse og uddannelsesbevis m.v.
Uddannelsesbevis § 17.  Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence inden for uddannelsen.
 Stk. 2.  Uddannelsesbeviset udstedes, når eksamensbevis,  

 jf. § 19, er udstedt.
 Stk. 3.  I uddannelsesbeviset, der affattes i  

 overensstemmelse med § 29 i hovedbekendtgørelsen, skal angives uddannelsens  

 betegnelse, jf. § 1, stk. 1.
Stk. 4.  Uddannelsesbeviset udfyldes af skolen på en  

 blanket, som er udfærdiget af Det faglige Udvalg for grundlæggende  

 Edb-uddannelser.
Skolen udleverer beviset til eleven og opbevarer fortegnelse  

 over udstedte uddannelsesbeviser i 20 år.
Eksamensbeviser § 18.  Skolen udsteder efter 2. skoleperiode et  

 eksamensbevis, jf. stk. 2, for de grundfag og valgfag, som er afsluttet med  

 prøve.
 Stk. 2.  På eksamensbeviset anføres de opnåede  

 prøvekarakterer i projektet, jf. stk. 6, og i de udtrukne grundfag og  

 valgfag, jf. stk. 3, og standpunktskarakterer i alle gennemførte fag efter 2.  

 skoleperiode.
Stk. 3.  Ministeriet bestemmer ved hver eksamenstermin  

 efter 2. skoleperiode ved lodtrækning for den enkelte skole, i hvilke 3  

 grundfag der skal aflægges prøve.
Ministeriet bestemmer endvidere, på hvilke  

 skoler der skal aflægges prøve i valgfag.
Skolen bestemmer, i hvilket af de  

 resterende grundfag, der indgår i projektet, jf. stk. 6, der skal aflægges  

 mundtlig prøve.
 Stk. 4.  Mindst 2 af prøverne i grundfagene skal være  

 skriftlige.
Stk. 5.  Projektet omfatter mindst 4 af grundfagene  

 efter skolens nærmere bestemmelse.
Målet med projektet er, at eleven skal  

 kunne anvende viden og færdigheder fra forskellige grundfag på en  

 helhedsorienteret måde.
Stk. 6.  Projektet er af en uges varighed i slutningen  

 af 2. skoleperiode.
I forbindelse med projektet udarbejder hver af eleverne  

 et skriftligt oplæg, som danner grundlag for den mundtlige prøve.
Skolen  

 bestemmer omfanget af eventuel forberedelsestid og eventuelle hjælpemidler  

 ved den mundtlige prøve.
§ 19.  Skolen udsteder endvidere et eksamensbevis  

 efter 6. skoleperiode for de grundfag, områdefag, specialefag og valgfag, som  

 er afsluttet med prøve efter 4. og 6. skoleperiode.
På eksamenbeviset anføres  

 de opnåede prøvekarakterer i de udtrukne fag, jf. § 24, og  

 standpunktskarakterer i alle gennemførte fag efter 4. og 6. skoleperiode.
Det  

 skal af eksamensbeviset fremgå, i hvilke fag og kombinationer af fag eleven  

 har været til prøve.
Det skal ligeledes fremgå af eksamensbeviset, hvilke  

 emner gruppeopgaven i 4. skoleperiode, jf. § 24, stk. 1, og hovedopgaven i 6.  

 skoleperiode, jf. § 13, nr. 5, omhandler.
 § 20.  Hvis en elev ophører med skoleundervisningen,  

 udsteder skolen, hvis eleven anmoder om det, bevis for den gennemførte  

 undervisning.
 Stk. 2.  Iøvrigt udsteder skolen ved en skoleperiodes  

 afslutning, hvis eleven anmoder om det, bevis for den gennemførte  

 undervisning.
 § 21.  Ved bedømmelse anvendes 13-skalaen, jf. § 17 i  

 eksamensbekendtgørelsen.
 Stk. 2.  Eksamensbevis kan kun udstedes, hvis summen af  

 de opnåede eksamenskarakterer, jf. stk. 3, er mindst 6 gange karakterernes  

 antal, og hvis specialefaget hovedopgave, jf. § 24, stk. 7, er bestået.
Stk. 3.  For hver af prøvefagene gruppeopgave, jf. § 24,  

 stk. 1, og hovedopgave gives 1 karakter, der er fælles for den mundtlige og  

 skriftlige præstation.
Karakteren for hovedopgaven indgår med dobbelt vægt i  

 eksamensresultatet.
Stk. 4.  Eksamensresultatet fremkommer på følgende måde:  

 For fag, hvori der afholdes prøve, dannes en eksamenskarakter af  

 gennemsnittet af prøvekarakter og standpunktskarakter.
Svarer gennemsnittet  

 ikke til et tal på karakterskalaen, afrundes til den nærmeste karakter.  

 Ligger tallet midt mellem 2 karakterer, afrundes der opad, hvis prøven har  

 givet den højeste karakter, og nedad, hvis prøven har givet den laveste  

 karakter.
For fag, hvori der ikke afholdes prøve, overføres  

 standpunktskarakteren som eksamenskarakter.
 Stk. 5.  Den mundtlige prøve i projektet i 2.  

 skoleperiode, jf. § 18, stk. 6, udgør en eksamenskarakter.
Skolens løbende bedømmelse § 22.  I forbindelse med undervisningens gennemførelse  

 foretager skolen en løbende bedømmelse af eleven i overensstemmelse med  

 skolebedømmelsesplanen, jf. § 20 i hovedbekendtgørelsen.
 Stk. 2.  Formålet med den løbende bedømmelse er at  

 hjælpe og vejlede eleven og at evaluere undervisningens indhold og metode.
 § 23.  Skolen giver iøvrigt karakterer i grundfagene  

 efter reglerne om grundfag.
 Stk. 2.  I områdefag og specialefag giver skolen  

 standpunktskarakterer i forhold til målene for undervisningen, jf. § 12 og  

 13. Standpunktskarakteren skal udtrykke elevens færdigheder i forhold til  

 fagets mål på det tidspunkt, hvor karakteren gives.
 Stk. 3.  Bedømmelsesformer og karaktergivning i valgfag  

 følger reglerne for disse fag.
Afsluttende prøver og eksamen § 24.  Ved afslutningen af 4. skoleperiode afleveres  

 en gruppeopgave, som bygger på den forudgående undervisning.
Med udgangspunkt  

 i denne gruppeopgave foretages mundtlig eksamination af den enkelte elev  

 under medvirken af ekstern censor.
Der gives en samlet karakter for den  

 mundtlige og skriftlige præstation.
 Stk. 2.  Ministeriet bestemmer hver eksamenstermin ved  

 lodtrækning for den enkelte skole, i hvilke fag der skal aflægges prøve.
 Stk. 3.  I eksamenssammenhæng betragtes følgende  

 grundfag, områdefag og specialefag parvis som 1 prøvefag:
Stk. 4.  Ved afslutningen af 4. skoleperiode afholdes  

 skriftlig prøve af 4 timers varighed i områdefaget dansk og kommunikation.  

 Endvidere afholdes efter lodtrækning prøve i 2 af følgende 4 fagområder:  

 Engelsk, matematik, prøvefag b, jf. stk. 3, samt 1 valgfag.
Hvis områdefaget  

 matematik udtrækkes, afholdes der skriftlig prøve af 4 timers varighed.
I  

 øvrige udtrukne fag afholdes mundtlig prøve.
Stk. 5.  Ved afslutningen af 6. skoleperiode afholdes  

 skriftlig prøve af 4 timers varighed i områdefaget driftsøkonomisk styring.  

 Endvidere afholdes efter lodtrækning prøve i 2 af følgende 5 fagområder:  

 Prøvefag a, prøvefag c og prøvefag d, jf. stk. 3, områdefaget organisation,  

 samt 1 valgfag.
Hvis prøvefag d udtrækkes, afholdes skriftlig prøve af 4  

 timers varighed.
I øvrige udtrukne fag afholdes mundtlig prøve.
 Stk. 6.  De skriftlige prøver i områdefagene  

dansk og kommunikation, matematik og driftøkonomisk  

 styring stilles af ministeriet.
Stk. 7.  Den obligatoriske prøve i specialefaget  

 hovedopgave omfatter en mundtlig eksamination af den enkelte elev under  

 medvirken af ekstern censor.
Der gives een karakter, der er fælles for  

 bedømmelse af det skriftlige projekt og den mundtlige eksamination.
For at  

 bestå hovedopgaven skal eleven mindst opnå karakteren 6.
 § 25.  Elever kan kun deltage to gange i samme prøve.
 Stk. 2.  Elever, som ikke har bestået eksamen, jf. § 21,  

 stk. 2, kan kun tage de prøver om, som ikke er bestået.
Ikrafttræden § 26.  Bekendtgørelsen træder i kraft den 1. april  

 1992.
 Stk. 2.  Bekendtgørelse af 28. juni 1991 om uddannelsen  

 til informatikassistent ophæves.
 Stk. 3.  Reglerne i bekendtgørelse nr. 2 af 5. januar  

 1987 om edb-assistentuddannelsen, som ophævet ved bekendtgørelse af 28. juni  

 1991 om uddannelsen til informatikassistent, har dog fortsat virkning for de  

 elever, der er optaget i edb-assistentuddannelsen.
