 I medfør af lov om Det Centrale Erhvervsregister, jf. lovbekendtgørelse  

 nr. 530 af 19. juni 1992, fastsættes herved følgende:
 § 1.  Administrationen af Det Centrale  

 Erhvervsregister varetages af Danmarks Statistik.
 § 2.  Det Centrale Erhvervsregister optager oplysning  

 om registerenhedernes navn, adresse, telefonnummer, beliggenhed, ejerform,  

 navne og identifikationsnumre på eventuelle direkte ansvarlige indehavere,  

 art, herunder branche, samt de numre, hvorunder enhederne er optaget i Told-  

 og Skattestyrelsens registre over virksomheder og indeholdelsespligtige mv.  

 og i Erhvervs- og Selskabsstyrelsens register over selskaber mv.
 Stk. 2.  Som identifikationsnummer for en direkte  

 ansvarlig indehaver benyttes CPR-nummer, hvis denne er en fysisk person, og  

 SE-nummer, hvis denne er en juridisk person.
 Stk. 3.  Det Centrale Erhvervsregister optager herudover  

 oplysning om de enkelte registerenheders samlede beskæftigelse, samt  

 oplysning om aktie- og anpartsselskabers aktie- og indskudskapital.
 Stk. 4.  For enheder, der skriftligt har frabedt sig  

 reklamehenvendelser, optages oplysning herom.
Stk. 5.  Som registreringsnummer for private juridiske  

 enheder benytter Det Centrale Erhvervsregister det af Told- og  

 Skattestyrelsen tildelte SE-nummer.
Hvis en juridisk enhed har fået tildelt  

 flere SE-numre, vælger Danmarks Statistik et af disse som  

 identifikationsnummer for den juridiske enhed.
 Stk. 6.  For offentlige myndigheder og institutioner  

 samt for juridiske enheder, der ikke har fået tildelt SE-nummer, tildeler  

 Danmarks Statistik et registreringsnummer.
Stk. 7.  For private juridiske enheder og offentlige  

 myndigheder og institutioner, hvis virksomhed er opdelt på flere geografisk,  

 branchemæssigt eller organisatorisk adskilte afdelinger (arbejdssteder),  

 tildeler Danmarks Statistik et løbenummer (arbejdsstedskode) til de enkelte  

 arbejdssteder.
Som registreringsnummer for arbejdsstederne benyttes den  

 juridiske enheds, henholdsvis den offentlige myndigheds eller institutions,  

 registreringsnummer sammen med arbejdsstedskoden.
§ 3.  Det Centrale Erhvervsregister modtager  

 oplysninger om registerenhederne, jf. § 2, stk. 1 og 4 samt § 5 i lov om Det  

 Centrale Erhvervsregister, fra offentlige myndigheders registre.
Endvidere  

 modtages oplysninger fra virksomhederne, jf. § 8 i lov om Det Centrale  

 Erhvervsregister.
Reglerne herfor fremgår af registerforskrifterne.
§ 4.  Det Centrale Erhvervsregister kan til offentlige  

 myndigheder og institutioner meddele oplysninger om registrerede enheders  

 registreringsnummer samt de i § 2, stk. 1, 2 og 4 nævnte oplysninger.
For  

 aktie- og anpartsselskaber kan endvidere meddeles oplysninger om aktie- og  

 indskudskapital, jf. § 2, stk. 3.
 Stk. 2.  Det Centrale Erhvervsregister kan til  

 offentlige myndigheder og institutioner meddele oplysninger om hver enkelt  

 registerenheds størrelsesforhold i form af en angivelse af enhedens placering  

 inden for en størrelsesgruppering efter samlet beskæftigelse.
 § 5.  Enhver kan fra Det Centrale Erhvervsregister få  

 oplysning om registrerede enheders registreringsnummer, navn, adresse,  

 telefonnummer, beliggenhed, ejerform og art, herunder branche.
 Stk. 2.  For aktieselskaber og anpartsselskaber mv. kan  

 udover de i stk. 1 nævnte oplysninger meddeles oplysninger om aktie- og  

 indskudskapital samt det nummer, hvorunder selskabet er optaget i Erhvervs-  

 og Selskabsstyrelsens register over selskaber mv.
 Stk. 3.  For enheder med direkte ansvarlige indehavere  

 kan udover de i stk. 1 nævnte oplysninger meddeles oplysninger om de direkte  

 ansvarlige indehaveres navne.
 Stk. 4.  Udover de i stk. 1 nævnte oplysninger kan  

 meddeles oplysninger om hver enkelt registerenheds størrelsesforhold i form  

 af en angivelse af enhedens placering inden for en af Danmarks Statistik  

 fastsat størrelsesgruppering efter samlet beskæftigelse.
§ 6.  Det Centrale Erhvervsregister kan meddele  

 oplysninger om enkelte enheder, om grupper af enheder og om samtlige enheder  

 optaget i registret.
Udtagelsen af grupper af enheder skal foretages således,  

 at der herved kun videregives oplysninger, der kan meddeles de pågældende  

 brugere i medfør af § 4 og § 5.
 Stk. 2.  Udtræk af registret kan leveres eksempelvis på  

 lister, etiketter, disketter og magnetbånd.
 Stk. 3.  Ved videregivelse af oplysninger fra Det  

 Centrale Erhvervsregister skal registret tilbageholde oplysninger om enheder,  

 for hvem det er registreret, at de frabeder sig reklamehenvendelser.
Stk. 4.  Oplysninger om enheder, der har frabedt sig  

 reklamehenvendelser, kan dog videregives fra Det Centrale Erhvervsregister,  

 såfremt modtageren af oplysningerne erklærer, at de leverede oplysninger ikke  

 vil blive benyttet til reklamehenvendelser.
Oplysninger, som er modtaget  

 under denne betingelse, må ikke videregives til andre samlet eller gruppevis.
Stk. 5.  Oplysninger om enheder, der har frabedt sig  

 reklamehenvendelser, kan ligeledes videregives fra Det Centrale  

 Erhvervsregister i de specielle tilfælde, hvor oplysningerne ønskes anvendt  

 både til reklamehenvendelser og til andre formål.
Modtageren af oplysningerne  

 skal da erklære samt sikre, dels at ønsket om fritagelse for  

 reklamehenvendelser respekteres, dels at oplysninger om enheder, der har  

 frabedt sig reklamehenvendelser, ikke videregives til andre samlet eller  

 gruppevis.
 Stk. 6.  Den, der forsætligt eller ved grov uagtsomhed  

 overtræder bestemmelserne i stk. 4 og 5, straffes med bøde.
 § 7.  For oplysninger videregivet fra Det Centrale  

 Erhvervsregister til private eller offentlige myndigheder og institutioner  

 fastsætter Danmarks Statistik i hvert enkelt tilfælde et vederlag til dækning  

 af udgifterne ved løsningen af de pågældende opgaver, således at denne  

 virksomhed økonomisk hviler i sig selv.
 Stk. 2.  Danmarks Statistik kan bestemme, at  

 forespørgsler i henhold til § 4, § 5 og § 6 skal stilles i skriftlig form.
 § 8.  Denne bekendtgørelse træder i kraft den 1. juli  

 1992. Samtidig ophæves Økonomiministeriets bekendtgørelse nr. 318 af 7. juni  

 1983 om erhvervsregistret.
 Stk. 2.  Denne bekendtgørelse gælder ikke for Færøerne  

 og Grønland.
