 I medfør af § 6, nr. 6, § 11, stk. 2, § 45, stk. 3, § 46 og § 83, stk. 2,  

 i lov nr. 372 af 13. juni 1973 om miljøbeskyttelse fastsættes:
 § 1.  Denne bekendtgørelse omfatter nedgravede og  

 overjordiske tanke (beholdere), der anvendes til opbevaring af  

 mineralolieprodukter såsom dieselolie, petroleum, fyringsolie, smøreolie og  

 benzin, samt faste installationer til transport over længere afstande  

 (pipelines) af sådanne produkter.
 Stk. 2.  Bestemmelserne i §§ 14 og 16-20 finder tillige  

 anvendelse på indendørs tanke til opbevaring af de i stk. 1 nævnte produkter  

 samt på materiel, der anvendes til transport af disse produkter.
 Stk. 3.  For tanke, der udelukkende anvendes til  

 opbevaring af produkter, som kræver opvarmning for at kunne transporteres ved  

 pumpning, dvs. produkter, hvis viskositet er større end 100 centistokes ved  

 15 C, samt installationer og materiel til transport af sådanne produkter,  

 finder alene bestemmelserne i § 5, stk. 1, 1. pkt., § 6, stk. 1, § 14 og §§  

 16-20 anvendelse.
 Stk. 4.  For tanke til opbevaring af benzin tilsat  

 alkohol som drivmiddel kan prøvningsudvalget fastsætte særlige regler om  

 udførelse af foranstaltninger mod udsivning af produktet.
Tanke, der er nedgravet eller nedgraves  

 efter den 1. april 1970 § 2.  Tanke, der er nedgravet eller nedgraves efter  

 den 1. april 1970, og hvis indhold ikke overstiger 100.000 1, skal være af en  

 type, der er godkendt af prøvningsudvalget for olietanke, jfr. bilag I-IV.
 Stk. 2.  Typegodkendte tanke, der har været anvendt til  

 opsamling af husspildevand eller til opbevaring af produkter, som kræver  

 opvarmning for at kunne transporteres (jfr. § 1, stk. 3), må ikke tages i  

 brug til opbevaring af mineralolieprodukter, der omfattes af § 1, stk. 1.
Stk. 3.  Såfremt en typegodkendt tank opgraves og ønskes  

 nedgravet påny, skal den underkastes en inspektion og eventuel reparation hos  

 en tankfabrikant, som har en typegodkendelse til fremstilling af tanke af den  

 pågældende type.
Herefter udsteder den pågældende fabrikant en ny attest for  

 tanken.
 § 3.  Ansøgning om godkendelse indgives til  

 prøvningsudvalget af tankfabrikanten.
Stk. 2.  For tanke, der er fremstillet i udlandet,  

 indgives ansøgningen af vedkommende, her i landet bosiddende importør.
Hvad  

 der i denne bekendtgørelse i øvrigt er fastsat om tanke, der er fremstillet  

 her i landet, finder tilsvarende anvendelse på importerede tanke, medmindre  

 andet udtrykkeligt fremgår af de pågældende bestemmelser.
 Stk. 3.  Som forudsætning for behandling af ansøgningen  

 kan det forlanges, at ansøgeren for egen regning lader tankkonstruktionen  

 afprøve på et anvist laboratorium eller lignende.
 Stk. 4.  For ansøgningernes behandling betales et gebyr,  

 hvis størrelse nærmere fastsættes af miljøstyrelsen.
Stk. 5.  En meddelt typegodkendelse er kun gældende for  

 tanke af den pågældende type, som er fremstillet (importeret) af  

 typegodkendelsens indehaver.
Prøvningsudvalget kan fastsætte nærmere vilkår  

 for godkendelsen, herunder om kontrol med tankens fremstilling samt om gebyr  

 herfor i overensstemmelse med satser, hvis størrelse fastsættes af  

 miljøstyrelsen.
 Stk. 6.  Prøvningsudvalget har til enhver tid adgang til  

 ved besigtigelse af fremstillingsvirksomheder her i landet at føre tilsyn  

 med, at tankene fremstilles i overensstemmelse med typegodkendelsen.
 Stk. 7.  Den, til hvem typegodkendelsen er meddelt, skal  

 drage omsorg for, at tanken med hensyn til konstruktion, de anvendte  

 materialer og udførelse er i nøje overensstemmelse med typegodkendelsen, og  

 skal efterkomme de forskrifter og vilkår, der er meddelt i forbindelse med  

 typegodkendelsen.
 Stk. 8.  Såfremt tanke efter prøvningsudvalgets skøn  

 ikke fremstilles på tilfredsstillende måde, kan typegodkendelsen  

 tilbagekaldes med øjeblikkelig virkning.
§ 4.  Enhver tank skal være forsynet med en tydelig,  

 holdbar og korrosionsbestandig angivelse af fabrikantens navn og hjemsted,  

 tankrumfang, fabrikationsnummer og -år samt typegodkendelsesnummer.
Den  

 tilhørende påfyldningsstuds skal være forsynet med en tilsvarende angivelse  

 med de samme oplysninger samt oplysninger om tanktype og tankdiameter.  

 Tanktype og tankdiameter angives dog kun for tanke, der nedgraves efter denne  

 bekendtgørelses ikrafttræden.
 Stk. 2.  Ved salg af enhver tank skal i tre eksemplarer  

 medfølge en attest, der indeholder en beskrivelse af tanken samt en erklæring  

 om, at den leverede tank er af godkendt type med angivelse af fabrikantens  

 navn og hjemsted, tankrumfang, fabrikationsnummer og -år,  

 typegodkendelsesnummer, tanktype og tankdiameter.
 Stk. 3.  Såfremt der til en typegodkendelse er knyttet  

 særlige forskrifter for nedgravning af tanken eller for benyttelsen af denne  

 efter nedgravningen, skal disse gengives uforkortet i den i stk. 2 nævnte  

 attest.
 Stk. 4.  De i stk. 1-3 omhandlede angivelser og  

 erklæringer udfærdiges af den, til hvem typegodkendelsen er meddelt.  

 Angivelserne og erklæringerne skal, for så vidt angår typegodkendte tanke,  

 der er fremstillet i udlandet, tillige indeholde navnet på vedkommende  

 importør.
§ 5.  Senest 8 dage forinden tildækning af tanken  

 ønskes foretaget, skal anmeldelse om tidspunktet herfor indgives til  

 kommunalbestyrelsen af den for anlæggets udførelse ansvarlige.
Samtidig med  

 anmeldelsen fremsendes den i § 4, stk. 2, jfr. stk. 3, omhandlede attest i to  

 eksemplarer til kommunalbestyrelsen.
 Stk. 2.  Tildækning af tanken må ikke finde sted,  

 forinden tanken har været synet af kommunalbestyrelsen, eller  

 kommunalbestyrelsen i det enkelte tilfælde har frafaldet syn.
 § 6.  Påfyldnings- og udluftningsrør til tanke skal  

 befinde sig i en afstand af mindst 15 m fra drikkevandsbrønde eller  

 drikkevandsboringer.
 Stk. 2.  Tanke skal være nedgravet i en afstand fra  

 drikkevandsbrønde eller drikkevandsboringer på mindst:
15 m fra anlæg med en årlig indvinding på højst 3000 kbm, 30 m fra anlæg til almen vandforsyning hvor indvindingen udgør højst 6000 kbm årligt, 50 m fra øvrige vandforsyningsanlæg.
§ 7.  Tanken må ikke nedgraves eller anbringes således  

 under eller ved bygninger, at den ikke kan fjernes.
For udgravninger til  

 tanke i nærheden af bygninger gælder bygningsreglementets bestemmelser.
Stk. 2.  Tanken og dens belægning skal ved nedgravningen  

 være ubeskadiget og må ikke under nedgravningen udsættes for beskadigelse.  

 Tanken skal i udgravningen være nedlagt i et lag af sand på mindst 15 cm  

 under tankens bund og i en højde af mindst 15 cm over bunden op ad tankens  

 sider.
Ved tilfyldningen i øvrigt må ikke anvendes materialer, der indeholder  

 slagger eller andet, der kan beskadige tanken eller dens belægninger.
For  

 plasttanke findes særlige lægningsforskrifter, som skal fremgå af  

 typegodkendelsen og tankattesten.
Stk. 3.  Pejlehul og eventuelt mandehul skal være let  

 tilgængelige.
Til pejlingen må ikke anvendes stænger af materialer, der kan  

 beskadige tanken eller dens belægninger.
Oliestanden kan også måles med  

 fastinstalleret udstyr.
Stk. 4.  Påfyldnings- og udluftningsledningen skal være  

 varmforzinkede eller beklædte med effektivt korrosionsbeskyttende bind i  

 mindst 2 mm tykkelse, for plastbind dog 0,5 mm.
Alle bindtyper skal omvikles  

 med mindst 50 pct. overlapning.
Suge- og returledninger til oliefyret skal,  

 såfremt de er udført af kobber, og tanken ikke er udvendigt katodisk  

 beskyttet, være elektrisk isoleret fra tanken.
Såfremt tanken er udvendigt  

 katodisk beskyttet, skal det tilhørende rørsystem også være inddraget i  

 beskyttelsen.
Suge- og returledninger af stål eller varmforzinket stål skal  

 være beklædt med effektivt korrosionsbeskyttende bind af mindst 2 mm  

 tykkelse, for plastbind dog 0,5 mm.
Ledninger af andet materiale må kun  

 anvendes med prøvningsudvalgets godkendelse.
Tanke med 6.000-100.000 l rumindhold § 8.  Tanke med 6.000-100.000 l rumindhold skal være  

 forsynet med mandehul og - foruden beskyttelse mod udvendig korrosion -  

 supplerende foranstaltninger mod udsivning af produktet i overensstemmelse  

 med nærmere vilkår fastlagt ved typegodkendelsen.
Stk. 2.  Såfremt tankens anbringelse efter indhentet  

 oplysning fra de berørte vandforsyningsanlæg eller tilsynsmyndigheder kan  

 frygtes at medføre en særlig fare for forurening af vandforsyningen eller af  

 fremtidige vigtige vandindvindingsområder, kan kommunalbestyrelsen i  

 overensstemmelse med indhentet erklæring fra miljøstyrelsen stille krav om  

 sikkerhedsforanstaltninger ud over de i stk. 1 og de i denne bekendtgørelse i  

 øvrigt omhandlede.
Kommunalbestyrelsen kan i disse tilfælde inden 6 uger fra  

 anmeldelsens modtagelse forbyde, at tanken nedgraves, indtil spørgsmålet om  

 yderligere sikkerhedsforanstaltninger er afgjort.
Tanke, hvis rumindhold  

 overstiger 100.000 l.
 § 9.  Tanke, hvis rumindhold overstiger 100.000 l,  

 samt faste installationer til transport over længere afstande (pipe-lines) af  

 de i § 1 nævnte produkter må ikke indrettes uden miljøstyrelsens godkendelse.
 Stk. 2.  I forbindelse med godkendelsen kan fastsættes  

 vilkår om kontrol ud over de i denne bekendtgørelse omhandlede.
Tanke, der er nedgravet inden den 1. april 1970 Tanke med rumindhold under 6.000 l.
 § 10.  Bestemmelserne i stk. 2-5 omfatter tanke, der  

 er nedgravet inden den 1. april 1970, og hvis rumindhold er mindre end 6.000  

 l.
 Stk. 2.  Såfremt en før den 1. april 1970 nedgravet  

 tank, der omfattes af § 1, stk. 3, senere er eller vil blive taget i  

 anvendelse til produkter, som er omfattet af bekendtgørelsens § 1, stk. 1,  

 skal anmeldelse herom indgives til kommunalbestyrelsen senest en måned efter  

 brugsændringen.
 Stk. 3.  Senest 20 år efter nedgravningen skal tanken  

 enten graves op med tilhørende påfyldningsstuds, eller restindholdet i tanken  

 fjernes, påfyldningsstudsen afmonteres, og tanken afblændes således, at  

 påfyldning ikke kan finde sted, jfr. § 14, stk. 4. Samme krav gælder for de i  

 stk. 2 omhandlede tanke.
 Stk. 4.  Såfremt det godtgøres, at en tank opfylder de i  

 denne bekendtgørelse og de i medfør af denne fastsatte krav, meddeler  

 kommunalbestyrelsen uanset det i stk. 3 anførte tilladelse til fortsat  

 benyttelse af tanken.
 Stk. 5.  Brugeren af en tank er ansvarlig for  

 opfyldelsen af de i stk. 2-3 nævnte forpligtelser.
Tanke med 6.000-100.000 l rumindhold § 11.  Bestemmelserne i stk. 2-4 omfatter tanke, der  

 er nedgravet inden den 1. april 1970, og hvis rumindhold er 6.000-100.000 l.
 Stk. 2.  For de i stk. 1 omhandlede tanke finder  

 bestemmelserne i § 10, stk. 2 og 4-5, tilsvarende anvendelse.
 Stk. 3.  Senest 20 år efter tankens og dens rørsystems  

 nedgravning skal brugeren af tanken drage omsorg for, at tanken inspiceres,  

 vurderes og underkastes en af de under 1-4 nævnte foranstaltninger:
 Stk. 4.  Resultaterne af den i stk. 3, nr. 1 og 3 nævnte  

 kontrol med tankens katodiske beskyttelse skal opbevares i mindst 5 år og på  

 forlangende forevises tilsynsmyndigheden.
 Tanke med rumindhold på over 100.000 l.
 § 12.  Ansøgning om tilladelse til fortsat benyttelse  

 af tanke, som er nedgravet inden den 1. april 1970, og hvis rumindhold  

 overstiger 100.000 l, samt til fortsat benyttelse af de i § 1, stk. 1, nævnte  

 pipe-lines, der er taget i brug inden den 1. april 1970, skal indgives til  

 miljøstyrelsen, som fastsætter vilkårene for tilladelsen.
Overjordiske tanke § 13.  Overjordiske tanke, der opstilles og tages i  

 brug efter den 1. januar 1981, skal anmeldes til kommunalbestyrelsen.
 Stk. 2.  Enhver tank skal være forsynet med en tydelig,  

 holdbar og korrosionsbestandig angivelse af fabrikantens navn og hjemsted,  

 tankrumfang og -type og fabrikationsnummer og -år.
 Stk. 3.  Ved salg af enhver tank skal medfølge en attest  

 i tre eksemplarer, der indeholder de i stk. 2 nævnte oplysninger samt en  

 beskrivelse af tanken.
Stk. 4.  Sådanne tanke må ikke placeres direkte på  

 jordoverfladen.
I øvrigt kan kommunalbestyrelsen stille krav til tankenes  

 konstruktion og til afstand fra vandforsyningsanlæg udover de i  

 bygningsreglementet og brandlovgivningen fastsatte bestemmelser.
 Stk. 5.  Overjordiske tanke på over 10.000 m3 skal  

 godkendes efter kap. 5 i lov om miljøbeskyttelse, jfr. bekendtgørelse nr. 290  

 af 28. juni 1978.
Fælles bestemmelser Anmeldelsespligt § 14.  Såfremt brugeren af en tank konstaterer, at  

 tanken er utæt, eller fatter begrundet mistanke herom, skal han straks  

 underrette kommunalbestyrelsen om dette.
 Stk. 2.  Såfremt der under påfyldning af en tank sker  

 udstrømning af væsentlige mængder af de i § 1 nævnte produkter (spild), skal  

 olieleverandøren (subsidiært brugeren af tankanlægget) straks anmelde dette  

 til kommunalbestyrelsen.
 Stk. 3.  Enhver, der i øvrigt forårsager forurening med  

 de i § 1 nævnte produkter, eller som på sin ejendom konstaterer sådan  

 forurening, skal straks underrette kommunalbestyrelsen herom.
Stk. 4.  Såfremt brugen af en tank varigt ophører, og  

 tanken med tilhørende påfyldningsstuds ikke graves op, skal eventuelt  

 restindhold i tanken fjernes, påfyldningsstudsen afmonteres, og tanken  

 afblændes, således at påfyldning ikke kan finde sted.
Såfremt tanken har  

 været anvendt til produkter af fareklasse I og II-1, skal den inden  

 afblænding sandfyldes eller på anden måde sikres mod eksplosion.
Såfremt  

 tanken er nedgravet på et areal, på hvilket færdsel finder sted med tunge  

 transportmidler, skal tanken forinden afblændingen fyldes med sand eller på  

 anden måde sikres mod sammenstyrtning.
Meddelelse om den trufne  

 foranstaltning skal indgives til kommunalbestyrelsen.
 Stk. 5.  Meddelelse om, at der for en tank er foretaget  

 en af de i § 11, stk. 3, nr. 1-3, nævnte foranstaltninger skal indgives til  

 kommunalbestyrelsen sammen med oplysning om foranstaltningens art.
 Stk. 6.  Brugeren af en tank er ansvarlig for  

 opfyldelsen af de i stk. 4 og 5 nævnte forpligtelser.
Stk. 7.  Personer og virksomheder, der foretager  

 tankrensninger og udfører indvendige korrosionsbeskyttende foranstaltninger,  

 skal i hvert enkelt tilfælde senest 8 dage inden arbejdets udførelse anmelde  

 dette til kommunalbestyrelsen.
Denne kan stille krav om, at arbejdets  

 udførelse kontrolleres af kommunalbestyrelsen eller af en af denne udpeget  

 institution for tankejerens regning.
Forbrugs- og beholdningskontrol § 15.  Brugeren af tanke, hvis rumindhold er mindst  

 6.000 l, skal ved kontrol med forbruget og beholdningen mindst en gang om  

 ugen føre tilsyn med, at tanken ikke er utæt.
Resultaterne af målingerne skal  

 noteres og opbevares i mindst 1 år og på forlangende forevises  

 tilsynsmyndigheden.
Kommunalbestyrelsens tilsynsbeføjelser § 16.  Kommunalbestyrelsen fører tilsyn med, at de af  

 denne bekendtgørelse omfattede oplag af mineralolieprodukter ikke udsætter  

 grundvandet for forurening.
Under udøvelsen af dette tilsyn har  

 kommunalbestyrelsen adgang til på offentligt eller privat terræn at foretage  

 undersøgelser samt til at træffe de til forebyggelse eller fjernelse af  

 forurening nødvendige foranstaltninger.
 Stk. 2.  Kommunalbestyrelsen kan til enhver tid foretage  

 en tæthedsprøvning eller anden kontrol af tanke og deres rørsystemer til  

 opbevaring af de i § 1 nævnte produkter.
Stk. 3.  Såfremt det ved tæthedsprøvning eller på anden  

 måde måtte vise sig, at en tank er utæt, skal tanken straks tømmes for  

 resterende indhold.
Kommunalbestyrelsen kan træffe afgørelse om, at en utæt  

 tank skal graves op, at en utæt tank efter fuldstændig tømning af indholdet  

 skal afblændes således, at påfyldning ikke kan finde sted, samt sikres mod  

 sammenstyrtning, jfr. § 14, stk. 4, eller at udsivet indhold fra tanken eller  

 af indholdet forurenet jord i tankens omgivelser fjernes fra den pågældende  

 ejendom, eller at der træffes andre nødvendige forholdsregler.
Stk. 4.  Såfremt der under påfyldning af en tank sker  

 udstrømning af væsentlige mængder af de i § 1 nævnte produkter (spild), jfr.  

 § 14, stk. 2, skal olieleverandøren efter kommunalbestyrelsens anvisning  

 træffe de nødvendige foranstaltninger til fjernelse af forureningen.
Enhver,  

 der i øvrigt forårsager forurening med de i § 1 nævnte produkter, jfr. § 14,  

 stk. 3, skal efterkomme kommunalbestyrelsens anvisninger vedrørende fjernelse  

 af forureningen.
 Stk. 5.  Udgifterne til foretagelse af foranstaltninger,  

 som er pålagt i medfør af stk. 3-4, afholdes af den, til hvem pålægget er  

 meddelt.
 Stk. 6.  Hvis en afgørelse i medfør af stk. 3-4 ikke  

 efterkommes straks eller inden udløbet af den herfor fastsatte frist, kan  

 kommunalbestyrelsen lade de pågældende foranstaltninger udføre for  

 vedkommendes regning.
 Stk. 7.  I tilfælde, hvor der på grund af konstateret  

 utæthed af tanke, spild under påfyldning af disse eller på anden måde er  

 opstået fare for forurening af vandforsyningen med de i § 1 nævnte produkter,  

 skal kommunalbestyrelsen underrette de pågældende vandforsyningsanlæg,  

 amtsrådet (hovedstadsrådet) og miljøstyrelsen.
Stk. 8.  I tidsrummet fra den 1. oktober 1980 til den 1.  

 oktober 1982 skal miljøstyrelsen dog underrettes om alle tilfælde af  

 konstateret utæthed af tanke, herunder om utæthedens art og spildets omfang.  

 Dispensation og klageadgang § 17.  Kommunalbestyrelsen kan i særlige tilfælde,  

 hvor hensynet til vandforsyningen ikke taler herimod og i overensstemmelse  

 med indhentet udtalelse fra miljøstyrelsen, tillade lempelser fra kravene i  

 denne bekendtgørelse.
 Stk. 2.  I tilfælde, hvor det alene drejer sig om  

 lempelse af krav om sløjfning af tanke, jfr. § 10, stk. 3, og § 11, stk. 3,  

 nr. 4, kan kommunalbestyrelsen dog undlade at indhente miljøstyrelsens  

 udtalelse, når det enten drejer sig om områder fastsat af miljøstyrelsen,  

 eller når perioden højst er 1/2 år.
 Stk. 3.  Kommunalbestyrelsens og prøvningsudvalgets  

 beslutninger kan påklages til miljøstyrelsen efter reglerne i  

 miljøbeskyttelseslovens kapitel 11. Klagefristen er 4 uger regnet fra den  

 dag, afgørelsen er meddelt den pågældende.
 Stk. 4.  Miljøstyrelsen har den endelige administrative  

 afgørelse.
 § 18.  I særlige tilfælde, hvor et tankanlæg kan  

 frygtes at medføre en særlig fare for forurening af grundvandet eller  

 vandforsyningsanlæg, kan miljøstyrelsen uanset bestemmelserne i denne  

 bekendtgørelse forbyde det pågældende tankanlæg.
Straf § 19.  Overtrædelse af §§ 2, 4, 5, 6, 7, 8, 9, 10, 11,  

 13, 14, 15, 16, stk. 4, samt de i medfør af § 8, stk. 2, § 13, stk. 4, § 16,  

 stk. 3 og 4, og § 18 udstedte pålæg straffes med bøde.
 Stk. 2.  For overtrædelser, der begås af aktieselskaber,  

 andelsselskaber eller lignende, kan der pålægges selskabet som sådant  

 bødeansvar.
Ikrafttræden § 20.  Bekendtgørelsen træder i kraft den 1. oktober  

 1980. Fra samme dato ophæves miljøministeriets bekendtgørelse nr. 171 af 29.  

 marts 1974 om kontrol med oplag af olie m. v.
Stk. 2.  Tankinstallationer, som er nedgravet ved  

 bekendtgørelsens ikrafttræden, og som opfylder kravene i henhold til kap.
I i  

 bekendtgørelse nr. 171 af 29. marts 1974, er fortsat lovlige og kan kun i  

 tilfælde af ændringer i indretningen eller benyttelsen kræves bragt i  

 overensstemmelse med kravene i henhold til denne bekendtgørelses kap.
I, jfr.  

 dog kap.
IV.
Stk. 3.  Tanke, som er fremstillet her i landet eller  

 importeret inden bekendtgørelsens ikrafttræden, og som opfylder kravene i  

 henhold til kap.
I i bekendtgørelse nr. 171 af 29. marts 1974, vil lovligt  

 kunne nedgraves inden den 1. januar 1981, når tankens installationer i øvrigt  

 opfylder kravene i henhold til denne bekendtgørelses kap.
I.
Miljøministeriet, den 21. august 1980 Erik Holst / Anne Birte Boeck Bilag I Retningslinier for konstruktion og typegodkendelse af ståltanke på ikke  

 over 100.000 l til opbevaring af de i § 1, stk. 1, i bekendtgørelse om  

 kontrol med oplag af olie m. v. omhandlede mineralolieprodukter.
 Der skal til prøvningsudvalget i 2 eksemplarer indsendes målsat tegning,  

 konstruktionsbeskrivelse af tanken (tankene), oplysninger om de til  

 korrosionsbeskyttelsen anvendte materialer og fremgangsmåden ved udførelsen  

 af den udvendigt beskyttende belægning.
For tanke, der fremstilles og beskyttes i henhold til nedenstående punkter  

 1-9, er det dog kun nødvendigt at fremsende oplysninger om de til  

 korrosionsbeskyttelsen anvendte materialer. 1. Materiale Tanken skal være fremstillet af ulegeret stålplade, der med hensyn til  

 svejselighed tilfredsstiller de i DS 316 stillede krav. 2. Konstruktion Cylindriske tanke skal have kuplede endebunde og være konstrueret under  

 overholdelse af de nedenfor anførte krav.
 Langsgående svejsninger i svøb og svejsninger i endebunde skal placeres  

 mindst 200 mm over tankens underside, målt i lodret linie.
 Skema for pladetykkelse m. m.
3. Mandehul 3.1. Tanke på 6.000 l og herover skal være forsynet med mindst et mandehul  

 med en diameter på ikke under 500 mm og lukket med dæksel.
 Tanke med en længde på over 10 m skal altid være forsynet med to  

 mandehuller.
 3.2. Pakningsfladerne på mandehulskarm og dæksel skal være plandrejede.
 3.3. Der skal til opnåelse af fuldstændig tætning mellem karm og dæksel  

 anvendes en pakning af materiale, der er bestandigt over for tankindholdet.
4. Studse Nødvendige studse for tilslutningsledninger og pejlehul skal være  

 monteret, inden den udvendige korrosionsbeskyttende belægning påføres.  

 Studsene skal være placeret i oversiden af tanken eller i mandehulsdækslet.
5. Løftebeslag Tanke til og med 2.500 l indhold skal være forsynet med mindst et  

 løfteøje.
Større tanke skal forsynes med 2 løfteøjer.
6. Svejsning For svejsearbejdets udførelse gælder bestemmelserne i DS 316, afsnit III.
7. Tæthedsprøvning Tanken prøves for tæthed, inden den beskyttende belægning påføres.
8. Beskyttende belægning 8.1. Rensning Tanken renses omhyggeligt for løst snavs, jord o.lign., og aftørres for  

 olie og fedt.
 8.2. Belægning med glasfiberarmeret polyester.
 8.2.1. Der påføres et mindst 0,2 mm tykt lag af uarmeret polyester, der  

 skal hærde til en fast, men stadig klæbende overflade.
8.2.2. Derefter pålægges et mindst 1,5 mm tykt lag af glasfiberarmeret  

 polyester med indhold af E-glas på mindst 750 g/kvmGlastaverne skal være  

 tilfældigt orienterede, således som de er det i måtter eller lag, som er  

 påsprøjtet fra roving.
Det glasarmerede lag skal hærde til en fast, men  

 stadig klæbende overflade.
8.2.3. Yderst påføres et lag af uarmeret polyester.
Dette lag skal være  

 mindst 0,2 mm tykt.
 8.2.4. Den samlede lagtykkelse skal være mindst 2,0 mm.
 8.3. Hærdning af polyesterlaget.
Arbejdet ifølge 8.2. skal udføres i lokaler, hvor temperaturen er mindst  

 15 C.
Umiddelbart efter skal polyesterbelægningen hærdes ved mindst 18 C i 48  

 timer.
Hvis hærdningen kan ske ved højere temperatur, kan tiden nedsættes,  

 men de nøjagtige betingelser for en sådan forceret hærdning skal godkendes i  

 hvert enkelt tilfælde.
 8.4. Belægningens egenskaber.
 8.4.1. Belægningen skal være porefri ved prøvning ved 15.000 volt med  

 gnistprøveapparat.
8.4.2. Belægningen skal være glat.
Glastaver må ikke stikke ud gennem det  

 udvendige lag af uarmeret plast.
8.4.3. Belægningen må udover glasarmeringen og max. 3 pct.  

 tixotropforbedrende fyldstoffer ikke indeholde farvefyldstoffer og skal  

 fremtræde så gennemsigtig som mulig.
Dog kan mørke farver eller pigmenter  

 iblandes inderste lag uarmeret polyester i en af prøvningsudvalget godkendt  

 farve og koncentration.
 8.4.4. En prøve af belægningen skal kunne bestå de i punkt 8.5. beskrevne  

 prøver for kemisk modstandsdygtighed.
 8.5. Bestemmelse af modstandsevne mod væsker (DS/ ISO 2812).
8.5.1. Prøvestykker til de nedennævnte prøvninger kan udtages fra en  

 færdig tank eller fremstilles til prøvningsformål af de materialer, som er  

 nævnt i ansøgningen om typegodkendelse.
Prøverne skal være hærdet i henhold  

 til punkt 8.3. og må ikke være hærdet ved betingelser, der er gunstigere end  

 ved produktion i praksis.
 8.5.2. Kogetest.
Prøvestykker på ca. 0,5*0,5 cm koges i henholdsvis 1, 2, 3 og 5 timer i  

 destilleret eller demineraliseret vand.
Ved sammenligning med et ubehandlet  

 prøvestykke må delaminering ikke kunne observeres.
 8.5.3. Kemisk afprøvning.
 Prøvestykker på ca. 5*5 cm klæbes på kanterne med epoxyklæber, således at  

 de overskårne glasfibre er fuldstændig dækkede af epoxyklæberen.
Prøvestykkerne vejes og henstilles i tæt tillukkede glas med de nedenfor  

 angivne væsker i 28 døgn ved 40 plus/minus 2 C.
De anvendte væsker er:
 Demineraliseret vand.
 En 5 pct. vandig opløsning af natriumcarbonat i demineraliseret vand.
 En vandig opløsning af svovlsyre i demineraliseret vand, pH 4,0 plus/minus  

 0,2 ved 23 plus/minus 2 C.
 En vandig opløsning af eddikesyre i demineraliseret vand, pH 4,5  

 plus/minus 0,2 ved 23 plus/minus 2 C.
 Samtidig henstilles prøvestykker i 28 døgn ved 23 plus/minus 2 C i en  

 blanding af n-heptan/ o-xylen 75/ 25.
 Samtidig henlægges et kontrolprøvestykke ved 23 plus/minus 2 C og med fri  

 luftadgang.
 Væskehøjden i glassene afmærkes, og eventuelt svind af vandigt medium i  

 afprøvningsperioden kompenseres ved efterfyldning med demineraliseret vand.
Efter de 28 døgn tages prøvestykkerne op, tørres af for løst vedhængende  

 væske og bedømmes visuelt ved sammenligning med kontrolprøvestykket.
Ved  

 optagning af væsken bedømmes og karakteriseres væskens udseende.
Følgende  

 krav skal være opfyldt:
 Glasfibrene må ikke være blottede.
 Revner må ikke være opstået i overfladen.
 Eventuelle hvide belægninger må kun udgøre en ringe mængde af prøvens vægt  

 (belægningerne bedømmes ved at skrabe dem af med en kniv).
 Overfladen af prøvestykket må ikke være blevet blødere.
9. Mærkning Tanken skal af fabrikanten forsynes med et tydeligt, permanent fastgjort  

 skilt af korrosionsbestandigt materiale med følgende oplysninger:
 Fabrikantens navn og hjemsted.
 Tankrumfang.
 Fabrikationsår, fabrikations- og typegodkendelsesnummer.
 Skiltet skal være anbragt på en sådan måde, at det ikke hindrer påføringen  

 af den beskyttende belægning og således, at skiltet også på den færdigt  

 behandlede tank er let læseligt.
Bilag II Retningslinier for typegodkendelse af tanke af plast til opbevaring af de  

 i § 1, stk. 1, i bekendtgørelse om kontrol med oplag af olie m. v. omhandlede  

 mineralolieprodukter Der skal til prøvningsudvalget for olietanke i to eksemplarer fremsendes  

 målsat tegning og konstruktionsbeskrivelse med oplysning om følgende forhold:  

 materialer, dimensionering, fremstilling, konstruktion, produktionskontrol og  

 vejledning for nedgravning.
1. Materialer Beskrivelse af materialerne omfatter fysiske, kemiske, termiske,  

 elektriske og mekaniske egenskaber, herunder forarbejdningsegenskaber og  

 -betingelser, samt oplysninger om laminatopbygning.
Oplysningerne kan f. eks.  

 være i form af materialedata fra råvareleverandør.
2. Dimensionering Dimensioneringen omfatter fastlæggelse af den nødvendige godstykkelse for  

 kugle- og cylindertanke (svøb + endebunde). Den nødvendige godstykkelse  

 beregnes under forudsætning af, at tanken nedgraves trafikfrit, omgives af  

 komprimeret sand, at tanken er tom, og at jorddækningen er 1 m.
Tanken skal  

 have en sikkerhed mod foldning på 3 og kunne håndteres uden risiko for  

 skader.
3. Fremstilling Beskrivelse af fremstillingsmetode, efterbehandling og  

 produktionsbetingelser omfattende tankens dele (svøb, endebunde og evt.  

 dæksel) samt eventuelle sammenføjningsmetoder og overfladebehandling.
4. Konstruktion Beskrivelse af tankkonstruktionen og den målsatte tegning skal omfatte de  

 til tankens funktion nødvendige komponenter, f. eks. til- og  

 afgangsledninger, studse (tømmeanordning) med angivelse af materiale og  

 overfladebehandling.
Tanke på over 6.000 l skal være forsynet med mindst et mandehul med en  

 diameter på ikke under 500 mm og lukket med et dæksel.
Nødvendige studse for  

 tilslutningsledninger og pejlehul skal være monteret i oversiden af tanken  

 eller i mandehulsdækslet.
 Tanke med en længde på over 10 m skal altid være forsynet med to  

 mandehuller.
5. Produktionskontrol Der udføres løbende produktionskontrol i den fremstillende virksomhed.  

 Omfanget af kontrollen er afhængig af fremstillingsmetoden og skal godkendes  

 af prøvningsudvalget for olietanke.
Der foretages periodevis afprøvning af  

 produktionen.
Afprøvningen udføres af et af prøvningsudvalget for olietanke  

 godkendt institut.
6. Vejledning for nedgravning Fabrikanten udarbejder en vejledning, som skal indgå i typegodkendelsen.  

 Vejledningen skal omfatte forhold ved transport, installation og nedgravning.  

 Vejledningen for nedgravningen skal sidde fast på tanken.
7. Mærkning Tanken skal af fabrikanten forsynes med et tydeligt, permanent fastgjort  

 skilt af korrosionsbestandigt materiale med følgende oplysninger:
 Fabrikantens navn og hjemsted.
 Tankrumfang.
 Fabrikationsår, fabrikations- og typegodkendelsesnummer.
Bilag III Retningslinier for udførelse og godkendelse af samt specifikationer og  

 prøvningsbestemmelser for anvendte materialer til indvendig  

 korrosionsbeskyttende belægning i henhold til bekendtgørelsens § 8, stk. 1, i  

 ståltanke med 6.000-100.000 l rumindhold fremstillet i overensstemmelse med  

 bilag I A.
Udførelse og godkendelse af indvendig korrosionsbeskyttende belægning Der skal til prøvningsudvalget i 2 eksemplarer indsendes målsat tegning,  

 konstruktionsbeskrivelse af tanken (tankene), oplysninger om de til den  

 indvendige belægning anvendte materialer og fremgangsmåden ved udførelsen af  

 den beskyttende belægning.
Indvendig behandling af ståltanke i henhold til bekendtgørelsens § 8, stk.  

 1, må kun udføres efter prøvningsudvalgets godkendelse.
Sådan godkendelse  

 meddeles kun tankfabrikanter, der har en godkendt produktion af tanke  

 fremstillet i henhold til bilag I, og som enten har dokumenteret at være i  

 stand til at opfylde de nærmere bestemmelser for arbejdets udførelse eller  

 har kontrakt med en underleverandør, der opfylder kravene.
 For tanke, der fremstilles og beskyttes i henhold til nedenstående punkter  

 1-5, og hvor den indvendige belægning har en tykkelse på mindst 0,3 mm, er  

 det dog kun nødvendigt at fremsende oplysninger om de til  

 korrosionsbeskyttelsen anvendte materialer.
1. Tankens konstruktion Indvendig belægning må kun foretages i tanke, der er konstrueret og  

 typegodkendt i henhold til bilag I, og som desuden opfylder nedenstående  

 krav:
 I den del af tanken, der skal forsynes med belægning, skal begge kantsømme  

 på indvendige forstærkningsringe fuldsvejses.
Svejsningerne skal have en så jævn overflade som muligt.
Overlappende  

 pladekanter, der ikke dækkes af svejsesømme, skal afrundes ved slibning til  

 rundingsradius minimum 1,5 mm.
Langsgående svejsninger i svøb og svejsninger  

 i endebude skal placeres mindst 200 mm over tankens underside målt i lodret  

 linie.
2. Udstrækning Belægningen skal foretages på hele den del af den indvendige overflade,  

 der ligger indtil 200 mm over bunden, når den er vandret, dog mindst 100 mm  

 over sugeledningens udmunding.
3. Rensning 3.1. Den del af tankens indvendige overflade, der skal belægges, renses  

 for alle forureninger, svejseslagger, rust og glødeskal svarende til Sa 3  

 efter DS 2019.
3.2. Efter rensningen må den relative luftfugtighed i tanken ikke være  

 over 80 pct.
Hvis påføring af belægningen ikke kan ske samme dag, må luften i  

 tanken holdes under 60 pct. relativ fugtighed.
 3.3. I forbindelse med godkendelse af særlige produkter til indvendig  

 belægning kan der stilles andre krav til rensningen.
4. Påføring af indvendig belægning 4.1. Til indvendig belægning må kun anvendes materialer, der er godkendt i  

 henhold til retningslinierne under afsnit B.
 4.2. Rensning og indvendig belægning må kun foretages, efter at tanken er  

 færdigsvejset og tæthedsprøvet.
4.3. Ved belægningsarbejdet skal materialeleverandørens krav til arbejdets  

 udførelse nøje overholdes.
Disse krav skal være specificeret i den under  

 afsnit B nævnte prøvningsattest.
 5. Krav til den færdige belægning.
 5.1. Udseende.
 Den færdige belægning skal dække fuldstændigt og være uden synlige porer,  

 indesluttede partikler, blærer eller andre fejl.
 5.2. Bestemmelse af lagtykkelse (DS/ ISO 2808).
Med et justeret apparat til magnetisk lagtykkelsesmåling skal det  

 kontrolleres, at de i godkendelsen foreskrevne gennemsnitlige og minimale  

 lagtykkelser er overholdt.
Målinger foretages spredt over det behandlede  

 areal med undtagelse af eventuelle forstærkningsringe i et antal af 4-6 pr.  

 kvm.
 5.3. Porefrihed.
Efter hærdning skal belægningen underkastes 100 pct. poreprøvning som  

 angivet i godkendelsen.
Eventuelle porer skal repareres efter  

 materialeleverandørens forskrifter og prøvningen gentages.
Poreprøvningen  

 foretages med den i godkendelsen anførte prøvespænding.
B.
Specifikationer og prøvningsbestemmelser for materialer, der anvendes  

 til indvendig korrosionsbeskyttende belægning Til indvendig belægning i olietanke må kun anvendes materialer, der er  

 godkendt af prøvningsudvalget.
Ansøgning om godkendelse af materialer sendes  

 til prøvningsudvalget med følgende bilag:
a.
Leverandørens materialebeskrivelse og detailleret brugsanvisning som  

 angivet i pkt. 2.
b.
Attest fra et laboratorium om, at produktet ved prøvningen har vist sig  

 at opfylde nedenstående specifikationer.
Prøvningsudvalget kan forlange, at  

 afprøvning finder sted på et af udvalget anvist laboratorium.
1. Fremsendelse af prøver Til laboratoriet indsendes prøver i det af laboratoriet ønskede antal,  

 normalt 32 varmvalsede stålplader 70*150*3 mm belagt på begge sider efter  

 sandblæsning til Sa 3 efter DS 2019 med overholdelse af de af leverandøren  

 opgivne påføringsforskrifter samt 1 liter af belægningsmaterialet.
Laboratoriet skal have ret til selv at udtage prøver fra leverandørens  

 lager eller produktionssted.
For prøveudtagning gælder DS/ ISO 1512.
2. Materialebeskrivelse og brugsvejledning Med ovennævnte prøver fremsendes en beskrivelse af produktet og en  

 fuldstændig brugsanvisning, bl. a. omfattende følgende punkter:
 2.1. Anvisning for blanding, fortynding og brugstid (potlife) af  

 belægningsmaterialet.
 2.2. Anbefalede metoder til påføring og til indstilling af viskositet i  

 afhængighed af temperatur.
 2.3. Oplysning om tørstofindhold som grundlag for beregning af  

 materialeforbrug.
 2.4. Klimabetingelser (grænser for temperatur og fugtighed) for arbejdets  

 udførelse og hærdning af belægningen.
 2.5. Grænser for lagtykkelsen for de enkelte påføringer og for den færdige  

 belægning.
 2.6. Tørre- og hærdetid for de enkelte påføringer og for den samlede  

 belægning.
 2.7. Oplysning om fremgangsmåden ved reparationsarbejder.
 2.8. Oplysninger om forskriftsmæssig opbevaring med hensyn til temperatur  

 og sikkerhed.
3. Udseende Den færdige belægning skal have en glat, ensartet overflade, der er let at  

 rengøre.
Farven skal være så lys, at rustpletter vil være let synlige.
Ved  

 påføring i flere lag skal de enkelte lag have tydeligt forskellig farvetone.
 Prøvning: Visuel betragning.
4. Egenskaber ved påføring Produktet skal kunne påføres ved almindeligt anvendte påføringsmetoder.  

 Det skal være muligt at foretage tilfredsstillende reparation af en  

 belægning, der har været i brug.
 Prøvning: Påføringsegenskaberne prøves efter leverandørens anvisninger.  

 Reparation skal kunne foretages på prøver, der har gennemgået prøvning efter  

 pkt. 8. Der skal kunne opnås tilfredsstillende vedhæftning efter den angivne  

 hærdetid.
5. Hærdning Efter den af fabrikanten angivne gennemhærdningstid (max. 10 døgn ved 23  

 plus/minus 2 C) skal belægningen være så hård og kemisk bestandig, at  

 prøvningerne 7-12 kan bestås.
6. Lagtykkelse Det kontrolleres, at lagtykkelsen ligger indenfor de af leverandøren  

 opgivne grænser.
 Prøvning foretages efter DS/ ISO 2808 med et justeret, magnetisk  

 tykkelsesmåleapparat med en nøjagtighed på plus/minus 5 pct.
7. Tæthed Belægningen skal være tæt og porefri.
Prøvningen foretages med et egnet prøveapparat.
Den anvendte metode, der  

 angives i attesten, skal rette sig efter belægningens art, herunder den  

 eventuelle anvendelse af ledende grundmaling, men porer i den isolerende del  

 af belægningen skal med sikkerhed kunne registreres.
Laboratoriet skal  

 fastlægge prøvespændingen som 50 pct. af gennemslagsspændingen ved den  

 prøvede belægningstykkelse.
8. Vedhæftning og slagfasthed Belægningen skal have en for formålet tilfredsstillende vedhæftning og  

 slagfasthed, bl. a. med henblik på, at tankbunden skal kunne betrædes under  

 tankinspektioner.
Indtil der er udarbejdet egnede prøvningsmetoder, vil bedømmelsen ske på  

 den måde, som det pågældende laboratorium vælger.
Den anvendte metode og  

 laboratoriets bedømmelse skal fremgå af prøvningsattesten.
 For vedhæftningsprøvning henstilles det, at SIS 18 41 71 anvendes.
9. Bestandighed overfor mineralolieprodukter Prøvning: Ved hver af de nedenstående prøvninger eksponeres 4 plader  

 umiddelbart efter udløbet af den af leverandøren oplyste gennemhærdningstid,  

 samt 1 plade som derudover har været opbevaret ved 60 plus/minus 20 grader C  

 i 4 døgn.
Pladerne anbringes således i prøvevæskerne, at 2/3 af pladearealet  

 er dækket af væsken.
Belægningens samlede lagtykkelse måles inden  

 prøvningerne.
 Som prøvevæsker anvendes:
 250 ml dest. vand + 450 ml af en blanding af 60 pct. isooktan, 5 pct.  

 benzen, 20 pct. toluen, 15 pct. xylen (volumenprocent).
 225 ml dest. vand + 25 ml isopropylalkohol + 450 ml af den ovennævnte  

 blanding.
 Prøvevæskerne rystes i rysteapparat i 1 time.
2*5 plader henstår i prøvevæskerne i 21 døgn ved 50 plus/minus 20 grader  

 C, og 2*5 plader henstår i to år ved 23 plus/minus 20 grader Efter prøvningen må der ikke kunne ses løsning eller opløsning af  

 belægningen, blæredannelse eller underrustning.
Mindre farveændringer  

 tillades. 24 timer efter prøvningen måles belægningens hårdhed efter DS/ ISO  

 2815 (Buchholz), hvorved hårdheden ikke må være forringet mere end 20 pct.  

 For materialer til beklædning i lagtykkelser på mere end 2 mm tillades dog en  

 forringelse af nævnte hårdhed på op til 50 pct.
Godkendelse gives på grundlag af 21 døgns prøvningen.
Godkendelsen  

 tilbagekaldes dog, hvis det skønnes nødvendigt efter udløbet af 2 års  

 prøvningen.
10. Bestandighed overfor rengøringsmidler 10.1. En ubrugt prøveplade anbringes halvt neddyppet i kogende  

 demineraliseret vand tilsat befugtningsmiddel, f. eks. 1 pct.  

 tetrapropylenbenzensulfonat.
Prøven må ikke berøre karrets bund og sider.
 Efter prøvning i 30 minutter må der ikke kunne påvises opløsning, løsning  

 fra underlaget, blæredannelse eller rustdannelse.
10.2. En ubrugt prøveplade exponeres i 18 timer ved 23 plus/minus 20  

 grader C i en opløsning af 10 pct. natriumcarbonat i vand.
Efter optagning må  

 der ikke kunne påvises opløsning, løsning fra underlaget, blæredannelse eller  

 rustdannelse.
11. Identitetsprøvning Som en kontrol af leverandørens materialespecifikation og til brug ved  

 senere identitetsprøvning kan følgende analyser foretages:
 Bestemmelse af densitet (DS/ ISO 2811).
 Bestemmelse af flygtige og ikke-flygtige bestanddele (DS/ ISO 1515).
 Bestemmelse af pigmentindhold.
 Infrarødt spektrum.
Bilag IV Retningslinier for udførelse og godkendelse af samt specifikationer og  

 prøvningsbestemmelser for anvendte materialer til udvendigt påførte  

 belægninger til sikring efter bekendtgørelsens § 8, stk. 1, mod udsivning af  

 produkter fra ståltanke med 6.000-100.000 l rumindhold iøvrigt fremstillet  

 efter bilag I A.
Udførelse og godkendelse af udvendig sikrende belægning Der skal til prøvningsudvalget i 2 eksemplarer indsendes oplysninger om de  

 til den udvendige belægning anvendte materialer og fremgangsmåden ved  

 udførelsen af den sikrende belægning.
Udvendig behandling af ståltanke i henhold til bekendtgørelsens § 8, stk.  

 1, må kun udføres efter prøvningsudvalgets godkendelse.
Sådan godkendelse  

 meddeles kun tankfabrikanter, der har en godkendt produktion af tanke  

 fremstillet i henhold til bilag I, og som enten har dokumentet at være i  

 stand til at opfylde de nærmere bestemmelser for arbejdets udførelse eller  

 har kontrakt med en underleverandør, der opfylder kravene.
1. Tankens konstruktion Udvendig sikrende belægning må kun foretages på ståltanke, der er  

 konstrueret i henhold til bilag I.
2. Udstrækning Belægningen skal foretages på hele den del af den udvendige overflade, der  

 ligger indtil 200 mm over bunden, når den er vandret, dog mindst 100 mm over  

 sugeledningens udmunding.
3. Rensning 3.1. Den del af tankens udvendige overflade, der skal belægges, samt den  

 del, der er under den under pkt. 5.2. nævnte jævnt aftagende belægning,  

 renses for alle forureninger, svejseslagger, rust og glødeskal svarende til  

 Sa 3 efter DS 2019.
3.2. Efter rensningen må den relative luftfugtighed i lokalet ikke være  

 over 80 pct.
Hvis påføring af belægningen ikke kan ske samme dag, må luften i  

 lokalet holdes under 60 pct. relativ fugtighed.
 3.3. I forbindelse med godkendelse af særlige produkter til udvendig  

 belægning kan der stilles andre krav til rensningen.
4. Påføring af udvendig belægning 4.1. Til udvendig belægning må kun anvendes materialer, der er godkendt i  

 henhold til retningslinierne under afsnit B.
 4.2. Rensning og udvendig belægning må kun foretages, efter at tanken er  

 færdigsvejset og tæthedsprøvet.
4.3. Ved belægningsarbejdet skal materialeleverandørens krav til arbejdets  

 udførelse nøje overholdes.
Disse krav skal være specificeret i den under  

 afsnit B nævnte prøvningsattest.
5. Krav til den særligt sikrende belægning 5.1. Udseende.
 Den færdige belægning skal dække fuldstændigt og være uden synlige porer,  

 indesluttede partikler, blærer eller andre fejl.
 Der anvendes et farvet materiale, således at laget kan konstateres gennem  

 den korrosionsbeskyttende belægning.
 5.2. Belægningstykkelse.
 Det uarmerede lag af belægningsmateriale, der er påført direkte på tankens  

 sandblæste overflade, skal være mindst 0,4 mm og skal påføres af 2 gange.
 Det armerede lag belægningsmateriale, der er påført ovennævnte gelcoatlag,  

 skal være mindst 2 mm tykt og være armeret med pulverbundne E-glasmåtter med  

 et glasindhold på mindst 2*450 g/ m2.
 Lagtykkelsen af den særligt sikrende belægning skal være jævnt aftagende  

 udenfor det område, der skal belægges.
 5.3. Porefrihed.
Efter hærdning skal belægningen underkastes 100 pct. poreprøvning som  

 angivet i godkendelsen.
Eventuelle porer skal repareres efter  

 materialeleverandørens forskrifter og prøvningen gentages.
Poreprøvningen  

 foretages med den i godkendelsen anførte prøvespænding.
B.
Specifikationer og prøvningsbestemmelser for materialer, der anvendes  

 til udvendig sikrende belægning Til udvendig belægning af ståltanke må kun anvendes materialer, der er  

 godkendt af prøvningsudvalget.
Ansøgning om godkendelse af materialer sendes  

 til prøvningsudvalget med følgende bilag:
a.
Leverandørens materialebeskrivelse og detailleret brugsanvisning som  

 angivet i pkt. 2.
b.
Attest fra et laboratorium om, at produktet ved prøvningen har vist sig  

 at opfylde nedenstående specifikationer.
Prøvningsudvalget kan forlange, at  

 afprøvning finder sted på et af udvalget anvist laboratorium.
1. Fremsendelse af prøver Til laboratoriet indsendes prøver i det af laboratoriet ønskede antal,  

 normalt 32. Prøverne, der skal være opbyggede som et laminat af mindst 0,4 mm  

 gelcoat, mindst 2 mm armeringslag og mindst 0,4 mm topcoat, skal være ca.  

 70*150 mm.
Prøvernes kanter skal være forseglede med et af prøvningsudvalget  

 til indvendig belægning godkendt materiale (jvf. bilag III). Endvidere  

 indsendes 1 liter af belægningsmaterialet.
Laboratoriet skal have ret til selv at udtage prøver fra leverandørens  

 lager eller produktionssted.
For prøveudtagning gælder DS/ ISO 1512.
2. Materialebeskrivelse og brugsvejledning Med ovennævnte prøver fremsendes en beskrivelse af produktet og en  

 fuldstændig brugsanvisning, bl. a. omfattende følgende punkter:
 2.1. Anvisning for blanding, fortynding og brugstid (potlife) af  

 belægningsmaterialet.
 2.2. Anbefalede metoder til påføring og til indstilling af viskositet i  

 afhængighed af temperatur.
 2.3. Oplysning om tørstofindhold som grundlag for beregning af  

 materialeforbrug.
 2.4. Klimabetingelser (grænser for temperatur og fugtighed) for arbejdets  

 udførelse og hærdning af belægningen.
 2.5. Grænser for lagtykkelsen for de enkelte påføringer og for den færdige  

 belægning.
 2.6. Tørre- og hærdetid for de enkelte påføringer og for den samlede  

 belægning.
 2.7. Oplysning om fremgangsmåden ved reparationsarbejder.
 2.8. Oplysninger om forskriftsmæssig opbevaring med hensyn til temperatur  

 og sikkerhed.
3. Egenskaber ved påføring Produktet skal kunne påføres ved almindeligt anvendte påføringsmetoder.  

 Det skal være muligt at foretage tilfredsstillende reparation af en  

 belægning.
 Prøvning: Påføringsegenskaberne prøves efter leverandørens anvisninger.
4. Hærdning Efter den af fabrikanten angivne gennemhærdningstid (max. 10 døgn ved 23  

 plus/minus 20 grader C) skal belægningen have sådanne mekaniske og kemiske  

 egenskaber, at prøvningerne 6-8 kan bestås.
5. Lagtykkelse Det kontrolleres, at lagtykkelsen ligger indenfor de af leverandøren  

 opgivne grænser.
6. Brudforlængelse Gelcoatens brudforlængelse skal ved afprøvning efter ISO R 527 være mindst  

 2 pct.
7. Bestandighed overfor mineralolieprodukter Prøvning: Ved hver af de nedenstående prøvninger eksponeres 4 plader  

 umiddelbart efter udløbet af den af leverandøren oplyste gennemhærdningstid,  

 samt 1 plade som derudover har været opbevaret ved 60 plus/minus 20 grader C  

 i 4 døgn.
Pladerne anbringes således i prøvevæskerne, at 2/3 af pladearealet  

 er dækket af væsken.
Belægningens samlede lagtykkelse måles inden  

 prøvningerne.
 Som prøvevæsker anvendes:
 250 ml dest. vand + 450 ml af en blanding af 60 pct. isooktan, 5 pct.  

 benzen, 20 pct. toluen, 15 pct. xylen (volumenprocent).
 225 ml dest. vand + 25 ml isopropylalkohol + 450 ml af den ovennævnte  

 blanding.
 Prøvevæskerne rystes i rysteapparat i 1 time.
 2*5 plader henstår i prøvevæskerne i 21 døgn ved 50 plus/minus 20 grader C  

 eller i 90 døgn ved 35 plus/minus 20 grader C, og 2*5 plader henstår i to år  

 ved 23 plus/minus 20 grader C, i begge tilfælde i tæt lukkede glas og i  

 mørke.
Efter prøvningen må der ikke kunne ses hvide belægninger, fibertegning  

 eller delaminering.
Mindre farveændringer tillades. 24 timer efter prøvningen  

 måles belægningens hårhed efter DS/ ISO 2815 (Buchholz), hvorved hårdheden  

 ikke må være forringet mere end 20 pct.
For materialer til beklædning i  

 lagtykkelser på mere end 2 mm tillades dog en forringelse af nævnte hårdhed  

 på op til 50 pct.
 Godkendelsen gives på grundlag af 21 døgns eller 90 døgns prøvningen.  

 Godkendelsen tilbagekaldes dog, hvis det skønnes nødvendigt efter udløbet af  

 2 års prøvningen.
8. Identitetsprøvning Som en kontrol af leverandørens materialespecifikation og til brug ved  

 senere identitetsprøvning kan følgende analyser udføres:
 Bestemmelse af densitet (DS/ ISO 2811).
 Infrarødt spektrum.
