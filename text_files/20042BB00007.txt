Fremsat den 4. marts 2005 af Line Barfod (EL),  

 Jørgen Arbo-Bæhr (EL),  

 Per Clausen  

 (EL), Rune  

 Lund (EL), Pernille Rosenkrantz‑Theil (EL) og Frank Aaen (EL) Forslag til folketingsbeslutning om  

 borgeres ret til udbetaling af bod, hvis offentlige myndigheder bryder regler Folketinget pålægger regeringen   

 	  

 at gennemføre regler  

 om, at offentlige myndigheder, der skal sikre borgernes retssikkerhed, f.eks.  

 i  

 form af partshøring, tidsfrister, klagevejledning m.v., skal betale en bod på  

 5.000  

 kr. til den berørte borger, hvis der sker overtrædelse af reglerne,   

 	  

 at sikre, at der på  

 ingen måde kan gøres udlæg i boden, og at boden ikke kan modregnes i nogen  

 form  

 for sociale ydelser, og   

 	  

 at sikre, at  

 myndigheders pligt til at udbetale bod aldrig kan få betydning for  

 ankeinstansernes  

 eventuelle omstødelse af afgørelserne.
Bemærkninger til forslaget Beslutningsforslaget er en uændret genfremsættelse af beslutningsforslag  

 nr.
B 73, 2003-04, jf.
Folketingstidende, forhandlingerne side 6250 og tillæg  

 A  

 side 3514 og 3516.
Der har i flere år været fokus på borgeres overtrædelser af  

 regler, og der er gennemført en lang række sanktionsmuligheder over for  

 borgerne.
Der kan f.eks. trækkes i kontanthjælp, dagpenge, boligstøtte m.v.,  

 også ved mindre forseelser.
Men de mange borgere, der bliver udsat for  

 myndighedernes  

 overtrædelser af helt klare retsregler, står som regel magtesløse.
Der er gennemført en række retsregler, der skal sikre borgernes  

 retssikkerhed: regler om ret til aktindsigt, om partshøring, om  

 klagevejledning, om tidsfrister  regler, der skal sikre, at  

 myndighedsafgørelser  

 træffes på så korrekt et grundlag som muligt.
Men det er alligevel meget  

 sjældent, at selv grove overtrædelser af sådanne regler har nogen som helst  

 konsekvenser  

 for myndighederne.
 Forslagsstillerne ønsker ikke at gå så vidt som til at foreslå,  

 at en myndighedsafgørelse skal være ugyldig, hvis ikke reglerne om  

 partshøring  

 m.v. er overholdt, men ønsker på den anden side, at lovovertrædelser skal  

 have  

 en konsekvens, myndighederne kan mærke.
Forslaget om en bod til borgeren er inspireret af reglerne om  

 ansættelsesbeviser.
Hvis en arbejdsgiver ikke har givet den ansatte et  

 ansættelsesbevis eller ansættelsesbeviset ikke lever op til en række krav, så  

 har den ansatte krav på en bod på 5.000 kr., uanset om fejlen har haft nogen  

 betydning eller ej.
Disse regler finder også anvendelse i forhold til  

 kontanthjælpsmodtagere, der er tvangsaktiverede.
Konkret foreslår Enhedslisten, at der skal betales en bod, hvis  

 en myndighed har overtrådt de regler, der skal sikre borgernes retssikkerhed.  

 Disse regler findes bl.a. i retssikkerhedsloven, offentlighedsloven,  

 forvaltningsloven og persondataloven.
Det er bl.a. regler om tidsfrister,  

 partshøring, klagevejledning, skriftlig begrundelse, aktindsigt og skriftlige  

 handleplaner, men der kan også være andre regler.
Den endelige afgrænsning  

 af,  

 hvilke bestemmelser der skal være omfattet af pligten til at betale bod ved  

 overtrædelse af bestemmelserne, må ske i forbindelse med regeringens  

 udarbejdelse  

 af lovforslag.
Forslagsstillerne foreslår, at boden skal udbetales til den  

 berørte borger ligesom ved lov om ansættelsesbeviser.
Boden må selvfølgelig  

 ikke på nogen måde kunne modregnes i kontanthjælp eller anden indkomst og  

 skal  

 ikke være skattepligtig.
Det er helt afgørende, at det bliver fastslået, at en eventuel  

 betaling af bod for manglende overholdelse af reglerne om f.eks. partshøring  

 ikke må få indflydelse på vurderingen af, om afgørelsen eventuelt skal  

 ændres.  

 Hvis en borger ikke er blevet hørt, før der er truffet afgørelse i den  

 pågældende  

 sag, og klager over både afgørelsen og den manglende partshøring, så skal der  

 for det første udbetales en bod, fordi reglerne om partshøring er overtrådt,  

 for  

 det andet skal der foretages partshøring, og for det tredje skal der  

 foretages  

 en helt ny vurdering af sagen på baggrund af partshøringen.
Og i denne  

 vurdering  

 må det ikke indgå som et element, at der er betalt en bod.
Formålet med beslutningsforslaget er at ændre fokus i balancen  

 mellem myndighed og borger.
Forslagsstillerne kunne ønske sig en mere  

 ligeværdig balance.
Som billedet er nu, er det borgeren, der straffes med  

 bøder, og myndighederne, der ustraffet kan lave den ene overtrædelse efter  

 den  

 anden.
Forslagsstillerne håber også, at myndighederne vil blive bedre til at  

 overholde de regler, der skal sikre borgernes retssikkerhed, hvis de  

 risikerer  

 en bod ved overtrædelse.
Og hvis reglerne bliver overholdt, vil det  

 forhåbentlig også føre til mere korrekte afgørelser og til, at borgerne  

 bliver  

 inddraget i deres egne sager.
Skriftlig fremsættelse Line Barfod  

  

 (EL):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om borgeres ret til udbetaling af bod, hvis offentlige  

 myndigheder bryder regler.
(Beslutningsforslag nr.
B 7).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
