Warrants, beskatningstidspunkt -Warrants, - medarbejdere, - beskatningstidspunkt Ligningsrådet blev anmodet om bindende  

 forhåndsbesked vedrørende følgende  

 spørgsmål:
1. Vil tildeling af warrants til medarbejderne i D A-S  

 udløse beskatning hos medarbejderne i forbindelse med udstedelsen,  

 når warrants kun tildeles medarbejdere under visse nærmere  

 vilkår? 2. Vil udstedelse af warrants udløse  

 skattemæssige konsekvenser for det udstedende selskab eller  

 aktionærerne i dette selskab? Sagens omstændigheder var følgende:
Der var tale om warrants, der gav ret til at tegne aktier  

 i selskabet 5 år efter udstedelsen af de pågældende  

 warrants.
Tegningen ville da kunne ske til en værdi svarende til  

 aktiernes værdi i handel og vandel på tidspunktet for udstedelsen  

 af disse warrants.
 Tildelingen af warrants skulle ske vederlagsfrit til  

 medarbejdere, der havde været ansat i selskabet i mere end 3 år.  

 Tegningsrettighederne var ikke omsættelige, og i tilfælde af  

 medarbejdernes fratræden indenfor 5-års-perioden, uanset  

 begrundelsen for fratrædelsen, fortabte medarbejderne retten til at  

 tegne aktier.
For så vidt angik spørgsmål 1 fandt  

 Ligningsrådet, at betingelserne for tildeling af warrants til  

 medarbejderne var af en sådan karakter, at der ikke forelå nogen  

 endelig retserhvervelse forud for det tidspunkt, hvor det konstateres, om de  

 suspensive betingelser er opfyldt.
Værdien af de tildelte warrants  

 skulle således først opgøres og beskattes, når den  

 endelige retserhvervelse forelå.
For så vidt angik spørgsmål 2  

 bemærkedes, at Ligningsrådet ikke fandt, at  

 spørgsmålet kunne besvares i dets foreliggende generelle  

 udformning.
Konkret bemærkedes det dog, at aktionærerne i D A/S  

 ville blive beskattet ved afståelsen af warrants af disses værdi  

 i handel og vandel på tidspunktet for medarbejdernes endelige  

 retserhvervelse.
