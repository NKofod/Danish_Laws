Nr LSF 179 Forslag til Lov om almen voksenuddannelse Fremsat af kulturministeren (Ole Vig Jensen) den 12. januar 1989 Vedtaget ved tredjebehandling den 19. maj 1989 Lov nr. 335 af 24/05/1989 Kapitel 1 Almen voksenuddannelse § 1. Almen voksenuddannelse er en kompetencegivende undervisning, der har  

 til formål at sikre voksne mulighed for at forbedre eller supplere deres  

 almene kundskaber og færdigheder.
 Stk. 2. Uddannelsen skal styrke voksnes forudsætninger for aktiv medvirken  

 i samfundslivet og for at forstå og påvirke egen livssituation.
 Stk. 3. Uddannelsen skal give voksne mulighed for at opnå almene  

 forudsætninger for fortsat uddannelse og almene kundskaber og færdigheder,  

 som er relevante i forhold til arbejdslivet.
 § 2. Amtskommunen skal sikre, at alle, der er fyldt 18 år, kan modtage  

 undervisning i henhold til denne lov.
 Stk. 2. I Københavns og Frederiksberg Kommuner varetages amtskommunens  

 opgaver efter denne lov af kommunen.
 § 3. Almen voksenuddannelse tilbydes på amtskommunens  

 voksenuddannelsescentre, jf. § 12.
 Stk. 2. Kulturministeren kan godkende, at andre uddannelsesinstitutioner  

 tilbyder almen voksenuddannelse.
 § 4. Ved hvert voksenuddannelsescenter skal der tilbydes undervisning i  

 fagene dansk, matematik, engelsk, tysk eller fransk, samfundsfag og naturfag.  

 Herudover skal amtskommunen tilbyde fag inden for fagrækken latin,  

 maskinskrivning med etb, informatik, dansk som fremmedsprog, mediekundskab,  

 psykologi, filosofi og historie, således at der i amtskommunen gives et  

 alsidigt fagtilbud.
 Stk. 2. Kulturministeren kan føje yderligere fag til den fagrække, der er  

 nævnt i stk. 1.
 Stk. 3. Undervisningen tilrettelægges som enkeltfagsundervisning.
 Stk. 4. Amtskommunen kan tilbyde en særligt tilrettelagt introducerende  

 undervisning.
 Stk. 5. Kulturministeren fastsætter regler om undervisningens indhold,  

 omfang og varighed og om tilsynet med undervisningen.
§ 5. Undervisningen i de fag, der er nævnt i § 4, stk. 1, fører frem til  

 en prøve.
Uddannelsen giver samme ret til fortsat uddannelse som folkeskolens  

 afsluttende prøver.
 Stk. 2. Personer, der ikke har deltaget i undervisningen, kan indstille  

 sig til prøve som selvstuderende.
 Stk. 3. Kulturministeren fastsætter nærmere regler om prøver og anden  

 bedømmelse af deltagernes standpunkt ved undervisningens afslutning og om  

 udformningen af prøve- og kursusbeviser.
§ 6. Amtskommunen afholder de med undervisningsvirksomheden forbundne  

 udgifter.
Kulturministeren kan fastsætte regler om depositum eller betaling  

 for læremidler.
 Stk. 2. Der kan afkræves deltagerne og personer, der indstiller sig til  

 prøve uden at være tilmeldt undervisningen (selvstuderende), et gebyr efter  

 regler, der fastsættes af kulturministeren.
 § 7. Amtsrådet kan yde befordringsgodtgørelse til deltagere i almen  

 voksenuddannelse.
 § 8. Amtskommunen skal modtage deltagere med hjemsted i andre amtskommuner  

 på samme vilkår som deltagere, der er hjemmehørende i amtskommunen.
 Stk. 2. Den amtskommune, der modtager en deltager til undervisning efter  

 stk. 1, kan kræve godtgørelse for de hermed forbundne udgifter fra den  

 amtskommune, hvor den pågældende er hjemmehørende.
 Stk. 3. En person anses for hjemmehørende i den amtskommune, hvor  

 folkeregisterkommunen er beliggende.
 Stk. 4. Amtskommunen kan kræve betaling fra en anden amtskommune for  

 udgifter til undervisning af personer, der er hjemmehørende i amtskommunen,  

 men som ved beregning af kommunal udligning og generelle tilskud til kommuner  

 og amtskommuner indgår i folketallet i den anden amtskommune.
 § 9. Klage over afgørelser om holdetablering og optagelse til samt  

 deltagelse i undervisningen kan indbringes for centerrådet, jf. § 16.
 Stk. 2. Klage over centerrådets afgørelser kan inden 4 uger fra  

 afgørelsens meddelelse indbringes for amtsrådet.
Stk. 3. Klage over andre afgørelser inden for lovens område kan inden 4  

 uger fra afgørelsens meddelelse indbringes for amtsrådet.
Amtsrådets  

 afgørelser kan indbringes for kulturministeren.
 § 10. Der kan ydes tilskud til efter- og videreuddannelse af forstandere,  

 lærere og andre ansatte ved almen voksenuddannelse efter regler, der  

 fastsættes af kulturministeren.
 Stk. 2. Kulturministeren kan tilrettelægge efteruddannelseskurser og  

 konferencer efter stk. 1.
 § 11. Kulturministeren kan som en midlertidig ordning fravige  

 bestemmelserne i kapitel 1, i det omfang det anses for påkrævet for at fremme  

 forsøgs- og udviklingsvirksomhed.
 Stk. 2. Der kan ydes statstilskud til forsøgs- og udviklingsvirksomhed  

 inden for lovens område samt til uddannelsestilbud for særlige målgrupper.
Kapitel 2 Voksenuddannelsescentre § 12. Amtskommunen opretter og driver voksenuddannelsescentre, som  

 tilbyder undervisning efter kapitel 1 i denne lov samt prøveforberedende  

 enkeltfagsundervisning til højere forberedelseseksamen og anden  

 voksenundervisning efter amtsrådets nærmere bestemmelse.
 Stk. 2. Hvor særlige forhold taler herfor, kan voksenuddannelsescenteret  

 indgå som en del af en anden amtskommunal uddannelsesinstitution.
 Stk. 3. Voksenuddannelsescentrene kan forestå rekvireret undervisning.
 § 13. Voksenuddannelsescenteret ledes af en forstander, jf. dog § 12, stk.  

 2.
 Stk. 2. Forstanderen har såvel den administrative som den pædagogiske  

 ledelse af voksenuddannelsescenterets virksomhed.
§ 14. Tjenestemandsansatte forstandere og lærere ved den almene  

 voksenuddannelse uden for Københavns Kommune er omfattet af bestemmelserne i  

 lov om tjenestemænd i staten, folkeskolen og folkekirken.
Pension ydes efter  

 regler, som gælder for tjenestemænd i staten, folkeskolen og folkekirken.
 Stk. 2. Kulturministeren kan efter forhandling med finansministeren  

 fastsætte regler om fremgangsmåden ved ansættelse og afskedigelse af  

 forstandere og lærere ved den almene voksenuddannelse og om  

 ansættelsesvilkårene for timelærere og vikarer uden for København.  

 Bestemmelserne i § 10, stk. 1, og §§ 19-25 i lov om tjenestemænd i staten,  

 folkeskolen og folkekirken finder anvendelse for timelærere uden for  

 København, der er ansat på vilkår svarende til tjenestemandsvilkår.
 Stk. 3. Kulturministeren kan fastsætte regler om normering af de i stk. 1  

 og 2 nævnte stillinger.
 Stk. 4. Løn- og ansættelsesvilkår for personale ansat ved centre med  

 undervisning efter kapitel 1 i denne lov i Københavns Kommune fastsættes  

 efter reglerne i vedtægt for Københavns Kommunes tjenestemænd.
 § 15. På grundlag af undervisningsbehovet i amtsrådskredsen fastsætter  

 amtsrådet hvert år budgetrammer for de enkelte voksenuddannelsescentre.
Stk. 2. Amtsrådet udarbejder oversigter over undervisningstilbudene, den  

 etablerede undervisning, antallet af leder- og lærerstillinger og disses  

 aflønning.
Oversigterne indsendes til Kulturministeriet og til Undervisnings-  

 og Forskningsministeriet til orientering.
Kulturministeriet og Undervisnings-  

 og Forskningsministeriet kan i øvrigt forlange alle oplysninger meddelt, der  

 er af betydning for ministeriernes varetagelse af de overordnede  

 administrative og tilsynsmæssige opgaver.
 Stk. 3. Amtsrådet skal sikre, at der ved centerets foranstaltning gives  

 information til befolkningen om centerets undervisningstilbud.
 § 16. Amtsrådet nedsætter for hvert voksenuddannelsescenter et centerråd,  

 der inden for den af amtsrådet fastsatte budgetramme træffer beslutning om  

 fagtilbudet og varetager informationsgivningen og andre opgaver i relation  

 til det enkelte center.
 Stk. 2. Kulturministeren fastsætter i samråd med undervisnings- og  

 forskningsministeren nærmere regler om centerrådets sammensætning og  

 beføjelser.
§ 17. Ved hvert voksenuddannelsescenter oprettes et pædagogisk udvalg  

 bestående af forstanderen og samtlige lærere ved centeret.
Kulturministeren  

 fastsætter i samråd med undervisnings- og forskningsministeren nærmere regler  

 herom.
Kapitel 3 Andre bestemmelser § 18. Kulturministeren kan bemyndige Direktoratet for Folkeoplysning, Frie  

 Grundskoler m.v. til at udøve de beføjelser, der i denne lov er tillagt  

 ministeren.
 Stk. 2. Kulturministeren kan fastsætte bestemmelser om adgangen til at  

 klage over afgørelser, der er truffet i henhold til bemyndigelse efter stk.  

 1, herunder om, at afgørelser ikke skal kunne indbringes for ministeren.
 § 19. Loven træder i kraft den 1. august 1989.
Stk. 2. Lov om prøveforberedende enkeltfagsundervisning m.v. for voksne,  

 jf. lovbekendtgørelse nr. 320 af 4. juli 1983, ophæves.
Loven finder dog  

 fortsat anvendelse på den undervisning, der er påbegyndt inden den 1. august  

 1989, ligesom §§ 1 og 3-5, § 7, stk. 2 og 3, § 8, stk. 1, 3 og 4, og §§ 9,  

 11, 11a og 13 fortsat finder anvendelse på den undervisning, der fører frem  

 til højere forberedelseseksamen.
§ 20. Loven gælder ikke for Færøerne og Grønland.
Ved kongelig anordning  

 kan loven bringes til anvendelse for Færøerne og Grønland med de ændringer,  

 der følger af de særlige færøske og grønlandske forhold.
Oprindeligt fremsat forslag Kapitel 1 Almen voksenuddannelse § 1. Almen voksenuddannelse er en kompetencegivende undervisning, der har  

 til formål at sikre voksne mulighed for at forbedre eller supplere deres  

 almene kundskaber og færdigheder.
 Stk. 2. Uddannelsen skal styrke voksnes forudsætninger for aktiv medvirken  

 i samfundslivet og for at forstå og påvirke egen livssituation.
 Stk. 3. Uddannelsen skal give voksne mulighed for at opnå almene  

 forudsætninger for fortsat uddannelse og almene kundskaber og færdigheder,  

 som er relevante i forhold til arbejdslivet.
 § 2. Amtskommunen skal sikre, at alle, der er fyldt 18 år, kan modtage  

 undervisning i henhold til denne lov.
 Stk. 2. I Københavns og Frederiksberg Kommuner varetages amtskommunens  

 opgaver efter denne lov af kommunen.
 § 3. Almen voksenuddannelse tilbydes på amtskommunens  

 voksenuddannelsescentre, jf. § 12.
 Stk. 2. Kulturministeren kan godkende, at andre uddannelsesinstitutioner  

 tilbyder almen voksenuddannelse.
 § 4. Ved hvert voksenuddannelsescenter skal der tilbydes undervisning i  

 fagene dansk, matematik, engelsk, tysk eller fransk, samfundsfag og naturfag.  

 Herudover skal amtskommunen tilbyde fag inden for fagrækken latin,  

 maskinskrivning med etb, informatik, dansk som fremmedsprog, mediekundskab,  

 psykologi, filosofi og historie, således at der i amtskommunen gives et  

 alsidigt fagtilbud.
 Stk. 2. Kulturministeren kan føje yderligere fag til den fagrække, der er  

 nævnt i stk. 1.
 Stk. 3. Undervisningen tilrettelægges som enkeltfagsundervisning.
 Stk. 4. Amtskommunen kan tilbyde en særlig tilrettelagt introducerende  

 undervisning.
 Stk. 5. Kulturministeren fastsætter regler om undervisningens indhold,  

 omfang og varighed og om tilsynet med undervisningen.
§ 5. Undervisningen i de fag, der er nævnt i § 4, stk. 1, fører frem til  

 en prøve.
Uddannelsen giver samme ret til fortsat uddannelse som folkeskolens  

 afsluttende prøver.
 Stk. 2. Personer, der ikke har deltaget i undervisningen, kan indstille  

 sig til prøve som selvstuderende.
 Stk. 3. Kulturministeren fastsætter nærmere regler om prøver og anden  

 bedømmelse af deltagernes standpunkt ved undervisningens afslutning og om  

 udformningen af prøve- og kursusbeviser.
 § 6. Amtskommunen afholder de med undervisningsvirksomheden forbundne  

 udgifter.
 Stk. 2. Der kan afkræves deltagerne og personer, der indstiller sig til  

 prøve uden at være tilmeldt undervisningen (selvstuderende), et gebyr efter  

 regler, der fastsættes af kulturministeren.
 § 7. Amtsrådet kan yde befordringsgodtgørelse til deltagere i almen  

 voksenuddannelse.
 § 8. Amtskommunen skal modtage deltagere med hjemsted i andre amtskommuner  

 på samme vilkår som deltagere, der er hjemmehørende i amtskommunen.
 Stk. 2. Den amtskommune, der modtager en deltager til undervisning efter  

 stk. 1, kan kræve godtgørelse for de hermed forbundne udgifter fra den  

 amtskommune, hvor den pågældende er hjemmehørende.
 Stk. 3. En person anses for hjemmehørende i den amtskommune, hvor  

 folkeregisterkommunen er beliggende.
 Stk. 4. Amtskommunen kan kræve betaling fra en anden amtskommune for  

 udgifter til undervisning af personer, der er hjemmehørende i amtskommunen,  

 men som ved beregning af kommunal udligning og generelle tilskud til kommuner  

 og amtskommuner indgår i folketallet i den anden amtskommune.
 § 9. Klage over afgørelser om holdetablering og optagelse til samt  

 deltagelse i undervisningen kan indbringes for centerrådet, jf. § 16.
 Stk. 2. Klage over centerrådets afgørelser kan inden 4 uger fra  

 afgørelsens meddelelse indbringes for amtsrådet.
Stk. 3. Klage over andre afgørelser inden for lovens område kan inden 4  

 uger fra afgørelsens meddelelse indbringes for amtsrådet.
Amtsrådets  

 afgørelser kan indbringes for kulturministeren.
 § 10. Der kan ydes tilskud til efter- og videreuddannelse af forstandere,  

 lærere og andre ansatte ved almen voksenuddannelse efter regler, der  

 fastsættes af kulturministeren.
 Stk. 2. Kulturministeren kan tilrettelægge efteruddannelseskurser og  

 konferencer efter stk. 1.
 § 11. Kulturministeren kan som en midlertidig ordning fravige  

 bestemmelserne i kapitel 1 i det omfang, det anses for påkrævet for at fremme  

 forsøgs- og udviklingsvirksomhed.
 Stk. 2. Der kan ydes statstilskud til forsøgs- og udviklingsvirksomhed  

 inden for lovens område samt til uddannelsestilbud for særlige målgrupper.
Kapitel 2 Voksenuddannelsescentre § 12. Amtskommunen opretter og driver voksenuddannelsescentre, som  

 tilbyder undervisning efter kapitel 1 i denne lov samt prøveforberedende  

 enkeltfagsundervisning til højere forberedelseseksamen og anden  

 voksenundervisning efter amtsrådets nærmere bestemmelse.
 Stk. 2. Hvor særlige forhold taler herfor, kan voksenuddannelsescentret  

 indgå som en del af en anden amtskommunal uddannelsesinstitution.
 Stk. 3. Voksenuddannelsescentrene kan forestå rekvireret undervisning.
 § 13. Voksenuddannelsescentret ledes af en forstander, jf. dog § 12, stk.  

 2.
 Stk. 2. Forstanderen har såvel den administrative som den pædagogiske  

 ledelse af voksenuddannelsescentrets virksomhed.
§ 14. Tjenestemandsansatte forstandere og lærere ved den almene  

 voksenuddannelse uden for Københavns Kommune er omfattet af bestemmelserne i  

 lov om tjenestemænd i staten, folkeskolen og folkekirken.
Pension ydes efter  

 regler, som gælder for tjenestemænd i staten, folkeskolen og folkekirken.
 Stk. 2. Kulturministeren kan efter forhandling med finansministeren  

 fastsætte regler om fremgangsmåden ved ansættelse og afskedigelse af  

 forstandere og lærere ved den almene voksenuddannelse og om  

 ansættelsesvilkårene for timelærere og vikarer uden for København.  

 Bestemmelserne i § 10, stk. 1, og §§ 19-25 i lov om tjenestemænd i staten,  

 folkeskolen og folkekirken finder anvendelse for timelærere uden for  

 København, der er ansat på vilkår svarende til tjenestemandsvilkår.
 Stk. 3. Kulturministeren kan fastsætte regler om normering af de i stk. 1  

 og 2 nævnte stillinger.
 Stk. 4. Løn- og ansættelsesvilkår for personale ansat ved centre med  

 undervisning efter kapitel 1 i denne lov i Københavns Kommune fastsættes  

 efter reglerne i vedtægt for Københavns Kommunes tjenestemænd.
 § 15. På grundlag af undervisningsbehovet i amtsrådskredsen fastsætter  

 amtsrådet hvert år budgetrammer for de enkelte voksenuddannelsescentre.
Stk. 2. Amtsrådet udarbejder oversigter over undervisningstilbuddene, den  

 etablerede undervisning, antallet af leder- og lærerstillinger og disses  

 aflønning.
Oversigterne indsendes til Kulturministeriet og til Undervisnings-  

 og Forskningsministeriet til orientering.
Kulturministeriet og Undervisnings-  

 og Forskningsministeriet kan iøvrigt forlange alle oplysninger meddelt, der  

 er af betydning for ministeriernes varetagelse af de overordnede  

 administrative og tilsynsmæssige opgaver.
 Stk. 3. Amtsrådet skal sikre, at der ved centrets foranstaltning gives  

 information til befolkningen om centrets undervisningstilbud.
 § 16. Amtsrådet nedsætter for hvert voksenuddannelsescenter et centerråd,  

 der inden for den af amtsrådet fastsatte budgetramme træffer beslutning om  

 fagtilbuddet og varetager informationsgivningen og andre opgaver i relation  

 til det enkelte center.
 Stk. 2. Kulturministeren fastsætter i samråd med undervisnings- og  

 forskningsministeren nærmere regler om centerrådets sammensætning og  

 beføjelser.
Kapitel 3 Andre bestemmelser § 17. Kulturministeren kan bemyndige Direktoratet for Folkeoplysning, Frie  

 Grundskoler m.v. til at udøve de beføjelser, der i denne lov er tillagt  

 ministeren.
 Stk. 2. Kulturministeren kan fastsætte bestemmelser om adgangen til at  

 klage over afgørelser, der er truffet i henhold til bemyndigelse efter stk.  

 1, herunder om at afgørelser ikke skal kunne indbringes for ministeren.
 § 18. Loven træder i kraft den 1. august 1989.
Stk. 2. Lov om prøveforberedende enkeltfagsundervisning m.v. for voksne,  

 jf. lovbekendtgørelse nr. 320 af 4. juli 1983 ophæves.
Loven finder dog  

 fortsat anvendelse på den undervisning, der er påbegyndt inden den 1. august  

 1989, ligesom §§ 1, 3-5, § 7, stk. 2 og 3, § 8, stk. 1, 3 og 4, §§ 9, 11, 11a  

 og 13 fortsat finder anvendelse på den undervisning, der fører frem til  

 højere forberedelseseksamen.
§ 19. Loven gælder ikke for Færøerne og Grønland.
Ved kongelig anordning  

 kan loven bringes til anvendelse for Færøerne og Grønland med de ændringer,  

 der følger af de særlige færøske og grønlandske forhold.
Bemærkninger til lovforslaget A.
Almindelige bemærkninger 1. Lovforslagets baggrund og indhold I Folketingsbeslutningen af 30. maj 1984 om et 10 punkts program for  

 voksenundervisning og folkeoplysning hedder det i punkt 3:
"Enkeltfagskursernes almene kompetencegivende undervisning (9., 10.  

 klasse og HF) udvikles til en egentlig voksenundervisning, som er frigjort  

 fra folkeskolens og gymnasiets læseplaner, prøver og eksaminer." Som led i opfølgningen af dette punkt i folketingsbeslutningen nedsatte  

 undervisningsministeren i juli 1985 et udvalg vedrørende den  

 prøveforberedende enkeltfagsundervisning på grundlæggende niveau.
Udvalgets  

 arbejde skulle i henhold til kommissoriet bl.a. sigte mod en lovgivning, der  

 rummer mulighed for fleksibilitet og fornyelse i undervisningstilbud,  

 tilrettelæggelsesformer og kursuslængde, således at enkeltfagsundervisningen  

 har mulighed for hurtigt at tilpasse sig skiftende behov, såvel lokalt som på  

 landsplan.
Udvalget afgav i august 1988 betænkningen "Almen Voksenuddannelse,  

 Betænkning om prøveforberedende enkeltfagsundervisning på grundlæggende  

 niveau, Betænkning nr. 1146, august 1988." Lovforslaget følger i hovedsagen udvalgets indstilling og forslag, som  

 bl.a. bygger på et omfattende 3-årigt forsøgs- og udviklingsarbejde iværksat  

 i henhold til 10 punkts programmet.
Medens den gældende lov om prøveforberedende enkeltfagsundervisning for  

 voksne primært har til formål at samle allerede eksisterende  

 uddannelsestilbud, henholdsvis undervisning til folkeskolens afgangsprøver og  

 højere forberedelseseksamen, skal der efter lovforslaget skabes en egentlig  

 almen voksenuddannelse med sin egen identitet.
Der er således tale om en ny  

 og selvstændig uddannelseslov, hvor almen voksenuddannelse tilrettelægges og  

 udformes med udgangspunkt i de voksnes forudsætninger og behov.
Det foreslås, at området benævnes almen voksenuddannelse, og at denne  

 betragtes som en ligeværdig og ligestillet del af det kompetencegivende  

 uddannelsessystem.
Adgangen til den almene voksenuddannelse bør bygge på en  

 uddannelsesret, hvor fagudbud og tilrettelæggelse planlægges ud fra  

 konstaterede behov for denne voksenundervisning.
Lovforslaget bygger på ønsket om at skabe et fleksibelt og relevant  

 kompetencegivende undervisningstilbud til den voksne del af befolkningen i  

 erkendelse af, at tiden er løbet fra et uddannelsestilbud til voksne, som  

 bygger på børne- og ungdomsuddannelsernes indhold og kompetence i form af  

 afsluttende prøver og eksaminer.
I folkeskolen og i ungdomsuddannelserne  

 fastlægges undervisningen under hensyn til børnenes og de unges behov og  

 muligheder.
Undervisningen kan tilrettelægges over en årrække, og fagene kan  

 gensidigt supplere og støtte hinanden.
Den faglige og indlæringsmæssige  

 udvikling sker samtidig med og afhængigt af den aldersmæssige modning fra  

 barn til voksen.
Der kan opereres med faste skemaer, og man har mulighed for  

 en langsigtet planlægning både med hensyn til det pædagogiske indhold og med  

 hensyn til de ressourcer, det offentlige skal anvende på undervisningen.
Inden for voksenuddannelserne er vilkårene anderledes.
Kravet om  

 fleksibilitet er langt større, for at man kan imødekomme de meget  

 forskelligartede uddannelsesbehov og muligheder for deltagelse, som voksne  

 har.
I planlægningen må man samtidig i højere grad indrette sig efter  

 opståede aktuelle behov, på regionale forskelle og på udsving i de økonomiske  

 konjunkturer.
Almen voksenudddannelse bør f.eks. være en af de målrettede  

 foranstaltninger, som kan anvendes i forbindelse med et lokalområdes  

 erhvervsomstilling eller som led i den generelle indsats mod  

 arbejdsledigheden.
Lovforslaget giver mulighed for at fremme samarbejdet med  

 erhvervs- og arbejdsmarkedsuddannelserne, ligesom uddannelsen giver voksne  

 mulighed for en almen kompetencegivende uddannelse i forbindelse med en  

 kommende lov om voksenuddannelsesstøtte.
Lovforslagets bestemmelser om almen voksenuddannelse, jf. forslagets  

 kapitel 1, vedrører som betænkning 1146/1988 alene prøveforberedende  

 enkeltfagsundervisning på grundlæggende niveau.
Spørgsmålet om en eventuel  

 reform af enkeltfagsundervisningen på det studieforberedende niveau må  

 afvente resultatet af arbejdet i det af undervisningsministeren nedsatte  

 udvalg om højere forberedelseseksamen.
 Lovforslagets kapitel 2 indeholder bestemmelser om voksenuddannelsescentre  

 og deres styringsregler.
 Lovforslaget har været sendt til høring hos en række  

 interesseorganisationer.
2. Lovforslagets økonomiske og administrative konsekvenser Den ændrede tilrettelæggelse af undervisningsforløbene (modulopbygningen)  

 ventes at medføre en bedre ressourceudnyttelse.
Endvidere indebærer  

 lovforslaget, at amtskommunerne får mulighed for en økonomisk rammestyring,  

 der samtidig giver voksenuddannelsescentrene større frihed til at fastlægge  

 fagtilbud og holdetablering.
Amtskommunen skal have ansvaret for den  

 overordnede prioritering og den samlede godkendelse af  

 undervisningstilbuddet, ligesom man skal fastlægge den økonomiske ramme for  

 de enkelte centre.
De amtskommunale udgifter til undervisningen forventes  

 således at blive uændrede selv under en større tilgang til uddannelsen.
 Amtskommunernes udgifter til administration forventes ikke at blive  

 forøget med indførelsen af almen voksenuddannelse.
 De foreslåede nye regler om undervisningens tilrettelæggelse på  

 grundlæggende niveau vil medføre ændrede arbejdsvilkår for lærerne, som  

 indebærer, at der skal indgåes nye aftaler om tjenestetid m.v.
 Indførelsen af almen voksenuddannelse vil medføre årlige udgifter for  

 staten på 1,3 mill. kr. til pædagogisk bistand, ca. 2,4 mill. kr. til  

 udarbejdelse af voksenprøver (opgaveudvalg, trykning, censur m.v.) samt  

 information om loven, 1,5 mill. kr. til efter- og videreuddannelse af lærere  

 og 1,0 mill. kr. til fortsatte forsøg.
 Prøveadministrationen i Kulturministeriet forudsætter en forhøjelse af  

 personalerammen med 4 årsværk (1viceinspektør, 1 fagkonsulent, 1  

 overassistent og 1 assistent) og en dertil svarende forhøjelse af lønsummen  

 under finanslovkonto § 21.01.03 med 850.000 kr.
 Af de samlede udgifter på 7,0 mill. kr. modsvares ca. 1,5 mill. kr. af  

 besparelser inden for Undervisningsministeriets administration af  

 folkeskolens afsluttende prøver, hvor man bl.a. indstiller udarbejdelsen af  

 særlige aftenprøver.
De årlige statslige merudgifter bliver herefter 5,5 mill. kr.
Beløbet  

 modsvarer de hidtidige udgifter til forsøg inden for området, der sammen med  

 udgifterne til de forsøg, der danner grundlag for folkeoplysningsudvalgets  

 overvejelser, afholdes af bevillingen under finanslovkonto § 21.09.89.53.19.  

 Udgiften i 1989 vil udgøre 3,5 mill. kr. - heraf en forhøjelse af lønsummen  

 med 400.000 kr. svarende til 2 årsværk.
B.
Bemærkninger til lovforslagets enkelte bestemmelser Til § 1 Den almene kompetencegivende voksenuddannelse skal betragtes som et  

 uddannelsesområde, der er ligeværdigt og ligestillet med det øvrige  

 kompetencegivende uddannelsessystem.
Med lovforslaget er der lagt op til, at  

 samfundet har en vis uddannelsesforpligtelse over for voksne på samme måde,  

 som man har en uddannelsesforpligtelse over for børn og unge.
Denne  

 forpligtelse gælder særligt de voksne, der kun i mindre omfang har gjort brug  

 af uddannelsestilbuddene i det primære skoleforløb.
Forpligtelsen bør også  

 ses ud fra samfundets behov for at have et højt alment uddannelsesniveau.
Man  

 bør i fremtiden i langt højere grad fokusere på det generelle  

 uddannelsesberedskab hos den voksne befolkning.
Det er således ikke blot et  

 spørgsmål om, at kortuddannede voksne skal indhente kundskaber og  

 færdigheder, som de ikke fik som unge i det primære skoleforløb.  

 Voksenuddannelsen må også tænkes ind i et perspektiv af muligheder for almen  

 efteruddannelse, der affødes af samfundsudviklingen, og som indholdsmæssigt  

 justeres efter de behov, som opstår.
 At uddannelsen er formel kompetencegivende betyder, at der i læseplaner  

 fastsættes mål og rammer for undervisningen, således at der på baggrund af  

 prøver eller anden form for evaluering kan udstedes dokumentation for den  

 opnåede kompetence.
Det fremgår af formålsbestemmelserne, at der lægges vægt på, at kompetence  

 ses bredere end ud fra den adgangsgivende funktion i forbindelse med  

 videreuddannelse.
Den almene voksenuddannelse skal således ses som en del af  

 den samlede danske voksenundervisning og folkeoplysning.
Dette fremgår bl.a.  

 af formålsbestemmelsens stk. 2. Bredden i fagtilbuddene og et voksenrelevant  

 indhold i undervisningen vil give de voksne bedre muligheder for at kunne  

 forudse, påvirke og tilpasse sig det moderne samfunds hastige udvikling samt  

 styrke mulighederne for, at de voksne kan medvirke aktivt i folkestyret.
Den  

 foreslåede styrkelse af det samfundsfaglige område jf. lovforslagets § 4,  

 stk. 1, skal ses i sammenhæng hermed.
 For at opfylde formålet må der lægges vægt på bred rekruttering af  

 deltagere, en rekruttering der i særlig grad omfatter kortuddannede.
Til § 2 Ifølge den gældende lov er amtskommunerne forpligtede til at tilbyde  

 prøveforberedende enkeltfagsundervisning for voksne.
Endvidere gælder der  

 centralt fastlagte regler for holdetableringen.
Disse bestemmelser er  

 tilsammen et udtryk for en lovfæstet uddannelsesret.
Med udgangspunkt i formålet for den almene voksenuddannelse foreslås det,  

 at uddannelsesretten fastholdes gennem en amtskommunal forpligtelse til at  

 tilbyde almen voksenuddannelse på voksenuddannelsescentre, der oprettes og  

 drives af amtskommunen.
Retten udbygges yderligere ved, at amtskommunen skal  

 sikre, at alle, der er fyldt 18 år, kan modtage undervisning.
For at uddannelsesretten kan siges at være opfyldt, må der være tale om et  

 reelt uddannelsestilbud.
Det betyder, at fagudbud og tilrettelæggelse må  

 planlægges ud fra de konstaterede behov for denne undervisning.
Samtidig må  

 der tilstræbes størst mulig spredning af kursustilbuddet.
På den anden side  

 skal det sikres, at de enkelte voksenuddannelsescentre kan tilbyde en  

 fagrække, som er bred nok til at give voksne den formelle kompetence, som er  

 uddannelsens kendemærke.
Til stk. 2 Bestemmelsen skyldes, at Københavns og Frederiksberg Kommuner ikke er  

 omfattet af den amtskommunale inddeling.
Til § 3 Til stk. 2 Bestemmelsen er begrundet i den overordnede uddannelsespolitiske  

 målsætning om et åbent voksenuddannelsesnetværk.
Forsøgs- og udviklingsarbejdet har vist, at der bl.a. inden for  

 arbejdsmarkedsuddannelserne er behov for en almen kompetencegivende  

 voksenundervisning for særlige målgrupper.
Denne undervisning kan etableres  

 som samarbejdsprojekter mellem den almene voksenuddannelse og  

 arbejdsmarkedsuddannelserne, således at hver institution bidrager med  

 uddannelsesdele til disse projekter.
Udviklingen kan imidlertid medføre, at  

 også andre institutioner end voksenuddannelsescentrene bør kunne tilbyde og  

 finansiere almen voksenuddannelse, f.eks.
AMU-centre, tekniske skoler og  

 daghøjskoler.
Aftalen mellem regeringen og Socialdemokratiet om en forstærket  

 uddannelsesmæssig indsats i forbindelse med arbejdsløsheden tilsiger også, at  

 der kan gives en større bredde i tilbuddet om almen voksenuddannelse.
 Det er en forudsætning, at de i henhold til loven fastsatte bestemmelser  

 om undervisningens indhold, prøver m.v. opfyldes.
 Bestemmelsen begrænser ikke den amtskommunale forpligtelse til at tilbyde  

 almen kompetencegivende uddannelse, ligesom den heller ikke begrænser  

 muligheden for lokalt og regionalt samarbejde mellem voksenuddannelsescentre  

 og andre uddannelsesinstitutioner, f.eks. ved forlagt undervisning.
Til § 4 Til stk. 1 Ved fastlæggelsen af det samlede fagtilbud er det på den ene side vigtigt  

 at sikre en vis ensartethed i hele landet, der reelt kan imødekomme behovet  

 for almen kompetence, og på den anden side at give mulighed for lokal og  

 regional fleksibilitet.
Derfor skelnes der i fagtilbuddets sammensætning  

 mellem fag, som skal tilbydes på alle selvstændige voksenuddannelsescentre  

 (kernefag) og fag fra en fagrække, som i et vist omfang skal tilbydes inden  

 for amtskommunen, således at det samlede fagtilbud bliver alsidigt  

 (tilbudsfag).
 Kernefag:
Der skal tilbydes mindst 2 fremmedsprog på hvert kursus.
Det ene  

 fremmedsprog er engelsk, det andet er tysk eller fransk.
Det enkelte center  

 kan ud fra en vurdering af behovet vælge at tilbyde både tysk og fransk eller  

 blot det ene af disse to.
Det må dog sikres, at hvert fag tilbydes mindst eet  

 sted inden for hvert enkelt amt.
For at give kursisterne mulighed for at få en øget forståelse af  

 væsentlige lokale og nationale samfundsforhold får det samfundsorienterende  

 fagområde en højere prioritering i den nye voksenuddannelse.
Samfundsfag er  

 indføjet som tilbudspligtigt fag på alle centre.
Naturfag er en omarbejdning og integration af fysik/kemi, biologi og  

 naturgeografi.
Der er tale om et bredt anlagt "science-fag", hvor  

 der lægges vægt på arbejde med emner og problemstillinger fra natur, teknik,  

 produktion og miljø, sat ind i en samfundsmæssig og historisk sammenhæng.
 Kernefagene skal tilbydes mindst een gang om året.
 Tilbudsfag:
 Fagrækken er udtryk for en stærkere vægtning af det humanistiske og  

 samfundsfaglige område.
Faget dansk som fremmedsprog er inddraget for at give indvandrere, som  

 ønsker at opnå formel kompetence i dansk, forbedrede uddannelsesvilkår gennem  

 en tilpasset undervisning og prøve.
Det skal understreges, at undervisningen  

 og prøvekravene forudsættes at ligge på et parallelt niveau med den normale  

 danskundervisning og altså i forlængelse af den undervisning, som gives  

 indvandrere i henhold til lov nr. 355 af 4. juni 1986 om undervisning af  

 voksne indvandrere.
Gennem et omfattende forsøgs- og udviklingsarbejde er faget filosofi slået  

 an som en voksenrelevant nyskabelse med betydelig deltagerinteresse.
Sammen  

 med faget psykologi vil filosofi give en direkte jobrelevant kompetence for  

 f.eks. personer, der er beskæftiget eller som søger beskæftigelse inden for  

 social- og sundhedssektoren (hjemmehjælpere, sygehjælpere, plejere,  

 socialpædagoger etc.).
Hvilke fag, der på de enkelte voksenuddannelsescentre skal tilbydes, må  

 bero på en vurdering af behovene.
Men det er afgørende, at kernefagene sammen  

 med de fag, der kan tilbydes i amtet, samlet udgør et alsidigt fagtilbud.
Til stk. 2 Bestemmelsen åbner mulighed for, at fagtilbuddet inden for den almene  

 voksenuddannelse kan justeres i overensstemmelse med samfundsudviklingen og  

 den teknologiske udvikling.
Herudover åbner bestemmelsen mulighed for, at der  

 etableres særlige fagtilbud baseret på lokalt fastlagte læseplaner.
Her  

 tænkes navnlig på muligheden for at udforme fagtilbud inden for det natur- og  

 samfundsfaglige område, hvor der kan fokuseres på mere afgrænsede emner og  

 problemstillinger af særlig lokal interesse og relevans.
Det er dog en  

 forudsætning, at læseplaner og prøvekrav for disse fagtilbud godkendes  

 centralt.
Til stk. 3 Enkeltfagsprincippet bør fortsat være den centrale tilrettelæggelsesform.  

 For at fremme uddannelsestilbuddets suppleringsfunktion bør fleksibiliteten  

 imidlertid yderligere øges.
Dette kan ske ved at opdele de enkelte fagområder  

 i kortere undervisningsforløb (moduler). Opdelingen må ske således, at hvert  

 enkelt modul udgør en indholdsmæssig afgrænset del af det pågældende fag  

 eller fagområde, og således at modulet pædagogisk kan fungere som en helhed.
 Selvom der i princippet sker holddannelse ved hvert modul, må det dog for  

 hver enkelt deltager tilstræbes, at modulerne tilrettelægges i en sådan  

 forløbssammenhæng, at man uden afbrydelse kan gennemgå hele den undervisning,  

 der fører frem til en afsluttet voksenprøve.
For de enkelte moduler vil der blive fastsat et timetal, der indebærer, at  

 undervisningen normalt tilrettelægges over 12-16 uger.
Samtidig bliver det  

 muligt at tilbyde særlige målgrupper koncentrerede forløb f.eks. på 4-8 uger.
Selvom enkeltfagsprincippet er den centrale tilrettelæggelsesform, har  

 forsøgs- og udviklingsarbejdet vist, at der i visse tilfælde kan være behov  

 for, at undervisningen tilrettelægges som en sammenhængende  

 heltidsundervisning.
Der er her tale om et undervisningstilbud til specielt  

 udsatte grupper, f.eks. personer, der gennem det sociale sikringssystem får  

 hjælp til revalidering, og personer, der modtager kontanthjælp.
I forbindelse  

 med en sådan heltidsundervisning kan der tilbydes fag fra det kreative  

 fagområde (f.eks. musik og formning) under forudsætning af, at læseplaner og  

 prøvekrav for disse fagtilbud er godkendt centralt.
Til stk. 4 For at tilgodese den gruppe voksne, der på den ene side har brug for at  

 komme igang med en kompetencegivende uddannelse, men som på den anden side  

 står usikker og fremmed overfor deltagelsen, bør der skabes mulighed for at  

 etablere en særlig tilrettelagt introducerende undervisning.
Der må i denne  

 undervisning navnlig lægges vægt på det motiverende aspekt gennem konkrete  

 anvendelsesorienterede undervisningsforløb.
Ligeledes bør vejledning indgå  

 som et væsentligt element.
Typisk vil der være tale om vejledning i meget  

 bred forstand, der kan omfatte både uddannelses- og beskæftigelsesmæssige  

 forhold samt problemstillinger af social karakter.
Introduktionsforløb må  

 kunne oprettes efter behov, og der må være mulighed for betydelig lokal  

 variation, men det typiske vil sikkert blive kurser med heltidsundervisning  

 af 1-2 ugers varighed.
 Erfaringer fra forsøgs- og udviklingsarbejdet tyder på, at  

 introduktionskurser etableret i et lokalt samarbejde med fagforeninger,  

 arbejdsformidlingen og arbejdsmarkedsuddannelser kan udvikles til et relevant  

 tilbud for bl.a. de arbejdsledige, som risikerer at blive langtidsledige.
Til stk. 5 Formålet med at fastlægge de centrale styringsmæssige rammer for  

 undervisningen er at sikre uddannelsens kvalitet som en formel  

 kompetencegivende uddannelse.
I de enkelte fag må det sikres, at faglige  

 niveauer og indholdsmæssige rammer følges, således at uddannelsen fremstår  

 med en rimelig grad af eentydighed.
Både deltagere, det øvrige tilgrænsende  

 uddannelsessystem og de forskellige aftagere må have tillid til kvaliteten af  

 den undervisning og de prøveformer, der finder sted inden for de enkelte  

 fagområder.
 Styringen af undervisningens indhold vil ske gennem centralt fastlagte  

 læseplaner og undervisningsvejledninger.
En væsentlig del af de faglige og pædagogiske opgaver vil fortsat blive  

 varetaget decentralt af voksenuddannelsescentrets ledelse og af de  

 faggrupper, som etableres internt på kurset eller f.eks. regionalt.
Der  

 forestår således ikke ændringer i den nuværende ansvarsfordeling mellem  

 amtskommunen og ministeriet vedrørende de faglige og pædagogiske opgaver.
Mens der for undervisningens indhold og for prøver og evaluering må  

 fastlægges eentydige centrale regler, bør der åbnes for en større grad af  

 fleksibilitet for så vidt angår regler om undervisningens omfang og varighed.  

 Centrene må have større frihed til at tilrettelægge fagene ud fra, hvad der  

 er hensigtsmæssigt og behov for.
Fagene må kunne tilrettelægges med  

 varierende timetal, således at der på det enkelte center kan ske en  

 tilpasning i forhold til, hvad der i den givne situation er pædagogisk og  

 ressourcemæssigt rimeligt og hensigtsmæssigt.
Det skal i den forbindelse  

 understreges, at undervisningstimetallet ikke nødvendigvis er lig med  

 lærertimeforbruget.
Reglerne bør derfor udformes således, at andre  

 tilrettelæggelsesformer end traditionelle klassedannelser er mulige.  

 Retningslinierne bør udformes således, at der gives muligheder for at udvikle  

 andre lærings- og tilrettelæggelsesformer herunder varierende holdstørrelser,  

 selvundervisning med selvinstruerende materialer, selvarbejdende grupper  

 (studiekredse), værkstedsundervisning og støtteundervisning.
I forbindelse med koordinerings- og tilsynsopgaverne vil der blive  

 etableret et system af udviklingskonsulenter, der kan varetage opgaver for  

 amtskommunerne og for ministeriet.
Konsulenterne skal ansættes på åremål og  

 ansættelsesvilkår og arbejdsopgaver vil blive aftalt med amtskommunerne.
Til § 5 Fagtilbuddet tilrettelægges på eet niveau - et alment grundlæggende - hvor  

 hvert fag afsluttes med en voksenprøve i modsætning til den nugældende  

 2-deling: folkeskolens afgangsprøve (fsa) og folkeskolens udvidede  

 afgangsprøve (fsu).
 Efter gennemførelsen af hvert modul, jf. bemærkningerne til § 4, stk. 3 er  

 der endvidere mulighed for at opnå delkompetence med udstedelse af  

 kursusbevis.
Kravene ved prøverne, prøveformen og karaktergivningen må fremgå klart og  

 rimeligt entydigt.
Heraf følger, at prøveafholdelsen og rammerne for anden  

 form for evaluering bør være et centralt styringsanliggende, hvilket også vil  

 være i overensstemmelse med et overordnet sigte mod en mål- og rammestyring.
Ud fra de krav, der stilles ved prøverne eller som ligger til grund for  

 evalueringen efter modulerne, skal der fastsættes adgangsrettigheder i  

 forhold til det øvrige uddannelsessystem.
Det samlede voksenprøvesystem skal  

 således give lige så mange muligheder for fortsat uddannelse, som kan opnås  

 gennem folkeskolens afgangsprøver.
Hvor de opnåede prøve- og kursusbeviser ud  

 fra en reel vurdering af indhold og krav giver grundlag for meritoverføring  

 til andre dele af uddannelsessystemet, skal der ligeledes fastsættes  

 bestemmelser herom.
 Der er som et led i reformens forberedelse etableret opgaveudvalg med  

 henblik på at udarbejde opgavesæt i forbindelse med skriftlige voksenprøver.  

 Disse udvalg foreslås gjort permanente, således at ministeriet beskikker  

 medlemmerne af udvalgene for en passende tidsperiode.
Til § 6 Til stk. 1 I forhold til den gældende bestemmelse i § 8, stk. 1, i lov om  

 prøveforberedende enkeltfagsundervisning m.v. for voksne åbner den foreslåede  

 bestemmelse mulighed for, at amtskommunen kan opkræve et gebyr eller  

 depositum for læremidler.
Til stk. 2 Efter den hidtidige bestemmelse kan der afkræves et gebyr af deltagere i  

 undervisningen.
Med forslaget ligestilles deltagere i undervisningen og  

 personer, der indstiller sig til prøve uden at være tilmeldt undervisningen.  

 Dette forventes at medføre, at flere tilmeldte selvstuderende rent faktisk  

 møder op til prøven, end det er tilfældet i dag.
Til § 7 Ifølge skolestyrelseslovens § 38 træffer amtsrådet beslutning om  

 indretning af befordringsordninger for andre uddannelsessøgende end elever i  

 folkeskolen.
Denne bestemmelse har været fortolket således, at den kun angår  

 uddannelser under Undervisningsministeriet.
Den prøveforberedende  

 enkeltfagsundervisning på grundlæggende niveau er nu overflyttet til  

 Kulturministeriets ressort, og der indsættes derfor en bestemmelse, hvorefter  

 amtsrådet kan yde befordringsgodtgørelse til deltagere i den almene  

 voksenuddannelse.
Det er herefter det enkelte amtsråd, der afgør, om der skal  

 ydes befordringsgodtgørelse.
Til § 8 Til stk. 1 Bestemmelsen giver deltagerne mulighed for frit at vælge, ved hvilket  

 voksenuddannelsescenter, de ønsker at modtage undervisning.
Til stk. 2 Bestemmelsen svarer til § 8, stk. 4, i lov om prøveforberedende  

 enkeltfagsundervisning m.v. for voksne.
Til stk. 4 Bestemmelsen er indsat som følge af, at der ved lov nr. 647 af 19.  

 december 1984 om ændring af lov om kommunal udligning og generelle tilskud  

 til kommuner og amtskommuner er ændret i befolkningsopgørelsen vedrørende  

 personer, som i medfør af bistandslovens § 11, nr. 1, ved medvirken fra en  

 anden kommune eller offentlig myndighed anbringes i f.eks. institution og  

 pleje i en kommune.
Til § 9 Til stk. 1-2 Som led i decentraliseringsbestræbelserne foreslås det, at klager  

 vedrørende holdetablering, optagelse til og deltagelse i undervisningen kan  

 indbringes for centerrådet, hvis afgørelser kan indbringes for amtsrådet.
Til § 10 Bestemmelsen svarer til de hidtidige regler, bortset fra at personkredsen  

 er udvidet til også at omfatte andre ansatte end forstandere og lærere,  

 f.eks. sekretærer.
Til § 11 Forsøgs- og udviklingsarbejdet skal give muligheder for, at området kan  

 udvikles i overensstemmelse med ændringer i uddannelsesbehovene.
Både center,  

 amt og ministerium må kunne tage initiativer til forsøgs- og  

 udviklingsarbejde.
Der må endvidere kunne ydes tilskud til undervisning af  

 særlige målgrupper, f.eks. i forbindelse med udvikling af  

 fjernundervisningstilbud.
 Der kan ydes statstilskud til forsøg, der forudsætter en dispensation  

 efter stk. 1, og til andet forsøgs- og udviklingsarbejde.
Til § 12 På voksenuddannelsescentrene kan der udover almen voksenuddannelse efter  

 amtsrådets nærmere bestemmelse tilbydes prøveforberedende  

 enkeltfagsundervisning til højere forberedelseseksamen og anden  

 voksenundervisning, f.eks. 2-årige kurser til højere forberedelseseksamen og  

 kurser i henhold til lov nr. 271 af 6. juni 1985 om efteruddannelse.  

 Endvidere bør der være mulighed for, at centrene efter amtsrådets godkendelse  

 kan tilrettelægge rekvireret undervisning.
Enkeltfagskurserne fungerer idag helt overvejende med egne lokaler og  

 administrative faciliteter.
Det forudsættes, at den fremtidige  

 institutionsform også vil være selvstændige voksenuddannelsescentre med egen  

 ledelse og faciliteter, der er hensigtsmæssige for et voksenpædagogisk miljø.  

 I mindre tæt befolkede områder kan det imidlertid være hensigtsmæssigt, at et  

 voksenuddannelsescenter sammenlægges med en anden amtskommunal  

 uddannelsesinstitution, f.eks. et gymnasium.
Bestemmelsen i stk. 2 giver  

 mulighed herfor.
Til § 13 Forstanderen skal have de fornødne kvalifikationer.
Der skal ved  

 bedømmelsen af disse lægges vægt på den pågældendes pædagogiske og  

 administrative erfaring i forbindelse med undervisning af voksne.
Til § 14 Til stk. 1 Bestemmelsen svarer til § 7, stk. 4, 2. punktum, i lov om  

 prøveforberedende enkeltfagsundervisning m.v. for voksne.
Reglerne om løn- og  

 andre ansættelsesvilkår fastsættes ved aftale i henhold til § 45 i lov om  

 tjenestemænd i staten, folkeskolen og folkekirken.
Den reform, der ligger i  

 etableringen af den almene voksenuddannelse, vil i sig selv kræve ændringer i  

 lærernes tjenestetidsaftaler.
Til stk. 2 I § 7, stk. 3, 1. punktum, i lov om prøveforberedende  

 enkeltfagsundervisning m.v. for voksne blev der vedrørende ansættelse og  

 afskedigelse af forstandere og lærere på grundlæggende niveau (fsa/fsu)  

 henvist til reglerne i lov om styrelsen af kommunernes skolevæsen og af  

 virksomhed efter lov om fritidsundervisning m.v.
Undervisningsministeren  

 overvejer at fremsætte lovforslag om en række ændringer inden for  

 folkeskolens område.
En gennemførelse af disse forslag vil formentlig kræve  

 væsentlige ændringer i folkeskolens ansættelsescirkulære, der hidtil har  

 fundet anvendelse.
Henvisningen til skolestyrelsesloven er som følge heraf  

 udeladt og foreslås erstattet af en hjemmel til kulturministeren til at  

 fastsætte nærmere regler om fremgangsmåden ved ansættelse og afskedigelse af  

 ledere og lærere.
Til § 15 Til stk. 1 Som nævnt i bemærkningerne til § 2 foreslås det, at uddannelsesretten  

 inden for den almene voksenuddannelse fastholdes.
Dette betyder, at  

 budgetrammen i princippet fastsættes således, at der i kernefagene kan gives  

 et undervisningstilbud, der svarer til søgningen - at der med andre ord er  

 fri adgang til kernefagene.
Herudover må der ud fra en vurdering af det  

 lokale behov kunne tilbydes en rimelig del af tilbudsfagene.
I bestemmelsen foreslås en økonomisk rammestyring, der samtidig giver  

 voksenuddannelsescentrene større frihed med hensyn til fastlæggelse af  

 fagtilbuddet og holdetableringen.
Det understreges dog også, at budgetrammen  

 skal fastsættes og reguleres i overensstemmelse med udviklingen i det  

 faktiske undervisningsbehov.
Da der ikke længere er fastsat bestemmelser om  

 holdstørrelsen, skal centrene selv kunne træffe beslutning herom, udfra hvad  

 der pædagogisk og ressourcemæssigt er rimeligt.
Til stk. 2 Oplysningerne i de i bestemmelsen nævnte oversigter skal kunne anvendes af  

 bl.a.
Kulturministeriet og Undervisnings- og Forskningsministeriet til  

 udarbejdelse af f.eks. statistisk materiale, som kan danne grundlag for  

 politiske beslutninger inden for området.
Til stk. 3 Amtsrådet har fortsat det overordnede ansvar for at befolkningen  

 informeres om fagtilbud, tilrettelæggelser, undervisningstider m.v.
Det er  

 overladt til centerrådet at sørge for den praktiske gennemførelse af  

 tilbudsgivningen.
Til § 16 Amtsrådet har ansvaret for planlægningen af amtskommunens centerstruktur,  

 foretager den overordnede prioritering og samlede godkendelse af  

 undervisningstilbuddet, samt fastlægger den økonomiske ramme for de enkelte  

 centre.
 Det bør imidlertid tilstræbes, at amtsrådets styring udøves på det  

 overordnede og rammemæssige plan, således at der kan ske en reel uddelegering  

 af kompetence og ansvar, der sikrer øget brugerindflydelse og større  

 handlefrihed for centrene.
Efter bestemmelsen skal amtsrådet derfor nedsætte et centerråd, hvis  

 medlemskreds bl.a. består af repræsentanter fra amtsrådet (eller udpegede  

 heraf), arbejdsmarkedet, voksenuddannelsescentret (forstander, lærere,  

 elever) og kommuneforeningen.
Centerrådet skal inden for en af amtsrådet  

 fastsat budgetramme træffe beslutning på en række områder.
I betænkning nr.  

 1146 om Almen Voksenuddannelse peges der på følgende områder: fastlæggelse af  

 det samlede fagtilbud, informationsgivningen, budgetlægningen, større  

 budgetmæssige dispositioner og indstilling vedrørende ansættelser.
 Der er i lovforslaget ikke medtaget bestemmelser om elevråd og lærerråd,  

 idet det forudsættes, at elever og lærere er repræsenteret i centerrådet.
Til § 17 Bestemmelsen svarer til § 11a, i lov om enkeltfagsundervisning m.v. for  

 voksne, som blev indsat ved lov nr. 217 af 23. april 1986. Bestemmelsen er et  

 led i moderniseringsbestræbelserne, der bl.a. sigter mod at uddelegere ansvar  

 og kompetence og i videst muligt omfang undgå dobbeltbehandling.
Bilag 1 Undervisningsministeriets bekendtgørelse nr. 320 af 4. juli 1983 Bekendtgørelse af Lov om prøveforberedende enkeltfagsundervisning m.v. for voksne Herved bekendtgøres lov nr. 305 af 8. juni 1977 om prøveforberedende  

 enkeltfagsundervisning m.v. for voksne med de ændringer, der følger af lov  

 nr. 260 af 8. juni 1983. § 1. Enhver amtskommune skal oprette og drive kursus  

 med undervisning for voksne til folkeskolens afgangsprøver og udvidede  

 afgangsprøver i de fag, der er nævnt i folkeskolelovens § 12, stk. 3-5, og i  

 maskinskrivning samt undervisning til prøver, der indgår eller kan indgå i  

 højere forberedelseseksamen.
Der skal endvidere tilbydes undervisning i  

 fagene historie, geografi, biologi og samtidsorientering svarende til  

 undervisningen på folkeskolens ældste klassetrin.
To eller flere amtskommuner  

 kan indrette undervisningen i fællesskab.
 Stk. 2. Amtskommunen kan endvidere med undervisningsministerens  

 godkendelse tilbyde enkeltfagsundervisning til andre statskontrollerede  

 prøver.
 Stk. 3. I Københavns og Frederiksberg kommuner varetages amtskommunens  

 opgaver efter denne lov af kommunen.
 § 2. Amtskommunale kursus for voksne opføres på planen for amtskommunens  

 skolevæsen og undervisningsvirksomhed m.v.
 Stk. 2. På grundlag af planen udarbejder amtsrådet en årlig oversigt over  

 undervisningstilbuddene samt en fortegnelse over den etablerede undervisning.  

 Tilbudsoversigten og fortegnelsen indsendes til undervisningsministeriet.
Undervisningsmin. 1. afd. j.nr. 1983-272-19 Stk. 3. Amtsrådet sørger for, at befolkningen i amtsrådskredsen bliver  

 orienteret om kursernes undervisningstilbud.
Stk. 4. Amtsrådet nedsætter et repræsentantskab, der skal rådgive  

 amtsrådet om kursusvirksomheden og om formidling af oplysning om  

 undervisningstilbuddene.
Medlemmerne udpeges af amtsrådet efter indstilling  

 fra kommunalbestyrelserne i de største kommuner i amtsrådskredsen,  

 organisationer og kredse, der i amtsrådskredsen driver fritidsundervisning  

 for voksne, samt eventuelt andre organisationer eller institutioner, der har  

 særlig interesse i kursusvirksomheden.
Stk. 5. Amtsrådet nedsætter endvidere for hvert kursus et nævn til at  

 rådgive forstanderen om forhold med hensyn til kursusvirksomheden og  

 formidling af oplysning om undervisningstilbuddene, der er af særlig  

 betydning for det pågældende kursus.
Medlemmerne udpeges af amtsrådet efter  

 indstilling fra kommunalbestyrelserne i de kommuner, der har tilknytning til  

 kurset, samt de organisationer og kredse, der i området driver  

 fritidsundervisning for voksne.
Desuden kan amtsrådet lade sig repræsentere i  

 nævnet.
Endelig har forstanderen samt formændene for lærerrådet og elevrådet  

 sæde i nævnet.
Stk. 6. I Københavns og Frederiksberg kom- muner udpeges tilsvarende repræsentantskaber og nævn som nævnt i stk. 4 og  

 5 af kommunalbestyrelsen efter indstilling fra organisationer og kredse, der  

 i kommunen driver fritidsundervisning for voksne, samt eventuelt andre  

 organisationer eller institutioner, der har særlig interesse i  

 kursusvirksomheden.
§ 3. Undervisningen skal være tilrettelagt for voksne og stå åben for alle  

 over 18 år.
Unge under 18 år, der skønnes at kunne følge undervisningen, kan  

 optages, hvis det ikke er muligt eller rimeligt at henvise dem til anden  

 undervisning.
 Stk. 2. Undervisningsministeren fastsætter regler om deltagernes  

 kundskabsmæssige forudsætninger i de enkelte fag.
Stk. 3. Undervisningsministeren fastsætter regler om det mindste antal  

 deltagere, der forpligter til oprettelse af undervisningshold, samt om det  

 højeste antal deltagere på disse hold.
Ministeren kan fastsætte regler om  

 højeste timetal for den enkelte deltager.
 § 4. Undervisningsministeren fastsætter regler om undervisningens indhold,  

 omfang og varighed i de enkelte fag og om tilsynet med undervisningen.
 § 5. Om kravene ved prøverne, om prøvernes afholdelse og om bedømmelsen og  

 karaktergivningen gælder de bestemmelser, der er fastsat for de i § 1 nævnte  

 uddannelser.
 Stk. 2. Undervisningsministeren fastsætter regler om betingelserne for  

 deltagernes indstilling til prøverne og om udformningen af prøvebeviserne.
 § 6. Undervisningen skal gennemføres i egnede lokaler med fornødent  

 udstyr.
Stk. 2. Kommunale og statslige lokaler samt lokaler tilhørende private  

 undervisningsinstitutioner, hvis udgifter afholdes af det offentlige, skal  

 stilles til rådighed for amtskommunen til brug ved undervisning efter denne  

 lov, hvis amtskommunen ikke råder over egnede lokaler til virksomheden, og  

 hvis benyttelsen er forenelig med lokalernes øvrige brug.
Lokalerne skal  

 stilles til rådighed gratis med lys, varme, rengøring, fornødent opsyn og  

 bestående udstyr.
Undervisningsministeren kan fastsætte regler om  

 fremgangsmåden ved anvisning af lokalerne.
 § 7. Undervisningen forestås af en forstander.
Stk. 2. Ved kursus med undervisning til højere forberedelseseksamen i  

 enkelte fag tilforordnes i 5 år en rektor til bistand for en nyudnævnt  

 forstander, såfremt denne ikke opfylder betingelserne for at være rektor for  

 et kursus til højere forberedelseseksamen.
Hvervet som tilforordnet rektor  

 opslås ledigt. (* 1) Stk. 3. For ansættelse og afskedigelse af forstandere og lærere gælder  

 reglerne i lov om styrelsen af kommunernes skolevæsen og af virksomhed efter  

 lov om fritidsundervisning m.v.
Forinden indstilling foretages for så vidt  

 angår ansættelse af lærere ved kursus til højere forberedelseseksamen,  

 indhentes en udtalelse fra undervisningsdirektøren for gymnasieskolerne og  

 højere forberedelseseksamen om ansøgerens faglige kvalifikationer.  

 Tilsvarende udtalelse indhentes før ansættelse af en tilforordnet rektor og  

 en forstander, såfremt denne skal være leder af både kursus til højere  

 forberedelseseksamen og kursus i øvrigt.
Stk. 4. Stillinger som forstander og lærer ved kursus samt det antal  

 undervisningstimer, der bestrides af deltidsansatte lærere, opføres på planen  

 for amtskommunens skolevæsen og undervisningsvirksomhed m.v.  

 Tjenestemandsansatte forstandere og lærere uden for Københavns Kommune er  

 omfattet af bestemmelserne i lov om tjenestemænd i staten, folkeskolen og  

 folkekirken, og pension ydes efter de for sådanne tjenestemænd gældende  

 regler.
Lønnings- og ansættelsesvilkår for personale ansat ved kurser med  

 undervisning efter denne lov i Københavns Kommune fastsættes efter reglerne i  

 den vedtægt, der er udfærdiget for styrelsen af de kommunale anliggender i  

 København.
Stk. 5. Fast ansatte lærere ved kurser efter denne lov kan overtage  

 undervisning ved andre skoler og undervisningsinstitutioner, såfremt de  

 opfylder betingelserne herfor, og lærere ved andre skoler og  

 undervisningsinstitutioner kan overtage undervisning efter denne lov.  

 Overtagelse af undervisning kan medregnes i lærernes pligtige  

 undervisningstimetal ved den skole eller undervisningsinstitution,  

 henholdsvis kursus, hvor lærerne har deres faste stilling.
De nærmere regler  

 for en sådan ordning fastsættes ved aftale i henhold til § 45 i lov om  

 tjenestemænd i staten, folkeskolen og folkekirken for lærere ansat uden for  

 Københavns Kommune, og for lærere, der er ansat efter overenskomst, efter  

 aftale mellem finansministeren og den eller de øvrige parter, der har indgået  

 overenskomsten.
 § 8. Amtskommunen afholder de med undervisningsvirksomheden forbundne  

 udgifter og stiller de fornødne læremidler til rådighed for deltagerne.
 Stk. 2. Der kan afkræves deltagerne et gebyr efter regler, der fastsættes  

 af undervisningsministeren.
 Stk. 3. Amtskommunen skal i det omfang, pladsforholdene tillader det,  

 modtage deltagere med hjemsted i andre amtskommuner.
 Stk. 4. Den amtskommune, som modtager en deltager til undervisning efter  

 stk. 3, kan kræve godtgørelse for de hermed forbundne udgifter fra den  

 amtskommune, hvor deltageren er hjemmehørende.
 § 9. Til uddannelse af forstandere og lærere inden for  

 enkeltfagsundervisning kan der ydes statstilskud efter regler, der fastsættes  

 af undervisningsministeren.
 Stk. 2. Undervisningsministeren kan oprette kursus til uddannelse af de i  

 stk. 1 omhandlede forstandere og lærere.
 Stk. 3. Der kan ydes særlig støtte til forstandere og lærere i tilfælde,  

 hvor deltagelse i uddannelseskursus vil påføre dem særlige indtægtstab eller  

 særlig store udgifter.
§ 10. Ved hvert kursus skal der være et lærerråd og et elevråd.
Elevrådet  

 vælges af eleverne eller består af samtlige elever.
 Stk. 2. De nærmere bestemmelser om elevrådets beføjelser fastsættes af  

 undervisningsministeren, der endvidere fastsætter regler om lærerrådets  

 medlemskreds og beføjelser.
 § 11. Undervisningsministeren kan i særlige tilfælde som en midlertidig  

 ordning fravige lovens bestemmelser i det omfang, det anses for påkrævet for  

 at fremme forsøgsvirksomhed inden for lovens område.
 Stk. 2. Der kan ydes statstilskud til forsøg efter stk. 1.
 § 12. Loven træder i kraft den 1. august 1978.
§ 13. Loven gælder ikke for Færøerne og Grønland.
Ved kongelig anordning  

 kan loven bringes til anvendelse på Færøerne med de ændringer, som øernes  

 særlige forhold tilsiger.
Lov nr. 260 af 8. juni 1983, der ændrer § 2, stk.  

 5, § 7, stk. 1-4, § 8, stk. 1 og 2, samt § 9, indeholder følgende  

 ikrafttrædelsesbestemmelse:
§ 2 Stk. 1. § 1, nr. 1, 2, 4, 5 og 7, træder i kraft den 1. august 1983.
 Stk. 2. § 1, nr. 3, træder i kraft den 1. august 1984.1) Til bistand for  

 en forstander, der er udnævnt inden dette tidspunkt, tilforordnes en rektor i  

 5 år efter udnævnelsen, såfremt forstanderen ikke opfylder betingelserne for  

 at være rektor for et kursus til højere forberedelseseksamen.
 Stk. 3. § 1, nr. 6, har virkning for undervisning, der påbegyndes efter  

 den 1. august 1983.
Undervisningsministeriet, den 4. juli 1983 Bertel Haarder / Claus Ulrich Bilag 2 Lov om prøveforberedende enkeltfagsundervisning  

 m.v. for voksne er ændret ved § 26 i lov nr. 217 af 23. april 1986 om ændring  

 af forskellige uddannelses-, tilskuds- og styrelseslove m.m.:
§ 26 I lov om prøveforberedende enkeltfagsundervisning m.v. for voksne, jfr.  

 lovbekendtgørelse nr. 320 af 4. juli 1983, indsættes efter § 11:
»§ 11 a.
Undervisningsministeren kan bemyndige ministeriets  

 direktorater til at udøve de beføjelser, der i denne lov er tillagt  

 ministeren.
Stk. 2. Undervisningsministeren kan fastsætte bestemmelser om adgangen til  

 at klage over afgørelser, der er truffet i henhold til bemyndigelse efter  

 stk. 1, herunder om at afgørelser ikke skal kunne indbringes for  

 ministeren.« (* 1) Indtil 1. august 1984 er § 7, stk. 2, affattet således:
»Stk. 2. Ved kursus med undervisning til højere forberedelseseksamen  

 i enkelte fag tilforordnes en rektor til bistand for lederen, såfremt denne  

 ikke opfylder betingelserne for at være rektor for et kursus til højere  

 forberedelseseksamen.
Hvervet som tilforordnet rektor opslås ledigt.« Efter 2. behandling den 16. maj 1989 Kapitel 1 Almen voksenuddannelse § 1. Almen voksenuddannelse er en kompetencegivende undervisning, der har  

 til formål at sikre voksne mulighed for at forbedre eller supplere deres  

 almene kundskaber og færdigheder.
 Stk. 2. Uddannelsen skal styrke voksnes forudsætninger for aktiv medvirken  

 i samfundslivet og for at forstå og påvirke egen livssituation.
 Stk. 3. Uddannelsen skal give voksne mulighed for at opnå almene  

 forudsætninger for fortsat uddannelse og almene kundskaber og færdigheder,  

 som er relevante i forhold til arbejdslivet.
 § 2. Amtskommunen skal sikre, at alle, der er fyldt 18 år, kan modtage  

 undervisning i henhold til denne lov.
 Stk. 2. I Københavns og Frederiksberg Kommuner varetages amtskommunens  

 opgaver efter denne lov af kommunen.
 § 3. Almen voksenuddannelse tilbydes på amtskommunens  

 voksenuddannelsescentre, jf. § 12.
 Stk. 2. Kulturministeren kan godkende, at andre uddannelsesinstitutioner  

 tilbyder almen voksenuddannelse.
 § 4. Ved hvert voksenuddannelsescenter skal der tilbydes undervisning i  

 fagene dansk, matematik, engelsk, tysk eller fransk, samfundsfag og naturfag.  

 Herudover skal amtskommunen tilbyde fag inden for fagrækken latin,  

 maskinskrivning med etb, informatik, dansk som fremmedsprog, mediekundskab,  

 psykologi, filosofi og historie, således at der i amtskommunen gives et  

 alsidigt fagtilbud.
 Stk. 2. Kulturministeren kan føje yderligere fag til den fagrække, der er  

 nævnt i stk. 1.
 Stk. 3. Undervisningen tilrettelægges som enkeltfagsundervisning.
 Stk. 4. Amtskommunen kan tilbyde en særligt tilrettelagt introducerende  

 undervisning.
 Stk. 5. Kulturministeren fastsætter regler om undervisningens indhold,  

 omfang og varighed og om tilsynet med undervisningen.
§ 5. Undervisningen i de fag, der er nævnt i § 4, stk. 1, fører frem til  

 en prøve.
Uddannelsen giver samme ret til fortsat uddannelse som folkeskolens  

 afsluttende prøver.
 Stk. 2. Personer, der ikke har deltaget i undervisningen, kan indstille  

 sig til prøve som selvstuderende.
 Stk. 3. Kulturministeren fastsætter nærmere regler om prøver og anden  

 bedømmelse af deltagernes standpunkt ved undervisningens afslutning og om  

 udformningen af prøve- og kursusbeviser.
§ 6. Amtskommunen afholder de med undervisningsvirksomheden forbundne  

 udgifter.
Kulturministeren kan fastsætte regler om depositum eller betaling  

 for læremidler.
 Stk. 2. Der kan afkræves deltagerne og personer, der indstiller sig til  

 prøve uden at være tilmeldt undervisningen (selvstuderende), et gebyr efter  

 regler, der fastsættes af kulturministeren.
 § 7. Amtsrådet kan yde befordringsgodtgørelse til deltagere i almen  

 voksenuddannelse.
 § 8. Amtskommunen skal modtage deltagere med hjemsted i andre amtskommuner  

 på samme vilkår som deltagere, der er hjemmehørende i amtskommunen.
 Stk. 2. Den amtskommune, der modtager en deltager til undervisning efter  

 stk. 1, kan kræve godtgørelse for de hermed forbundne udgifter fra den  

 amtskommune, hvor den pågældende er hjemmehørende.
 Stk. 3. En person anses for hjemmehørende i den amtskommune, hvor  

 folkeregisterkommunen er beliggende.
 Stk. 4. Amtskommunen kan kræve betaling fra en anden amtskommune for  

 udgifter til undervisning af personer, der er hjemmehørende i amtskommunen,  

 men som ved beregning af kommunal udligning og generelle tilskud til kommuner  

 og amtskommuner indgår i folketallet i den anden amtskommune.
 § 9. Klage over afgørelser om holdetablering og optagelse til samt  

 deltagelse i undervisningen kan indbringes for centerrådet, jf. § 16.
 Stk. 2. Klage over centerrådets afgørelser kan inden 4 uger fra  

 afgørelsens meddelelse indbringes for amtsrådet.
Stk. 3. Klage over andre afgørelser inden for lovens område kan inden 4  

 uger fra afgørelsens meddelelse indbringes for amtsrådet.
Amtsrådets  

 afgørelser kan indbringes for kulturministeren.
 § 10. Der kan ydes tilskud til efter- og videreuddannelse af forstandere,  

 lærere og andre ansatte ved almen voksenuddannelse efter regler, der  

 fastsættes af kulturministeren.
 Stk. 2. Kulturministeren kan tilrettelægge efteruddannelseskurser og  

 konferencer efter stk. 1.
 § 11. Kulturministeren kan som en midlertidig ordning fravige  

 bestemmelserne i kapitel 1, i det omfang det anses for påkrævet for at fremme  

 forsøgs- og udviklingsvirksomhed.
 Stk. 2. Der kan ydes statstilskud til forsøgs- og udviklingsvirksomhed  

 inden for lovens område samt til uddannelsestilbud for særlige målgrupper.
Kapitel 2 Voksenuddannelsescentre § 12. Amtskommunen opretter og driver voksenuddannelsescentre, som  

 tilbyder undervisning efter kapitel 1 i denne lov samt prøveforberedende  

 enkeltfagsundervisning til højere forberedelseseksamen og anden  

 voksenundervisning efter amtsrådets nærmere bestemmelse.
 Stk. 2. Hvor særlige forhold taler herfor, kan voksenuddannelsescenteret  

 indgå som en del af en anden amtskommunal uddannelsesinstitution.
 Stk. 3. Voksenuddannelsescentrene kan forestå rekvireret undervisning.
 § 13. Voksenuddannelsescenteret ledes af en forstander, jf. dog § 12, stk.  

 2.
 Stk. 2. Forstanderen har såvel den administrative som den pædagogiske  

 ledelse af voksenuddannelsescenterets virksomhed.
§ 14. Tjenestemandsansatte forstandere og lærere ved den almene  

 voksenuddannelse uden for Københavns Kommune er omfattet af bestemmelserne i  

 lov om tjenestemænd i staten, folkeskolen og folkekirken.
Pension ydes efter  

 regler, som gælder for tjenestemænd i staten, folkeskolen og folkekirken.
 Stk. 2. Kulturministeren kan efter forhandling med finansministeren  

 fastsætte regler om fremgangsmåden ved ansættelse og afskedigelse af  

 forstandere og lærere ved den almene voksenuddannelse og om  

 ansættelsesvilkårene for timelærere og vikarer uden for København.  

 Bestemmelserne i § 10, stk. 1, og §§ 19-25 i lov om tjenestemænd i staten,  

 folkeskolen og folkekirken finder anvendelse for timelærere uden for  

 København, der er ansat på vilkår svarende til tjenestemandsvilkår.
 Stk. 3. Kulturministeren kan fastsætte regler om normering af de i stk. 1  

 og 2 nævnte stillinger.
 Stk. 4. Løn- og ansættelsesvilkår for personale ansat ved centre med  

 undervisning efter kapitel 1 i denne lov i Københavns Kommune fastsættes  

 efter reglerne i vedtægt for Københavns Kommunes tjenestemænd.
 § 15. På grundlag af undervisningsbehovet i amtsrådskredsen fastsætter  

 amtsrådet hvert år budgetrammer for de enkelte voksenuddannelsescentre.
Stk. 2. Amtsrådet udarbejder oversigter over undervisningstilbudene, den  

 etablerede undervisning, antallet af leder- og lærerstillinger og disses  

 aflønning.
Oversigterne indsendes til Kulturministeriet og til Undervisnings-  

 og Forskningsministeriet til orientering.
Kulturministeriet og Undervisnings-  

 og Forskningsministeriet kan i øvrigt forlange alle oplysninger meddelt, der  

 er af betydning for ministeriernes varetagelse af de overordnede  

 administrative og tilsynsmæssige opgaver.
 Stk. 3. Amtsrådet skal sikre, at der ved centerets foranstaltning gives  

 information til befolkningen om centerets undervisningstilbud.
 § 16. Amtsrådet nedsætter for hvert voksenuddannelsescenter et centerråd,  

 der inden for den af amtsrådet fastsatte budgetramme træffer beslutning om  

 fagtilbudet og varetager informationsgivningen og andre opgaver i relation  

 til det enkelte center.
 Stk. 2. Kulturministeren fastsætter i samråd med undervisnings- og  

 forskningsministeren nærmere regler om centerrådets sammensætning og  

 beføjelser.
§ 17. Ved hvert voksenuddannelsescenter oprettes et pædagogisk udvalg  

 bestående af forstanderen og samtlige lærere ved centeret.
Kulturministeren  

 fastsætter i samråd med undervisnings- og forskningsministeren nærmere regler  

 herom.
Kapitel 3 Andre bestemmelser § 18. Kulturministeren kan bemyndige Direktoratet for Folkeoplysning, Frie  

 Grundskoler m.v. til at udøve de beføjelser, der i denne lov er tillagt  

 ministeren.
 Stk. 2. Kulturministeren kan fastsætte bestemmelser om adgangen til at  

 klage over afgørelser, der er truffet i henhold til bemyndigelse efter stk.  

 1, herunder om, at afgørelser ikke skal kunne indbringes for ministeren.
 § 19. Loven træder i kraft den 1. august 1989.
Stk. 2. Lov om prøveforberedende enkeltfagsundervisning m.v. for voksne,  

 jf. lovbekendtgørelse nr. 320 af 4. juli 1983, ophæves.
Loven finder dog  

 fortsat anvendelse på den undervisning, der er påbegyndt inden den 1. august  

 1989, ligesom §§ 1 og 3-5, § 7, stk. 2 og 3, § 8, stk. 1, 3 og 4, og §§ 9,  

 11, 11a og 13 fortsat finder anvendelse på den undervisning, der fører frem  

 til højere forberedelseseksamen.
§ 20. Loven gælder ikke for Færøerne og Grønland.
Ved kongelig anordning  

 kan loven bringes til anvendelse for Færøerne og Grønland med de ændringer,  

 der følger af de særlige færøske og grønlandske forhold.
