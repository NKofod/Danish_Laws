Bilag 1 Bekendtgørelse om ændring af bekendtgørelse om deklaration af elektricitet til forbrugerne (Elmærkningsbekendtgørelsen) § 1 I bekendtgørelse nr. 1322 af 30. november 2010 om deklaration af elektricitet til forbrugerne (Elmærkningsbekendtgørelsen) foretages følgende ændringer:
 1. § 5, stk. 2, 2. pkt., affattes således:
»Elhandelsvirksomheden kan vælge kun at udsende en deklaration for brændselssammensætningen i form af en skematisk oversigt med tekst som nævnt i bilag 1, afsnit a, 1. pkt., hvis denne deklaration tillige indeholder en henvisning til, at hele deklarationen er offentliggjort på virksomhedens hjemmeside.« 2. Bilag 1 affattes som bilag 1 til denne bekendtgørelse.
§ 2 Bekendtgørelsen træder i kraft den 7. maj 2011.
Energistyrelsen, den 28. april 2011 Ib Larsen / Hanne Windemuller Bilag 1 »Bilag 1 Oplysninger i deklarationen Deklarationen skal indeholde oplysninger som nævnt i afsnit a og b.
 Elhandelsvirksomheden offentliggør deklarationen på sin hjemmeside og udsender deklarationen til forbrugerne efter bestemmelserne i § 5.
a.
Brændselssammensætning i sidste kalenderår Brændselssammensætningen oplyses i en skematisk oversigt med tekst.
 Brændselssammensætningen vises endvidere i en grafisk figur.
 Følgende brændsler skal angives:
 1) Kul, brunkul.
 2) Naturgas.
 3) Vind, vand og sol.
 4) Affald, biomasse, biogas.
 5) Olie.
 6) Atomkraft.
b.
Miljøpåvirkning i sidste kalenderår Følgende miljøpåvirkninger skal som minimum angives:
 Emissioner til luften:
 1) CO2 (Kuldioxid  drivhusgas).
 2) CH 4 (Metan).
 3) N2O (Lattergas).
 4) SO2 (Svovldioxid).
 5) NOx (Kvælstofilte).
 Restprodukter:
 1) Kulflyveaske.
 2) Kulslagge.
 3) Radioaktivt affald.
