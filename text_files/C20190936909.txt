 Cirkulære om organisationsaftale for ledere ved frie grundskoler mv.
Generelle bemærkninger 1. Finansministeriet og Lærernes Centralorganisationerne er ved overenskomstforhandlingerne 2018 blevet enige om at etablere en selvstændig organisationsaftale for ledere ved frie grundskoler mv.
Aftalen er vedlagt cirkulæret som bilag 1.
2. Aftalen omfatter ledere ved frie grundskoler, private gymnasiers grundskoleafdelinger, efterskoler og frie fagskoler.
Aftalen er tiltænkt at dække de hidtidige stillingsbetegnelser for de to ledelsesniveauer; øverste leder samt øvrige ledere.
3. Aftale om løn for øverste leder aftales lokalt mellem bestyrelsen og øverste leder.
Aftalen indfører et nyt løninterval for øverste leder ved store skoler.
Der kan for øverste leder herudover aftales engangsvederlag, jf. aftalens § 5. Der kan til øverste leder ikke aftales varige eller midlertidige tillæg, jf. aftalens § 6.
Løn for øvrige ledere aftales lokalt med bestyrelsen/øverste leder.
Lønnen er et basislønforløb, der er afhængigt af antal (års)elever på skolen.
For øvrige ledere kan der herudover aftales engangsvederlag, jf. aftalens § 5, og/eller varige eller midlertidige tillæg, jf. aftalens § 6.
 Løn og tillæg er anført i grundbeløb niveau 31. marts 2012, medmindre andet er anført.
 4. Ledere, som er omfattet af organisationsaftale af 3. marts 2016 for ledere, lærere og børnehaveklasseledere ved frie grundskoler samt efterskoler og frie fagskoler (Modst. nr. 008-16), overgår til denne aftale ved aftalens ikrafttræden.
 5. Det er ikke muligt at fravige aftalens bestemmelser lokalt.
 6. Aftalen har virkning fra den 1. januar 2019.
Ikrafttræden 7. Cirkulæret har virkning fra den 1. januar 2019. Cirkulære af 9. marts 2016 om organisationsaftale for ledere, lærere og børnehaveklasseledere ved frie grundskoler samt efterskoler og frie fagskoler (Modst. nr. 008-16) finder ikke anvendelse for ledere, der er omfattet af aftalens dækningsområde.
Finansministeriet, Moderniseringsstyrelsen, den 16. april 2019 Christoffer Gundesen Bilag 1 Organisationsaftale for ledere ved frie grundskoler mv.
Kapitel 1. Organisationsaftalens område § 1. Dækningsområde Organisationsaftalen omfatter ledere (øverste leder og øvrige ledere) ved frie grundskoler, private gymnasiers grundskoleafdelinger, efterskoler og frie fagskoler.
 Kapitel 2. Løn mv.
§ 2. Løn Øverste leder Lønnen for øverste leder aftales lokalt mellem bestyrelsen og lederen inden for det fastsatte løninterval, jf. § 3, stk. 2 og 3 og § 4, stk. 3. Den samlede løn fastsættes bl.a. ud fra skolens størrelse og kravene til stillingen.
Der kan herudover mellem bestyrelsen og øverste leder lokalt aftales engangsvederlag, jf. § 5.
Øvrige ledere Øvrige ledere indplaceres på basisløntrin, jf. § 3, stk. 4, og § 4, stk. 5. Der kan herudover mellem bestyrelsen/øverste leder og den øvrige leder lokalt aftales engangsvederlag, jf. § 5, samt varige og/eller midlertidige tillæg, jf. § 6, under hensyntagen til lederens erfaring og ansvarsområde.
 Stk. 3. Lønfastsættelsen kan ikke gøres til genstand for fagretlig behandling.
 Stk. 4. Lønnen reguleres med de generelle stigninger, der aftales centralt ved overenskomstfornyelserne eller udmøntes via en generel reguleringsordning.
 Stk. 5. Løn og tillæg er anført i grundbeløb niveau 31. marts 2012, medmindre andet er anført.
 Stk 6. Hvis den enkelte leder ønsker det, kan vedkommende lade sig bistå i lønforhandlingen af en repræsentant fra LC Lederforum.
§ 3. Lønniveau på frie grundskoler og private gymnasiers grundskoleafdelinger Elevtallet opgøres hvert år den 5. september (jf.
Undervisningsministeriets tilskudssystem).
 Stk. 2. Lønintervaller for øverste leder for skolen og øverste leder ved private gymnasiers grundskoleafdelinger:
 Stk. 3. Til stillinger som øverste leder ved skoler med kostafdeling forhøjes de i stk. 2 nævnte intervallers bund og top med følgende beløb:
 Stk. 4. Basisløntrin for øvrige ledere:
§ 4. Lønniveau på efterskoler og frie fagskoler Skolestørrelsen ved efterskoler og frie fagskoler er angivet i antal årselever.
 Stk. 2. Ved skoler, der af Undervisningsministeriet er godkendt til at udbyde et samlet særligt undervisningstilbud til elever med særlige behov, indgår hver af disse elever med en vægt på 1,5 ved indplacering i lønintervallerne.
 Stk. 3. Lønintervaller for stillinger som øverste leder:
Stk. 4. Ved lønfastsættelsen på kombinerede frie grundskoler og efterskoler lægges det samlede elevtal til grund for lønindplaceringen.
Det vægtede elevtal ved grundskolen indgår dog kun med halvdelen.
 Stk. 5. Basisløntrin for øvrige ledere ved efterskoler og frie fagskoler:
§ 5. Engangsvederlag for øverste leder og øvrige ledere Der kan efter drøftelse mellem bestyrelsen og øverste leder lokalt fastsættes engangsvederlag.
Der kan efter drøftelse mellem bestyrelsen/øverste leder og øvrige ledere lokalt fastsættes engangsvederlag.
 Engangsvederlag kan f.eks. ydes som:
1. Resultatløn 2. Honorering af særlig indsats.
§ 6. Varige og midlertidige tillæg for øvrige ledere Der kan mellem bestyrelsen/øverste leder og den øvrige leder lokalt aftales varige og midlertidige tillæg for varetagelsen af særlige funktioner eller honorering for kvalifikationer og personlige faglige kompetencer, der er relevante for den pågældende leders varetagelse af stillingen.
 Stk. 2. Hvis den enkelte øvrige leder ønsker det, kan vedkommende lade sig bistå i lønforhandlingen af en repræsentant fra LC Lederforum.
§ 7. Skift mellem intervaller Skift fra et lavere interval til et højere interval, jf. § 3 og § 4, som følge af højere (års)elevtal sker, når skolen i 2 skoleår i træk har haft et højere (års)elevtal, som mindst svarer til antallet af (års)elever i det højere interval.
 Stk. 2. Ved fald i (års)elevtal (med deraf følgende nedrykning til et lavere interval) bevarer lederen sin hidtidige aflønning som en personlig ordning, såfremt lønnen overstiger maksimumsgrænsen i det lavere interval.
 Stk. 3. Såfremt en skole et enkelt år har et lavere (års)elevtal, der resulterer i nedrykning til et lavere interval, og det følgende år igen opnår et (års)elevtal, der svarer til det højere interval, ses bort fra 2-årsreglen i § 7, stk.1.
§ 8. Pension Skolen indbetaler pensionsbidrag til Lærernes Pension.
Stk. 2. Pensionsbidraget udgør 17,3 pct. af den aftalte løn.
Af pensionsbidraget anses 1/3 for at være lederens eget bidrag.
Lønspecifikationen skal indeholde oplysning herom.
§ 9. Pension for ansatte med medlemskab af en statsgaranteret pensionsordning Ledere med medlemskab af en statsgaranteret pensionsordning følger bilag 3 og 4 i organisationsaftale for lærere og børnehaveklasseledere ved frie grundskoler mv.
§ 10. Særlige vilkår Ledere, der forud for ansættelse efter denne aftale har været forudlønnet, bevarer retten til dette.
Stk. 2. Ledere, der den 31. juli 1995 havde længere opsigelsesvarsler end funktionærloven, bevarer de hidtidige krav på opsigelsesvarsler og eventuelt krav på rådighedsløn, så længe den pågældende er ansat ved skolen.
Den enkelte kan dog vælge at overgå til denne organisationsaftales regler om opsigelse med deraf følgende mulighed for at få udbetalt fratrædelsesgodtgørelse efter funktionærlovens § 2a.
Kapitel 3. Opsigelse § 11. Opsigelse Ved afskedigelse og bortvisning gælder §§ 16-19 i Fællesoverenskomst af 3. marts 2016 mellem Finansministeriet og Lærernes Centralorganisation og CO10 - Centralorganisationen af 2010 (Modst. nr. 007-16).
Kapitel 4. Øvrige bestemmelser § 12. Overgangsordning Overgang til ansættelse efter denne aftale for allerede ansatte ledere sker ved aftalens ikrafttræden.
Stk. 2. Ved overgang til denne aftale skal lederens nye samlede løn mindst svare til den samlede faste løn forud for overgangen.
Såfremt lederen ved overgang til det nye løninterval eller basisløntrin opnår en løn inklusiv eventuelle varige tillæg, som er lavere end den hidtidige faste løn inklusiv varige tillæg, udlignes forskellen med et personligt udligningstillæg.
Tillægget er pensionsgivende i det omfang, tillægget erstatter hidtidige pensionsgivende løndele.
Midlertidige tillæg videreføres på hidtidige vilkår.
§ 13. Ikrafttræden og opsigelse Inden for denne organisationsaftales dækningsområde træder denne aftale i stedet for:
 Organisationsaftale for ledere, lærere og børnehaveklasseledere ved frie grundskoler samt efterskoler og frie fagskoler af 2016 (Modst. nr. 008-16)  Protokollater om arbejdstid mv. for ledere, lærere og børnehaveklasseledere ved frie grundskoler (Modst. nr. 009-16)  Protokollater om arbejdstid mv. for ledere og lærere ved efterskoler samt frie fagskoler (Modst. nr. 010-16).
 Stk. 2. Organisationsaftalen har virkning fra den 1. januar 2019 og kan af hver af parterne opsiges skriftligt med 3 måneders varsel til en 31. marts, dog tidligst 31. marts 2021.
Bilag 2 Fælles regelsæt - De ansatte er omfattet af de til enhver tid gældende nedenstående bestemmelser i Fællesoverenskomst mellem Finansministeriet og Lærernes Centralorganisation og CO10 - Centralorganisationen af 2010:
1) § 6 Lønudbetaling 2) § 8 Gruppeliv og kritisk sygdom 3) § 12 Sygdom 4) § 13 Tjenestefrihed 5) § 14 Barns 1. og 2. sygedag 6) § 15 Militærtjeneste 7) § 20 Flyttegodtgørelse 8) § 21 Funktionærbolig 9) § 23 Efterindtægt 10) § 36 Hovedaftale 11) § 37 Forhandlingsregler mv.
Bilag 3 Generelle aftaler - De ansatte er omfattet af de til enhver tid gældende aftaler mellem Finansministeriet og centralorganisation i pkt. 1-17 nedenfor:
 Ved overenskomstfornyelsen i 2018 er der indgået ny aftale eller aftalt ændringer i de aftaler, der er markeret med *.
 1) Arbejdsgiverens pligt til at underrette arbejdstageren om vilkårene for ansættelsesforholdet, for tiden Fmst. cirk. 14/6 2002 (Perst.nr. 029-02).
 2) Aftale om generelle krav til indhold af bidragsdefinerede pensionsordninger i staten mv., for tiden Fmst. cirk. 29/8-2016 (Modst.nr. 028-16).
 3) Visse aspekter i forbindelse med tilrettelæggelse af arbejdstiden, for tiden Fmst. cirk. 18/7 2003 (Perst.nr. 055-03).
 4) Tjenesterejseaftalen, for tiden Fmst. cirk. 30/6 2000 (Perst.nr. 057-00).
 5) *Ferieaftalen, for tiden Fmst. cirk. 11/11 2005 (Perst.nr. 053-05).
 6) Aftale om barsel, adoption og omsorgsdage, for tiden Fmst. cirk. 12/08 2015 (Modst.nr. 036-15).
 7) Orlov til børnepasning, for tiden Fmst. cirk. 30/5 2001 (Perst.nr. 020-01).
8) Tjenestefrihed af familiemæssige årsager, for tiden Fmst. cirk. 10/6 2008 (Perst.nr. 015-08) 9) *Tillidsrepræsentanter, for tiden Fmst.cirk. 30/9 2008 (Perst.nr. 058-08).
10) Job på særlige vilkår (Socialt Kapitel), for tiden Fmst.
Cirk. 14/6 1997 (Fmst.
Nr. 33/97).
 11) Senior- og fratrædelsesordninger, for tiden Fmst. cirk. 29/8 2011 (Perst.nr. 043-11).
 12) Rammeaftale om distancearbejde, for tiden Fmst. cirk. 6/7 2005 (Perst.nr. 039-05).
 13) Implementering af deltidsdirektivet, for tiden Fmst. cirk. 2/9 1999 (Fmst.nr. 051-99).
 14) *Aftale om kompetenceudvikling, for tiden Fmst. cirk. 15/6 2015 (Perst.nr. 020-15).
 15) Samarbejde og samarbejdsudvalg i staten, Fmst. cirk. 27/8 2013 (Modst.nr. 013-13).
16) Aftale om kontrolforanstaltninger, for tiden Fmst. cirk. 1/11 2010 (Perst. nr. 031-10) 17) *Organisering af parternes fælles arbejde med kompetenceudvikling i staten, for tiden Fmst.
Cirk. 15/6 2015 (Perst. nr. 021-15).
