Et dansk patentbureau indleverede den 24. februar 1982 en  

 patentansøgning til Patentdirektoratet for sin amerikanske klient med krav om  

 prioritet fra den 27. januar 1982. Samtidig gjorde bureauet klienten  

 opmærksom på, at fristen for indlevering af prioritetsdokumentet var den 27.  

 maj 1983. I marts 1982 modtog bureauet et prioritetsdokument vedrørende et  

 andet patent fra samme klient.
Dette indsendtes til Patentdirektoratet i juni  

 1982, hvorefter datoen i hovedfristbogen blev streget, men ved en fejltagelse  

 blev fristen for indlevering af det andet prioritetsdokument ikke overført  

 til datoen 27. maj 1983, som var sidste indleveringsdag.
Først den 26. maj  

 1983 konstaterede bureauet, at fristen for indsendelse af det andet  

 prioritetsdokument udløb den følgende dag.
Ved telexkorrespondance med  

 klienten samme dag konstateredes det, at dokumentet var sendt til bureauet  

 den 3. juni 1982 men aldrig kommet frem.
Der rekvireredes en ny kopi som  

 indsendtes til Patentdirektoratet den 15. juni 1983 sammen med en anmodning  

 om genoprettelse jf. patentlovens § 72 af de rettigheder, der var gået tabt  

 ved den for sene indlevering.
Direktoratet afslog anmodningen, idet det blev  

 tillagt vægt, at telexen vedrørende det manglende dokument først blev afsendt  

 dagen før fristens udløb, og at en så kort frist fra udlandet næppe var  

 forsvarlig.
Afgørelsen blev indbragt for Patentankenævnet, idet klageren  

 gjorde gældende, at det ikke kunne bebrejdes denne, at en postforsendelse var  

 gået tabt.
 Nævnet udtalte, at de bortfaldne rettigheder kunne genoprettes, idet  

 betingelserne i patentlovens § 72 fandtes opfyldt.
År 1984, den 28. november afsagde patentankenævnet (Beyer,  

 Grønning-Nielsen, Terndrup Pedersen) følgende k e n d e l s e i sagen j.nr.
P. 14/83: Klage fra SRI International, USA, v/Th.
Ostenfeld Patentbureau A/S over patentdirektoratets afgørelse af 17. august 1983 af patentansøgning nr.  

 808/82.
Ved skrivelse af 26. februar 1982 meddelte Th.
Ostenfeld Patentbureau A/S  

 sin klient, SRI International, USA, at bureauet den 24. februar 1982 havde  

 indleveret dansk patentansøgning for USA patent nr. 237.917 med krav om  

 prioritet fra den 25. februar 1981 og for USA patent nr. 343.353 med krav om  

 prioritet fra den 27. januar 1982. Samtidig henledte bureauet ansøgerens  

 opmærksomhed på, at fristerne for indlevering af prioritetsdokumenterne var  

 henholdsvis den 25. juni 1982 og den 27. maj 1983.
I overensstemmelse med bureauets praksis blev fristen for indlevering af  

 prioritetsdokumenterne noteret i bureauets hovedfristbog og på ansøgerens  

 sagsmappe, hvilket kontrolleredes af en anden person end den, der havde  

 foretaget noteringen.
Endvidere noteredes fristerne i vedkommende  

 sagsbehandleres egen fristbog.
Fristen for indlevering af begge  

 prioritetsdokumenter blev i hovedfristbogen ført ud for den 25. juni 1982,  

 hvilket var fristen for indlevering af det første prioritetsdokument.
Datoen  

 27. maj 1983 blev opført ud for samme dato med henblik på at blive indført  

 under den korrekte dato, såfremt begge prioritetsdokumenter ikke var  

 modtaget, når den første frist var udløbet, Ifølge praksis rykkes klienten en  

 måned før en frists udløb.
 Den 9. marts 1982 modtog bureauet prioritetsdokument vedrørende USA patent  

 nr. 237.917, der indsendtes til patentdirektoratet den 3. juni 1982,  

 hvorefter datoen i hovedfristbogen blev streget, men ved en fejltagelse blev  

 fristen for indlevering af det andet prioritetsdokument ikke overført til  

 datoen 27. maj 1983. Den 15. marts 1982 meddelte ansøgeren bureauet, at en  

 bekræftet kopi af USA patent nr. 343.353 var bestilt i Washington, og at den  

 snarest ville blive fremsendt.
Sagsbehandlerens fristbog efterses hver dag, dog kun for 1-2 dage frem i  

 tiden, og derfor konstateredes det først den 26. maj 1983, at fristen for  

 indsendelse af det manglende prioritetsdokument udløb den følgende dag.
Ved  

 en telexkorrespondance den samme dag konstateredes det, at ansøgeren havde  

 sendt en kopi af dokumentet til bureauet den 3. juni 1982, men at dokumentet  

 ikke var kommet frem.
Der rekvireredes derefter en ny kopi, der ved skrivelse  

 af 15. juni 1983 blev sendt til patentdirektoratet med anmodning om i henhold  

 til patentlovens § 72 at få genoprettet de rettigheder, der var gået tabt  

 ved, at dokumentet var blevet indleveret for sent.
Direktoratet afslog ved skrivelse af 17. august 1983 det ansøgte med den  

 begrundelse, at patentbureauet i forbindelse med den for dokumentets  

 indlevering fastsatte frist ikke havde udvist al den omhu, som med rimelighed  

 kunne kræves.
Ved afgørelsen blev der lagt vægt på, at telexen vedrørende det  

 manglende dokument først blev afsendt dagen før fristens udløb, og at en så  

 kort frist til fremskaffelse af dokumenter fra udlandet næppe var forsvarlig.
 Denne afgørelse blev ved skrivelse af 14. oktober 1983 indbragt for  

 patentankenævnet.
Klageren har navnlig anført, at ansøgeren har udvist fornøden omhu, idet  

 det ikke kan bebrejdes denne, at en postforsendelse er gået tabt.
Den af  

 bureauet begåede fejl har ikke haft nogen selvstændig betydning for  

 fristoverskridelsen og er iøvrigt undskyldelig, idet frist- og  

 rykningsproceduren er tilrettelagt på betryggende måde.
 Nævnet har behandlet sagen i sit møde den 12. november 1984.
For klageren mødte advokat M.
Skipper-Pedersen og advokat Karen Kaufmann  

 med civilingeniør B.
Kjerrumgaard og akademiingeniør Birgitte  

 Bagger-Sørensen.
 Advokat Skipper-Pedersen redegjorde for patentbureauets frist- og  

 rykningsprocedure og henviste til sine skriftlige indlæg.
 Nævnet skal udtale:
Da de i patentlovens § 72 anførte betingelser findes opfyldt bestemmes:
 De i henhold til patentansøgning nr. 808/82 bortfaldne rettigheder  

 genoprettes.
J.
Beyer.
Grønning-Nielsen.
P.
Terndrup Pedersen.
