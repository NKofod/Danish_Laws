 1. Generelle regler.
 Denne vejledning knytter sig til reglerne i bekendtgørelse nr. 805 af 9.  

 december 1991 om udstykningskontrollen, der igen knytter sig til følgende  

 bestemmelse i § 20, stk. 1, 1. pkt., i lov nr. 137 af 7. marts 1990 om  

 udstykning og anden registrering i matriklen (udstykningsloven):
»Der må ikke ske udstykning, matrikulering, arealoverførsel eller  

 sammenlægning, såfremt den matrikulære forandring eller den tilsigtede  

 arealanvendelse efter det oplyste vil medføre forhold i strid med anden  

 lovgivning.« Bestemmelsen pålægger - ligesom den hidtidige udstykningslovs § 2 -  

 matrikelmyndigheden at føre kontrol med, at der ikke i forbindelse med sager  

 om udstykning, matrikulering, arealoverførsel og nu også sammenlægning opstår  

 forhold i strid med anden lovgivning.
Når sammenlægning er medtaget, skyldes  

 det dels landbrugslovens bestemmelser om sammenlægning af landbrugsejendomme,  

 dels at sammenlægning kan medføre forhold i strid med bestemmelser, der er  

 fastsat i eller i medfør af anden lovgivning, f.eks. bestemmelser i en  

 lokalplan om maksimal grundstørrelse.
 Hvis den matrikulære forandring eller den tilsigtede arealanvendelse vil  

 medføre forhold i strid med bestemmelser i eller i medfør af anden  

 lovgivning, må der søges om dispensation fra bestemmelserne.
 Bestemmelsen i udstykningslovens § 20, stk. 1, er generel og omfatter  

 enhver retsforskrift i anden lovgivning (både love, bekendtgørelser,  

 vedtægter og bindende planer som f.eks. lokalplaner), når forskriften  

 vedrører udstykning, matrikulering, arealoverførsel eller sammenlægning,  

 ejendommenes størrelse og afgrænsning, vejforhold, arealanvendelse m.v.
Hovedreglen er efter udstykningslovens § 24, at matrikelmyndigheden fører  

 denne »udstykningskontrol«.
Matrikelmyndigheden er imidlertid kun i  

 stand til at føre kontrollen, når den matrikulære sag indeholder de  

 nødvendige oplysninger.
Dette er baggrunden for, at lovens § 20, stk.  

 1, ligesom den hidtidige udstykningslovs § 2 begrænser matrikelmyndighedens  

 kontrolpligt ved ordene »efter det oplyste«, og at der i  

 bekendtgørelsen er fastsat regler om, hvilke tilladelser og oplysninger der  

 skal foreligge for matrikelmyndigheden, før de nævnte matrikulære  

 forandringer (udstykning, matrikulering, arealoverførsel og sammenlægning)  

 registreres i matriklen.
Bekendtgørelsen og denne vejledning er derfor  

 udarbejdet i samarbejde med de ministerier, hvorunder de pågældende love  

 hører.
Fremskaffelse af den nødvendige dokumentation for, at udstykningslovens §  

 20 er overholdt, er ifølge lovens § 13, stk. 1, omfattet af begrebet  

 »matrikulært arbejde«.
Det er derfor i bekendtgørelsen pålagt  

 landinspektøren at sørge herfor.
Bestemmelsen i udstykningslovens § 20, stk. 1, er imidlertid ikke  

 begrænset til at omfatte overholdelse af de love, der er nævnt i  

 bekendtgørelsen.
Hvis landinspektøren er bekendt med, at den matrikulære  

 forandring eller den tilsigtede arealanvendelse kræver tilladelse efter en  

 retsforskrift i en lov, der ikke er medtaget i bekendtgørelsen, har  

 landinspektøren pligt til at sørge for, at der for Kort- og Matrikelstyrelsen  

 foreligger oplysning om forholdet og den fornødne tilladelse.
 Alle sager om udstykning, matrikulering, arealoverførsel og sammenlægning  

 skal ifølge bekendtgørelsens § 1, stk. 1, forelægges vedkommende  

kommunalbestyrelse , alene med de undtagelser, der er angivet i  

 bekendtgørelsens § 3. Forelæggelse for andre myndigheder skal ske i  

 den udstrækning, det fremgår af bekendtgørelsens §§ 2 og 3. Vejledningen  

 indeholder i afsnit 4 en nærmere omtale af de enkelte lovområder.
I Københavns og Frederiksberg kommuner er matrikelvæsenet  

 (stadskonduktøren i Københavns Kommune og stadslandinspektøren i  

 Frederiksberg Kommune) en del af den kommunale administration.
Reglerne i  

 bekendtgørelsens § 1, stk. 1-3, gælder derfor ikke i de to kommuner.  

 Stadskonduktøren og stadslandinspektøren forelægger imidlertid på tilsvarende  

 måde sagerne for de øvrige relevante administrationsgrene i kommunen.
Det  

 påhviler derimod matrikelmyndigheden i Københavns og Frederiksberg kommuner  

 at indhente de nødvendige tilladelser efter bekendtgørelsens § 2, stk. 1, før  

 den matrikulære forandring kan registreres i matriklen.
 I Sønderjylland foranstalter matrikelmyndigheden de høringer, der er  

 foreskrevet i bekendtgørelsens §§ 1 og 2, og afgiver de oplysninger over for  

 kommunalbestyrelsen, der er foreskrevet i bekendtgørelsens § 1, stk. 3.
Matrikelmyndigheden kan ikke nægte at foretage registrering i matriklen,  

 blot fordi en myndighed udtaler sig imod den pågældende matrikulære  

 forandring.
Forandringen eller den påtænkte arealanvendelse må være i strid  

 med en gældende retsforskrift, uden at vedkommende myndighed har meddelt  

 dispensation fra forskriften.
Når der i lovgivningen er fastsat frist til at påklage en myndigheds  

 tilladelse, vil den matrikulære forandring ikke blive registreret i  

 matriklen, før fristen er udløbet.
Hvis matrikelmyndigheden underrettes om,  

 at tilladelsen er påklaget, vil den matrikulære forandring kun blive  

 registreret i matriklen, hvis klagemyndigheden opretholder tilladelsen.
Efter udstykningslovens § 24, 2. pkt., skal matrikelmyndigheden ikke føre  

 kontrol med overholdelse af anden lovgivning, når den matrikulære forandring  

 er en følge af ekspropriation eller jordfordelingskendelse, jf. også  

 bekendtgørelsens § 3. Baggrunden herfor er, at en ekspropriation eller en  

 jordfordeling kun er lovligt foretaget, når der er sikkerhed for, at  

 ekspropriationsformålets eller jordfordelingens virkeliggørelse ikke strider  

 mod anden lovgivning.
Det er derfor den pågældende ekspropriations- eller  

 jordfordelingsmyndighed, der skal påse, at bestemmelserne i udstykningslovens  

 § 20, stk. 1, - og i øvrigt også bestemmelserne i lovens §§ 18 og 19 - er  

 overholdt.
Efter udstykningslovens § 20, stk. 1, 2. pkt., kan matrikulering af en  

 umatrikuleret ejendom ske uden hensyn til, om matrikuleringen i sig selv  

 eller den tilsigtede arealanvendelse vil medføre forhold i strid med anden  

 lovgivning.
Ved en umatrikuleret ejendom forstås ifølge udstykningslovens §  

 4, stk. 2, et umatrikuleret areal, der udgør en ejendomsretlig enhed.  

 Undtagelsesreglen i lovens § 20, stk. 1, 2. pkt., forudsætter derfor, at  

 ejendommen matrikuleres med de allerede bestående ejendomsgrænser.
I så fald  

 kan registreringen i matriklen ikke nægtes, selv om f.eks. grundstørrelsen  

 bliver mindre end krævet i en lokalplan.
Dette er baggrunden for, at  

 bekendtgørelsens kontrolregler ikke omfatter en sådan matrikulering, jf.  

 bekendtgørelsens § 3.
 2. Landinspektøropgaver.
Uden for København, Frederiksberg og Sønderjylland skal landinspektøren  

 som nævnt sørge for, at de nødvendige tilladelser fra andre myndigheder end  

 matrikelmyndigheden foreligger.
Ved vurderingen af, om tilladelse i henhold  

 til anden lovgivning er nødvendig, skal landinspektøren være opmærksom på, om  

 det er den matrikulære forandring, en påtænkt ændret arealanvendelse eller  

 begge dele, der nødvendiggør tilladelse, jf. omtalen i afsnit 4 af de enkelte  

 lovområder.
Det er i alles interesse at undgå en matrikulær forandring i de  

 tilfælde, hvor den påtænkte anvendelse af det omhandlede areal ikke kan  

 realiseres.
Hvis der i det konkrete tilfælde er tvivl om, hvorvidt en  

 tilladelse er nødvendig, må sagen forelægges vedkommende myndighed.
Når en sag om udstykning, matrikulering, arealoverførsel eller  

 sammenlægning forelægges for anden myndighed, skal landinspektøren på en  

 tydelig og systematisk måde redegøre for de ønskede areal- og  

 ejendomsforandringer og vedlægge kortmateriale, hvorpå forandringerne er  

 vist.
Det er af afgørende betydning, at der ikke på noget tidspunkt under  

 sagens behandling er usikkerhed med hensyn til størrelse og beliggenhed af  

 nye ejendomme, der fremkommer ved udstykning eller matrikulering, af  

 ejendomme, der sammenlægges, eller af arealer, der overføres til en samlet  

 fast ejendom eller til offentlig vej.
Det følger af bekendtgørelsens § 1, stk. 1, og § 2, stk. 1, at  

 landinspektøren ved forelæggelsen desuden skal give oplysning om den  

 tilsigtede arealanvendelse såvel for restejendommen som for de arealer, der  

 agtes udstykket eller tillagt en anden ejendom ved arealoverførsel.
Det kan  

 således være hensigtsmæssigt ved forelæggelsen at vedlægge en skematisk  

 redegørelse, jf. reglerne herom i § 42, stk. 5, i bekendtgørelse om  

 matrikulære arbejder.
 Herudover skal landinspektøren give de særlige oplysninger, der er omtalt  

 i § 1, stk. 3, og § 2, stk. 2, i bekendtgørelsen om udstykningskontrollen  

 samt andre oplysninger, som måtte være nødvendige for den pågældende  

 myndigheds stillingtagen.
Hvis en myndighed stiller betingelser i forbindelse med en tilladelse, og  

 betingelserne ikke samtidig tinglyses på den pågældende myndigheds  

 foranstaltning, skal landinspektøren påse og oplyse, om betingelserne er  

 opfyldt, når sagen indsendes til Kort- og Matrikelstyrelsen.
Hvis det ikke af  

 myndigheden er forudsat, at betingelserne skal opfyldes eller sikres opfyldt  

 ved tinglysning, inden den matrikulære forandring registreres i matriklen,  

 skal landinspektøren sørge for, at der for Kort- og Matrikelstyrelsen  

 foreligger erklæring fra de berørte parter om, at de forpligter sig til at  

 opfylde betingelserne.
Kort- og Matrikelstyrelsen sender en kopi af  

 erklæringen til myndigheden sammen med meddelelsen om registreringen i  

 matriklen.
 Hvis landinspektøren i en sag henviser til en tilladelse, der tidligere er  

 indsendt til Kort- og Matrikelstyrelsen, skal der vedlægges kopi af  

 tilladelsen.
Hvis landinspektøren er bekendt med, at der er indgivet klage over en  

 myndigheds afgørelse i en sag om udstykning, matrikulering, arealoverførsel  

 eller sammenlægning, må sagen ikke indsendes til Kort- og Matrikelstyrelsen,  

 før klagen er endeligt afgjort.
Er sagen allerede indsendt, når  

 landinspektøren bliver bekendt med klagen, skal landinspektøren oplyse Kort-  

 og Matrikelstyrelsen om klagen.
 3. Myndighedernes opgaver.
 3.1. Generelle retningslinier.
 Myndigheder, der får sager om udstykning, matrikulering, arealoverførsel  

 og sammenlægning forelagt, skal være opmærksom på, at der ikke alene skal  

 tages stilling til selve den matrikulære forandring, men også til, om den  

 oplyste arealanvendelse kræver tilladelse efter lovbestemmelser, som den  

 pågældende myndighed administrerer, og om tilladelsen i så fald kan gives.
 Når en myndighed har tilladt den matrikulære forandring, vil tilladelsen  

 også være i det mindste en principtilladelse til den i sagen angivne  

 anvendelse af de berørte arealer.
Som eksempel kan nævnes, at det i en udstykningssag er oplyst, at den nye  

 ejendom skal bebygges med et sommerhus.
Tilladelsen til udstykningen  

 indeholder da samtidig en principiel tilladelse til, at der kan opføres et  

 sommerhus på arealet, men omfatter ikke spørgsmål om f.eks. sommerhusets  

 beliggenhed på grunden eller husets udformning.
 Som et andet eksempel kan nævnes, at det er oplyst, at den nye ejendom  

 agtes bebygget med en industrivirksomhed af en nærmere angivet type.  

 Tilladelse til udstykningen vil da medføre, at ansøgeren har sikkerhed for,  

 at det angivne formål kan realiseres, men myndigheden vil ikke være afskåret  

 fra senere at stille krav med hensyn til virksomhedens indretning og drift,  

 herunder om iværksættelse af miljøbeskyttende foranstaltninger.
 Hvis der stilles betingelser i forbindelse med en tilladelse, skal det  

 fremgå, på hvilken måde det ønskes godtgjort, at betingelserne er opfyldt,  

 jf. afsnit 2.
 3.2. Kommunalbestyrelsens særlige opgaver.
Uden for Københavns og Frederiksberg kommuner skal kommunalbestyrelsen  

 ifølge bekendtgørelsens § 1, stk. 2, afgive erklæring på en særlig blanket  

 (det grønne skema), som landinspektøren fremsender sammen med sagen.
Skemaet  

 vedrører love, der helt eller delvis administreres af kommunalbestyrelsen.
Landinspektøren er dog ikke forpligtet til at anvende skemaet, når der er  

 tale om arealoverførsler over en vis strækning, f.eks. ved vandløbsregulering  

 og udskillelse af offentlig vej.
Kravet om at anvende skemaet kan i øvrigt  

 forventes fraveget, jf. bekendtgørelsens § 1, stk. 2, sidste pkt., når  

 anvendelsen af skemaet af særlige grunde ikke er nødvendig eller  

 hensigtsmæssig, f.eks. ved overførsel af et enkelt areal til offentlig vej.
 Hvis en anden myndighed end kommunalbestyrelsen (normalt amtsrådet) har  

 kompetence til at træffe afgørelse i den konkrete sag, angives dette i  

 skemaet.
Hvis kommunalbestyrelsen i medfør af lov om frikommuner har fået tillagt  

 beføjelser vedrørende de nævnte lovbestemmelser, bør dette også oplyses på  

 skemaet.
Kort- og Matrikelstyrelsen påser bl.a. på grundlag af skemaet, at de  

 nødvendige tilladelser fra kommunalbestyrelsen og andre myndigheder  

 foreligger, inden der foretages registrering i matriklen.
 Kommunalbestyrelsens erklæring i det grønne skema behøver ikke at afvente  

 nødvendige tilladelser fra andre myndigheder til gennemførelsen af den  

 matrikulære sag.
 4. De enkelte lovområder.
 4.1. Lov om planlægning (planloven).
 Den nye planlov trådte i kraft den 1. januar 1992. Planloven er en  

 sammenfatning og en forenkling af følgende fem love:
 Ved lovens ikrafttræden ophævedes desuden lov om tilbudspligt og lov om  

 parcelsalg.
 Planlovens administation er delt mellem amtsråd og kommunalbestyrelser.
 4.1.1. Kommune- og lokalplaner.
De hidtidige regler om kommune- og lokalplaners form og indhold er  

 opretholdt.
Det samme gælder den lovbestemte pligt til at udarbejde disse  

 planer, men der er sket en forenkling og modernisering af reglernes  

 udformning.
Endvidere er reglerne om, hvilke bestemmelser en lokalplan kan  

 indeholde, suppleret med bestemmelser om bonusvirkning, det vil sige, at  

 lokalplanen indeholder bestemmelser om, at lokalplanen erstatter de  

 tilladelser og dispensationer, der er nødvendige for lokalplanens  

 virkeliggørelse, jf. lovens § 15, stk. 4 og 7. Bestemmelsen i § 15, stk. 4,  

 giver hjemmel til, at lokalplanen kan få bonusvirkning for så vidt angår  

 landzonetilladelser.
I § 15, stk. 7, er der hjemmel til, at miljøministeren  

 kan fastsætte regler om bonusvirkning for så vidt angår tilladelser og  

 dispensationer efter anden lovgivning, når der tilvejebringes hjemmel hertil  

 i den pågældende lovgivning.
 Kommunalbestyrelsen kan dispensere fra bestemmelser i en lokalplan, jf.  

 lovens § 19.
Det er navnlig bestemmelser i en lokalplan, der kan medføre, at den  

 matrikulære forandring eller den tilsigtede arealanvendelse forudsætter  

 tilladelse fra kommunalbestyrelsen.
Også lokalplanpligten efter lovens § 13  

 og § 19, stk. 2, kan få betydning.
Kommunalbestyrelsen påser, om den matrikulære forandring eller den  

 tilsigtede arealanvendelse kræver, at der er tilvejebragt lokalplan, jf.  

 lovens § 13. Kommunalbestyrelsen påser endvidere, om der er overensstemmelse  

 med en offentligt bekendtgjort lokalplan eller en gældende byplanvedtægt, og  

 om der vil opstå forhold i strid med et offentliggjort lokalplanforslag eller  

 et forbud efter lovens § 12, stk. 2 eller 3, eller § 14. Hvis sagen kræver,  

 at der bliver tilvejebragt lokalplan, skal sagen afvente den offentlige  

 bekendtgørelse af lokalplanen.
Den matrikulære forandring kan ikke  

 registreres i matriklen, før lokalplanen er endeligt vedtaget og offentligt  

 bekendtgjort.
Udstykning af et større areal med henblik på senere videreudstykning  

 kræver ifølge Planstyrelsen ikke tilvejebringelse af lokalplan.
Lokalplan  

 skal derimod tilvejebringes, før videreudstykning af arealet kan registreres  

 i matriklen.
 4.1.2. Landzoner.
 Planlovens bestemmelser om zoneinddeling og landzoneadministration svarer  

 i hovedsagen til bestemmelserne i by- og landzoneloven.
 Kun matrikulære forandringer, der vedrører arealer i landzone, har  

 betydning i forhold til disse bestemmelser.
Hovedreglen er, at amtsrådet er landzonemyndighed.
I Københavns og  

 Frederiksberg kommuner, i landsbyer, der er entydigt afgrænset i en  

 kommuneplan, og i landzoneområder, der er omfattet af en offentligt  

 bekendtgjort lokalplan, er kommunalbestyrelsen dog landzonemyndighed.  

 Herudover kan landzonekompetencen være tillagt kommunalbestyrelsen i kraft af  

 en forsøgsordning efter lovens § 4 eller i medfør af frikommuneloven.
 Bestemmelser om landzoneadministrationen findes i planlovens §§ 35-38.  

 Sager om udstykning skal altid forelægges for landzonemyndigheden, medmindre  

 der er tale om:
Sager om arealoverførsel, matrikulering og sammenlægning skal forelægges  

 for landzonemyndigheden, når den matrikulære forandring sker med henblik på  

 opførelse af ny bebyggelse eller ændret anvendelse af bestående bebyggelse  

 eller af ubebyggede arealer.
Det gælder dog ikke, når der er tale om byggeri  

 eller ændret anvendelse, der efter lovens §§ 36-38 kan ske uden tillaldelse  

 fra landzonemyndigheden.
Det bemærkes, at landzonemyndigheden nu skal  

 godkende beliggenheden og udformningen af bygninger, der er erhvervsmæssigt  

 nødvendige for den pågældende ejendoms drift som landbrugs- eller  

 skovbrugsejendom eller for udøvelse af fiskerierhvervet, hvis bygningerne  

 opføres uden tilknytning til ejendommens hidtidige bebyggelsesarealer.
 Med hensyn til reglerne i øvrigt samt til spørgsmålet om, hvornår der er  

 tale om en ændret anvendelse, der forudsætter tilladelse fra  

 landzonemyndigheden, henvises der til Planstyrelsens vejledning om planloven.
 4.2. Lov om offentlige veje.
 Lovens administration er delt mellem Vejdirektoratet, amtsråd og  

 kommunalbestyrelser.
Vejdirektoratet er vejbestyrelse for hovedlandeveje, mens amtsråd og  

 kommunalbestyrelser er vejbestyrelse for henholdsvis landeveje og  

 kommuneveje.
Efter bestemmelserne i lovens § 17 er en del af de beføjelser,  

 der er tillagt Vejdirektoratet som vejbestyrelse for hovedlandeveje,  

 delegeret til amtsråd eller kommunalbestyrelser.
 Det er navnlig bestemmelserne om adgangsforhold til offentlig vej og om  

 sikring af vejanlæg (byggelinier), der har betydning i forbindelse med  

 matrikulære forandringer.
 4.2.1. Forelæggelse for kommunalbestyrelsen.
 Landinspektøren skal til brug for kommunalbestyrelsens besvarelse i det  

 grønne skema oplyse, om der er fastsat adgangsbestemmelser for de berørte  

 ejendomme, jf. lovens §§ 72-75 og den tidligere vejbestyrelseslovs § 36. Hvis  

 en ejendom eller en særskilt beliggende del af en ejendom skal have adgang  

 til offentlig vej ad en privat fællesvej over anden ejendom, skal det på  

 samme måde oplyses, om der er fastsat adgangsbestemmelser for den ejendom,  

 hvorfra vejen munder ud i den offentlige vej.
Landinspektøren skal endvidere oplyse i skemaet, om der er fastsat  

 byggeliniebestemmelser for de berørte ejendomme, og om der er sket  

 bekendtgørelse eller tinglysning herom, jf. lovens §§ 34, 35 og 37.  

 Tilsvarende oplysninger skal gives om byggeliniebestemmelser pålagt i medfør  

 af § 40 eller § 41 i den tidligere vejbestyrelseslov.
Oplysningspligten  

 omfatter også byggelinier, der er fastsat efter lov nr. 275 af 28. november  

 1928 om fastsættelse af byggelinier ved veje og gader.
 4.2.2. Forelæggelse for amtsrådet og Vejdirektoratet.
 Det følger af vejlovgivningen, at sager om udstykning, matrikulering og  

 arealoverførsel skal forelægges for amtsrådet eller Vejdirektoratet som  

 vejbestyrelse i nedennævnte tilfælde, medmindre amtsrådet eller  

 Vejdirektoratet har delegeret sin tilladelses- og dispensationskompetence til  

 kommunalbestyrelsen:
 Forelæggelse kan dog undlades, når et areal overføres fra een ejendom til  

 en anden (ved arealoverførsel), og der ikke skal ske nogen udvidet eller  

 ændret benyttelse af bestående overkørsel eller overgang, jf. dog nr. 2.
 Hvis der er tale om en ny ejendom eller en særskilt beliggende del af en  

 ejendom, der skal have adgang ad en bestående privat fællesvej, der ifølge  

 matrikelkortet munder ud i en offentlig vej, og hvis vejbestyrelsen for  

 landevejen/hovedlandevejen tidligere har godkendt, at vejen benyttes til  

 udstykning i det pågældende omfang og/eller til det pågældende formål, skal  

 godkendelsen vedlægges i kopi.
 Det følger af udstykningslovens § 20, stk. 1, at sager vedrørende  

 udstykning, matrikulering, arealoverførsel eller sammenlægning i øvrigt altid  

 skal forelægges for vejbestyrelsen, hvis den tilsigtede arealanvendelse  

 nødvendiggør en tilladelse efter vejlovgivningen.
 4.3. Lov om private fællesveje.
 Loven administreres af kommunalbestyrelsen, der er vejmyndighed for  

 private fællesveje og -stier.
 I loven om private fællesveje er det navnlig bestemmelserne i § 14 og §§  

 23-29 om vejudlæg og udstykning m.v., bestemmelserne i § 48 om overkørsler og  

 overgange samt bestemmelserne i kap. 9 om nedlægning af private fællesveje,  

 der har betydning i forbindelse med matrikulære forandringer.
Bekendtgørelsen om matrikulære arbejder indeholder i kap. 3 regler om, at  

 ansøgning om optagelse, slettelse, indsnævring eller omlægning af privat  

 fællesvej på matrikelkortet også skal forelægges for kommunalbestyrelsen, når  

 de ønskede forandringer ikke sker i forbindelse med udstykning,  

 matrikulering, arealoverførsel eller sammenlægning.
Disse regler har  

 sammenhæng med bestemmelserne i lov nr. 143 af 13. april 1938 om private  

 vejrettigheder, og reglerne er koordineret med bestemmelserne i  

 privatvejsloven.
 4.4. Byggeloven.
 Loven administreres af kommunalbestyrelsen.
I byggelovgivningen er det bestemmelserne i §§ 6A og 6B om mindste  

 grundstørrelse, grundens facadelængde og bebyggelsesprocent samt bestemmelser  

 i bygningsreglementerne, der har betydning for gennemførelsen af matrikulære  

 forandringer.
Bestemmelser om placeringen af bygninger i forhold til skel  

 betyder også, at nye skel skal afsættes i overensstemmelse med disse  

 bestemmelsers indhold og formål.
I forbindelse med den nye udstykningslov er der gennemført ændringer i  

 byggeloven.
De nye bestemmelser i byggelovens § 10A og § 22, stk. 3, sikrer,  

 at der kan gennemføres udstykning i tilfælde, hvor der efter 1. april 1991  

 meddeles tilladelse til opførelse af mere end eet enfamiliehus (fritliggende  

 eller sammenbyggede) til helårsbeboelse på en ejendom.
Under forudsætning af,  

 at der er sikkerhed for, at der senere kan gennemføres en udstykning af de  

 enkelte boligenheder, kan der dispenseres fra kravet i § 10 A, således at en  

 bebyggelse kan opføres og anbringes anderledes end bestemt i § 10 A, jf.  

 byggelovens § 22, stk. 3.
 I tilknytning hertil skal nævnes udstykningslovens § 20, stk. 2, som  

 hindrer, at sådanne dispensationer, som muliggør en udstykning, bortfalder  

 som følge af lovbestemte forældelsesfrister.
Der henvises i øvrigt til Bygge- og Boligstyrelsens cirkulære nr. 122 af  

 5. juli 1991 om koordinering af lovgivningen om bebyggelse og  

 ejendomsdannelse (byggelovens § 10 A og forholdet til kommmuneplanloven,  

 zoneloven, udstykningsloven, ejerlejlighedsloven, andelsboligforeningsloven  

 m.v.) 4.5. Miljøbeskyttelsesloven.
 Den nye miljøbeskyttelseslov trådte i kraft den 1. januar 1992. Regler,  

 der er udstedt efter den hidtidige miljøbeskyttelseslov, opretholdes, indtil  

 de afløses af regler udstedt efter den nye lov.
 Lovens administration er delt mellem kommunalbestyrelser og amtsråd.
 Det er navnlig reglerne om beskyttelse af jord og grundvand, herunder især  

 afstandskravene i bekendtgørelse nr. 568 af 22. september 1988 og om  

 godkendelse af særligt forurenende virksomheder m.v. samt afstandskravene til  

 bl.a. offentlige veje og naboskel i miljøbeskyttelsesreglementet, der kan  

 have betydning i forbindelse med matrikulære forandringer.
 Når der i forbindelse med den matrikulære forandring skal etableres et nyt  

 spildevandsanlæg, f.eks. et nedsivningsanlæg eller en nedgravet olietank,  

 gælder de nævnte afstandskrav.
Hvis den matrikulære forandring bevirker, at et anlæg, der betjener en  

 ejendom, f.eks. et nedsivningsanlæg, kommer til at ligge på en anden ejendom,  

 kan det gøres til en betingelse for forandringen, at der på den anden ejendom  

 tinglyses en deklaration om forholdet.
Der henvises til vejledningens afsnit  

 3.1. samt Miljøstyrelsens cirkulære nr. 73 af 21. april 1980 om afledning af  

 spildevand til jorden.
 Hvis der i forbindelse med den matrikulære forandring skal opføres eller  

 indrettes en virksomhed, der kræver godkendelse efter miljøbeskyttelseslovens  

 kap. 5, kan landinspektøren oplyse dette i det grønne skema.
 Hvis det under landinspektørens behandling af den matrikulære sag bliver  

 oplyst, at et allerede eksisterende anlæg ikke overholder de afstande til  

 vandforsyningsanlæg m.v., som ville blive forlangt for nye anlæg, vil  

 kommunalbestyrelsen normalt skønne, om der er grund til at skride ind efter  

 miljøbeskyttelseslovens regler (f.eks. fordi forholdet må anses for  

 nærliggende sundhedsfarligt, eller fordi der skal foretages et så omfattende  

 nybyggeri, at det vil være rimeligt samtidig at få anlægget indrettet efter  

 reglerne for nye anlæg).
 Bestemmelse om, at der ikke skal skrides ind over for et ældre  

 forhold, kan i reglen træffes af kommunalbestyrelsen.
Bestemmelse om, at der skal skrides ind, må i reglen træffes af den  

 myndighed, der er beføjet til at tillade forholdet (kommunalbestyrelsen,  

 amtsrådet, evt.
Miljøstyrelsen). Kommunalbestyrelsen behøver ikke at lade sin  

 erklæring efter bekendtgørelsens § 1, stk. 1, vente, til en anden myndighed  

 har afgjort spørgsmålet, men skal blot i erklæringen anføre, at spørgsmålet  

 undersøges.
Kommunalbestyrelsen skal samtidig give tilsvarende underretning  

 til ansøgeren og eventuelt til den, der har givet anledning til, at  

 spørgsmålet er taget op.
 4.6. Naturfredningsloven.
 Loven administreres af fredningsnævn og amtsråd.
 Landinspektøren skal ifølge bekendtgørelsens § 2, stk. 2, over for Kort-  

 og Matrikelstyrelsen afgive erklæring om forholdet til naturfredningsloven på  

 den hvide landinspektørerklæring.
I naturfredningsloven er det navnlig bestemmelserne i medfør af kap.
III  

 om fredning og bestemmelserne i kap.
V-VII om anlæg m.v. i det åbne land,  

 byggelinier m.v. og jordfaste fortidsminder, der har betydning i forbindelse  

 med matrikulære forandringer.
 Nordjyllands og Sønderjyllands amter har i medfør af frikommuneloven  

 overtaget fredningsnævnets kompetence efter lovens §§ 46, 47 og 47 a (bygge-  

 og beskyttelseslinierne ved kyster, skove, søer og vandløb), og Nordjyllands  

 amt har delegeret kompetencen videre til primærkommunerne for så vidt angår  

 lovens §§ 47 og 47 a (bygge- og beskyttelseslinierne ved skove, søer og  

 vandløb).
 4.6.1. Jordfaste fortidsminder.
 Når der ved udstykning, matrikulering eller arealoverførsel sker deling  

 af det areal, hvorpå et jordfast fortidsminde ligger, skal der foreligge  

 tilladelse fra både Skov- og Naturstyrelsen og fredningsnævnet, jf. lovens §  

 48, stk. 1. Bestemmelsen omfatter gravhøje, stengrave, voldsteder,  

 forsvarsanlæg, ruiner og broanlæg, der enten er synlige i terrænet, eller  

 hvorom der er foretaget tinglysning efter lovens § 52. Endvidere omfatter  

 bestemmelsen andre fortidsminder, såsom møllekanaler og dæmninger, stenvolde,  

 stenrækker, kanaler, anlæg ved og i søer, åer og helligkilder m.v., såfremt  

 der er foretaget tinglysning efter lovens § 52.
 4.6.2. Beskyttelseslinier.
 Før der kan ske udstykning, matrikulering eller arealoverførsel, hvorved  

 der fastlægges skel i et område, der ligger mellem søterritoriet og  

strandbeskyttelseslinien, jf. lovens § 46, skal der foreligge  

 tilladelse fra fredningsnævnet, jf. lovens § 46, stk. 6. Dette gælder dog  

 ikke tilfælde, der falder ind under undtagelserne i lovens § 46, stk. 4 og 7.  

 Der skal heller ikke indhentes tilladelse fra fredningsnævnet, når et areal,  

 der er et særskilt beliggende matr.nr. eller en særskilt beliggende del af et  

 matr.nr., bliver en ny ejendom eller bliver overført til en anden ejendom, og  

 der på arealet ikke skal foretages noget, der kræver tilladelse efter  

 bestemmelserne i lovens § 46, stk. 1, nr. 1 og 2.
 Når det i forbindelse med udstykning, matrikulering, arealoverførsel eller  

 sammenlægning inden for byggelinien omkring offentlige skove samt private  

 skove på 20 ha eller derover er hensigten at opføre bebyggelse inden for  

 skovbyggelinien, skal der foreligge tilladelse fra fredningsnævnet, jf.  

 lovens § 47, stk. 1. Forelæggelse skal ikke ske i tilfælde, der falder ind  

 under undtagelserne i lovens § 47, stk. 2.
Når det i forbindelse med udstykning, matrikulering, arealoverførsel eller  

 sammenlægning inden for beskyttelseslinien omkring søer (med vandflade  

 på mindst 3 ha) eller langs offentlige vandløb (med bundbredde efter  

 vandløbsregulativet på mindst 2 m) er hensigten inden for beskyttelseslinien  

 at opføre bebyggelse eller foretage beplantning eller andre af de  

 foranstaltninger, der er nævnt i § 47 a, stk. 1, skal der foreligge  

 tilladelse fra fredningsnævnet.
Forelæggelse skal ikke ske i tilfælde, der  

 falder ind under undtagelserne i lovens § 47 a, stk. 2 eller stk. 3.
 Opmærksomheden henledes på, at de ovennævnte bygge- og beskyttelseslinier  

 er fastlagt i lovens §§ 46-47 a, men kan være ophævet eller  

 »flyttet« ved Skov- og Naturstyrelsens beslutning, jf. henholdsvis  

 § 46, stk. 7, § 47, stk. 4, og § 47 a, stk. 3.
 Når det i forbindelse med udstykning, matrikulering, arealoverførsel eller  

 sammenlægning inden for byggelinien omkring kirker , der ligger i det  

 åbne land, er hensigten, at der skal opføres bygninger med en højde over 8,5  

 m (f.eks. siloer på landbrugsejendomme), skal der foreligge tilladelse fra  

 fredningsnævnet, jf. lovens § 47 b.
 Når det i forbindelse med udstykning, matrikulering, arealoverførsel eller  

 sammenlægning af arealer, der ligger inden for en afstand af 100 m fra de  

jordfaste fortidsminder, der er nævnt ovenfor, eller fra bautastene,  

 helleristnings- og andre kultstene samt runestene, og det er hensigten inden  

 for beskyttelseslinien at opføre bebyggelse, opstille master eller foretage  

 beplantning eller andre af de foranstaltninger, der er nævnt i lovens § 53,  

 stk. 1, skal der foreligge tilladelse fra fredningsnævnet.
 4.6.3. Fredning.
Hvis ønsket om en matrikulær forandring eller den tilsigtede  

 arealanvendelse strider mod bestemmelser i en fredningskendelse, -deklaration  

 eller -afgørelse, skal der være meddelt dispensation, jf. lovens § 34.  

 Dispensationer meddeles normalt af vedkommende fredningsnævn.
Det samme  

 gælder, hvis der er udstedt foreløbigt forbud efter lovens § 11, eller hvis  

 der verserer en fredningssag for fredningsnævnet, jf. lovens § 16, stk. 2.
 4.6.4. Visse anlæg i det åbne land.
 Ved udstykning, matrikulering eller arealoverførsel med henblik på  

 oprettelse af dambrug skal der foreligge tilladelse fra amtsrådet, jf.  

 lovens § 43, stk. 1. Det samme gælder, hvis der ved den matrikulære  

 forandring tilsigtes en ændring af tilstanden af vådområder, heder eller  

 strandenge m.v., jf. lovens §§ 43-43b.
 Når der uden for byer og bymæssige bebyggelser foretages udstykning,  

 matrikulering, arealoverførsel eller sammenlægning med henblik på opførelse  

 af bygninger, der kun indeholder udstillings- eller  

 demonstrationslokaler, skal der foreligge tilladelse fra fredningsnævnet,  

 jf. lovens § 57.
 4.7. Skovloven.
 Loven administreres af statsskovdistrikterne.
Landinspektøren skal ifølge bekendtgørelsens § 2, stk. 2, over for Kort-  

 og Matrikelstyrelsen afgive erklæring om forholdet til skovloven.
Erklæringen  

 afgives på samme skema som erklæringen vedrørende naturfredningsloven.
 Det er navnlig bestemmelserne i lovens kap. 2 om fredskovspligtige arealer  

 og deres anvendelse, der har betydning i forbindelse med matrikulære sager.
 Ved udstykning, matrikulering og arealoverførsel skal landinspektøren  

 undersøge, om der er fredskovspligt på de berørte arealer, jf. lovens § 3.
Der skal foreligge tilladelse fra statsskovdistriktet, Når de berørte arealer er skovbevoksede, og der er tvivl om, hvorvidt  

 arealet er undergivet fredskovspligt, skal landinspektøren forelægge sagen  

 for statsskovdistriktet.
Bortset fra offentligt ejede skove gælder det dog  

 ikke, Når der er skovsignatur på matrikelkortet, men ikke skov på arealet, skal  

 landinspektøren også forelægge sagen for statsskovdistriktet.
Landinspektøren skal endvidere forelægge sagen for statsskovdistriktet,  

 når et areal i forbindelse med udstykning, matrikulering, arealoverførsel  

 eller sammenlægning skal tilplantes og pålægges fredskovspligt.
Sagen skal  

 ved indsendelsen til Kort- og Matrikelstyrelsen være vedlagt kopi af den  

 tinglyste fredskovsdeklaration.
 I § 32, stk. 7, i bekendtgørelsen om matrikulære arbejder er der regler om  

 beregning af fredskovspligtigt areal i forbindelse med matrikulære  

 forandringer.
 § 39  og 42 i bekendtgørelsen indeholder regler om  

 henholdsvis angivelse af fredskovspligtigt areal på ændringskort og oplysning  

 i skematisk redegørelse om arealforandring vedrørende arealerne.
 4.8. Lensafløsningsloven (Majoratsloven).
 Loven administreres af Skov- og Naturstyrelsen.
 Før der kan ske udstykning, matrikulering eller arealoverførsel, der vil  

 medføre deling af en i matriklen noteret samlet skovstrækning, der har hørt  

 under de tidligere majorater, jf. lovens § 5, skal der foreligge tilladelse  

 fra Skov- og Naturstyrelsen.
 4.9. Sandflugtsloven.
 Loven administreres af klitmyndighederne, der er  

 sandflugtskommissionerne, amtsråd og Skov- og Naturstyrelsen.
 Ved udstykning, matrikulering, arealoverførsel og sammenlægning i  

 kommuner, der grænser til Skagerak og Vesterhavet i Nordjyllands, Viborg,  

 Ringkøbing og Ribe amter, samt på øen Rømø, skal landinspektøren ifølge  

 bekendtgørelsens § 2, stk. 2, afgive erklæring over for Kort- og  

 Matrikelstyrelsen om forholdet til bestemmelserne i sandflugtsloven.  

 Erklæringen gives på samme skema som erklæringen vedrørende  

 naturfredningsloven.
 Når den matrikulære forandring sker med henblik på at opføre bygninger på  

 arealer, der er fredede i henhold til lovens § 1, skal der foreligge en  

 tilladelse fra klitmyndigheden, jf. lovens § 5.
 Når der i forbindelse med udstykning m.v. anlægges eller udlægges  

 adgangsvej over fredede arealer, skal der ligeledes foreligge tilladelse fra  

 klitmyndigheden, jf. lovens § 6, stk. 5. Eksisterende veje over fredede  

 arealer må ikke tjene som adgangsvej for nye ejendomme, der fremkommer ved  

 udstykning m.v., hvis vejene ikke er godkendt af klitmyndigheden.
 4.10. Landbrugsloven.
Loven administreres af jordbrugskommissioner, der er nedsat for hver  

 amtskommune.
Reglerne i lovens § 7 a om råstofindvinding og om skovplantning  

 administreres dog af amtsrådene.
Efter frikommuneloven er kommunalbestyrelsen  

 i et vist omfang tillagt kompetence i Tinglev og Ebeltoft kommuner.
 Det er navnlig reglerne i lovens § 4, § 8, stk. 3 og 4, § 13 og § 14, der  

 har betydning i forbindelse med gennemførelse af matrikulære forandringer.
Udstykning, ophævelse af landbrugspligt, arealoverførsel og sammenlægning  

 kan ske uden tilladelse efter lovens §§ 4 og 13, når landinspektøren kan  

 afgive erklæring efter reglerne i bekendtgørelse nr. 551 af 15. august 1989  

 om udstykningssager m.v. vedrørende landbrugsejendomme.
Erklæringen skal  

 afgives på et særligt skema, der skal sendes til Kort- og Matrikelstyrelsen  

 sammen med sagen.
Hvis landinspektøren ikke kan afgive erklæring om ovennævnte forhold, kan  

 den matrikulære forandring ikke ske, før der foreligger en tilladelse fra  

 jordbrugskommissionen.
Udstykning m.v., hvorved bygningerne på en  

 landbrugsejendom fraskilles efter reglerne i lovens § 8, stk. 3 eller 4,  

 eller hvorved der oprettes en ny landbrugsejendom efter lovens § 14, kan ikke  

 ske på grundlag af en landinspektørerklæring.
Er landinspektøren i tvivl om,  

 hvorvidt der er grundlag for af afgive erklæringen, skal sagen forelægges  

 jordbrugskommissionen som en ansøgning.
 Ved udstykning m.v. af arealer, der er pålagt deklaration i medfør af  

 landbrugsloven, f.eks. i forbindelse med ophævelse af landbrugspligten, skal  

 landinspektøren sørge for, at der vedlægges fornøden tilladelse fra  

 jordbrugskommissionen.
Sager om supplering eller nedlægning af en landbrugsejendom, der er  

 noteret som »»familieejendom«», jf. § 17 b i  

 landbrugsloven, skal forelægges jordbrugskommissionen.
Den indhentede  

 tilladelse skal vedlægges sagen ved indsendelsen til Kort- og  

 Matrikelstyrelsen.
 Sager om fraskillelse af beboelsesbygning på en præstegård samt om  

 udstykning i øvrigt eller arealoverførsel, der vedrører en præstegård, skal  

 forelægges Kirkeministeriet, jf. § 21, stk. 3, i lov om folkekirkens økonomi  

 (Lovbekendtgørelse nr. 470 af 27. juni 1989) Kirkeministeriets tilladelse  

 skal indsendes med sagen til Kort- og Matrikelstyrelsen.
 4.11. Råstofloven.
Loven administreres af amtsrådene.
Sager om udstykning eller  

 arealoverførsel mellem ejendomme med henblik på udnyttelse af forekomster i  

 jorden skal ved sagens indsendelse til Kort- og Matrikelstyrelsen vedlægges  

 en kopi af tilladelse til indvindingen fra amtsrådet i medfør af råstoflovens  

 § 7.
 4.12. Affaldsdepotloven.
Loven administreres af amtsrådene.
Efter lovens § 18 må et areal, der er  

 registreret som affaldsdepot (jf. lovens §§ 1, 4 og 12), ikke bebygges eller  

 overgå til anden anvendelse, medmindre depotet frigives til det pågældende  

 formål.
 5. Skemaer.
 Grønne skemaer og skemaer til erklæring vedrørende naturfredningsloven,  

 skovloven og sandflugtsloven kan rekvireres i Kort- og Matrikelstyrelsen,  

 Rentemestervej 8, 2400 København NV.
 Skemaer til landinspektørerklæring om forholdet til landbrugsloven kan  

 rekvireres i Jordbrugsdirektoratet, Sankt Annæ Plads 19, 1250 København K.
 Vejledning nr. 94 af 19. juni 1991 om udstykningskontrollen bortfalder.
