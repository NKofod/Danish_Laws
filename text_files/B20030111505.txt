Bekendtgørelse om optagelse på kostafdelinger og om betaling  

 for kost og logi I medfør af § 49, stk. 3, i lov om erhvervsuddannelser,  

 jf. lovbekendtgørelse nr. 870 af 23. oktober 2002, og § 18, stk. 2, og § 38 i  

 lov om institutioner for erhvervsrettet uddannelse, jf. lovbekendtgørelse nr.  

 954 af 28. november 2003, fastsættes:
Anvendelsesområde § 1.  

  

 Bekendtgørelsen  

 gælder for institutioner med kostafdelinger, hvortil der ydes tilskud efter §  

 18 i lov om institutioner for erhvervsrettet uddannelse.
Bekendtgørelsen  

 gælder  

 ikke for kostafdelinger ved Træningsskolen for arbejdsmarkedsuddannelser.
Optagelsesregler § 2.  

  

 Institutionen  

 træffer efter reglerne i §§ 3-6 beslutning om optagelse på kostafdelingen af  

 deltagere i uddannelse.
 § 3.  

  

 Optagelse  

 på kostafdelingen kan ske af elever, som modtager undervisning i henhold til  

 lov om erhvervsuddannelser, hvis elevens bopæl ligger mere end 5 kvarters  

 transporttid fra den institution, hvor eleven er optaget.
 Stk. 2.  

  

 Optagelse skal  

 ske først af elever, som i henhold til lov om erhvervsuddannelser skal  

 gennemgå  

 undervisning, der ikke udføres af en institution inden for den i stk. 1  

 nævnte  

 afstand fra elevens bopæl.
 Stk. 3.  

  

 Optagelse sker  

 dernæst af de øvrige erhvervsuddannelseselever, som opfylder betingelserne i  

 stk. 1, men som kunne have søgt optagelse på en institution med den ønskede  

 undervisning inden for den i stk. 1 nævnte transporttid fra elevens bopæl.
 Stk. 4.  

  

 Undervisningsministeriet  

 udsender til institutioner med kostafdelinger og til andre udbydere af  

 erhvervsuddannelse en vejledning om optagelse af elever på  

 erhvervsuddannelsernes grundforløb på kostafdelinger.
 Stk. 5.  

  

 En elev, som  

 ikke opfylder betingelserne i stk.1, men som er frafaldstruet på grund af  

 faglige eller personlige problemer, kan optages på kostafdelingen, hvis  

 institutionen, hvor eleven er optaget, vurderer, at opholdet væsentligt vil  

 forbedre elevens muligheder for at gennemføre sin uddannelse i forening med  

 en  

 særlig indsats over for eleven.
 § 4.  

  

 Elever,  

 som modtager undervisning i henhold til lov om landbrugsuddannelser, skal  

 tilbydes optagelse på kostafdeling under skoleophold.
 § 5.  

  

 Optagelse  

 på kostafdelingen kan ske af deltagere i arbejdsmarkedsuddannelse eller  

 enkeltfag, der er optaget i en fælles kompetencebeskrivelse, når deltagerne  

 opfylder betingelserne i § 21 i lov om arbejdsmarkedsuddannelser m.v.,  

 og  


  

 hvis deltagerne har mere end 120 km i  

 transport mellem bopæl og uddannelsessted og retur, eller det af tidsmæssige  

 eller andre grunde i øvrigt er rimeligt, at de indkvarteres uden for deres  

 bopæl.
Stk. 2.  

  

 Optagelse på  

 kostafdelingen kan på de i stk. 1 nævnte betingelser ske af personer, som  

 deltager i enkeltfag og kompetenceafklarende forløb m.v. som led i en  

 GVU-uddannelsesplan.
GVU-uddannelsesplanen skal være udarbejdet efter regler  

 fastsat i bekendtgørelse om grunduddannelse for voksne (GVU).
 § 6.  

  

 Deltagere  

 i uddannelse, som ikke opfylder betingelserne i § 3, stk. 1 eller stk. 5,  

 eller  

 § 5, kan optages på kostafdelingen, hvis pladsforholdene tillader det.
Betalingsregler § 7.  

  

 De  

 i § 3, stk. 2, omhandlede erhvervsuddannelseselever, som har  

 forsørgelsespligt  

 over for børn, samt deltagere i uddannelse, som er optaget i henhold til § 3,  

 stk. 5, eller § 5, betaler ikke for ophold på kostafdelingen.
 § 8.  

  

 Erhvervsuddannelseselever,  

 som optages i henhold til § 3, stk. 2, betaler under grundforløbet uden  

 uddannelsesaftale ikke for ophold på kostafdelingen indtil udgangen af det  

 kvartal, hvori eleverne er fyldt 18 år.
§ 9.  

  

 Erhvervsuddannelseselever,  

 som ikke er fritaget for betaling efter § 7 eller § 8, og som er optaget  

 efter  

 § 3, stk. 2, betaler for kost og logi et ugentligt beløb, der fastsættes af  

 institutionen.
Beløbet må ikke overstige et maksimumbeløb pr. uge, der  

 fastsættes  

 i de årlige finanslove.
Undervisningsministeriet offentliggør beløbet på sin  

 hjemmeside »www.uvm.dk/takst«.
 Stk. 2.  

  

 Elever, som  

 modtager undervisning i henhold til lov om landbrugsuddannelser, betaler for  

 kost og logi et ugentligt beløb, der fastsættes af institutionen, på ikke  

 over  

 550 kr. pr. uge for elever på grunduddannelsen og 650 kr. for elever på  

 landbrugets overbygningsuddannelser.
 Stk. 3.  

  

 Deltagere i  

 uddannelse, som er optaget i henhold til § 3, stk. 3, eller § 6, betaler fuld  

 pris for kost og logi efter institutionens bestemmelse i henhold til reglerne  

 om indtægtsdækket virksomhed.
Klageregler § 10.  

  

 Klager  

 over afgørelser om forsørgelsespligt efter § 7 kan indbringes for  

 Undervisningsministeriet.
 Stk. 2.  

  

 Klagen indgives  

 til institutionen senest 4 uger efter, at afgørelsen er meddelt den  

 pågældende.  

 Hvis klagen ikke tages til følge af institutionen, og klageren fastholder  

 klagen, videresender institutionen klagen til ministeriet ledsaget af  

 institutionens begrundede udtalelse.
Ikrafttræden § 11.  

  

 Bekendtgørelsen  

 træder i kraft den 1. januar 2004.
 Stk. 2.  

  

 Samtidig ophæves  

 bekendtgørelse nr. 533 af 17. juni 1996 om optagelse af elever på skolehjem  

 og  

 om elevbetaling.
