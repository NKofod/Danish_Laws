Nr BTL 169 Betænkning over Forslag til lov om tilbageholdelse af stofmisbrugere i  

 behandling   

 Nr L 169 1991-92, 1. samling Afgivet af Socialudvalget Afgivet: 19920430 Udvalget har behandlet lovforslaget i en række møder og har herunder stillet spørgsmål til socialministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Amtsrådsforeningen i Danmark, Berthou, Ulla, Socialformidler, Hebor, Inger Marie, Fredericia, Keller, Birk, Socialunderviser, København, Rude, Søren, Socialformidler og Socialpædagogernes Landsforbund.
 Der er af socialministeren stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (udvalget med undtagelse af  

 Socialistisk Folkepartis og Det Radikale Venstres medlemmer) lovforslaget til  

vedtagelse med de af socialministeren stillede ændringsforslag.
 Et mindretal inden for flertallet (Socialdemokratiets medlemmer af  

 udvalget) har noteret sig, at det gennem udvalgsarbejdet og  

 udvalgsforhandlingerne er lykkedes at få fjernet de momenter, som  

 mindretallet anser for overtrædelser af elementære regler vedrørende  

 ufrivillig frihedsberøvelse etc.
Det er mindretallets opfattelse, at der med en vedtagelse af lovforslaget  

 med de foreslåede ændringer vil opstå en yderligere mulighed for  

 behandlingstilbud i amtskommunerne.
Det er dog ikke mindretallets  

 forventning, at loven om tilbageholdelse af stofmisbrugere i behandling vil  

 blive bragt i anvendelse i nævneværdigt omfang.
 Et mindretal (Socialistisk Folkepartis medlem af udvalget)  

 indstiller lovforslaget til forkastelse ved 3. behandling, kan ikke  

 stemme for de af socialministeren stillede ændringsforslag og udtaler  

 følgende:
Mindretallet kan ikke tilslutte sig lovforslaget alene af den grund, at  

 socialministeren ikke har nogen forestilling om, hvordan en tilbageholdelse  

 af en stofmisbruger i behandling i praksis kan gennemføres.
Der er ellers  

 under udvalgsarbejdet gjort forsøg på at få ministeren til at konkretisere  

 dette, men uden held.
Der er altså ingen, der ved, hvordan en tilbageholdelse  

 i givet fald i en bestemt situation skal administreres, hvad der i sig selv  

 gør lovforslaget umuligt.
Dertil kommer naturligvis, at ideen om  

 tilbageholdelse er grundlæggende forkert og bygger på en forkert virkelighed,  

 hvilket betyder, at mindretallet under alle omstændigheder ville stemme mod  

 lovforslaget.
Det er ikke selve afgiftningsperioden, der er det største  

 problem i forbindelse med behandling af stofmisbrugere, men den efterfølgende  

 periode, hvor det blandt andet drejer sig om arbejdstilbud, uddannelsestilbud  

 og tilbud om et socialt miljø. Her opstår de store problemer, som kan få  

 stofmisbrugere til at falde tilbage til deres gamle situation.
Af uransagelige grunde er Socialdemokratiet hoppet på limpinden til trods  

 for den afvisning af lovforslaget, som partiets ordfører præsterede ved  

 førstebehandlingen.
Socialdemokratiet har ganske vist fået et par figenblade  

 at dække sig under i form af socialministerens ændringsforslag.
Men disse  

 skjuler ikke noget.
Socialdemokratiet har tilsyneladende fået en begrænsning  

 på 14 dage ind i lovforslaget.
Men som det fremgår af svaret på spørgsmål 30,  

 jf. bilag 30, fra socialministeren, kan der umiddelbart efter en periode  

 igangsættes en ny 14-dages-periode.
Med andre ord er de 14 dage ingen  

 begrænsning.
De grundlæggende problemer er ikke løst.
 Et andet mindretal (Det Radikale Venstres medlem af udvalget) vil  

 redegøre for sin stilling til lovforslaget og til de stillede ændringsforslag  

 ved 2. behandling.
 ÆndringsforslagAf socialministeren , tiltrådt af et flertal  

 (udvalget med undtagelse af SF og RV):
 Til § 1 1) Efter stk. 1 indsættes som nyt stykke:
» Stk. 2. En beslutning efter stk. 1 omfatter  

 døgninstitutioner i henhold til § 96 i lov om social bistand og private  

 døgninstitutioner, hvormed der ikke er indgået overenskomst, jf. § 96, stk.  

 2.« Til § 2 2) Efter 1. pkt. indsættes som nyt punktum:
»I Københavns Kommune træffes beslutningen af vedkommende  

 borgmester.« 3) Efter stk. 1 indsættes som nye stykker:
» Stk. 2. I de i § 1, stk. 2, nævnte private institutioner  

 træffer institutionslederen beslutning om, hvorvidt en stofmisbruger skal  

 have tilbud om at indgå en kontrakt om behandling for stofmisbrug med  

 mulighed for tilbageholdelse.
Beslutningen skal godkendes af den i stk. 1  

 nævnte myndighed.
Stk. 3. Afslag på tilbud efter stk. 1 eller godkendelse efter stk.  

 2 kan ikke indbringes for anden administrativ myndighed.« Til § 3 4) I stk. 1 udgår sidste pkt.
 5) Stk. 2 affattes således:
» Stk. 2. Amtsrådet, i Københavns og Frederiksberg Kommuner  

 kommunalbestyrelsen, fører tilsyn med en privat døgninstitution, der har  

 indgået kontrakt med en stofmisbruger efter stk. 1, og kan indhente de  

 nødvendige oplysninger hos den private institution til brug for godkendelse  

 efter § 2, stk. 2, og den endelige beslutning efter § 6, stk. 2.« Til § 4 6) Efter stk. 1 indsættes som nyt stykke:
» Stk. 2. Stofmisbrugeren kan til enhver tid opsige en  

 kontrakt om behandling med mulighed for tilbageholdelse, jf. dog § 5.« Til § 6 7) I stk. 2, 1. pkt., ændres »det i § 2 nævnte  

 udvalg« til: »den i § 2, stk. 1 og 2, nævnte myndighed«.
 Til § 7 8) 1. pkt. udgår, og i stedet indsættes:
»Tilbageholdelsen skal ophøre, når betingelserne i § 5 ikke længere  

 er til stede.
Den enkelte tilbageholdelse kan ikke vare over 14 dage fra  

 beslutningen i henhold til § 6, stk. 2, og den samlede  

 tilbageholdelsesperiode kan ikke overstige 2 måneder inden for 6  

 måneder.« 9) I 2. pkt., der bliver 3. pkt., ændres »det i § 2  

 nævnte udvalg, i Københavns Kommune vedkommende borgmester« til:  

 »den i § 2, stk. 1 og 2, nævnte myndighed«.
 Til § 8 10) I 1. pkt. ændres »Det i § 2 nævnte  

 udvalg« til: »Den i § 2, stk. 1 og 2, nævnte myndighed«.
 11) I 2. pkt. indsættes efter »§ 3«: », stk.  

 1«.
 Til § 9 12) 1. pkt. affattes således:
»Socialministeren fastsætter nærmere regler om tilbageholdelse og om  

 indberetning.« Bemærkninger Til nr. 1-12 På baggrund af drøftelser i forbindelse med behandlingen af  

 dette lovforslag om tilbageholdelse af stofmisbrugere i behandling, foreslår  

 socialministeren lovforslaget ændret således, at tidsrammen for, hvor lang  

 tid en tilbageholdelse kan vare, nedsættes.
Samtidig foreslås det, at private  

 døgninstitutioner, der ikke har overenskomst med det offentlige, også kan  

 blive omfattet af bestemmelserne i lovforslaget, hvis amtsrådet, i Københavns  

 og Frederiksberg Kommuner kommunalbestyrelsen, træffer beslutning om at  

 benytte lovens bestemmelser.
Det foreslås derfor, at den enkelte tilbageholdelse ikke kan vare mere end  

 14 dage fra godkendelsen, og at den samlede tilbageholdelse ikke kan  

 overstige 2 måneder inden for 6 måneder.
Sidstnævnte svarer til, hvad der  

 allerede står i bemærkningerne til lovforslaget.
I forbindelse med inddragelse af de private institutioner, der ikke har  

 overenskomst med det offentlige, foreslås det, at det i disse institutioner  

 er institutionslederen, der træffer beslutning om, hvorvidt en stofmisbruger  

 skal have tilbud om at indgå en kontrakt om behandling for stofmisbrug med  

 mulighed for tilbageholdelse.
Beslutningen skal godkendes af det i § 2, stk.  

 1, nævnte udvalg, i Københavns Kommune vedkommende borgmester.
 Da der ikke er overenskomst mellem disse institutioner og det offentlige,  

 foreslås det, at amtsrådet, i Københavns og Frederiksberg Kommuner  

 kommunalbestyrelsen, når en privat institution ønsker at benytte  

 lovforslagets bestemmelser, fører tilsyn med institutionen og får adgang til  

 at indhente de nødvendige oplysninger til brug for det ovenfor nævnte  

 udvalgs, i Københavns Kommune vedkommende borgmesters, godkendelse af  

 institutionslederens beslutning om tilbud om kontraktsbehandling efter  

 lovforslagets bestemmelser samt den endelige beslutning om tilbageholdelse af  

 en stofmisbruger.
 Der foreslås ikke ændringer i betingelserne for at iværksætte en  

 tilbageholdelse, blot foreslås det præciseret, at en stofmisbruger altid vil  

 kunne ophæve en frivilligt indgået kontrakt om behandling efter lovforslagets  

 bestemmelser i det omfang, betingelserne i forslagets § 5 ikke er til stede.
 Det skal endvidere præciseres, at lovforslaget er en forsøgsordning på  

 området, idet loven foreslås revideret efter en 4-års-periode, jf. den  

 foreslåede revisionsbestemmelse i lovforslagets § 11. I denne 4-års-periode  

 vil socialministeren nøje følge udviklingen inden for området.
 Det er endvidere forudsat, at der i henhold til bemyndigelsesbestemmelsen  

 i lovforslagets § 9 fastsættes bestemmelser om, at amtskommunerne indberetter  

 til Socialministeriet, i hvilket omfang der er truffet beslutning om at  

 tilbyde stofmisbrugere kontrakt om behandling for stofmisbrug i henhold til  

 lovforslaget, samt løbende rapporterer om udviklingen inden for den enkelte  

 amtskommune.
 Socialministeriet vil herefter på baggrund af de indkomne oplysninger  

 foretage en samlet vurdering med henblik på en lovrevision.
 Vedrørende administrative og økonomiske konsekvenser henvises til  

 bemærkningerne i lovforslaget.
Ad nr. 1 I amtskommuner, hvor amtsrådet efter § 1 har truffet beslutning om, at man  

 vil benytte sig af denne lovs bestemmelser, vil private institutioner under  

 de i denne bestemmelse angivne betingelser være omfattet.
 De private institutioner, der foreslås omfattet af lovforslagets  

 bestemmelser, er alene de institutioner, der, hvis de havde overenskomst med  

 det offentlige, ville høre ind under bestemmelserne i bistandslovens § 96.
Ad nr. 2 Ændringsforslaget er en rettelse med henblik på at tydeliggøre  

 beslutningskompetencen i Københavns Kommune.
Ad nr. 3 For at sikre parallelitet mellem henholdsvis § 96-institutioner og private  

 institutioner med hensyn til de formkrav, der stilles vedrørende  

 kontraktsindgåelsen og tilbageholdelsesbeslutningerne, vil det efter  

 ændringsforslaget til stk. 2 for de private institutioner være  

 institutionslederen, der træffer beslutning om, hvorvidt en stofmisbruger  

 skal have tilbud om en kontrakt i henhold til lovforslagets bestemmelser.  

 Beslutningen skal herefter godkendes af samme myndighed, som efter § 2, stk.  

 1, træffer beslutning om tilbud om kontrakt.
For så vidt angår den konkrete beslutning om at tilbageholde en  

 stofmisbruger, vil bestemmelserne i lovforslagets § 6 ligeledes gælde for de  

 private institutioner.
Det er således den i § 2, stk. 1, nævnte myndighed,  

 der træffer den endelige beslutning om tilbageholdelse af en stofmisbruger.
 Ændringsforslaget til stk. 3 er en redaktionel og konsekvensmæssig  

 ændring.
Ad nr. 4 Ændringsforslaget er en konsekvensrettelse som følge af ændring af § 2,  

 stk. 1, 2. pkt.
Ad nr. 5 Det foreslåede krav om tilsyn omhandler eksempelvis tilsyn med  

 institutionens personale, dens behandlingsmetoder og institutionens  

 bygningsmæssige forhold, herunder den fysiske indretning af institutionen.
Tilsynet kan ikke sidestilles med det almindelige tilsyn efter  

 bistandslovens § 98 for de i amtskommunen beliggende § 96-institutioner, der  

 også vil omfatte forhold, der falder under lovforslagets bestemmelser.
Det  

 foreslåede tilsyn omhandler eksempelvis ikke den private institutions  

 økonomiske forhold.
 Godkendes det efter § 2, stk. 2, at en stofmisbruger skal have tilbud om  

 kontrakt efter lovforslaget i en privat institution uden for godkendende  

 amtskommunes eller kommunes stedlige område, påhviler tilsynspligten efter  

 ændringsforslaget de godkendende myndigheder.
 Med sigte på, at den myndighed, der efter ændringsforslagets § 2, stk. 2,  

 og § 6, stk. 2, skal godkende den private institutions dispositioner, kan  

 have alle relevante oplysninger, foreslås endvidere en hjemmel til at  

 indhente sådanne hos den private institution.
Ad nr. 6 Det foreslås præciseret, at stofmisbrugeren, hvis pågældende fortryder  

 eller på anden måde ikke er motiveret til at fortsætte behandlingsforløbet,  

 til enhver tid kan opsige en frivilligt indgået kontrakt om behandling med  

 mulighed for tilbageholdelse, når betingelserne om tilbageholdelse ikke er  

 opfyldt.
Ad nr. 7 Ændringsforslaget er en konsekvensrettelse som følge af ændring i § 2.
Ad nr. 8 Det foreslås, at den enkelte tilbageholdelse ikke kan vare over 14 dage  

 fra godkendelsen.
 Det fremgår allerede af bemærkningerne til lovforslagets § 7, at der med  

 den oprindeligt foreslåede 2-månedersregel er tale om en maksimumsregel, og  

 at det i langt de fleste tilfælde kun vil være nødvendigt at tilbageholde i  

 meget korte perioder, indtil stofmisbrugeren fysisk og psykisk er blevet i  

 stand til at tage stilling til en fortsættelse af behandlingsforløbet.
 Ved at foreslå en nedsættelse af denne maksimumsramme til 14 dage fra  

 godkendelsen er der i højere grad sammenhæng mellem de forholdsvis begrænsede  

 muligheder, der er til opretholdelse af en tilbageholdelse, og den mulige  

 tilbageholdelsesperiode.
 Det forventes fortsat, at det i langt de fleste tilfælde kun vil være  

 nødvendigt at tilbageholde i meget korte perioder.
Ad nr. 9 Ændringsforslaget er en konsekvensrettelse som følge af ændring i § 2.
Ad nr. 10 og 11 Ændringsforslaget er en konsekvensrettelse som følge af ændring i § 2 og §  

 3.
Ad nr. 12 Foruden lovforslagets hjemmel for socialministeren til at fastsætte regler  

 om, hvordan tilbageholdelsen nærmere kan ske, jf. bemærkningerne til § 9,  

 foreslås der adgang til at fastsætte bestemmelser om forskellige  

 indberetninger til Socialministeriet med henblik på nøje at kunne følge  

 udviklingen i de forskellige amtskommuner.
Jytte Andersen (S) Pernille Forchhammer (S) Jytte Hilden (S) Jørn Pedersen  

 (S) Qvist Jørgensen (S) Grete Schødts (S) Taanquist (S) nfmd.
Hanne  

 Thanning Jacobsen (SF) Bente Juncker (CD) Pia Christmas-Møller (KF) Per  

 Tærsbøl (KF) Grethe Fenger Møller (KF) Eva Kjer Hansen (V) Hanne Severinsen  

 (V) Tom Behnke (FP) Lone Dybkjær (RV) Kofod-Svendsen (KRF) fmd.
