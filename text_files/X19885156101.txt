 Lån til ejendomsskatter kan ydes vedrørende arealer, der medtages ved  

 beregning af egen lejeværdi, jf. lov om lån til betaling af ejendomsskatter  

 m.v. § 1.
I medfør af bestemmelsen i § 1 i lov no. 576 af 28. august 1987 om lån til  

 betaling af ejendomsskatter og om ændring af ligningsloven er der - under  

 visse nærmere betingelser mulighed for at opnå lån til betaling af de  

 ejendomsskatter, der »påhviler de pågældende ejendomme med tilhørende  

 grund, gårdsplads og have«.
Indenrigsministeriet har nu ved skrivelse af  

 12. april 1988 til samtlige kommunalbestyrelser udtalt, at låneadgangen - på  

 baggrund af lejeværdireglerne - afgrænses således, at der efter  

 omstændighederne også vil kunne ydes lån til ejendomsskatter af arealer, der  

 ikke henhører under de matrikelnumre, boligen er beliggende på, såfremt der  

 er tale om arealer, der indgår i beregningsgrundlaget ved opgørelsen af  

 lejeværdien af bolig i egen ejendom.
