Fremsat den 11. oktober 2000 af  

 socialministeren (Henrik Dam Kristensen) Forslag til Lov om ændring af lov om dagpenge ved  

 sygdom eller fødsel (Ophævelse af aldersgrænse på 70  

 år) § 1 I lov om dagpenge ved sygdom eller fødsel, jf.  

 lovbekendtgørelse nr. 147 af 2. marts 2000, foretages følgende  

 ændring:
 1. § 23, stk. 4, ophæves.
 Stk. 5 og 6 bliver herefter stk. 4 og 5.
§ 2 Loven træder i kraft den 1. januar 2002.
Bemærkninger til lovforslaget Almindelige bemærkninger Der kan efter den gældende aldersgrænse i  

 sygedagpengeloven ikke ydes dagpenge fra den 1. i måneden efter det  

 fyldte 70. år.
Personer på 70 år og derover, som har  

 erhvervsarbejde ved siden af folkepensionen og hvis grundbeløb bliver  

 indtægtsreguleret, har derfor ikke mulighed for at modtage sygedagpenge  

 under sygdom.
 Som led i aftalen om finansloven for 2000 og aftalen om  

 udmøntning af satsreguleringspuljen for 2000 er det besluttet at  

 fremsætte forslag om at ophæve 70 års-grænsen med  

 virkning fra 1. januar 2002.
 Lovforslaget om ophævelse af aldersgrænsen er  

 begrundet i ønsket om at motivere flere ældre til at blive  

 på arbejdsmarkedet, ligesom der er behov for at opnå en  

 højere grad af konsekvens og ensartethed i ydelserne til ældre,  

 der opretholder en hel eller delvis erhvervstilknytning.
 Med den foreslåede ophævelse af  

 aldersgrænsen vil personer på 70 år og derover kunne  

 modtage sygedagpenge efter samme regler som for personer over 65 år.  

 Lovforslaget medfører derfor ikke ændringer i lovens regler i §  

 23 om varighedsbegrænsning, hvorefter dagpengeudbetalingen  

 ophører efter udløbet af en kalendermåned, når der  

 er udbetalt dagpenge eller løn under sygdom for mere end 13 uger i de  

 12 forudgående kalendermåneder til personer, der er fyldt 65  

 år (dog 67 år for personer, der den 1. juli 1999 er fyldt 60  

 år).
Økonomiske og administrative konsekvenser for det offentlige Ophævelsen af aldersgrænsen på 70  

 år skønnes - under forudsætning af anvendelse af reglerne  

 om varighedsbegrænsning for personer over 65 år - at  

 medføre en offentlig merudgift til sygedagpenge på 21,8 mill.  

 kr. årligt fra 2002 og fremefter (pl-2001), fordelt på en  

 statslig merudgift på 18,9 mill. kr. og en kommunal merudgift på  

 2,9 mill. kr.
 Forslaget medfører endvidere en merindtægt  

 for staten på skønsmæssigt 3,8 mill. kr. årligt fra  

 2002 og fremefter (pl-2001) i form af øgede præmieindbetalinger  

 til forsikringsordningen for selvstændige erhvervsdrivende.
 Endelig vil forslaget have en afledet effekt i form af en  

 mindreudgift for staten til folkepensionsudbetalinger på  

 skønsmæssigt 4,4 mill. kr. årligt fra 2002 og fremefter  

 (pl-2001).
Samlet set skønnes lovforslaget at medføre  

 en offentlig merudgift på 13,6 mill. kr. årligt fra 2002 og  

 fremefter (pl-2001). Merudgiften fordeler sig mellem staten og kommunerne med  

 10,7 mill. kr. for staten og 2,9 mill. kr. for kommunerne.
Hertil kommer  

 merudgifter i Den Sociale Ankestyrelse på 300.000 kr. i 2001 til  

 information m.v. omkring forsikringsordningerne for selvstændige og for  

 private arbejdsgivere, der administreres af Ankestyrelsen.
 Det er i forbindelse med udmøntningen af satspuljen  

 for 2000 aftalt, at merudgifterne til lovforslaget afholdes af  

 satspuljemidler.
 I administrativ henseende skønnes forslaget at  

 medføre en meget begrænset stigning i kommunernes administrative  

 opgaver som følge af en særdeles beskeden stigning i antallet af  

 sygedagpengesager, der skal behandles.
 De økonomiske og administrative konsekvenser skal  

 forhandles med de kommunale parter.
Økonomiske og administrative konsekvenser for erhvervslivet Forslagets økonomiske og administrative  

 konsekvenser for erhvervslivet skønnes at være ubetydelige, idet  

 en ophævelse af aldersgrænsen på 70 år kun vil  

 berøre et begrænset antal personer.
Det skønnes  

 således, at forslaget vil medføre udbetaling af dagpenge til ca.  

 1.200 personer - fordelt på ca. 1.000 selvstændige og ca. 200  

 lønmodtagere - ud af de ca. 30.000 beskæftigede på 70  

 år og derover.
Forslaget skønnes at ville medføre en  

 positiv strukturel effekt for erhvervslivet.
Miljømæssige konsekvenser Forslaget har ingen miljømæssige  

 konsekvenser.
Forholdet til EU-retten Forslaget indeholder ikke EU-retlige aspekter.
Lovforslagets konsekvenser i  

 hovedtræk Positive konsekvenser/  

 Mindreudgifter Negative konsekvenser/  

 Merudgifter Økonomiske konsekvenser for stat,  

 kommuner og amtskommuner Statslig merindtægt på 3,8 mill.  

 kr. i 2002 og fremefter f.s.a. præmieindbetalinger.
Statslig  

 mindreudgift på 4,4 mill. kr. i 2002 og fremefter f.s.a.  

 folkepension Statslig merudgift på 18,9 mill. kr. og  

 kommunal merudgift på 2,9 mill. kr. i 2002 og fremefter til  

 sygedagpenge.
Statslig merudgift på 300.000 kr. i 2001 til information  

 mv.
Administrative konsekvenser for stat,  

 kommuner og amtskommuner - Et meget begrænset merarbejde for  

 kommunerne Økonomiske konsekvenser for  

 erhvervslivet - - Administrative konsekvenser for  

 erhvervslivet - - Miljømæssige konsekvenser - - Administrative konsekvenser for  

 borgerne - - Forholdet til EU-retten Lovforslaget indeholder ikke EU-retlige  

 aspekter Bilag Lovforslaget sammenholdt med gældende lov Gældende formulering Lovforslaget § 1 I lov om dagpenge ved sygdom eller fødsel, jf.  

 lovbekendtgørelse nr. 147 af 2. marts 2000, foretages følgende  

 ændring:
 § 23. Udbetalingen af dagpenge ophører efter  

 udløbet af en kalendermåned, når der er udbetalt dagpenge  

 eller løn under sygdom for mere end 13 uger i de 12 forudgående  

 kalendermåneder til personer, der:
1) modtager social pension bortset fra  

 invaliditetsydelse, 2) opfylder de helbredsmæssige betingelser for at  

 kunne få social pension bortset fra invaliditetsydelse eller 3) er fyldt 65 år, for personer, der den 1. juli  

 1999 er fyldt 60 år, dog 67 år.
Stk. 2. Ved beregningen af dagpengeperioder efter  

 stk. 1 medregnes ikke de dage, for hvilke der er udbetalt dagpenge eller  

 løn 1) fra arbejdsgiveren eller kommunen i de første 2  

 uger af fraværsperioden ved sygdom eller 2) i anledning af graviditet, barsel eller adoption efter  

 kapitel 7.
 Stk. 3. Hvis dagpengeretten er opbrugt under en  

 sammenhængende sygeperiode på mere end 13 uger, er det en  

 betingelse for fornyet udbetaling, at den sikrede godtgør  

 arbejdsdygtighed i mindst 13 uger efter dagpengerettens ophør.
 Stk. 4. Dagpenge kan ikke ydes fra den 1. i  

 måneden efter det fyldte 70. år.
 Stk. 5. Kommunen kan rejse sag om, hvorvidt den  

 sikrede skal overgå til at modtage social pension på grund af  

 svigtende helbred.
 Stk. 6. Kommunen kan forlænge  

 dagpengeperioden for de personer, der er nævnt i stk. 1.  

 Socialministeren fastsætter regler herom.
 1. § 23, stk. 4, ophæves.
 Stk. 5 og 6 bliver herefter stk. 4 og 5.
