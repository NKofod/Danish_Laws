(Til samtlige amtsråd og  

 kommunalbestyrelser) I medfør af skolestyrelseslovens § 7, stk. 4, og § 40, stk. 3, fastsættes  

 følgende bestemmelser om fremgangsmåden ved kommunalbestyrelsernes og  

 amtsrådenens ansættelse af ledere og lærere ved kommunernes og  

 amtskommunernes skole- og undervisningsvæsen:
 1. Ansættelsesmyndigheden må, inden den tager stilling  

 til spørgmålet om ansættelse af en person som lærer i folkeskolen, foretage  

 en prøvelse af, om den pågældende ansøger opfylder betingelserne i  

 tjenestemandslovens § 10, stk. 1, jfr. finansministeriets som bilag til  

 nærværende cirkulære optrykte cirkulære nr. 2 af 14. januar 1963 angående  

 spørgmålet om ansættelse under staten af personer, der har begået strafbare  

 forhold.
2. Ansættelsesmyndigheden bør være opmærksom på, om  

 der efter bestået eksamen foreligger sammenhæng i tidspunkterne for den  

 pågældende ansøgers tidligere virksomhed som lærer.
Der bør kræves  

 dokumentation for tidligere ansættelsesperiode(r) som lærer.
3. Såfremt ansøgeren ikke fremlægger dokumentation for  

 lærervirksomhed efter eksamen, aftjening af værnepligt, deltagelse i kursus  

 m.v., eller der foreligger anden særlig grund hertil, bør  

 ansættelsesmyndigheden skriftligt indhente straffeattest for den pågældende i  

 medfør af § 18, nr. 11, i justitsministeriets cirkulære nr. 273 af 5.  

 december 1962 om strafferegistre og kriminalstatistik m.v.
Det bemærkes, at  

 justitsministeriet har tiltrådt, at såvel kommunalbestyrelser som amtsråd i  

 henhold til den nævnte bestemmelse kan indhente fuldstændig straffeattest til  

 brug for sager om ansættelse som lærer i folkeskolen, jfr. dog herved § 6,  

 stk. 2, i det under 1. nævnte cirkulære af 14. januar 1963.
 4. Skrivelsen, i hvilken straffeattesten rekvireres,  

 stiles til politimesteren i den politikreds, hvor ansøgeren er født (for  

 Københavns vedkommende Københavns byrets strafferegister), og skal indeholde  

 oplysninger om formålet med og hjemmelen for rekvisitionen.
5. Der skal drages omsorg for, af tilvejebragte  

 strafoplysninger ikke kommer uvedkommende i hænde.
Straffeattester og  

 eventuelle andre skriftlige strafoplysninger skal opbevares på særlig  

 betryggende måde og således ikke i et almindeligt tilgængeligt arkiv.
Kun  

 personer, der skal benytte attesterne ved behandling af personalesager, må  

 have adgang til dem, og det skal omhyggeligt indskærpes disse personer, at  

 oplysningerne ikke må viderebringes til uvedkommende, herunder ansatte, som  

 ikke deltager i personalesagers behandling.
Undervisningsministeriets cirkulæreskrivelse af 31. oktober 1938 om  

 forholdsregler til forebyggelse af ansættelse i folkeskolen af personer, der  

 er dømt for sædelighedsforbrydelser m.v., er bortfaldet.
Man anmoder  

 amtsrådene om at destruere de af skoledirektionerne i medfør af nævnte  

 cirkulæreskrivelse oprettede kartoteker over personer, der må anses for  

 uegnede til lærergerning i folkeskolen.
 Undervisningsministeriet, den 6.  

 november 1973.
P.
M.
V.
E.
B.
P.
Bilfeldt.
 Bilag.
Bilaget er udeladt her.
Der henvises til F CIR 2 19630114.
