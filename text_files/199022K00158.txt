Nr LSF 158 Forslag til Lov om ændring af merværdiafgiftsloven (momsloven)  

 (Rejsebureauydelser) Fremsat af skatteministeren (Fogh Rasmussen) den 13. marts 1991 § 1 I lov om merværdiafgift (momsloven), jf. lovbekendtgørelse nr. 629 af 20.  

 oktober 1988, som senest ændret ved § 4 i lov nr. 825 af 19. december 1989,  

 foretages følgende ændringer:
 1. § 2, stk. 3, litra m, affattes således:
»m.
Rejsebureauvirksomhed og turistkontorers oplysnings- og  

 informationsvirksomhed m.v.
Afgiftspligtig er dog rejsebureauvirksomhed i  

 forbindelse med rejser inden for EF-landene.«.
 2. I § 3 indsættes som nyt stk. 2:
 » Stk. 2. Virksomheder, der afsætter billetter til  

 transportydelser til rejser inden for EF-landene med egne eller lejede fly,  

 skal svare afgift af rejsebureauydelser, der præsteres til eget brug.«.
 Stk. 2-5 bliver herefter stk. 3-6.
 3. I § 3, stk. 2, der bliver stk. 3, indsættes efter  

 »eget brug«: », jf. dog stk. 2«.
 4. I § 8 indsættes efter stk. 3:
» Stk. 4. For rejsebureauer, der handler i eget navn over for  

 den rejsende, og som anvender varer og ydelser, der præsteres af andre  

 virksomheder, anses den afgiftspligtige værdi som forskellen mellem det  

 samlede beløb uden afgift, der skal betales af den rejsende, og bureauets  

 omkostninger til de andre virksomheder (bureauets fortjenstmargen), når disse  

 leverancer direkte kommer den rejsende til gode.
Bureauerne har ikke pligt  

 til at angive afgiftsbeløbets størrelse på fakturaen.
 Stk. 5. For virksomheder, der afsætter billetter til  

 transportydelser til rejser inden for EF-landene med egne eller lejede fly,  

 jf. § 3, stk. 2, fastsættes den afgiftspligtige værdi af rejsebureauydelsen  

 til et beløb svarende til sædvanlig provision til rejseburauer.
 Stk. 6. Skatteministeren fastsætter de nærmere regler for  

 opgørelse af værdien efter stk. 4 og 5.«.
 5. I § 35, stk. 1, litra c, ændres »§ 3, stk. 2«  

 til: »§ 3, stk. 2 og 3«.
§ 2 Stk. 1. Loven træder i kraft den 1. januar 1992, jf. dog stk. 2,  

 og har virkning for ydelser, for hvilke der er indgået bindende aftale efter  

 lovens ikrafttræden.
 Stk. 2. Virksomheder, der skal registreres fra lovens  

 ikrafttræden, skal anmelde sig til registrering hos told- og skattevæsenet  

 senest den 2. december 1991.
Bemærkninger til lovforslaget Almindelige bemærkninger Forslaget tilsigter at inddrage rejsebureauydelser ved rejser inden for  

 EF under det momspligtige område.
Forslaget er et led i ophævelse af  

 charterafgiften.
Lov om merværdiafgift (momsloven) er senest ændret ved § 4 i lov nr. 825  

 af 19. december 1989 om ændring af forskellige skatte- og afgiftslove m.v.  

 (Eftergivelse og henstand), jf.
Folketingstidende 1989-90, Forhandlingerne,  

 sp. 66, 336, 3348, 3741; Tillæg A, sp. 143; Tillæg B, sp. 113; Tillæg C, sp.  

 73.
Moms på rejsebureauydelser efter lovforslaget skønnes at give et provenu  

 på ca. 50 mio. kr. på helårsbasis.
I 1992 anslås provenuet til ca. 38 mio.  

 kr.
Indførelsen af moms på rejsebureauvirksomhed betyder, at der skal afholdes  

 eengangsudgifter til information og vejledning ved udvidelsen af kredsen af  

 momspligtige virksomheder.
Engangsudgifterne anslås til ca. 300.000 kr.
Bemærkninger til de enkelte bestemmelser Til § 1 Til nr. 1 1. Forslaget tilsigter at pålægge moms på rejsebureauydelser ved rejser  

 inden for EF-landene.
Som rejsebureauvirksomhed anses ifølge Momsnævnets  

 praksis bl.a. følgende ydelser: arrangementer af selskabsrejser (grupper) og  

 af individuelle, færdigpakkede ture, herunder udflugter m.v., reservation af  

 ophold i hoteller, moteller o. lign., samt agent- og mellemhandlervirksomhed  

 i forbindelse med foranstående arrangementer og tjenesteydelser.
Momspligten  

 omfatter også aktiviteten i forbindelse med rejsebureauers salg af billetter  

 til transportydelser.
 Momspligten gælder al rejsebureauvirksomhed, uanset hvem der udfører  

 denne.
2. Efter EF's 6. momsdirektiv er rejsebureauvirksomhed omfattet af  

 momspligten, dog således at rejsebureauydelser vedrørende rejser til lande  

 uden for EF og rejser mellem lande uden for EF er omfattet af reglerne om  

 nulsats. (Nulsats betyder, at der er fradragsret for købsmoms, men at der  

 ikke skal betales salgsmoms). Danmark kan i en overgangsperiode bevare 2  

 undtagelser fra EF's regler.
Dette gælder dels undtagelsen for momspligten  

 for rejsebureauydelser vedrørende rejser inden for EF, dels at ydelser  

 vedrørende rejser til lande uden for EF og rejser mellem lande uden for EF er  

 undtaget fra momspligten i stedet for at være omfattet af reglerne om  

 nulsats.
 Lovforslaget går nærmere ud på at ophæve den førstnævnte undtagelse  

 vedrørende rejsebureauydelser for rejser inden for EF.
 Reglen fremgår af lovforslagets nr. 1.
 Den hidtidige undtagelsesbestemmelse i momsloven vedrørende  

 turistkontorers oplysnings- og informationsvirksomhed opretholdes.
3. Det bemærkes, at enkelte dele af EF-landene ikke er omfattet af EF's  

 momsregler, f.eks. for Spaniens vedkommende De Kanariske Øer.
Ydelser  

 vedrørende rejser til disse destinationer betragtes derfor momsmæssigt som  

 rejse til et land uden for EF.
 Hvis rejsebureauydelsen leveres i forbindelse med rejser såvel inden for  

 som uden for EF, skal kun den del af tjenesteydelsen, der ligger uden for EF  

 anses som afgiftsfri.
Til nr. 2 Af konkurrencemæssige grunde af hensyn til rejsebureauerne foreslås  

 gennemført et afgiftspålæg over for rejsebureauydelser, som  

 luftfartsselskaber præsterer til eget brug i forbindelse med salg af  

 billetter til rejser inden for EF-landene med egne eller lejede fly.
Artikel  

 6, stk. 3, i 6. momsdirektiv indeholder regler om afgiftspålæg.
Bestemmelsen  

 forudsætter en orienterende samrådsprocedure i EF, som er iværksat fra dansk  

 side.
 Reglen fremgår af lovforslagets nr. 2.
Det bemærkes i tilknytning hertil, at det alene er fundet nødvendigt at  

 indsætte en bestemmelse for luftfartsselskaber.
Der er ikke i samme omfang  

 behov for et pålæg for så vidt angår andre transportmidler (jernbaner, busser  

 m.v.).
Til nr. 3 og nr. 5 Ændringen er en konsekvens af ændringen i nr. 2.
Til nr. 4 1. Der er i momsdirektivet særlige regler (i artikel 26) for opgørelse af  

 den momspligtige værdi for rejsebureauvirksomhed.
Reglerne omfatter  

 rejsebureauer, der a) handler i eget navn over for den rejsende, og b) anvender varer og ydelser, der præsteres af andre virksomheder.
I disse tilfælde skal rejsebureauet betale moms der, hvor rejsebureauet  

 har etableret hovedsædet for sin økonomiske virksomhed eller et fast kontor,  

 hvorfra tjenesteydelserne præsteres af bureauet.
Den momspligtige værdi er  

 bureauets fortjenestmargen, dvs. forskellen mellem det samlede beløb uden  

 moms, der skal betales af den rejsende og bureauets faktiske omkostninger  

 (inkl. eventuel moms) til de andre virksomheder, når disse leverancer direkte  

 kommer den rejsende til gode.
 Ved handel i eget navn forstås tilfælde, hvor den rejsende handler med  

 rejsebureauet, som udsteder en regning i eget navn.
 Den særlige værdiregel fremgår af forslagets § 1, nr. 4 (det nye § 8, stk.  

 4).
2. Da det i visse tilfælde kan være forbundet med administrative  

 vanskeligheder at opgøre fortjenstmargenen for den enkelte rejse, er det i  

 det nye § 8, stk. 6, foreslået, at skatteministeren bemyndiges til at  

 fastsætte de nærmere regler.
For at forenkle administrationen er det tanken  

 at tillade bureauerne at anvende standardsatser eller andre enkle  

 opgørelsesmetoder for fortjenstmargenen.
Såfremt et luftfartsselskab sælger  

 billetter til transportydelser med fremmede fly, som led i et samarbejde med  

 andre luftfartsselskaber, vil den momspligtige værdi kunne fastsættes til et  

 beløb svarende til sædvanlig provision til rejsebureauer.
 3. Under hensyn til den særlige måde, hvorpå grundlaget for  

 rejsebureaumoms skal opgøres i de nævnte tilfælde, foreslås der i § 8, stk.  

 4, indsat en regel om, at bureauerne ikke har pligt til at angive moms på  

 faktura eller lignende.
 I tilfælde, hvor momsen deklareres, og hvor ydelsen anvendes til brug for  

 momspligtigt formål, vil den pågældende virksomhed have fradragsret for  

 momsbeløbet i overensstemmelse med momslovens almindelige system.  

 Virksomhederne har således alene fradragsret for moms af rejsebureauydelser,  

 når der er tale om udgifter af streng erhvervsmæssig karakter til brug for  

 afgiftspligtig virksomhed.
 4. I forbindelse med lovændringen vil der blive gennemført en ændring i  

 momsgodtgørelsen til virksomheder med udenrigspersonbefordring efter reglerne  

 i momslovens § 39, stk. 3. Disse virksomheder vil herefter ikke kunne opnå  

 godtgørelse for moms af rejsebureauydelser.
Hvis bureauet ikke handler i eget navn, men som formidler, skal der  

 betales moms af formidlingsvirksomheden.
De afholdte udgifter (indkøb) kan  

 imidlertid betragtes som et udlæg for kunden.
Der skal ikke betales moms af  

 udlæg, f.eks. udgifter til flybillet eller hotel, når der er tale om beløb,  

 som en virksomhed modtager som tilbagebetaling af omkostninger afholdt i  

 kundens navn og for kundens regning, og som i virksomhedens bogholderi  

 godskrives en interimskonto.
Der skal særskilt kunne redegøres for sådanne  

 beløb.
5. I tilknytning til reglen i § 1, nr. 2 (afgiftspålæg for  

 rejsebureauydelser i forbindelse med salg af transportydelser til rejser  

 inden for EF-landene med egne eller lejede fly) er der i det nye § 8, stk. 5,  

 indsat en værdiregel for disse virksomheders rejsebureauydelser.  

 Virksomhederne skal betale moms af et beløb svarende til sædvanlig provision  

 til rejsebureauer.
Det er tanken med hjemmel i det nye stk. 6 i § 8 (jf.  

 vedrørende stk. 6 i øvrigt foran i punkt 2) at fastsætte nærmere regler om  

 sædvanlig provision, herunder mulighed for at anvende standardbeløb.
Til § 2 Det foreslås, at loven træder i kraft den 1. januar 1992, og at  

 virksomhederne skal anmelde sig til registrering hos told- og skattevæsenet  

 senest den 2. december 1991.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget I lov om merværdiafgift (momsloven), jf. lovbekendtgørelse nr. 629 af 20.  

 oktober 1988, som senest ændret ved § 4 i lov nr. 825 af 19. december 1989,  

 foretages følgende ændringer:
 1. § 2, stk. 3, litra m, affattes således:
»m.
Rejsebureauvirksomhed og turistkontorers oplysnings- og  

 informationsvirksomhed m.v.
Afgiftspligtig er dog rejsebureauvirksomhed i  

 forbindelse med rejser inden for EF-landene.«.
§ 2. - - - Stk. 3. følgende ydelser er undtaget fra afgiftspligten:
- - - m.
Rejsebureauvirksomhed og turistkontorers oplysnings- og  

 informationsvirksomhed m.v.
- - - 2. I § 3 indsættes som nyt stk. 2:
 » Stk. 2. Virksomheder, der afsætter billetter til  

 transportydelser til rejser inden for EF-landene med egne eller lejede fly,  

 skal svare afgift af rejsebureauydelser, der præsteres til eget brug.«.
 Stk. 2-5 bliver herefter stk. 3-6.
 3. I § 3, stk. 2, der bliver stk. 3, indsættes efter  

 »eget brug«: », jf. dog stk. 2«.
§ 3. - - - Stk. 2. Efter samråd med det i § 37 omhandlede nævn bestemmer  

 skatteministeren, i hvilket omfang erhvervsvirksomheder og foreninger skal  

 svare afgift af varer og afgiftspligtige ydelser, når de udelukkende  

 fremstilles eller præsteres til virksomhedens eller foreningens eget brug.
- - - 4. I § 8 indsættes efter stk. 3:
» Stk. 4. For rejsebureauer, der handler i eget navn over for  

 den rejsende, og som anvender varer og ydelser, der præsteres af andre  

 virksomheder, anses den afgiftspligtige værdi som forskellen mellem det  

 samlede beløb uden afgift, der skal betales af den rejsende, og bureauets  

 omkostninger til de andre virksomheder (bureauets fortjenstmargen), når disse  

 leverancer direkte kommer den rejsende til gode.
Bureauerne har ikke pligt  

 til at angive afgiftsbeløbets størrelse på fakturaen.
 Stk. 5. For virksomheder, der afsætter billetter til  

 transportydelser til rejser inden for EF-landene med egne eller lejede fly,  

 jf. § 3, stk. 2, fastsættes den afgiftspligtige værdi af rejsebureauydelsen  

 til et beløb svarende til sædvanlig provision til rejseburauer.
 Stk. 6. Skatteministeren fastsætter de nærmere regler for  

 opgørelse af værdien efter stk. 4 og 5.«.
 5. I § 35, stk. 1, litra c, ændres »§ 3, stk. 2«  

 til: »§ 3, stk. 2 og 3«.
§ 35. - - - c.
Undlader at efterkomme et i medfør af § 3, stk. 2, eller § 9, stk. 1,  

 meddelt påbud.
