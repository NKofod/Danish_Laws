(Meddelelser B) Indledning Dette regelværk består af en kortfattet teknisk forskrift samt et  

 antal bilag i form af kapitler.
Den tekniske forskrift indeholder udover hjemmel, anvendelsesområde,  

 straffe- og ikrafttrædelsesbestemmelser m.v. en opregning af de kapitler, der  

 indeholder konstruktive og operationelle krav til skibene.
Kapitlerne er  

 trykt som hæfter, og et kapitel kan af praktiske grunde være delt op i flere  

 hæfter.
På forsiden af det enkelte hæfte er angivet kapitlets nr., dato, emne  

 samt indholdsfortegnelse.
 Ved fremtidige ændringer i kapitlerne om de konstruktive og operationelle  

 krav til skibene vil det hæfte, hvori der foretages ændringer, blive  

 udskiftet i sin helhed, og kapitlet vil blive sat i kraft ved udstedelse af  

 en ny teknisk forskrift.
I overensstemmelse med almindelige regler og principper skal eksisterende  

 skibe kun opfylde de konstruktionsmæssige krav, der eksisterer på skibets  

 konstruktionstidspunkt, medmindre andet udtrykkeligt er anført i senere  

 udstedte bestemmelser.
Det tilrådes derfor, at udskiftede hæfter ikke  

 kasseres.
 Fra denne udskiftning kan dog følgende udskiftede hæfter kasseres:
 B IV Radiokommunikation GMDSS, dateret 1. august 1994.
 B V Sejladsens betryggelse, dateret 15. november 1991.
B XI Forebyggelse af forurening med affald fra skibe, dateret 15. marts  

 1993. (Kapitlet erstattes af et nyt kapitel XVI) B XIII (1) Forebyggelse af olieforurening fra skibe, dateret 3. januar  

 1994. (Tidligere benævnt Kapitel IX (1)) B XV Forebyggelse af forurening med skadelige stoffer, der transporteres  

 til søs i emballeret form, dateret 3. januar 1994.
Søfartsstyrelsens tekniske forskrift B af 28. november 1995 Teknisk forskrift for skibes bygning og udstyr m.v.
 I medfør af § 2, stk. 5, §§ 3-8, § 11, stk. 2, § 12, stk. 2, og § 28 i lov  

 om skibes sikkerhed m.v., jf. lovbekendtgørelse nr. 283 af 2. maj 1995, efter  

 bemyndigelse i bekendtgørelse nr. 694 af 17. august 1995 og efter forhandling  

 med miljø- og energiministeren fastsættes:
 § 1.  De nærmere regler om skibenes bygning og udstyr  

 m.v. er optrykt i hæfteform som bilag til denne forskrift.
 Stk. 2.  Kapitelhæfterne er:
 Stk. 2.  Kapitel II-5 A er udformet på baggrund af den  

 internationale konvention om lastelinier af 5. april 1966 og tilhørende  

 protokol 1988. Kapitel II-5 B indeholder regler, som udfylder eller udbygger  

 konventionen og protokol 1988.
 Stk. 3.  Bestemmelserne i kapitel II-3 om opholdsrum  

 m.v., afsnit I, II og IV, bygger på den internationale konvention om  

 skibsmandskabets opholdsrum, ILO konvention nr. 92 af 18. juni 1949 og nr.  

 133 af 30. oktober 1970.
 Stk. 4.  Bestemmelserne i kapitel XIII, XIV og XVI er  

 udformet på baggrund af den internationale konvention om forebyggelse af  

 forurening fra skibe MARPOL 73/78, bilag I, II og V med senere ændringer.
 Stk. 5.  Bestemmelserne i kapitel XII er udformet på  

 baggrund af regel 7 i Helsinki-konventionen om beskyttelse af havmiljøet i  

 Østersøområdet.
Stk. 6.  Danske regler, som udfylder eller udbygger  

 konventionsbestemmelserne i SOLAS og MARPOL, er trykt i kursiv.
I enkelte  

 tilfælde er konventionernes tekst tillige overstreget for at tydeliggøre  

 afvigelsen.
Stk. 7.  Danmark har i henhold til IMO Res.
A.718(17)  

 meddelt IMO, at man indfører det harmoniserede system for syn og certifikater  

 (HSSC) med virkning fra 1. januar 1995. De for indførelsen nødvendige  

 bestemmelser er indeholdt i kapitel I, II - 5 A, VII, XIII og XIV.
Stk. 8.  Bestemmelserne i kapitel XV er udformet på  

 baggrund af bilag III om forebyggelse af forurening med skadelige stoffer,  

 der transporteres til søs i emballeret form, til den internationale  

 konvention om forebyggelse af forurening fra skibe - 1973  

 MARPOL-konventionen.
Detailforskrifterne om opfyldelse af forskrifterne er  

 indeholdt i the »International Dangerous Goods (IMDG) Code«.
 § 3.  Forskriften gælder for passagerskibe i  

 international fart uanset størrelse, og for lastskibe på 500 registertons  

 brutto eller derover i international fart, jf. dog stk. 2-9 og regel 3(a) i  

 kapitel I.
 Stk. 2.  Bestemmelserne i kapitel II-3 om opholdsrum  

 m.v. i skibe gælder tillige for alle passagerskibe med en bruttotonnage på 20  

 eller derover samt danske lastskibe med en bruttotonnage på 500 eller  

 derover.
 Stk. 3.  Bestemmelserne i kapitel IV om radiotelegrafi  

 og radiotelefoni gælder tillige for lastskibe i international fart på 300  

 registertons brutto eller derover.
 Stk. 4.  Bestemmelserne i kapitel V om sejladsens  

 betryggelse gælder, hvor intet andet er anført, for alle skibe, uanset  

 størrelse og fartsområde.
 Stk. 5.  Bestemmelserne i kapitel VI om transport af  

 skibsladninger gælder tillige for lastskibe under 500 registertons brutto.
 Stk. 6.  Bestemmelserne i kapitel VII om transport af  

 farligt gods gælder tillige for lastskibe under 500 registertons brutto.
 Stk. 7.  Bestemmelserne i kapitel XIII om forebyggelse  

 af olieforurening fra skibe og kapitel XI om forebyggelse af forurening med  

 affald fra skibe gælder, hvor intet andet er anført, for alle skibe uanset  

 størrelse.
 Stk. 8.  Bestemmelserne i kapitel XIV om kontrol med  

 forurening med skadelige flydende stoffer i bulk gælder for alle skibe, som  

 fører skadelige flydende stoffer i bulk.
 Stk. 9.  Bestemmelserne i kapitel XII om behandling og  

 opbevaring af kloakspildevand gælder for alle skibe på 200 BRT eller derover,  

 samt for skibe under 200 BRT, der er godkendt til befordring af mere end 10  

 personer.
Stk. 10.  Bestemmelserne i Kapitel XV om forebyggelse af  

 forurening med skadelige stoffer gælder for alle skibe, der transporterer  

 skadelige stoffer i emballeret form.
De finder ikke anvendelse på skibets  

 udrustning og stores.
 § 4.  Et eksemplar af denne forskrift skal findes om  

 bord i passagerskibe i international fart samt i lastskibe i international  

 fart på 500 registertons brutto eller derover.
 § 5.  Overtrædelse af denne forskrift straffes med  

 bøde, hæfte eller fængsel i indtil 1 år.
Stk. 2.  Straffen kan stige til hæfte eller fængsel i  

 indtil 2 år, hvis overtrædelsen er begået forsætligt eller ved grov  

 uagtsomhed, og hvis der ved overtrædelsen er Stk. 3.  Sker der ikke konfiskation af udbytte, som er  

 opnået ved overtrædelsen, skal der ved udmåling af bøde, herunder  

 tillægsbøde, tages særligt hensyn til størrelsen af en opnået eller tilsigtet  

 økonomisk fordel, jf. stk. 2, nr. 2.
Stk. 4.  Er en overtrædelse begået af et selskab, en  

 forening, en selvejende institution, en fond eller lignende, kan der pålægges  

 den juridiske person som sådan bødeansvar.
Er overtrædelsen begået af staten,  

 en kommune eller et kommunalt fællesskab, jf. § 60 i lov om kommunernes  

 styrelse, kan der pålægges staten, kommunen eller det kommunale fællesskab  

 bødeansvar.
 § 6.  Forskriften træder i kraft den 1. januar 1996.
 Stk. 2.  De konstruktionsmæssige krav i de hidtidige  

 bestemmelser gælder fortsat for eksisterende skibe, med mindre andet  

 bestemmes i denne forskrift.
