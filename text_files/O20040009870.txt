Resumé  



  

 En fond klagede over Finansministeriets afslag på aktindsigt i en udvalgssag  

 om  

 regeringens klimastrategi.
Finansministeriet var formand for udvalget.
Ombudsmanden var enig med Finansministeriet i at udvalget var  

 en selvstændig myndighed i offentlighedslovens forstand.
På den baggrund  

 kunne  

 han ikke kritisere at Finansministeriet undtog mødeindkaldelser, referater  

 mv.  

 fra udvalgets møder fra aktindsigt.
Ombudsmanden mente imidlertid ikke at de  

 baggrundsnotater der var udarbejdet hos de myndigheder der havde  

 repræsentanter i udvalget, kunne undtages fra aktindsigt i medfør af  

 offentlighedslovens § 7 om interne dokumenter.
 Ombudsmanden var derimod enig med Finansministeriet i at  

 kapiteludkast, baggrundsnotat, policy-udspil mv. som blev udarbejdet med  

 henblik på præsentation af udvalgets arbejde for ministrene, kunne undtages  

 fra aktindsigt efter § 10, nr. 1, i offentlighedsloven.
Ombudsmanden var ikke enig med Finansministeriets i at  

 oplysninger om fremskrivninger eller skøn over fremtidige forhold generelt  

 ikke er omfattet af ekstraheringsforpligtelsen.
I det omfang der i de  

 dokumenter der blev undtaget efter § 7 og § 10, nr. 1, i offentlighedsloven,  

 indgik væsentlige udtalelser eller vurderinger fra eksterne kilder, var disse  

 efter ombudsmandens opfattelse omfattet af ekstraheringsforpligtelsen.
 Ombudsmanden henstillede til Finansministeriet at genoptage  

 sagens behandling og træffe en ny afgørelse i lyset af det som han havde  

 anført.  

 (J.nr. 2003-1242-101).
Afslag på aktindsigt i regeringens klimastrategi Det fremgik af sagens akter  

 at regeringen i marts 2002 med henblik på opfyldelsen af den danske  

 CO2  

 -reduktionsforpligtelse  

 i henhold til Kyoto-protokollen og EUs interne byrdefordeling  

 besluttede at  

 foretage en vurdering af samfundsøkonomiske, statsfinansielle og  

 fordelingsmæssige konsekvenser ved anvendelsen af forskellige tiltag.  

 Arbejdet  

 blev foreslået organiseret i 2 udvalg hvor henholdsvis Miljøministeriet og  

 Økonomi-  

 og Erhvervsministeriet skulle varetage formandskabet.
Ud over de to  

 underudvalg  

 skulle der nedsættes et koordinerende udvalg med Finansministeriet som  

 formand.  

 Af kommissoriet for arbejdet fremgik følgende:
 Danmark er i henhold til  

 Kyoto-protokollen samt EUs interne byrdefordeling forpligtet til at  

 reducere  

 den gennemsnitlige emission af drivhusgasser i perioden 2008- 2012 med 21  

 pct.  

 i forhold til basisåret 1990.
I den forbindelse er der  

 blevet igangsat en række initiativer, der skal bidrage til reduktion af  

 udledningen  

 af drivhusgasser.
Den indenlandske indsats består af kvoteordningen for  

 elværkerne, energiafgifter samt andre tiltag blandt andet i form af en række  

 tilskudsordninger.
Derudover eksisterer der en manko i forhold til  

 forpligtelsen.
Denne manko skal opfyldes med nye initiativer.
De klart mindst  

 effektive reduktionstiltag har hidtil været tilskudsordninger på  

 energiområdet,  

 som er blevet reduceret ved Finanslovsforslaget for år 2002.
Danmarks  

 reduktionsforpligtelse kan, udover de eksisterende tiltag, herunder eventuelt  

 en yderligere reduktion af energitilskud samt en forlængelse af udvidelse af  

 kvoteordninger for elværkerne, tilvejebringes gennem blandt andet  

 skatteomlægninger og anvendelse af internationale fleksible mekanismer.
De  

 internationale fleksible mekanismer består af kvotehandel samt to  

 projektbaserede  

 mekanismer: Joint Implementation (JI), der kan anvendes mellem  

 lande med  

 reduktionsforpligtelse og Clean Development Mechanism (CDM), der  

 kan implementeres  

 i lande uden reduktionsforpligtelse.
 Hovedparten af  

 reduktionsforpligtelsen har hidtil været forudsat at skulle opfyldes ved  

 initiativer på energiområdet. Økonomi- og erhvervsministeren har med  

 udgangspunkt  

 i regeringsgrundlaget påbegyndt forhandlinger med aftaleparterne bag  

 elreformen  

 om en omlægning af energipolitikken med henblik på at reducere erhvervslivets  

 energiomkostninger ved liberalisering af energisektoren og en mere  

 omkostningseffektiv prioritering af energisektorens bidrag til opfyldelse af  

 klimaforpligtelserne.
 I regeringens udspil til  

 drøftelserne vedr. omlægningen af energipolitikken indgår bl.a. spørgsmålet  

 om  

 videreførelsen af CO2  

 - kvoter for elselskaberne, mulighederne for at  

 gennemføre udbygning med havmøller på markedsmæssige betingelser og  

 mulighederne  

 for at erstatte CO2  

 -reduktion i Danmark med erhvervelse af CO2  

 -kreditter  

 på et internationalt marked.
 I forbindelse med en  

 hensigtsmæssig koordinering og prioritering mellem disse tiltag er det  

 nødvendigt  

 at foretage en vurdering af både samfundsøkonomiske, statsfinansielle og  

 fordelingsmæssige konsekvenser ved anvendelsen af de enkelte tiltag.
Dette arbejde foreslås  

 organiseret i 2 udvalg.
Det ene udvalg skal opgøre CO2  

 -mankoen i  

 lyset af den forventede indsats på de enkelte områder og den endelige  

 fastsættelse af Danmarks reduktionsforpligtelse.
Udvalget skal i den  

 sammenhæng medvirke til opgørelse af konsekvenserne af en afklaring af  

 Danmarks  

 såkaldte 1990-basis år problem.
Udvalget skal også vurdere  

 virkningerne af  

 omprioriteringen af indsatsen på de forskellige områder, herunder  

 konsekvenserne  

 af Finanslovsforslaget for 2002 hvor tilskudsordningerne er reducerede og af  

 ophævelsen af påbuddet om tre planlagte vindmølleparker.
Udvalget skal  

 endvidere belyse de ikke-energipolitiske virkemidler  afgifter, kvoter,  

 fleksible mekanismer og aftaler om CO2  

 -refusion.
Endeligt skal der  

 gennem dette udvalg sikres en koordination i forhold til regeringens arbejde  

 med at sikre internationale aftaler, der muliggør overførsel af  

 CO2  

 -kreditter  

 til opfyldelsen af Danmarks reduktionsforpligtelser.
Ansvaret for  

 internationale  

 forhandlinger og aftaler i forbindelse hermed er således Miljøministeriets.
 Miljøministeriet varetager  

 formandskabet for dette udvalg, øvrige ministerier kan indgå i sekretariatet  

 efter behov.
I lyset af at hovedparten af  

 indsatsen for at opfylde klimaforpligtelsen skal ske ved en afvejning af en  

 indsats, der direkte påvirker det danske erhvervsliv og den danske  

 energisektor,  

 skal det andet udvalg analysere de forskellige energipolitiske virkemidler  

  afgifter,  

 kvoter, fleksible mekanismer og aftaler om CO2  

 -refusion. Økonomi-  

 og Erhvervsministeriet varetager formandskabet for dette udvalg, øvrige  

 ministerier kan indgå i sekretariatsarbejdet efter behov.
Arbejdet i udvalget  

 organiseres som en del af projektet vedr. liberalisering af energiområdet,  

 som  

 Økonomi- og Erhvervsministeriet allerede har igangsat og hvor  

 Finansministeriet indgår i styregruppen.
Udover disse to udvalg  

 nedsættes der et koordinerende udvalg med Finansministeriet som formand og  

 med  

 deltagelse af Miljøministeriet, Skatteministeriet, Udenrigsministeriet samt  

 Økonomi- og Erhvervsministeriet.
Udvalget får ansvaret for på baggrund af  

 input fra de to andre udvalg at lave et samlet oplæg til Økonomiudvalget om,  

 hvordan Danmarks reduktionsforpligtelse kan håndteres på den mest  

 hensigtsmæssige måde, herunder fastlægge principperne for prioriteringen af  

 indsatsen mellem de forskellige områder.
Sigtet i oplægget til  

 Økonomiudvalget  

 er at opnå en optimal kombination ud fra en afvejning af de statsfinansielle,  

 samfundsøkonomiske og fordelingsmæssige konsekvenser.
Proces og tidsplan Arbejdet skal koordineres med  

 arbejdet vedrørende rapport om grøn markedsøkonomi samt arbejde  

 vedrørende  

 liberalisering af energimarkederne.
Der udarbejdes beslutningsgrundlag til  

 regeringens  

 Økonomiudvalg ultimo  

 2002. I brev af 2. december 2002  

 søgte en fond, A, Finansministeriet om aktindsigt i forhold til  

 udarbejdelsen  

 af regeringens strategi til imødegåelse af globale klimaforandringer.  

 Fonden  

 anførte at den gik ud fra at aktindsigten omfattede korrespondance, udkast og  

 andet materiale i forbindelse med det tværministerielle udvalgsarbejde.
Den 9. januar 2003 gav  

 Finansministeriet fonden delvis afslag på begæringen om aktindsigt i  

 regeringens  

 klimastrategi.
Af ministeriets afgørelse fremgår bl.a. følgende:
 Finansministeriet kan  

 imødekomme Deres aktindsigtsanmodning for så vidt angår kommissoriet for  

 udvalget vedrørende opfyldelse af den danske klimaforpligtelse, som forestår  

 det nævnte arbejde.
 Ministeriet kan endvidere  

 imødekomme Deres anmodning om aktindsigt for så vidt angår følgende  

 baggrundsrapporter og -notater udarbejdet af eksterne konsulenter for  

 udvalget:
Priser og risici på  

 internationale markeder for fleksible mekanismer.
Copenhagen Economics.
Nye markeder for Kyoto  

 mekanismer.
Econ Center for økonomisk analyse.
 Hvad koster det at reducere  

 CO2  

 -mankoen? Reduktionspotentiale og omkostninger i udvalgte sektorer.  

 COWI.
Beregninger af CO2  

 -tiltag  

 på transportområdet.
COWI.
Finansministeriet kan ikke  

 imødekomme Deres anmodning om aktindsigt for så vidt angår en række interne  

 dokumenter udarbejdet af det nedsatte udvalg.
Dokumenterne omfatter  

 henholdsvis dagsordener og mødeindkaldelser til samt referater af udvalgets  

 møder, faglige baggrundsnotater og arbejdspapirer.
Disse dokumenter er ikke  

 omfattet  

 af retten til aktindsigt, idet der er tale om en myndigheds interne  

 arbejdsdokumenter,  

 jf. offentlighedslovens § 7.
Ministeriet kan ej heller  

 imødekomme Deres anmodning for så vidt angår dokumenter udarbejdet til brug  

 for møder mellem ministre.
Dokumenterne omfatter henholdsvis kapiteludkast af  

 selve klimarapporten, notater og baggrundsnotater.
Disse  

 dokumenter er i  

 medfør af offentlighedslovens § 10, nr. 1, ikke omfattet af retten til  

 aktindsigt.
Finansministeriet gør  

 opmærksom på, at det er hensigten at offentliggøre selve  

 klimarapporten i  

 begyndelsen af 2003, jf. den energipolitiske aftale af 19. juni 2002 og  

 Pressemeddelelse  

 af 29. november 2002: Beslutningsgrundlag for klimapolitik udsættes. Fonden klagede herefter til  

 mig i brev af 20. januar 2003. I klagen anførte fonden bl.a.  

  

 at  

  

 tre tværministerielle udvalg med  

 deltagelse af embedsmænd fra fem ministerier ikke kunne opfattes som én  

 myndighed,  

  

 at  

  

 fonden ikke fandt det  

 dokumenteret at kapiteludkast, notater mv. alene var udarbejdet til brug for  

 møder mellem ministre, men havde været forelagt embedsmandsudvalg,  

  

 at  

  

 Finansministeriet overså pligten til  

 ekstrahering af faktiske omstændigheder, og  

  

 at  

  

 ministeriet overså  

 at der er tale om miljøoplysninger omfattet af miljøoplysningsloven.
 Da ministeriet ikke havde  

 taget stilling til de af fonden anførte punkter, valgte jeg i brev af 27.  

 januar  

 2003 at sende fondens brev videre til Finansministeriet som en anmodning fra  

 fonden om at ministeriet tog stilling til klagen (§ 16, stk. 1, i lov nr. 473  

 af 12. juni 1996 om  

 Folketingets  

 Ombudsmand  

 ).
 Regeringens klimastrategi En  

 omkostningsfri klimastrategi blev offentliggjort 26. februar 2003.
I brev af 3. marts 2003 til fonden  

 fremkom ministeriet med en uddybende begrundelse for det delvise afslag på  

 aktindsigt i regeringens klimastrategi.
Ministeriet skrev bl.a. således:
Vedrørende det tværministerielle udvalg De i kommissoriet nævnte to  

 underudvalg har i praksis ikke virket som anført, idet underudvalgenes  

 arbejdsopgaver besluttedes indarbejdet i det i kommissoriet beskrevne  

 koordinerende udvalg.
De to underudvalg har således aldrig holdt møder, idet  

 alle aktiviteter er foregået i det koordinerende udvalg.
Dette udvalg har  

 netop virket som én myndighed i offentlighedslovens forstand.
 Finansministeriet er af den  

 opfattelse, at interne dokumenter udarbejdet af det nedsatte udvalg ikke er  

 omfattet af retten til aktindsigt, idet der er tale om en myndigheds interne  

 arbejdsdokumenter, jf. offentlighedslovens § 7.
 Vedrørende materiale til brug for møder mellem ministre mv.
De pågældende dokumenter   

 henholdsvis kapiteludkast af selve klimarapporten, notater og  

 baggrundsnotater  

  har været udarbejdet til brug for møder mellem ministre.
Det  

 materiale, der er forelagt ministrene, er udarbejdet på udvalgets ansvar og  

 har  

 ikke været afgivet til andre embedsmandsudvalg.
Finansministeriet er af den  

 opfattelse, at disse dokumenter i medfør af offentlighedslovens §  

 10,  

 nr. 1, ikke er omfattet af retten til aktindsigt.
Hertil kommer hensynet til  

 den politiske beslutningsproces i forbindelse med politiske drøftelser om  

 klimapolitiske forhold, jf. offentlighedslovens § 13, stk. 1, nr. 6.
Vedrørende ekstrahering Faktuelle baggrundsrapporter  

 er naturligvis omfattet af ekstraheringspligten.
Ekstrahering har været  

 overvejet, men notaterne omhandler fremskrivninger  det vil sige  

 vurderinger.
Der er således ikke tale om faktiske omstændigheder.
Finansministeriet er af den  

 opfattelse, at vurderinger, fremskrivninger mv. ikke har karakter af faktiske  

 omstændigheder, hvorfor materialet ikke er omfattet af ekstraheringspligten,  

 jf. offentlighedslovens § 11. De fremskrivninger mv., som er indeholdt i  

 dokumenterne,  

 fremgår af det nu offentliggjorte materiale:  

  

 Oplæg til klimastrategi for Danmark, En Omkostningseffektiv  

 klimastrategi  

  

 samt 10 baggrundsrapporter mv.
Det ønskede materiale er  

 således offentliggjort og er tilgængeligt på hjemmesiderne www.fm.dk,  

 www.mst.dk, www.ens.dk og www.trm.dk.
Vedrørende miljøoplysninger Miljøoplysningsloven henviser  

 til offentlighedslovens undtagelsesbestemmelser.
Finansministeriet er derfor  

 af den opfattelse, at bestemmelserne i miljøoplysningsloven ikke har  

 konsekvenser i forhold til ovenstående. Den 4. april 2003 klagede  

 fonden igen til mig.
I klagen kommenterede fonden ministeriets afgørelse  

 således:
 1. Vedrørende det tværministerielle udvalgs status.
Finansministeriet anfører, at  

 der ikke var tale om tre udvalg men ét, og mener på den baggrund, at der har  

 været tale om én myndighed i Offentlighedslovens forstand. (A) mener ikke, at  

 den omstændighed at arbejdet ikke er udført efter kommissoriet, og at der  

 derfor kun har været ét udvalg, har betydning for, om der er tale om en  

 myndighed i lovens forstand.
Det afgørende er efter vores opfattelse, at der  

 var tale om et tværministerielt udvalg med repræsentanter fra fem  

 ministerier,  

 og at udvalget arbejdede over så lang en periode, at repræsentanterne har  

 været  

 tilbage i deres ministerier og søge mandater til forhandlingerne.
Under  

 sådanne  

 omstændigheder kan et udvalg ikke betragtes som en myndighed, og  

 Finansministeriet  

 bør derfor udlevere alt materiale fra udvalgsarbejdet.
 2. Vedrørende materiale til brug for møder mellem ministre mv.
Finansministeriet afviser  

 aktindsigt med henvisning til, at materialet har været udarbejdet til  

 brug  

 for møder mellem ministre, og at dette materiale er udarbejdet på  

 udvalgets  

 ansvar.
Dette svarer imidlertid ikke på (A)s klage.
Hvis der været  

 materiale,  

 som har været udarbejdet til møder mellem ministre, bør dette dokumenteres.  

 Som sagen foreligger, har Finansministeriet overfor (A) end ikke oplyst hvor  

 mange af den slags møder, der har fundet sted, og hvornår.
Det bør også  

 dokumenteres, at de til disse møder udarbejdede kapiteludkast,  

 baggrundsnotater og andet materiale, ikke forinden har været forelagt  

 embedsmandsudvalget i udkast.
Hvis Finansministeriet ikke kan dokumentere  

 dette, bør dokumenterne være omfattet af aktindsigt, idet Offentlighedslovens  

 §  

 10 nr. 1 alene omhandler dokumenter til møder mellem ministre.
Finansministeriet henviser  

 endvidere til Offentlighedslovens § 13 nr. 6, og anfører hensynet til  

 den  

 politiske beslutningsproces i forbindelse med politiske drøftelser om  

 klimapolitiske  

 forhold. (A) er ikke enig i, at man kan anvende § 13 i denne  

 sammenhæng, idet  

 § 13 omhandler situationer, der er anderledes alvorlige for nationen end en  

 klimastrategi:  

 statens sikkerhed, udenrigspolitiske hensyn, etc.
Det er naturligvis et skøn,  

 hvorvidt der i det foreliggende tilfælde er tale om hvad der i § 13 nr. 6  

 kaldes forholdets særlige karakter, men (A) finder ikke, at  

 Finansministeriet på nogen måde har argumenteret for, at der i den  

 foreliggende sag er tale om ganske særlige forhold.
 3. Vedr. ekstrahering.
Finansministeriet anfører, at  

 notaterne omhandler fremskrivninger og dermed vurderinger, hvorfor  

 Finansministeriet har konkluderet, at der ikke er tale om faktiske  

 omstændigheder  

 og at notaterne derfor ikke er omfattet af ekstraheringspligten i  

 offentlighedslovens  

 § 11. (A) er uenig i denne vurdering ud fra følgende argumentation:  

 Omdrejningspunktet  

 i klimastrategien er en analyse af faktuelle forhold: hvad er Danmarks  

 CO2  

 -udledninger  

 i dag og hvorledes vil de se ud om 10 år med anvendelse af eksisterende  

 virkemidler.
Dette er muligvis en vurdering, men jo ikke en der er grebet ud  

 af  

 luften, idet den bygger på faktuelle, solide data.
Finansministeriets  

 argument  

 ville i praksis udelukke næsten enhver brug af ekstraheringspligten i  

 politiske forhold, idet politik jo som regel handler om at forme fremtiden,  

 og derfor som regel beskriver mulige scenarier, som de vil se ud afhængig af  

 den politiske indgriben.
Ekstraheringspligten har ingen mening i politiske  

 sammenhænge, hvis Finansministeriets vurdering antages.
4. Vedr. retten til miljøoplysninger i h.t.
Miljøoplysningsloven.
Finansministeriet konstaterer  

 om retten til at få oplysninger om miljøet i h.t.
Miljøoplysningsloven blot,  

 at Offentlighedsloven rummer undtagelsesbestemmelser herom, og at  

 bestemmelserne i Miljøoplysningsloven derfor ingen konsekvenser har for  

 sagen.  

 Dette er en snæver juridisk vurdering, som er meget langt fra den tone og  

 ånd,  

 der er grundlaget for Miljøoplysningsloven, herunder dens forlæg,  

 Århus-konventionen. (A) vil fastholde synspunktet, at eftersom  

 klimaforandringer  

 internationalt  og også af den danske regering  anses som en  

 af  

 dette århundredes største miljømæssige udfordringer, så kan man ikke i  

 nærværende sag blot afvise Miljøoplysningslovens relevans.
Hvis ikke en  

 strategi til begrænsning af klimaforandringer er omfattet af  

 Miljøoplysningslovens  

 § 3, hvad er så? Den 28. maj 2003 anmodede jeg  

 Finansministeriet om en udtalelse i anledning af fondens klage.
Jeg bad  

 ministeriet om i sit svar til mig dels at tage stilling til det af fonden  

 anførte og dels til spørgsmålet om hvilke af udvalgets dokumenter som måtte  

 anses for henholdsvis eksterne og interne.
 Ministeriets svarede den 24.  

 juni 2003 bl.a. således:
I februar 2003  

 offentliggjorde regeringen den såkaldte klimastrategi.
Klimastrategien  

 udgøres  

 af publikationerne  

  

 Oplæg til klimastrategi  

 for Danmark  

  

 og  

  

 En omkostningseffektiv  

 klimastrategi  

  

 samt 10 baggrundsrapporter mv.
Regeringen ønsker en  

 offentlig debat om sammensætningen af en omkostningseffektiv strategi til  

 brug  

 for opfyldelsen af Danmarks ambitiøse reduktionsforpligtelse i medfør af  

 Kyoto-protokollen.
Med offentliggørelsen af såvel regeringens oplæg til  

 klimastrategi  

 som hele det baggrundsmateriale, strategien hviler på, er netop sikret størst  

 mulig åbenhed om problemstillingerne vedrørende opfyldelsen af Danmarks  

 internationale forpligtelse til reduktion af drivhusgasudledningen.
Alle har  

 således fået mulighed for at gå klimastrategiens forudsætninger efter i  

 sømmene.
 Hvad angår det af (A)  

 påklagede henvises til Finansministeriets tidligere besvarelser, idet der  

 supplerende  

 kan bemærkes:
Vedrørende det tværministerielle udvalg Regeringen besluttede primo  

 2002 at organisere udarbejdelsen af et beslutningsgrundlag for opfyldelsen af  

 Danmarks forpligtelse til reduktion af udledningen af drivhusgasser i et  

 tværministerielt udvalg.
 Dette tværministerielle  

 udvalg har dermed haft en emne- og tidsmæssigt begrænset opgave, hvorfor  

 udvalget netop har virket som en selvstændig myndighed i offentlighedslovens  

 forstand.
 Finansministeriet er af den  

 opfattelse, at dokumenter udarbejdet af og udvekslet inden for det nedsatte  

 udvalg ikke er omfattet af retten til aktindsigt, idet der er tale om en  

 myndigheds interne arbejdsdokumenter, jf. offentlighedslovens §  

 7.
Det bemærkes i den  

 forbindelse, at dokumenterne ikke  så vidt Finansministeriet er  

 orienteret  har været udvekslet med andre myndigheder.
Således er  

 ingen  

 dokumenter overgået fra at være interne til at være eksterne i  

 offentlighedslovens forstand.
 Vedrørende materiale til brug for møder mellem ministre mv.
 De pågældende dokumenter  

  henholdsvis kapiteludkast af selve klimarapporten,  

 notater og baggrundsnotater  

  er udarbejdet af en myndighed til brug for møder mellem ministre.
 Finansministeriet er af den  

 opfattelse, at disse dokumenter i medfør af offentlighedslovens §  

 10,  

 nr. 1, ikke er omfattet af retten til aktindsigt.
Finansministeriet er  

 endvidere af den opfattelse, at ministeriet ikke er forpligtet til at  

 redegøre  

 for mødeaktiviteten i regeringens ministerudvalg over for tredje part, jf.  

 (A)s bemærkninger herom.
Hensynet er netop at beskytte den politiske  

 beslutningsproces.
Vedrørende ekstrahering Faktuelle baggrundsrapporter  

 er naturligvis omfattet af ekstraheringspligten.
Ekstrahering har været  

 overvejet, men notaterne omhandler fremskrivninger  det vil sige skøn  

 og vurderinger, jf. nedenstående.
 Usikkerheden forbundet med  

 vurderinger af omfanget af udledningen af drivhusgasser i  

 forpligtelsesperioden  

 2008-2012 understreges af den reviderede opgørelse af Danmarks manko, som er  

 beskrevet  

 i kapitel 2 i  

  

 En omkostningseffektiv  

 klimastrategi.
I publikationen er  

 udledningen af drivhusgasser i forpligtelsesperioden 2008-2012 vurderet til  

 80,1 mio. ton CO2  

 -ækvivalenter, med en klimamanko på vurderet  

 25,0/20,0 mio. ton CO2  

 -ækvivalenter.
I en tilsvarende vurdering  

 udarbejdet af myndighederne ca. et halvt år tidligere  i april 2002  

  vurderes drivhusgasudledningen henholdsvis klimamankoen til 75,2  

 henholdsvis 20,1/15,2 mio. ton CO2  

 -ækvivalenter.
Klimamankoen er således  

 på godt et halvt år opjusteret med ca. 25-30 pct.
 Dette demonstrerer med alt  

 ønskelig tydelighed, at vurderinger af fremtidige indenlandske udledninger  

  herunder af bagvedliggende faktorer  i høj grad er baseret  

 på  

 skøn og vurderinger af fremtidige forhold, som næppe kan karakteriseres som  

 faktuelle, solide data, således som (A) gør gældende.
Vedrørende retten til miljøoplysninger i henhold til  

 miljøoplysningsloven Miljøoplysningsloven henviser  

 i §  

  

 2  

  

 til offentlighedslovens  

 undtagelsesbestemmelser.
Således henvises til en ret til at blive gjort  

 bekendt  

 med miljøoplysninger under de betingelser og med de undtagelser, der følger  

 af  

 lov om offentlighed i forvaltningen og forvaltningsloven.
Finansministeriet er derfor  

 af den opfattelse, at bestemmelserne i miljøoplysningsloven ikke har  

 konsekvenser i forhold til ovenstående. Ombudsmandens udtalelse Jeg går ud fra at Finansministeriets afgørelse af 9. januar 2003 er  

 truffet i Finansministeriets egenskab af sekretariat for det koordinerende  

 udvalg.
1. Lov om aktindsigt i miljøoplysninger I sin oprindelige klage til mig af 20. januar 2003 anførte fonden at  

 Finansministeriet havde overset at der var tale om aktindsigt i  

 miljøoplysninger omfattet af miljøoplysningsloven.
 Finansministeriet skrev i sin uddybende begrundelse af 3. marts 2003 at  

 ministeriet var af den opfattelse at bestemmelserne i miljøoplysningsloven  

 ikke havde betydning for sagen idet miljøoplysningsloven henviste til  

 offentlighedslovens undtagelsesbestemmelser.
I klagen til mig af 4. april 2003 anførte fonden at den ikke var enig i at  

 miljøoplysningsloven ikke havde betydning for sagen.
I udtalelsen af 24. juni  

 2003 fastholdt Finansministeriet sine  

 synspunkter.
 §§ 2 og 3 i lov om  

 miljøoplysninger (lov nr. 292 af 27. april 1994 som ændret ved lov nr. 447 af  

 31. maj 2000) har følgende ordlyd:
   

  

 § 2.  

  

 Enhver har under de betingelser og med de undtagelser, der  

 følger af lov om offentlighed i forvaltningen og forvaltningsloven, ret til  

 at  

 blive gjort bekendt med miljøoplysninger, jf. dog stk. 2-5 og § 3, stk. 2.
Stk. 2.  

  

 Ret til aktindsigt efter denne lov begrænses ikke af særlige  

 bestemmelser om aktindsigt i anden lovgivning.
Dette gælder dog ikke  

 bestemmelser fastsat til gennemførelse af fællesskabsretlige forpligtelser.
 Stk.  

 3.  

  

 § 10, stk. 1, nr.  

 5, i lov om offentlighed i forvaltningen gælder ikke for miljøoplysninger,  

 jf.  

 dog § 4a.
 Stk.  

 4.  

  

 Bestemmelsen i §  

 12, stk. 1, nr. 2, i lov om offentlighed i forvaltningen finder ikke  

 anvendelse  

 på oplysninger om emissioner, der er relevante for beskyttelsen af miljøet, i  

 det omfang afslag på aktindsigt vil stride imod bestemmelserne herom i  

 Konvention om adgang til oplysninger, offentlig deltagelse i  

 beslutningsprocesser samt adgang til klage og domstolsprøvelse på  

 miljøområdet.
 Stk. 5,  

  

 § 13, stk. 1, nr. 4-6, i lov om offentlighed i  

 forvaltningen finder ikke anvendelse, i det omfang afslag på aktindsigt vil  

 stride imod bestemmelserne i den i stk. 4 nævnte konvention.
§ 3.  

  

 Ved miljøoplysninger forstås alle oplysninger i skriftlig  

 form, i billed- eller lydform, elektronisk eller i hvilken som helst anden  

 form, og som vedrører tilstanden af de enkelte  

 miljøelementer såsom luft og atmosfære, vand, jord, landskaber og  

 naturområder,  

 biologisk mangfoldighed og dens bestanddele, herunder genetisk modificerede  

 organismer og vekselvirkningen mellem disse elementer, faktorer såsom stoffer,  

 energi, støj og radioaktivitet mv. samt aktiviteter eller foranstaltninger,  

 herunder offentlige foranstaltninger, miljøaftaler, politikker, lovgivning,  

 planer og programmer, som påvirker eller vil kunne påvirke de enkelte  

 miljøelementer som nævnt i nr. 1, samt rentabilitetsberegninger og andre  

 økonomiske analyser og forudsætninger, som er anvendt i forbindelse med  

 beslutningsprocesser  

 på miljøområdet, og menneskers sundheds- og  

 sikkerhedstilstand, menneskers levevilkår, kulturområder og bygningsmæssige  

 strukturer, hvis de er eller kan blive påvirket af de enkelte miljøelementers  

 tilstand eller vis disse elementer af faktorer, aktiviteter eller  

 foranstaltninger som omtalt i nr.  

 2. I forarbejderne til  

 bestemmelsen i § 2 (især § 2, stk. 5) er bl.a. anført følgende  

 (Folketingstidende 1999-2000, Tillæg A, spalte  

 4678f  

 ):
 Konventionens generelle  

 udgangspunkt er, at adgangen til at begrænse aktindsigten skal fortolkes  

 restriktivt under hensyn til offentlighedens interesse i, at oplysningerne  

 offentliggøres.
 Hvad angår de konkrete  

 undtagelsessituationer bemærkes, at de i langt størstedelen af situationerne  

 er fuldstændig overensstemmelse imellem konventionen og de danske regler.  

 Offentlighedsloven går dog på enkelte områder videre end det, der umiddelbart  

 kan forenes med konventionen.
 Offentlighedslovens § 13,  

 stk. 1, indeholder mulighed for efter et konkret skøn at begrænse retten til  

 aktindsigt af hensyn til det offentliges kontrol-, regulerings- eller  

 planlægningsvirksomhed (nr. 4), det offentliges økonomiske interesser (nr. 5)  

 og private og offentlige interesser, hvor hemmeligholdelse efter forholdets  

 særlige karakter er påkrævet (nr. 6). Det følger herudover af  

 offentlighedslovens  

 § 13, stk. 2, at myndighederne under alle omstændigheder skal udlevere de  

 oplysninger, der ikke har følsom karakter (ekstraheringspligt).
 Lovforslaget indeholder en  

 fortolkningsregel, hvorefter oplysninger alene kan undtages efter disse  

 bestemmelser, i det omfang dette ikke vil stride imod reglerne i  

 konventionens  

 artikel 4.
En sådan fortolkningsregel  

 gælder allerede i nogen grad i dag, idet det fremgår af bemærkningerne til  

 miljøoplysningsloven fra 1994, at adgangen til at nægte aktindsigt efter  

 offentlighedslovens § 13, stk. 1, nr. 6, af hensyn til gennemførelsen af  

 direktivet  

 forudsættes begrænset til helt bestemte situationer, hvor undtagelsen er  

 forenelig med direktivet.
Det drejer sig om miljøoplysninger, der er givet  

 fra  

 trediemand, uden at denne var forpligtet til det, og oplysninger der, hvis de  

 offentliggøres, kan skade miljøet.
 Denne fortolkningsregel  

 indsættes nu i loven med en henvisning til konventionen og udvides til at  

 omfatte § 13, stk. 1, nr. 4, 5 og 6.
 I forhold til § 13, stk. 1,  

 nr. 6, vil reglen indebære, at der fremover kan undtages oplysninger, når man  

 er indenfor rammerne af § 13, stk. 1, nr. 6, og situationen samtidig kan  

 forenes med en af undtagelsessituationerne i konventionens artikel 4. Udover  

 de hensyn, der blev nævnt i bemærkningerne til den gældende  

 miljøoplysningslov,  

 der begge er omfattet af konventionen (artikel 4, stk. 4, litra g og h), vil  

 dette bl.a. indebære, at beskyttelse af oplysninger af hensyn til  

 forskningsmæssige interesser kan varetages med hjemmel i bestemmelsen, når  

 der er tale om materiale under udarbejdelse (artikel 4, stk. 3, litra c).
Det bemærkes i øvrigt, at  

 lovforslaget alene omfatter miljøoplysninger.
Efter gældende ret vil disse i  

 praksis formentlig i vid udstrækning være omfattet af reglerne om  

 ekstrahering, hvorfor denne type oplysninger antagelig kun yderst sjældent  

 overhovedet ville kunne undtages efter de nævnte undtagelsesregler i  

 offentlighedsloven. Jeg mener ligesom fonden at  

 oplysningerne som fonden anmodede om aktindsigt i, er omfattet af lov om  

 miljøoplysninger, jf. lovens § 3, nr. 2. Jeg forstår Finansministeriet sådan  

 at ministeriet ikke er uenig heri, men at det forhold at oplysningerne er  

 omfattet af miljøoplysningsloven, ikke har betydning, idet der i denne lov er  

 en henvisning til offentlighedslovens undtagelsesbestemmelser.
Finansministeriet har i sin  

 uddybende begrundelse for det delvise afslag på aktindsigt af 3. marts 2003  

 bl.a. henvist til bestemmelsen i offentlighedslovens § 13, stk. 1, nr. 6. Som  

 det fremgår af bestemmelsen i § 2, stk. 5 i miljøoplysningsloven, kan  

 bestemmelsen  

 i offentlighedslovens § 13, stk. 1, nr. 6, kun finde anvendelse i det omfang  

 et  

 afslag på aktindsigt ikke vil stride mod bestemmelserne i Århus-konventionen.  

 Der er således tale om at § 13, stk. 1, nr. 6, hvis oplysningerne er omfattet  

 af miljøoplysningsloven, har et endnu mere indskrænket anvendelsesområde end  

 vanligt.
Jeg er derfor ikke enig med Finansministeriet i at det er uden  

 betydning at de oplysninger der blev begæret aktindsigt, var omfattet af lov  

 om miljøoplysninger, når undtagelse af oplysninger i sagen bl.a. skete i  

 medfør  

 af bestemmelsen i offentlighedslovens § 13, stk. 1, nr. 6.
I sin udtalelse til mig af  

 24. juni 2003 har Finansministeriet imidlertid ikke gentaget synspunktet om  

 at  

 også offentlighedslovens § 13, stk. 1, nr. 6, kunne anvendes som hjemmel til  

 at undtage oplysninger i sagen fra aktindsigt.
Jeg går ud fra at det skyldes  

 at  

 ministeriet mener at de øvrige undtagelsesbestemmelser der er henvist til (§  

 7  

 og § 10, nr. 1), er tilstrækkelige til at kunne undtage de oplysninger som  

 der  

 ikke blev givet aktindsigt i.
 Jeg foretager mig på den  

 baggrund ikke mere vedrørende spørgsmålet om lov om miljøoplysninger idet jeg  

 er enig med ministeriet i at loven for så vidt angår spørgsmålet om  

 undtagelse af dokumenter efter offentlighedslovens § 7 og § 10, ikke  

 umiddelbart  

 har selvstændig betydning, jf. lovens § 2, stk. 1.
2. Det  

 tværministerielle udvalgs status som selvstændig myndighed Jeg må efter min gennemgang  

 af sagens akter og ud fra det som er anført i Finansministeriets uddybende  

 begrundelse over for fonden af 3. marts 2003, lægge til grund at de to  

 underudvalg som er nævnt i kommissoriet, ikke i praksis virkede som anført,  

 men  

 at alle aktiviteter foregik i det koordinerende udvalg hvor Finansministeriet  

 varetog formandskabet.
Det koordinerende udvalg arbejdede i øvrigt inden for  

 kommissoriets rammer.
Sagen rejser spørgsmål om  

 hvorvidt det koordinerende udvalg var en selvstændig myndighed i  

 offentlighedslovens  

 forstand.
Hvis ikke udvalget er en selvstændig myndighed, måtte referater mv.  

 anses for udsendt til den række af myndigheder som de enkelte medlemmer af  

 udvalget repræsenterede, og dokumenterne ville dermed være eksterne.
 Det fremgår af sagens akter  

 at Finansministeriet ved udvalgsarbejdets start anmodede de ministerier som  

 skulle deltage i arbejdet (ud over Finansministeriet Økonomi- og  

 Erhvervsministeriet, Udenrigsministeriet, Miljøministeriet og  

 Skatteministeriet,  

 jf. kommissoriet), om at udpege en repræsentant til at deltage i udvalget.  

 Ved  

 udarbejdelse af referat fra det 1. møde i udvalget blev der samtidig  

 udfærdiget  

 en deltagerliste.
Sådan som jeg har forstået  

 det ud fra sagens akter, foregik tilrettelæggelsen af møderne i udvalget  

 herefter på den måde at sekretariatet for udvalget i Finansministeriet via  

 e-mail indsamlede (baggrunds)materiale fra deltagerne og andre og herefter  

   

 ligeledes via e-mail  udsendte mødeindkaldelser, referater og  

 baggrundsmateriale til deltagerne i de respektive ministerier.
Mødereferater  

 mv. blev udarbejdet på Finansministeriets brevpapir.
Det fremgår at  

 deltagerkredsen i udvalget ikke var den samme i hele den periode hvor  

 udvalget  

 arbejdede; nogle repræsentanter for deltagerministerierne blev  

 undervejs  

 udskiftet med andre.
Herudover blev udvalget fra og med det 11. møde den 4.  

 december 2002 udvidet til også at omfatte repræsentanter for  

 Statsministeriet,  

 Fødevareministeriet og Trafikministeriet.
Det koordinerende udvalgs  

 opgave bestod ifølge kommissoriet i at foretage en vurdering af  

 samfundsøkonomiske,  

 statsfinansielle og fordelingsmæssige konsekvenser ved anvendelsen af  

 forskellige tiltag med henblik på opfyldelsens af den danske CO2  

 -reduktionsforpligtelse  

 i henhold til Kyoto-protokollen og EUs interne byrdefordeling.  

 Udvalgsarbejdet skulle munde ud i et samlet oplæg til Økonomiudvalget om  

 hvordan Danmarks reduktionsforpligtelse kan håndteres på den mest  

 hensigtsmæssige  

 måde, og herunder fastlægge principperne for prioriteringen af indsatsen  

 mellem de forskellige områder.
Opgaven var således tids- og emnemæssigt  

 afgrænset og var af selvstændig karakter.
På den baggrund kan jeg tilslutte  

 mig Finansministeriets opfattelse hvorefter det koordinerede udvalg var en  

 selvstændig forvaltningsmyndighed i offentlighedslovens forstand.
At  

 mødereferatet mv. blev udarbejdet på Finansministeriets brevpapir, og at  

 udvalgets medlemskreds skiftede undervejs, kan ikke ændre på min opfattelse.  

 Jeg henviser til de sager der er gengivet i Folketingets Ombudsmands  

 beretning  

 for 1979, s. 257*, for 1989, s. 175*, og for 1994, s. 401f*, og Karsten  

 Loiborg  

 mfl., Forvaltningsret, 2. udgave (2002), s.  

 116f  

 og s.  

 411f.
3. Undtagelse af interne  

 arbejdsdokumenter efter offentlighedslovens § 7 Finansministeriet har efter  

 bestemmelsen i offentlighedslovens § 7 undtaget dagsordener, mødeindkaldelser  

 og referater fra det koordinerende udvalgs arbejde og herudover også faglige  

 baggrundsnotater  

 og arbejdspapirer.
Bestemmelsen i offentlighedslovens § 7 har følgende  

 ordlyd:
  

  

 § 7.  

  

 Retten til aktindsigt omfatter ikke en myndigheds interne  

 arbejdsdokumenter.
Som interne arbejdsdokumenter anses dokumenter, der udarbejdes af  

 en myndighed til eget brug.
brevveksling mellem  

 forskellige enheder inden for samme myndighed og brevveksling mellem en  

 kommunalbestyrelse og dennes udvalg, afdelinger og andre organer eller mellem  

 disse organer indbyrdes. Da det koordinerede udvalg  

 var en selvstændig myndighed, jf. ovenfor, var dokumenter der blev udarbejdet  

 af udvalget, alene til eget brug, og brevveksling mellem udvalgets medlemmer  

 var som udgangspunkt interne arbejdsdokumenter undtaget fra retten til  

 aktindsigt efter offentlighedslovens § 7.
Det er imidlertid fast  

 antaget at interne arbejdsdokumenter mister deres interne karakter hvis  

 dokumenterne  

 bliver afgivet til en anden administrativ myndighed eller til andre  

 udenforstående.
De interne arbejdsdokumenter kunne således alligevel ikke  

 undtages fra aktindsigt efter § 7 hvis de måtte anses for afgivet til  

 udenforstående.
 I sagen som er gengivet i  

 Folketingets Ombudsmands beretning for 1989, s. 175 (og som også er omtalt  

 ovenfor), anførte jeg følgende om den særlige problemstilling der opstår når  

 en særligt oprettet myndighed brevveksler med de ministerier og andre  

 myndigheder der er repræsenteret i samarbejdet:
 Som anført ovenfor må det  

 antages, at dokumenter, der udarbejdes af og alene til brug for en særligt  

 oprettet myndighed samt brevveksling mellem myndighedens forskellige dele og  

 medlemmer må anses for internt arbejdsmateriale og således som udgangspunkt  

 undtaget fra aktindsigt i medfør af offentlighedslovens § 7. Omvendt følger  

 det af den særlige myndighedskonstruktion, at brevveksling mellem på den ene  

 side den særlige (samarbejds)myndighed og dele af denne og på den anden side  

 de ministerier eller andre myndigheder, der er repræsenteret i samarbejdet,  

 må  

 betragtes som ekstern i relation til offentlighedsloven og dermed som  

 udgangspunkt undergivet aktindsigt.
 Et særligt problem  

 foreligger, når der fremsendes oplysninger, udarbejdes udkast, forslag og  

 lignende  

 af personer, der både er tilknyttet den særlige myndighed og en anden  

 myndighed  

 (den pågældendes normale ansættelsessted). Afgørende for, om sådanne  

 dokumenter er interne eller eksterne, må være i hvilken egenskab den  

 pågældende har udarbejdet dokumentet.
 Besvarelsen af dette  

 spørgsmål afhænger principielt af, om den pågældende medarbejder ved  

 dokumentets  

 udarbejdelse er undergivet instruktion af ledelsen for den myndighed, der er  

 medarbejderens normale ansættelsessted, således at dokumentet må siges at  

 være  

 afgivet på denne myndigheds vegne og ansvar  eller om dokumentet er  

 tilblevet  

 som en del af arbejdet for den særlige myndighed, alene under instruktion af  

 og  

 ansvar over for denne myndigheds ledelse.
Der er en risiko for, at det  

 i praksis vil være vanskeligt at afgøre ovennævnte spørgsmål, og der kan  

 derfor  

 ofte være grund til at træffe praktiske foranstaltninger til klargørelse af  

 forholdet.
En sådan præcisering kan eksempelvis ske ved anvendelse af særligt  

 brevpapir for den særligt oprettede myndighed samt  om nødvendigt  

  ved, at  

 det udtrykkeligt fastlægges, hvilke personer der er knyttet til den særlige  

 myndighed.
Uklarhed i denne henseende kan meget vel få som konsekvens, at det  

 ikke kan godtgøres, i hvilken egenskab et dokument er udfærdiget.  

 Udgangspunktet  

 må da være, at dokumentet betragtes som eksternt. I en af de andre sager nævnt  

 ovenfor (Folketingets Ombudsmands beretning for 1994, s. 401ff), er angivet  

 eksempler på situationer hvor dokumenter og oplysninger må anses for afgivet  

 til udenforstående, bl.a. 1) den situation hvor oplysninger fra  

 særmyndigheden  

 har været drøftet med en minister eller en anden udenforstående, og 2) den  

 situation hvor materialet indgår på en sag hos en af de myndigheder der er  

 repræsenteret i samarbejdet, og hvor sagen ikke er forbeholdt medarbejdere  

 med  

 tilknytning til særmyndigheden.
Det ansås i sagen ikke i sig selv for  

 afgørende  

 om materialet var journaliseret hos en af de myndigheder som var  

 repræsenteret  

 i samarbejdet, hvis sagen hos denne myndighed var reserveret for  

 de medarbejdere  

 som indgik i særmyndigheden.
Der er ikke i sagen præcise  

 oplysninger om hvordan det interne arbejdsmateriale har været håndteret i  

 forhold til udenforstående, herunder de myndigheder som havde repræsentanter  

 i  

 udvalget.
Der er ikke brevveksling i sagen hvorved materialet  

 aktivt sendes  

 til andre end udvalgets medlemmer.
Finansministeriet har i  

 udtalelsen til mig af 24. juni 2003 anført at materialet  så vidt  

 Finansministeriet  

 ved  ikke er blevet udvekslet med andre myndigheder.
For så vidt angår  

 mødeindkaldelser, dagsordener og referater fra udvalgets møder, har jeg ikke  

 anledning til at lægge andet til grund.
Jeg har således ikke grundlag for at  

 kritisere at Finansministeriet undtog disse dokumenter fra aktindsigt i  

 medfør  

 af offentlighedslovens § 7. Se dog nedenfor i afsnit 5 om ekstrahering.
 Baggrundsnotater og  

 arbejdspapirer har Finansministeriet også undtaget som interne  

 arbejdsdokumenter.
Det fremgår af sagens akter  

 at nogle af baggrundsnotaterne blev udarbejdet efter aftale på møderne i  

 udvalget.
Det gælder imidlertid ikke alle baggrundsnotaterne.
Nogle af baggrundsnotaterne  

 er udarbejdet hos de myndigheder som deltog i samarbejdet.
Andre er  

 udarbejdet  

 hos andre myndigheder eller hos private.
Det er utvivlsomt at notater  

 der er udarbejdet hos andre myndigheder end dem som deltog i samarbejdet,  

 eller hos private, ikke kan betragtes som interne arbejdsdokumenter.
Fonden  

 fik i forbindelse med Finansministeriets afgørelse af 9. januar 2003  

 aktindsigt  

 i 4 baggrundsrapporter udarbejdet af eksterne konsulenter for udvalget.
Ved  

 min gennemgang af sagen har jeg imidlertid fundet yderligere baggrundsnotater  

 udarbejdet af eksterne myndigheder eller private: Med mødeindkaldelsen af 20.  

 juni 2002 til det 3. møde den 24. juni 2002 blev udsendt et notat fra  

 Konkurrencestyrelsen som ikke havde repræsentanter i udvalget.
Med  

 mødeindkaldelsen  

 af 23. oktober 2002 til det 7. møde den 25. oktober 2002 blev udsendt en  

 baggrundsrapport fra Risø. Det er min opfattelse at disse dokumenter ikke  

 kunne  

 undtages med henvisning til offentlighedslovens § 7 om interne  

 arbejdsdokumenter.
 Jeg har gjort  

 Finansministeriet bekendt med min opfattelse.
De baggrundsnotater som blev  

 udarbejdet hos de myndigheder som var repræsenteret i samarbejdet i udvalget,  

 fremstår typisk som almindelige notater udarbejdet af myndigheden; de er  

 udarbejdet på myndighedens brevpapir med angivelse af kontor og  

 sagsbehandler.  

 Der er ikke specifikt angivet at de er udarbejdet i udvalgets regi eller til  

 brug for udvalget.
I beslutningsreferaterne er der eksempelvis anført  

 følgende  

 vedrørende beslutninger om at lade bestemte notater udarbejde:   

  

 FM  

  

[Finansministeriet; min bemærkning]  

  

 udarbejder udkast som sendes til høring i  

 de øvrige ministerier  

  

 eller  

  

 MSt og  

 EnS  

  

[Miljøstyrelsen og Energistyrelsen; min bemærkning]  

  

 udarbejder fælles notat  

  

 (eksemplerne  

 er fra beslutningsreferatet fra det 2. møde i udvalget).
 Det forekommer mest  

 nærliggende at antage at dokumenter af denne type ikke blev udarbejdet af  

 medarbejderne  

 hos myndighederne som led i varetagelsen af deres medlemskab af udvalget.
 På den baggrund er det min  

 opfattelse at notaterne ikke kunne anses for interne arbejdsdokumenter, jf.  

 det  

 ovenfor anførte fra sagen gengivet i Folketingets Ombudsmand beretning for  

 1989, s. 175ff.
 Jeg har gjort  

 Finansministeriet bekendt med min opfattelse.
Jeg har samtidig henstillet  

 til Finansministeriet at genoptage sagens behandling og træffe en ny  

 afgørelse  

 vedrørende aktindsigt i baggrundsnotater.
En del af baggrundsnotaterne i  

 sagen blev offentliggjort sammen med selve klimarapporten.
Jeg har skrevet  

 til  

 Finansministeriet at ministeriet i det omfang de pågældende notater  

 efterfølgende er blevet offentliggjort, evt. blot kan henvise til disse  

 offentliggjorte baggrundsnotater.
4. Undtagelse af  

 dokumenter udarbejdet til brug for møder mellem ministre Finansministeriet har efter  

 bestemmelsen i offentlighedslovens § 10, nr. 1, undtaget kapiteludkast,  

 notater  

 og baggrundsnotater fra aktindsigt.
Bestemmelsen har følgende ordlyd:
   

  

 § 10.  

  

 Retten til aktindsigt omfatter ikke:
Statsrådsprotokoller,  

 referater af møder mellem ministre og dokumenter, der udarbejdes af en  

 myndighed til brug for sådanne møder. I det foreliggende tilfælde  

 er det kun sidste led af bestemmelsen dokumenter, der udarbejdes til  

 brug for  

 sådanne møder (møder mellem ministre) der er relevant.
Bestemmelsen  

 finder  

 anvendelse hvad enten dokumentet er udarbejdet af et ministerium eller en  

 anden  

 forvaltningsmyndighed.
Det afgørende er om dokumentet er udarbejdet netop med  

 henblik på at skulle indgå i drøftelser på et møde mellem ministre, hvorimod  

 det ikke kan kræves at dokumentet faktisk bliver anvendt på mødet.
Det er  

 uden  

 betydning for anvendelsen af bestemmelsen om der er tale om egentlige  

 ministermøder  

 med deltagelse af samtlige regeringens medlemmer eller om et møde i et  

 ministerudvalg eller en mere uformel drøftelse mellem to eller flere  

 ministre, jf. s. 229, 2. spalte, i betænkning nr. 857/1978 om  

 offentlighedslovens  

 revision.
I sagen gengivet i  

 Folketingets Ombudsmands beretning for 1989, s. 175ff, anførte jeg at det var  

 klart at dokumenter som blev udarbejdet på grundlag af en drøftelse i et  

 departementschefsudvalg med henblik på forelæggelse i regeringens  

 koordinationsudvalg, måtte anses for omfattet af bestemmelsen i  

 offentlighedslovens § 10, nr. 1. Derimod anså jeg det for usikkert om bidrag  

 fra andre ministerier som blev sendt til underudvalgene (under  

 departementschefsudvalget) med henblik på teknisk bearbejdelse og  

 koordinering,  

 kunne anses for omfattet af bestemmelsen.
Jeg fandt det betænkeligt at  

 anerkende at bestemmelsen blev benyttet på dokumenter som ikke var udarbejdet  

 direkte med henblik på møder mellem ministre, men i første række var  

 tilvejebragt til brug for en ren embedsmandsmæssig bearbejdning.
 Det fremgår af kommissoriet  

 at udvalgsarbejdet skulle munde ud i udarbejdelse af et  

 beslutningsgrundlag  

 til regeringens Økonomiudvalg ultimo  

 2002.
 Det fremgår af sagens akter  

 at de dokumenter som udvalget i første omgang arbejdede på med henblik på  

 forelæggelse i regeringen økonomiudvalg og senere i regeringens  

 koordinationsudvalg, dels var selve klimarapporten En omkostningsfri  

 klimastrategi og dels materiale til præsentation af rapporten for  

 ministrene:  

 covernote, baggrundsnotat og udkast til pressemeddelelse.
Mellem det 10. og det 11.  

 møde i udvalget blev det nævnte materiale forelagt først for Regeringens  

 Økonomiudvalg og herefter for Regeringens Koordinationsudvalg.
Det fremgår af  

 mødeindkaldelsen af 3. december 2002 til det 11. møde den 4. december 2002 at  

 det på mødet i Koordinationsudvalget havde vist sig nødvendigt med en  

 yderligere gennemgang af nogle af de tekniske beregninger i rapporten.  

 Herudover havde mødet vist at regeringen havde behov for at se et konkret  

 oplæg til hvilke typer politiske beslutninger der ville være knyttet til  

 klimaproblemstillingen.
Dette oplæg skulle forelægges for regeringen i form  

 af et notat vedrørende mulige løsninger for en klimastrategi og i form af et  

 udkast til policy-udspil.
På de følgende møder i udvalget blev  

 der herefter  

 arbejdet på at færdiggøre klimarapporten og på at udfærdige de nævnte  

 dokumenter.
På møder i regeringens koordinationsudvalg henholdsvis den 22.  

 januar 2003 og den 19. februar 2003 blev dokumenterne forelagt for ministrene  

 sammen med materiale til brug for præsentation af dokumenterne.
Jeg er på ovenstående  

 baggrund enig med Finansministeriet i at kapiteludkastene, baggrundsnotat,  

 policy-udspil og det øvrige nævnte materiale som blev udarbejdet med henblik  

 på præsentation af udvalgets arbejde for ministrene, er undtaget fra retten  

 til aktindsigt, jf. § 10, nr. 1, i offentlighedsloven.
Jeg har herved lagt  

 vægt på at materialet er udarbejdet direkte med henblik på forelæggelse på  

 møder mellem ministre.
Idet jeg går ud fra at det er det nævnte materiale som  

 Finansministeriet  

 henviser til i sin afgørelse, har jeg således ikke grundlag for at kritisere  

 ministeriet på dette punkt.
Se dog nedenfor i afsnit 5 om ekstrahering.
5. Ekstrahering a) Oplysninger om fremtidige forhold Finansministeriet har  

 tilkendegivet at oplysningerne i de undtagne dokumenter angår fremskrivninger  

 eller skøn over fremtidige forhold, og at de derfor ikke er omfattet af  

 ekstraheringspligten.
 Både for dokumenter omfattet  

 af offentlighedsloven § 7 og offentlighedslovens § 10, nr. 1, gælder der  

 en pligt til ekstrahering, jf. offentlighedslovens § 11, stk. 1. Bestemmelsen  

 har følgende ordlyd:
  

  

 § 11.  

  

 Oplysninger i dokumenter, der er omfattet af § 7 og § 10, nr.  

 1-4, om faktiske omstændigheder, der er af væsentlig betydning for  

 sagsforholdet, skal uanset disse bestemmelser meddeles i overensstemmelse med  

 lovens almindelige regler. Bestemmelsen finder ikke  

 anvendelse såfremt de oplysninger der skulle ekstraheres, fremgår af  

 offentligt  

 tilgængelige oplysninger i sagen, jf.
John Vogter, Offentlighedsloven med  

 kommentarer, 3. udgave (1998), s. 211.
Ekstraheringspligten gælder  

 oplysninger om faktiske omstændigheder af væsentlig betydning for  

 sagsforholdet.
Udtrykket oplysninger om (sagens) faktiske  

 omstændigheder  

 anvendes ikke kun i offentlighedslovens § 11, men også i andre  

 lovbestemmelser, bl.a. forvaltningslovens § 19 og offentlighedslovens § 6.  

 Betingelsen for at der skal foretages ekstrahering, må således forstås på  

 samme  

 måde som betingelsen for at der skal foretages partshøring, eller at der  

 foreligger notatpligt.
Afgørende for om en oplysning  

 skal ekstraheres, er herefter ikke i første række afhængig af om en oplysning  

 efter sit indhold må karakteriseres som faktisk eller ej, men beror i højere  

 grad på hvilken funktion oplysningen har i myndighedens sagsbehandling.
En  

 oplysning skal på den baggrund ekstraheres hvis oplysningen er af en sådan  

 karakter at den bidrager til at supplere sagsforholdets bevismæssige grundlag  

 eller i øvrigt tilvejebringes for at skabe klarhed med hensyn til  

 sagsforholdets  

 faktiske omstændigheder.
Se hertil bl.a. forarbejderne til  

 offentlighedslovens  

 § 6 (Folketingstidende 1985-86, tillæg A, sp. 217) hvoraf desuden fremgår  

 følgende:
Notatpligten vil således  

 også kunne omfatte oplysninger, der indeholder en subjektivt præget  

 stillingtagen  

 til et forhold for så vidt vurderingen er af betydning for den administrative  

 bevisoptagelse.
Tilkendegivelse af standpunkter, argumenter eller vurderinger  

 med hensyn til en sags afgørelse vil derimod ikke, lige så lidt som efter den  

 gældende lov, være omfattet af notatpligten.
Det samme gælder oplysninger der  

 isoleret set gengiver objektive kendsgerninger, som f.eks. oplysninger om  

 indholdet  

 af gældende ret. På den baggrund må det  

 antages at også forudsigelser om hvorledes et faktisk forløb vil ændre sig,  

 og  

 som bidrager til myndighedens kvalificering af det administrative  

 beslutningsgrundlag, også hører til de faktiske oplysninger i et sagsforhold.  

 Se bl.a.
Jon Andersen, mfl., Forvaltningsret, 2. udgave (2002), s. 518.
 Jeg er således ikke enig i  

 den retsopfattelse som Finansministeriet har tilkendegivet i den uddybende  

 begrundelse af 3. marts 2003 og i udtalelsen til mig af 24. juni 2003  

 hvorefter  

 det forhold at oplysningerne angår fremskrivninger eller skøn over fremtidige  

 forhold i sig selv, gør at oplysningerne ikke er omfattet af  

 ekstraheringsforpligtelsen.
 Jeg har gjort  

 Finansministeriet bekendt med min opfattelse.
b) Ekstraheringspligtige oplysninger i den konkrete sag? Det er Finansministeriets  

 opfattelse at der i de dokumenter der blev undtaget efter § 7 og § 10, nr. 1,  

 i  

 offentlighedsloven, ikke var oplysninger der skulle ekstraheres.
Jeg har i flere tidligere  

 sager anført at bestemmelsen i § 11, stk. 1, i offentlighedsloven må forstås  

 sådan at interne vurderinger, dvs. udtalelser eller vurderinger fra en  

 myndigheds eget personale mv., ikke er omfattet af offentlighedslovens  

 § 11 (og den tilsvarende bestemmelse i forvaltningslovens § 12, stk. 2).  

 Derimod er udtalelser eller vurderinger fra eksterne kilder omfattet af  

 ekstraheringspligten.
Se bl.a. sagerne gengivet i Folketingets Ombudsmands  

 beretning for 1990, s. 216ff*, for 1995, s. 305ff*, for 1996, s. 221*, og for  

 2002,  

 s. 402ff*. I Folketingets Ombudsmands beretning for 1995, s.  

 305f, udtalte jeg at beregninger  

 foretaget af en myndighed på baggrund af allerede foreliggende og offentligt  

 tilgængeligt materiale, og uden at myndigheden ved besigtigelser mv. tilførte  

 nye  

 iagttagelser, ikke var omfattet af ekstraheringsforpligtelsen.
 I forhold til vurderinger  

 angår ekstraheringspligten således navnlig oplysninger i form af udtalelser  

 eller vurderinger fra eksterne kilder der på tidspunktet for anmodningen om  

 aktindsigt ikke fremgik af offentligt tilgængelige oplysninger i sagen.  

 Finansministeriet har ikke har overvejet ekstraheringsforpligtelsen i dette  

 lys, og jeg har derfor samtidig henstillet til Finansministeriet at genoptage  

 sagen for på ny at overveje om der i de dokumenter der blev undtaget fra  

 aktindsigt efter offentlighedslovens 7 og § 10, nr. 1, er oplysninger der  

 skal ekstraheres.
 Ved vurderingen af om  

 oplysninger der er ekstraheringspligtige, kan undtages efter andre  

 bestemmelser  

 i offentlighedsloven, henviser jeg til det som jeg har anført ovenfor under  

 pkt. 1 vedrørende anvendelsen af lov om aktindsigt i miljøoplysninger.
Selve klimarapporten og noget  

 yderligere materiale er senere blevet offentliggjort.
Jeg har meddelt  

 Finansministeriet at ministeriet, hvis de oplysninger som ellers skulle  

 ekstraheres, indgår i dette offentliggjorte materiale, eventuelt blot kan  

 henvise til det offentliggjorte materiale.
6. Sammenfatning 1. Det er min opfattelse at de oplysninger som fonden søgte om  

 aktindsigt i, var omfattet af lov om miljøoplysninger.
Jeg er ikke enig med  

 Finansministeriet i at det var uden betydning at oplysningerne var omfattet  

 af  

 loven, idet undtagelse af oplysninger i sagen bl.a. skete med henvisning til  

 bestemmelsen i offentlighedslovens § 13, stk. 1, nr. 6.
2. Jeg kan tilslutte mig Finansministeriets opfattelse hvorefter  

 det koordinerede udvalg var en selvstændig myndighed i offentlighedslovens  

 forstand.
Bl.a. på den baggrund har jeg ikke grundlag for at kritisere at  

 Finansministeriet undtog mødeindkaldelser, dagsordener og referater fra  

 udvalgets møder fra aktindsigt i medfør af offentlighedslovens § 7 om interne  

 arbejdsdokumenter.
 3. Jeg mener at der i sagen var flere eksterne baggrundsnotater  

 som var underlagt aktindsigt, end dem som fonden fik aktindsigt i den 9.  

 januar 2003. Jeg mener ikke at de baggrundsnotater der var udarbejdet hos de  

 myndigheder der indgik i samarbejdet i udvalget, kunne undtages fra  

 aktindsigt  

 i medfør af offentlighedslovens § 7.
 4. Jeg er enig med Finansministeriet i at kapiteludkastene til  

 klimarapporten, baggrundsnotat, policy-udspil og det øvrige nævnte materiale  

 som blev udarbejdet med henblik på præsentation af udvalgets arbejde for  

 ministrene, kunne undtages fra aktindsigt efter § 10, nr. 1, i  

 offentlighedsloven.
 5. Jeg er ikke enig i den retsopfattelse som Finansministeriet  

 har tilkendegivet vedrørende ekstrahering hvorefter det forhold at  

 oplysninger  

 angår fremskrivninger eller skøn over fremtidige forhold, i sig selv gør at  

 oplysningerne ikke er omfattet af ekstraheringsforpligtelsen.  


  

 I det omfang der i de dokumenter der er undtaget efter § 7 og § 10, nr. 1, i  

 offentlighedsloven, indgår udtalelser eller vurderinger fra eksterne kilder,  

 mener jeg at de er omfattet af ekstraheringspligten.
6. Jeg har henstillet til Finansministeriet at genoptage sagens  

 behandling og træffe en ny afgørelse om aktindsigt i lyset af det jeg har  

 anført.
Klimarapporten mv. er blevet offentliggjort siden fonden fik delvis  

 afslag  

 på aktindsigt den 9. januar 2003. Jeg har skrevet til Finansministeriet at  

 ministeriet,  

 hvis de oplysninger der i lyset af det jeg har anført, skulle meddeles  

 aktindsigt  

 i, er indeholdt i det offentliggjorte materiale, eventuelt kan meddele  

 aktindsigt ved at henvise hertil. NOTER: (*) FOB 1979, s. 257,  

 FOB 1989, s. 175,  

 FOB 1990, s. 216,  

 FOB 1994, s. 401,  

 FOB 1995, s. 305,  

 FOB 1996, s. 221, og  

 FOB 2002, s. 402.
