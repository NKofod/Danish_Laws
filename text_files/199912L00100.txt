Fremsat den 24. november 1999 af  

 erhvervsministeren (Pia Gjellerup) Forslag til Lov om ændring af lov om dykkerarbejde  

 og dykkermateriel m.v.
(Redningsdykning, strafferammer) § 1 I lov nr. 307 af 17. maj 1995 om dykkerarbejde og dykkermateriel m.v.  

 foretages følgende ændringer:
 1. I § 1 indsættes efter »dykkermateriel«: »og for personer, som reddes ved dykning«.
 2. I § 13 indsættes efter »udførelse«: »for dykkeren og personer, som reddes ved dykning«.
 3. I § 20, 1. pkt., indsættes efter »dykkeropgaver«: », herunder for redningsdykning,«.
 4. I § 20, 2. pkt.,  udgår: »rimeligt«.
 5. I § 20, 2. pkt., indsættes efter »sundhedsmæssige forhold«: »ved opgavens  

 udførelse«.
 6. I § 23, 1. pkt., ændres »erhvervsdykkerbevis« til:  

»dykkerbevis erhvervet efter denne lov«.
 7. I § 23, 3. pkt., ændres »erhvervsdykkerbevis« til:  

»dykkerbevis«.
 8. I § 23, 4. pkt., ændres »erhvervsdykkerbeviset« til:  

»dykkerbeviset«.
 9. § 24, affattes således:
» 1)	overtræder § 3, stk. 1 og 4, §12 og §16, stk. 1, eller 2)	ikke efterkommer påbud i henhold til § 18.
 Stk. 2. Straffen kan stige til hæfte eller  

 fængsel i indtil 2 år, hvis overtrædelsen er begået  

 forsætligt eller ved grov uagtsomhed.
Stk. 3. Ved straffens udmåling efter stk. 1 og 2  

 skal det betragtes som en skærpende omstændighed, at 1)	der ved overtrædelsen er sket skade på liv eller helbred  

 eller fremkaldt fare herfor, 2)	der tidligere er afgivet påbud efter § 18 for samme eller  

 tilsvarende forhold, eller 3)	der ved overtrædelsen er opnået eller tilsigtet en  

 økonomisk fordel for den pågældende selv eller  

 andre.
 Stk. 4. Det skal betragtes som en særligt  

 skærpende omstændighed, at der for unge under 18 år er sket  

 skade på liv eller helbred eller fremkaldt fare herfor, jf. stk. 3, nr.  

 1.
Stk. 5. Er der ved en overtrædelse opnået  

 eller tilsigtet en økonomisk fordel, konfiskeres denne efter reglerne  

 i straffelovens 9. kapitel.
Kan der ikke ske konfiskation, skal der tages  

 særskilt hensyn hertil ved udmåling af en bøde, herunder  

 en eventuel tillægsbøde.
Stk. 6. I forskrifter, der udstedes i medfør af  

 loven, kan der fastsættes straf af bøde, hæfte eller  

 fængsel i indtil 1 år.
Det kan endvidere bestemmes, at straffen  

 kan stige til hæfte eller fængsel i indtil 2 år under  

 tilsvarende omstændigheder som anført under stk. 2.
Stk. 7. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.« § 2 Loven træder i kraft den 1. januar 2000.
 Stk. 2. I indtil 2 år efter denne lovs  

 ikrafttræden kan Søfartsstyrelsen give erhvervsdykkerbeviser  

 påtegning om tilladelse til fortsat udførelse af  

 redningsdykning, når bevisets indehaver på tilfredsstillende  

 måde kan dokumentere at have været regelmæssigt  

 beskæftiget med sådanne opgaver inden for de seneste 5  

 år.
Bemærkninger til lovforslaget Almindelige bemærkninger Lovens formål og baggrund Den foreslåede ændring i lov nr. 307 af 17.  

 maj 1995 om dykkerarbejde og dykkermateriel m.v. ("Dykkerloven")  

 har til formål at skabe hjemmel for indførelse af en  

 målrettet uddannelse for redningsdykkere.
Hovedsigtet med den nye  

 redningsdykkeruddannelse er således at skabe en øget sikkerhed,  

 ikke kun for dykkerne, men også for de personer, som reddes.
Ved  

 redningsdykning forstås dykning med henblik på at redde  

 menneskeliv samt foretage akut eftersøgning og bjærgning af  

 omkomne.
Der stilles efter beredskabsloven, lov nr. 1054 af 23.  

 december 1992, eller bekendtgørelse nr. 730 af 10. august 1994 om det  

 kommunale redningsberedskabs organisation, virksomhed, materiel og  

 dimensionering ikke noget krav om, at det kommunale redningsberedskab skal  

 kunne løse redningsopgaver, der medfører oprettelse af et  

 kommunalt beredskab, der råder over dykkere.
Den enkelte  

 kommunalbestyrelse kan imidlertid med udgangspunkt i beredskabsloven § 12  

 beslutte at etablere et sådant dykkerberedskab.
Den eksisterende  

 dykkerlov § 3 stk. 2, indebærer imidlertid, at sådanne kommunale  

 beredskaber er omfattet af definitionen dykkerarbejde.
Som en konsekvens  

 heraf skal dykkere, der indgår i de dykkerberedskaber, som kommunerne  

 måtte vælge at oprette, have bevis som overfladeforsynet  

 erhvervsdykker, jfr.
Dykkerlovens § 3 stk. 1.
Den foreslåede lovændring indebærer, at  

 kravet om erhvervsdykkerbevis skal kunne fraviges for dykkere, der har  

 gennemgået den nye redningsdykkeruddannelse.
Baggrunden herfor er, at  

 visse af de uddannelseskrav, som stilles til overfladeforsynede  

 erhvervsdykkere, der skal kunne arbejde på dybt vand, ikke er  

 nødvendige for en redningsdykker, der kun virker på lavt vand.  

 På den anden side har redningsdykkeren behov for en særlig  

 uddannelse i redningsoperationer.
Samtidig imødekommes navnlig  

 kommunernes ønske om at forbedre mulighederne for at kunne etablere og  

 opretholde kommunale dykkerberedskaber.
Redningsdykkeruddannelsen Redningsdykkere tænkes fortrinsvis anvendt i de  

 danske havne.
Redningsdykkere kan dog også indsættes i  

 forbindelse med redningsarbejde fra stranden, fjorde, i åer og  

 søer, hvor den maksimale 
vanddybde er 25 meter.
Der vil i medfør af  

 bestemmelsen i lovens § 20 blive fastsat regler om, at redningsdykning kun  

 må udføres af personer, der har gennemgået  

 redningsdykkeruddannelsen.
Der vil endvidere i medfør af § 20 blive stillet  

 krav om, at kommende redningsdykkere har enten en redningsmæssig eller  

 en dykkermæssig baggrund.
Den dykkermæssige baggrund kan  

 være enten som overfladeforsynet dykker til 50 m eller såkaldt  

 SCUBA-dykker.
SCUBA-dykkere er undervist i brug af let dykkerudrustning  

 (luftflasker) på vanddybder indtil 25 meter og uddannelsen  

 foregår på en af de to af Søfartsstyrelsen godkendte  

 skoler.
Den redningsmæssige baggrund kan erhverves i et  

 redningsberedskab.
I redningsberedskabet indgår i den forbindelse  

 statslige og kommunale redningsberedskaber samt Falck A/S.
For kommende redningsdykkere med en redningsmæssig  

 baggrund vil der blive stillet krav om dykkerkursus (overfladeforsynet  

 dykning eller SCUBA-dykning samt dykkerrutine) samt et kursus i  

 redningsdykning af ca. tre ugers varighed, der udvikles i AMU regi.
Dette  

 kursus tænkes at omfatte eksempelvis bjærgning,  

 frigørelsesteknik, psykologi og håndtering af tilskadekomne.
For kommende redningsdykkere med en baggrund som dykker  

 (overfladeforsynet dykker eller SCUBA-dykker med dykkerrutine) vil der blive  

 stillet krav om det allerede eksisterende 3 ugers AMU grundkursus i redning  

 samt det kommende 3 ugers AMU redningsdykkerkursus.
Det eksisterende AMU  

 kursus i redning omfatter blandt andet generelt redningsarbejde,  

 frigørelse af fastklemte samt brug af trykluftsapparater.
Dette kursus  

 vil eventuelt kunne erstattes af andre kurser af tilsvarende indhold, der  

 tænkes beskrevet i bekendtgørelsesform.
 Kravet om redningsdykkeruddannelse gælder dog ikke  

 umiddelbart for overfladeforsynede erhvervsdykkere, der ved de nye reglers  

 ikrafttræden allerede er beskæftiget i en redningstjeneste.
Den nye redningsdykkeruddannelse vil med udgangspunkt i de  

 eksisterende redningsuddannelser inden for AMU-systemet blive udviklet i  

 samarbejde med Dykkerrådet og Transporterhvervets UddannelsesRåd  

 og godkendt efter de gældende regler for arbejdsmarkedsuddannelserne.  

 Denne del af uddannelsen vil ikke indeholde dykning.
De nærmere  

 bestemmelser om uddannelsens indhold samt adgangskravene, herunder om  

 helbredsbetingelser og hvad dykkerrutinen eller redningsrutinen skal  

 bestå i (tid, opgavetyper, dokumentation herfor osv.), fastsættes  

 i bekendtgørelsesform i henhold til § 20.
Straffen for overtrædelse af dykkerlovgivningen Ved lov nr. 379 af 10. juni 1997 og lov nr. 887 af 3.  

 december 1997 gennemførtes en forhøjelse af strafferammerne i  

 arbejdsmiljøloven og lov om skibes sikkerhed m.v.
Lov om skibes  

 sikkerhed m.v. er siden erstattet af lov om sikkerhed til søs, som  

 trådte i kraft den 1. marts 1999. Lovændringerne  

 gennemførte en generel forhøjelse af  

 strafudmålingspraksis, og sigtet hermed var at markere, at samfundet  

 ser med større alvor end hidtil på overtrædelser af  

 arbejdsmiljølovgivningen og reglerne om skibes sikkerhed.
Disse hensyn  

 gør sig også gældende inden for dykkerområdet, hvor  

 der ofte kan være særlig risiko for de involverede.
Bestemmelsen  

 i nr. 5 indebærer således en ændring, der bringer  

 dykkerlovens strafferammer på linie med, hvad der er gældende  

 inden for den generelle arbejdsmiljølovgivning.
Det er ved  

 lovændringen tilsigtet, at også bødeniveauet skal  

 forøges væsentligt, idet det dog bemærkes, at det fortsat  

 tilkommer domstolene at fastsætte det konkrete strafniveau.
Økonomiske og administrative konsekvenser for det  

 offentlige Der skønnes alene at blive behov for uddannelse af  

 et mindre antal redningsdykkere.
Redningsdykkernes SCUBA uddannelse  

 indebærer ikke øgede udgifter for det offentlige, idet kurserne  

 gennemføres med fuld brugerbetaling.
De supplerende redningskurser  

 (grundkursus i redning og redningsdykkerkursus) vil blive afholdt i AMU regi  

 og udgifterne hertil, incl. godtgørelse til deltagerne, skønnes  

 at være i størrelsesordenen 0,6 0,7 mio. kr. årligt.
De  

 afledte merudgifter ved gennemførelsen af redningsdykkeruddannelsen  

 skal kompenseres på Arbejdsministeriets ramme til AMU-uddannelser.
Økonomiske og administrative konsekvenser for  

 erhvervslivet Forslaget har ikke økonomiske eller administrative  

 konsekvenser for erhvervslivet.
Forholdet til EU-retten Forslaget har ikke EU-retlige konsekvenser.
Høring Forslaget har været i høring hos de  

 organisationer mv., som er repræsenteret i Dykkerrådet  

 (Brancheforeningen for Dykkermateriel, Danmarks Rederiforening, Dansk  

 Dykkerforening, Dansk Sportsdykker Forbund, Dykkerfirmaernes Brancheforening,  

 Entreprenørforeningen, Forbundet af Offentligt Ansatte, Den  

 Marinearkæologiske Referencegruppe, North Sea Operators  

 Committee-Denmark, Specialarbejderforbundet i Danmark, Søværnet,  

 skoler med dykkeruddannelse godkendt af Søfartsstyrelsen) samt Falck,  

 Københavns Kommune, Helsingør Kommune, Transporterhvervets  

 UddannelsesRåd, Foreningen af Kommunale Beredskabschefer,  

 Beredskabsstyrelsen, Kommunernes Landsforening, Rigsrevisionen,  

 Arbejdsministeriet, Finansministeriet, Indenrigsministeriet, Miljø- og  

 Energiministeriet, Forsvarsministeriet samt Justitsministeriet.
Vurdering af konsekvenserne af lovforslaget Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og amtskommuner Forslaget vil billiggøre etablering af kommunale  

 dykkerberedskaber Forslaget vil medføre merudgifter i størrelsesordenen  

 0,6-0,7 mio kr. årligt Administrative konsekvenser for stat, kommuner og amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU retten Forslaget berører ikke EU retten Bemærkninger til lovforslagets  

 enkelte bestemmelser Til § 1 Som beskrevet under Almindelige bemærkninger har  

 alene personer med erhvervsdykkerbevis efter gældende lovgivning ret  

 til at foretage redningsdykning.
Den foreslåede ændring har til  

 formål at skabe hjemmel for en målrettet  

 redningsdykkeruddannelse, således at kravet om erhvervsdykkerbevis, der  

 i flere henseender er fundet uhensigtsmæssigt, kan fraviges.  

 Konsekvensen heraf er blandt andet, at uddannede redningsdykkere fremover vil  

 kunne deltage i de kommunale dykkerberedskaber.
Til nr. 1 Bestemmelsen præciserer, at lovens  

 formål er at skabe øget sikkerhed, ikke kun for dykkere, men  

 også Til nr. 2 Bemyndigelsesbestemmelsen i Dykkerloven § 13  

 har været anvendt til eksempelvis fastsættelse af regler om  

 lægeundersøgelse af dykkere (Bekendtgørelse nr. 476 af  

 17. juni 1999) om dykkerarbejdets sikre udførelse  

 (Bekendtgørelse nr. 478 af 17. juni 1999). Efter udvidelsen af  

 bemyndigelsen kan bestemmelsen anvendes til udstedelse af detaljerede regler  

 om betryggelse af arbejdet som redningsdykker, eksempelvis om  

 tilrettelæggelse af arbejdet, uarbejdsdygtighed, hjælpemateriel,  

 udstyr mv.
Reglerne herom vil blive fastsat efter høring af  

 Dykkerrådet og de berørte myndigheder.
Sigtet med den nye redningsdykkeruddannelse er at skabe en  

 øget sikkerhed, ikke kun for dykkerne, men også for de personer,  

 som reddes.
Da Dykkerloven retter sig imod de sikkerheds- og  

 sundhedsmæssige forhold, for de personer, som er beskæftiget med  

 dykkerarbejde, er det fundet rigtigst at præcisere, at lovens  

 bestemmelser også kan anvendes til at fastsætte regler til  

 sikring af andre end dem, der udfører dykkerarbejdet, nemlig dem der  

 reddes.
Til nr. 3, 4 og 5 Af bemærkningerne til lov om  

 dykkerarbejde og dykkermateriel m.v. (Folketingstidende 1994-95, tillæg  

 A, sp. 1468-69) fremgår det, at bestemmelsen i § 20 i den  

 gældende lov om fravigelse af reglerne om dykkerarbejde og  

 erhvervsdykkerbevis er tænkt anvendt på dykkeropgaver uden for  

 den traditionelle dyknings område, hvor erhvervsdykkerens særlige  

 kvalifikationer ikke er påkrævet, f.eks. såkaldt  

 "videnskabsdykning". Videnskabsdykning er undersøgelser  

 under vand af personer med særlig viden eller uddannelse så som  

 arkæologer, ingeniører eller biologer, idet det er en  

 forudsætning, at arbejdet kan tilrettelægges, således at  

 det er sikkerhedsmæssigt og sundhedsmæssigt forsvarligt.
Med forslaget medtages under de særlige  

 dykkeropgaver nu som noget nyt redningsdykning, uanset at redningsdykning  

 betragtes som en farlig form for dykning, der kun i begrænset omfang  

 på forhånd kan tilrettelægges og normalt foregår  

 under et betydeligt tidspres.
Der vil derfor blive stillet krav om at  

 personer, der virker som redningsdykkere, skal have gennemgået en  

 særlig uddannelse.
Der bliver tale om en målrettet uddannelse, som skal  

 tilgodese de særlige sikkerheds- og sundhedsmæssige forhold ved  

 redningsdykning, herunder at vedkommende opnår en passende kvalificeret  

 erfaring og rutine i dykning og en passende vedligeholdelse heraf.
De  

 nærmere bestemmelser om uddannelsens indhold samt adgangskravene,  

 herunder om helbredsbetingelser og hvad dykkerrutinen eller redningsrutinen  

 skal bestå i (tid, opgavetyper, dokumentation herfor osv.),  

 fastsættes ved bekendtgørelse i henhold til § 20.
Til nr. 6, 7 og 8 Efter den gældende lov kan en dykker  

 under skærpende omstændigheder fradømmes sit  

 erhvervsdykkerbevis, såfremt dykkeren ved dom findes ansvarlig for  

 skader på personer i forbindelse med udførelse af dykkerarbejde.  

 Fradømmelse af erhvervsdykkerbevis kan også ske i tilfælde  

 af gentagne forsømmelser eller overtrædelse af loven eller de i  

 medfør af loven udstedte forskrifter.
Det anses for rimeligt, at ikke  

 kun overfladeforsynede erhvervsdykkere, men også SCUBA-dykkere efter §  

 20 skal kunne udelukkes fra dykning omfattet af loven, hvis de findes  

 ansvarlige som ovenfor beskrevet.
Til nr. 9 Til stk. 2 Efter forslaget udvides området for den  

 toårige strafferamme til generelt at omfatte overtrædelser, der  

 begås forsætligt eller groft uagtsomt.
Det er ved  

 lovændringen tilsigtet, at det forhold, at overtrædelsen kan  

 tilregnes som forsætlig eller groft uagtsom, skal have betydning for  

 bødeniveauet.
Til stk. 3 og 4 Efter straffelovens § 80 skal der ved  

 straffens udmåling tages hensyn til lovovertrædelsens grovhed.
De  

 nye bestemmelser i § 24 stk. 3 og 4, er udtryk for en nærmere  

 beskrivelse af, hvad der betragtes som særligt skærpende  

 omstændigheder.
Dette skal ske, uanset om der er tale om  

 strafudmåling efter § 24 stk. 1 eller 2.
Opregningen i stk. 3 og 4 af skærpende  

 omstændigheder er ikke udtryk for en udtømmende beskrivelse af,  

 hvilke momenter der skal tages i betragtning ved vurdering af  

 overtrædelsens grovhed.
Straffelovens almindelige principper,  

 sådan som de kommer til udtryk i straffelovens 10. kapitel, finder  

 anvendelse som hidtil Til stk. 5 Stk. 5 er en videreførelse af  

 gældende ret, og betyder, at hvis der ved en overtrædelse af  

 dykkerloven er opnået en økonomisk fordel, enten i form af et  

 udbytte eller i form af en besparelse, er det udgangspunktet, at denne  

 økonomiske fordel skal konfiskeres.
Reglerne om konfiskation i  

 straffesager findes i straffelovens 9. kapitel, og forslaget tilsigter at  

 præcisere dette udgangspunkt.
Det kan i visse tilfælde være vanskeligt at  

 dokumentere størrelsen af en økonomisk fordel, således at  

 konfiskation ikke lader sig gennemføre.
I disse tilfælde skal  

 domstolene tage hensyn til den økonomiske fordel ved udmålingen  

 af straffen, hvilket allerede følger af de gældende regler, og  

 det skal ved strafudmålingen altid - også hvor der foretages  

 konfiskation - tillægges vægt, om overtrædelsen er sket med  

 økonomiske vinding eller besparelse for øje, uanset om den  

 økonomiske fordel er opnået eller alene tilsigtet, jf.  

 straffelovens § 53, stk. 3.
 Endvidere indeholder forslaget en ændring af  

 reglerne om strafansvar for juridiske personer, hvilket alene er en  

 konsekvens af de nye regler i straffeloven om strafansvar for juridiske  

 personer m.v., der er vedtaget ved lov nr. 474 af 12. juni 1996.
Til § 2 Loven træder i kraft den 1. januar 2000.
Den nye redningsdykkeruddannelses krav om supplerende  

 redningskurser gælder ikke umiddelbart for overfladeforsynede  

 erhvervsdykkere, som med gyldigt certifikat ved de nye reglers  

 ikrafttrædelse allerede var eller har været regelmæssigt  

 beskæftiget med redningsopgaver.
For disse dykkere er der fastsat en  

 overgangsbestemmelse, der tænkes anvendt således, at  

 erhvervsdykkere med tilknytning til redningsberedskabet og med erfaring i  

 redningsopgaver, udrykning m.v. ikke vil skulle gennemgå den nye  

 uddannelse.
De endelige vilkår herfor vil blive fastlagt i samråd  

 med erhvervets parter, men det vil have undtagelsens karakter, at  

 sådanne dykkere ikke vil kunne opnå den nævnte tilladelse  

 til fortsat redningsdykning.
Bilag 1 Lovforslaget sammenholdt med gældende lov Gældende formulering Lovforslaget § 1. Lovens formål er på betryggende måde at  

 sikre liv og helbred for personer, der benytter dykkermateriel, og at fremme  

 de sikkerheds- og sundhedsmæssige forhold for personer, der  

 udfører dykkerarbejde.
 1. I § 1 indsættes efter »dykkermateriel«: »og for personer, som reddes ved dykning«.
 § 13. Erhvervsministeren fastsætter regler om dykkerarbejdes  

 sikre udførelse, herunder om arbejdsgiverens pligter, om organisation  

 af dykkerarbejdet og om dykkerjournaler.
 2. I § 13 indsættes efter »udførelse«: »for dykkeren og personer, som reddes ved dykning«.
§ 20. Erhvervsministeren kan for særlige dykkeropgaver  

 fastsætte regler, der helt eller delvis fraviger bestemmelser i kapitel  

 2 om dykkerarbejde og erhvervsdykkerbevis.
Der skal herved tages rimeligt  

 hensyn til dykkeropgavens art og de sikkerheds- og sundhedsmæssige  

 forhold.
 3. I § 20, 1. pkt., indsættes efter »dykkeropgaver«: », herunder for redningsdykning,«.
 4. I § 20, 2. pkt.,  udgår: »rimeligt«.
 5. I § 20, 2. pkt., indsættes efter »sundhedsmæssige forhold«: »ved opgavens  

 udførelse«.
§ 23. Findes en dykker ved dom ansvarlig for skader på  

 personer i forbindelse med udførelse af dykkerarbejde, kan den  

 pågældende under skærpede omstændigheder  

 fradømmes sit erhvervsdykkerbevis for en bestemt periode, der ikke kan  

 overstige 5 år, eller for bestandig.
Fradømmelse af  

 dykkerbeviset kan også ske i tilfælde af gentagne  

 forsømmelser eller overtrædelser af denne lovs bestemmelser  

 eller de i medfør af loven udstedte forskrifter.
Anklagemyndigheden  

 indsender i så tilfælde den pågældendes  

 erhvervsdykkerbevis og udskrift af dommen til Søfartsstyrelsen.
Er  

 erhvervsdykkerbeviset frakendt nogen for længere tid end 3 år,  

 kan spørgsmålet om generhvervelse af retten inden frakendelsen  

 udløb indbringes for domstolene.
Indbringelsen sker efter reglerne i  

 straffelovens § 78, stk. 3, og kan tidligst finde sted, når der er  

 forløbet 3 år af frakendelsestiden.
Retten kan kun gengives,  

 når ganske særlige omstændigheder foreligger.
 6. I § 23, 1. pkt., ændres »erhvervsdykkerbevis« til:  

»dykkerbevis erhvervet efter denne lov«.
 7. I § 23, 3. pkt., ændres »erhvervsdykkerbevis« til:  

 dykkerbevis".
 8. I § 23, 4. pkt., ændres »erhvervsdykkerbeviset« til:  

»dykkerbeviset«.
 § 24. Medmindre højere straf forskyldt efter anden  

 lovgivning, kan den, der overtræder § 3, stk. 1 og 4, §12, § 16, stk.  

 1, samt den, der ikke efterkommer påbud udstedt i henhold til § 18,  

 straffes med bøde, hæfte eller fængsel i indtil 1  

 år.
Stk. 2. Straffen kan stige til hæfte eller  

 fængsel i indtil 2 år, hvis overtrædelsen er begået  

 forsætligt eller ved grov uagtsomhed, og hvis der ved  

 overtrædelsen er 1)	voldt skade på unge mennesker under 18 år eller  

 fremkaldt fare herfor eller 2)	opnået eller tilsigtet en økonomisk fordel for den  

 pågældende selv eller andre, herunder ved besparelse.
 Stk. 3. Sker der ikke konfiskation af udbytte, som er  

 opnået ved overtrædelse, skal der ved udmåling af  

 bøde, herunder tillægsbøde, tages særligt hensyn  

 til størrelsen af en opnået eller tilsigtet fordel, jf. stk. 2,  

 nr. 2.
Stk. 4. I forskrifter, der udstedes i medfør af  

 loven, kan der fastsættes straf af bøde, hæfte eller  

 fængsel i indtil 1 år.
Det kan endvidere bestemmes, at straffen  

 kan stige til hæfte eller fængsel i indtil 2 år under  

 tilsvarende omstændigheder som anført under stk. 2.
Stk. 5. Er overtrædelsen begået af et  

 aktieselskab eller lignende, kan der pålægges selskabet som  

 sådant bødeansvar.
Er overtrædelsen begået af  

 staten, en kommune eller et kommunalt fællesskab, jf. § 60 i lov om  

 kommunernes styrelse, kan der pålægges staten, kommunen eller det  

 kommunale fællesskab bødeansvar.
 9. § 24, affattes således:
» 1)	overtræder § 3, stk. 1 og 4, §12 og §16, stk. 1, eller 2)	ikke efterkommer påbud i henhold til § 18.
 Stk. 2. Straffen kan stige til hæfte eller  

 fængsel i indtil 2 år, hvis overtrædelsen er begået  

 forsætligt eller ved grov uagtsomhed.
Stk. 3. Ved straffens udmåling efter stk. 1 og 2  

 skal det betragtes som en skærpende omstændighed, at 1)	der ved overtrædelsen er sket skade på liv eller helbred  

 eller fremkaldt fare herfor, 2)	der tidligere er afgivet påbud efter § 18 for samme eller  

 tilsvarende forhold, eller 3)	der ved overtrædelsen er opnået eller tilsigtet en  

 økonomisk fordel for den pågældende selv eller  

 andre.
 Stk. 4. Det skal betragtes som en særligt  

 skærpende omstændighed, at der for unge under 18 år er sket  

 skade på liv eller helbred eller fremkaldt fare herfor, jf. stk. 3, nr.  

 1.
Stk. 5. Er der ved en overtrædelse opnået  

 eller tilsigtet en økonomisk fordel, konfiskeres denne efter reglerne  

 i straffelovens 9. kapitel.
Kan der ikke ske konfiskation, skal der tages  

 særskilt hensyn hertil ved udmåling af en bøde, herunder  

 en eventuel tillægsbøde.
Stk. 6. I forskrifter, der udstedes i medfør af  

 loven, kan der fastsættes straf af bøde, hæfte eller  

 fængsel i indtil 1 år.
Det kan endvidere bestemmes, at straffen  

 kan stige til hæfte eller fængsel i indtil 2 år under  

 tilsvarende omstændigheder som anført under stk. 2.
