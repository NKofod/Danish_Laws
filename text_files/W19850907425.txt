Ankestyrelsens principafgørelse O-77-85 om kontanthjælp - formue - indtægt - udbetaling af arv Resume:
En udbetalt arv fandtes at måtte betragtes som formue i relation til spørgsmålet om kontanthjælp efter bistandsloven.
Ankestyrelsen lagde vægt på, at arv efter skattelovgivningen anses som formue og ikke som indtægt.
 Kassation:
Der er kommet nye regler på området Love:
Lov om social bistand - lovbekendtgørelse nr. 637 af 27. september 1989 - § 39 Sagsfremstilling:
En ansøger modtog hjælp efter bistandslovens § 37 fra juni 1982 indtil 16. maj 1983, hvor hun fik arbejde.
I midten af maj 1983 søgte ansøger om kontanthjælp frem til første lønudbetaling den 9. juni 1983. Ansøger oplyste samtidig, at hun den 11. april 1983 havde fået udbetalt en arv på 7.312 kr.
Beløbet var anvendt til køb af en cykel og køb af møbler m.v. i forbindelse med flytning fra forældrenes bopæl.
Det sociale udvalg betragtede den udbetalte arv som en indtægt og krævede tilbagebetaling af den hjælp, der var ydet i perioden 12. april - 10. maj 1983, i alt 3.483 kr.
Kravet om tilbagebetaling var begrundet med, at ansøger på et tidligere tidspunkt, hvor hun modtog hjælp, burde have oplyst om arven.
Ankenævnet tiltrådte socialudvalgets afgørelse med udvalgets begrundelse.
Nævnet henviste til bistandslovens §§ 18 og 25, stk. 1, nr. 1.
 Sagen blev anket af ansøger.
 Lovgrundlaget er bistandslovens §§ 37 og 39.
 Afgørelse:
Ankestyrelsen finder, at den modtagne arv må betragtes som formue.
Ankestyrelsen har lagt vægt på, at arv efter skattelovgivningen anses som formue og ikke som indtægt.
 Under hensyn til oplysningerne om, hvad arven blev anvendt til, finder Ankestyrelsen, at der ved vurderingen af behovet for hjælpefter bistandsloven kan ses bort fra besiddelsen af formuen, jf. bi standslovens § 39, 2. punktum.
 Ankestyrelsen ændrer således ankenævnets afgørelse.
