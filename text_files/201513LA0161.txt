Vedtaget af Folketinget ved 3. behandling den 31. maj 2016 Forslag til Lov om ændring af færdselsloven (Forsøgsordning med kørekort til 17-årige betinget af ledsaget kørsel frem til det fyldte 18. år m.v.) § 1 I færdselsloven, jf. lovbekendtgørelse nr. 1386 af 11. december 2013, som ændret senest ved lov nr. 410 af 11. maj 2016, foretages følgende ændringer:
 1. I § 57 indsættes som stk. 3:
»Stk. 3. Transport- og bygningsministeren kan fastsætte regler om en forsøgsordning, hvormed alderskravet for erhvervelse af kørekort sættes ned til 17 år betinget af ledsaget kørsel indtil det fyldte 18. år.
Transport- og bygningsministeren kan i den forbindelse fravige § 56, stk. 2, nr. 1, § 128, stk. 4, § 129, stk. 4, 1. og 2. pkt., og § 131, stk. 1, og fastsætte, at § 56, stk. 1, 2. pkt., tillige finder anvendelse for ledsageren.
Transport- og bygningsministeren kan endvidere efter forhandling med justitsministeren fastsætte, at § 55, stk. 1 og 2 og stk. 4, 1. pkt., med de fornødne tilpasninger tillige finder anvendelse for ledsageren.« 2. I § 61, stk. 2, 1. pkt., indsættes efter »kørekort«: », herunder bestemmelser om afgivelse af erklæringer på tro og love«.
§ 2 Loven træder i kraft dagen efter bekendtgørelsen i Lovtidende.
