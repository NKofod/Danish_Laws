Bekendtgørelse af overenskomst af 24.  

 oktober 1990 mellem Danmark, Finland, Island, Norge og Sverige om nordisk  

 arbejdsmarked for personer, som har gennemgået en  

 erhvervskompetencegivende, højere uddannelse af mindst 3 års  

 varighed Danmark har den 22. maj 1991 godkendt den i  

 København den 24. oktober 1990 undertegnede overenskomst mellem  

 Danmark, Finland, Island, Norge og Sverige om nordisk arbejdsmarked for  

 personer, som har gennemgået en erhvervskompetencegivende,  

 højere uddannelse af mindst 3 års varighed med tilhørende  

 protokol.
 Overenskomsten har følgende ordlyd:
Overenskomst mellem Danmark, Finland, Island, Norge og  

 Sverige om nordisk arbejdsmarked for personer, som har gennemgået en  

 erhvervskompetencegivende, højere uddannelse af mindst 3 års  

 varighed Danmarks, Finlands, Islands, Norges og Sveriges  

 regeringer, som har indgået overenskomst om et  

 fælles nordisk arbejdsmarked (6. marts 1982) som i henhold til artikel 14 i  

 samarbejdsoverenskomsten mellem Danmark, Finland, Island, Norge og Sverige  

 (23. marts 1962) skal bestræbe sig på at bevare og videreudvikle  

 det fælles nordiske arbejdsmarked som finder, at muligheden for fri  

 bevægelighed mellem de nordiske lande for personer, der har  

 gennemgået en erhvervskompetencegivende, højere  

 heltidsuddannelse af mindst 3 års varighed, vil være til gavn for  

 den økonomiske og samfundsmæssige udvikling i disse lande som finder, at parternes offentligt regulerede  

 uddannelser af disse personer stort set er ligeværdige, og som vil tilstræbe en tilstrækkelig  

 uddannelseskapacitet for disse personer hos hver af parterne samt en så  

 ensartet uddannelse og lovgivning som muligt for disse personer som finder, at realiseringen af fri  

 bevægelighed mellem de nordiske lande forudsætter gensidig  

 godkendelse af al erhvervskompetencegivende uddannelse, er blevet enige om følgende:
Artikel 1 Denne overenskomst finder anvendelse på personer,  

 der er statsborgere hos en af parterne, og som har gennemgået en for  

 deres erhvervsudøvelse eller ansættelse kompetencegivende,  

 højere heltidsuddannelse af mindst 3 års varighed.  

 Overenskomsten omfatter tillige personer, der har gennemgået en af  

 overenskomsten omfattet uddannelse af tilsvarende varighed på  

 deltid.
 Ved højere uddannelse forstås i denne  

 overenskomst uddannelser, hvis normale adgangsbetingelse er en  

 gennemgået almen eller erhvervskompetencegivende gymnasial  

 uddannelse.
 Ved uddannelsens varighed forstås i denne  

 overenskomst varigheden, som den er fastsat i bestemmelserne for den  

 pågældende uddannelse.
Overenskomsten omfatter ikke personer, der allerede er  

 omfattet af -	overenskomst af 25. august 1981 om nordisk arbejdsmarked for  

 sundheds- og veterinærpersonale -	overenskomst af 3. marts 1982 om fælles nordisk arbejdsmarked  

 for klasselærere i grundskolen -	overenskomst af 29. september 1986 om fælles nordisk  

 arbejdsmarked for faglærere, lærere i praktisk-æstetiske  

 fag og speciallærere i grundskolen eller -	overenskomst af 29. september 1986 om fælles nordisk  

 arbejdsmarked for faglærere, lærere i praktisk-æstetiske  

 fag i gymnasieskolen (gymnasiet og erhvervsskolerne) Artikel 2 Den, som fra en af parterne har opnået legitimation,  

 autorisation eller anden ligestillet form for retlig godkendelse som  

 erhvervsudøver på grundlag af en af de af overenskomsten  

 omfattede uddannelser, skal have ret til på de i denne overenskomst  

 fastsatte betingelser af få godkendelse fra enhver af de øvrige  

 parter, der har bestemmelser om sådan godkendelse.
 Med godkendelsen følger retten til at føre  

 den med erhvervsudøvelsen forbundne titel.
 Ved godkendende myndighed forstås i denne  

 overenskomst også professionelle sammenslutninger, som i henhold til  

 national lovgivning har retten til at optage medlemmer med den virkning, at  

 medlemmet dels får ret til at udøve de erhvervsmæssige  

 funktioner og føre den titel, som er forbeholdt sammenslutningens  

 medlemmer, dels er underkastet sammenslutningens  

 disciplinærmyndighed.
 Erhvervsudøvere, som er blevet uddannet hos en  

 part, der ikke har bestemmelse om godkendelse af udøvere af det  

 pågældende erhverv, skal have ret til at få godkendelse fra  

 de parter, hvor en sådan godkendelse kræves, på de i  

 artikel 5 omhandlede vilkår.
Har en part ved lovgivning eller andre regler bestemt, at  

 ansættelse i visse stillinger er betinget af, at en national  

 uddannelse, som er omfattet af denne overenskomst, er gennemgået, kan  

 disse stillinger også søges af den, der har gennemgået en  

 uddannelse, der stort set svarer til den krævede uddannelse, og som  

 overvejende har fundet sted hos en anden part.
Sådanne ansøgere  

 har krav på at blive bedømt på lige fod med  

 ansøgere, der har gennemgået den uddannelse, som den  

 pågældende part har anordnet, såfremt de opfylder de i  

 artikel 4 omhandlede sproglige krav.
Almindelige betingelser Artikel 3 En part kan som betingelse for godkendelse kræve, at  

 ansøgeren har tilfredsstillende kendskab til lovgivning og  

 administrative forskrifter af særlig betydning for vedkommendes  

 erhvervsudøvelse hos parten.
Sådanne krav skal ligge inden for  

 grænserne af, hvad der er nødvendigt og tilstrækkeligt for  

 en forsvarlig udøvelse af det konkrete erhverv.
Artikel 4 Danmark, Norge og Sverige kan som betingelse for  

 godkendelse kræve, at en ansøger har tilfredsstillende kendskab  

 til enten det danske, norske eller svenske sprog.
 Finland og Island kan som betingelse for godkendelse  

 kræve, at en ansøger har tilfredsstillende kendskab til  

 henholdsvis det finske og det islandske sprog.
Finland kan i stedet for kendskab til det finske sprog  

 kræve, at en ansøger har tilfredsstillende kendskab til det  

 svenske sprog, hvor dette er påkrævet i henhold til finsk  

 lovgivning.
Under de samme forudsætninger kan Finland kræve, at  

 en ansøger har tilfredsstillende kendskab til både det finske og  

 det svenske sprog.
Særlige betingelser Artikel 5 En part kan i tilfælde, hvor der ikke kræves  

 særlig godkendelse som betingelse for erhvervsudøvelse af den  

 part, hvor ansøgeren har gennemgået sin uddannelse, gøre  

 godkendelsen betinget af, at ansøgeren har udøvet erhvervet i  

 indtil 3 år inden for de seneste 10 år hos den sidstnævnte  

 part.
 Har den i stk. 1 omtalte erhvervsudøvelse ikke  

 fundet sted, kan det kræves, at ansøgeren skal have  

 udøvet erhvervet i indtil 3 år på en af den  

 pågældende part godkendt erhvervsudøvers ansvar,  

 før godkendelse kan gives.
 Har ansøgeren fået godkendelse af en tredje  

 part, behandles ansøgningen, som om ansøgeren havde fået  

 godkendelse af den part, hvor uddannelsen er gennemgået.
Artikel 6 En part kan, når godkendelse af  

 erhvervsudøvelse er betinget af, at den erhvervskompetencegivende  

 uddannelse er suppleret med en periode af praktisk erhvervsudøvelse  

 på en godkendt erhvervsudøvers ansvar, kræve, at en  

 sådan praktikantperiode af tilsvarende længde er gennemgået  

 hos den anden part.
 Har ansøgeren ikke gennemgået en  

 praktikantperiode som omtalt i stk. 1, eller er den praktikantperiode, som  

 ansøgeren har gennemgået, kortere end den periode, som  

 kræves af den part, hvor godkendelse søges, kan denne part  

 kræve, at den manglende praktikanttid gennemgås på en af  

 den pågældende part godkendt erhvervsudøvers ansvar.
En part kan dog i alle tilfælde, hvor der  

 søges om godkendelse til at udøve erhverv som advokat eller  

 revisor, kræve, at ansøgeren forinden har udøvet  

 erhvervet i indtil 3 år på en af den pågældende part  

 godkendt advokats eller revisors ansvar eller har aflagt en af parten  

 anordnet egnethedsprøve.
Danmark kan endvidere stille tilsvarende krav  

 til den, der søger beskikkelse som landinspektør.
Parten  

 træffer valget mellem praktikanttid og egnethedsprøve.
Artikel 7 En part kan i tilfælde, hvor ansøgerens  

 erhvervskompetencegivende uddannelse er mere end ét år kortere  

 end den af denne part krævede, gøre godkendelsen betinget  

 af, at	ansøgeren udover en eventuel praktikantperiode, jfr. artikel  

 6, enten har udøvet erhvervet hos en anden part i en periode, der  

 højst kan være dobbelt så lang som forskellen mellem  

 uddannelsens varighed hos den part, hvor godkendelsen søges, og  

 varigheden af den uddannelse, som ansøgeren har gennemgået,  

 eller udøver erhvervet på en af den pågældende part  

 godkendt erhvervsudøvers ansvar i en tilsvarende periode,
  

 eller at	ansøgeren gennemgår en af parten anordnet  

 tillægsuddannelse, der eventuelt kan afsluttes med en  

 kundskabsprøve.
Ansøgning om godkendelse og  

 beslutningsprocedurer Artikel 8 Den, som søger godkendelse i henhold til denne  

 overenskomst, skal over for den godkendende myndighed godtgøre, at han  

 opfylder vilkårene i overenskomsten.
 Godkendelse skal gives ansøgere, som opfylder de  

 ovenfor nævnte vilkår, medmindre der foreligger  

 omstændigheder, som kan medføre tilbagekaldelse af godkendelsen,  

 jfr. artikel 9.
 Den godkendende myndighed skal senest 4 måneder  

 efter, at de for ansøgningens behandling nødvendige dokumenter  

 og oplysninger er fremlagt, træffe en begrundet afgørelse.  

 Afslag kan af ansøgeren indbringes for højere myndighed i  

 overensstemmelse med partens almindelige regler om klageadgang.
Parternes godkendende myndigheder skal gensidigt meddele  

 hinanden de oplysninger, der er nødvendige for at godkende  

 ansøgninger.
De skal endvidere gensidigt underrette hinanden om  

 afgørelser, som træffes i henhold til denne overenskomst.
 Tilbagekaldelse af godkendelse m.m.
Artikel 9 Er en godkendelse blevet tilbagekaldt af den part, som  

 oprindelig meddelte den, kan den af en anden part senere meddelte godkendelse  

 også tilbagekaldes.
I øvrigt kan den senere godkendelse kun  

 tilbagekaldes efter gældende regler af den part, som har meddelt den,  

 dog under hensyntagen til, om der hos en anden tilsluttet part er  

 begået lovbrud eller udvist grov uduelighed eller åbenbar  

 uegnethed ved udøvelse af virksomheden.
Bliver der over for erhvervsudøvere, som har  

 fået godkendelse af flere af parterne, hos en af disse taget juridiske  

 eller disciplinære foranstaltninger i anledning af  

 erhvervsudøvelsen dér, eller tilbagekaldes en for  

 erhvervsudøveren udfærdiget godkendelse, skal den godkendende  

 myndighed hos den eller de andre parter underrettes om foranstaltningen eller  

 tilbagekaldelsen samt om grundlaget herfor.
Sådan underretning skal  

 også ske, hvis der er foretaget begrænsning i  

 erhvervsudøverens ret til at udøve sin virksomhed.
 Statsborgerskab og ansættelse som arbejdstager  

 m.m.
Artikel 10 Godkendelse som selvstændig erhvervsudøver i  

 henhold til denne overenskomst kan ikke gøres betinget af, at  

 ansøgeren har eller opnår statsborgerskab i det land, hvor  

 godkendelsen søges.
 Ansættelse i en stilling, som forudsætter, at  

 en af de af overenskomsten omfattede uddannelser er gennemgået, kan som  

 hovedregel ikke gøres betinget af, at ansøgeren har eller  

 opnår statsborgerskab i det land, hvor ansættelsen  

  søges.
 Overordnede stillinger inden for den offentlige  

 forvaltning, stillinger inden for retsvæsenet, anklagevæsenet,  

 eksekutionsvæsenet, politiet og forsvaret samt stillinger i  

 øvrigt, som er af betydning for den nationale sikkerhed, kan dog  

 forbeholdes egne statsborgere.
Artikel 11 Tidligere ansættelse inden for et område, som  

 reguleres af denne overenskomst, bør ved besættelse af en  

 stilling hos en anden part ligestilles med tilsvarende tjeneste udført  

 hos denne part.
Artikel 12 Den, som har fået ansættelse hos en anden part  

 end den, hos hvem vedkommende har gennemgået sin udannelse, bør  

 være ligestillet med partens egne borgere for så vidt angår  

 ret til løn og pension samt øvrige med stillingen forbundne  

 rettigheder.
Artikel 13 Enhver af parterne skal, i videst muligt omfang,  

 gennemføre ændringer i sin lovgivning i overensstemmelse med de  

 i artikel 2, stk. 5 og i artiklerne 10-12 angivne principper for så  

 vidt angår statslige stillinger og medvirke til, at disse principper  

 finder tilsvarende anvendelse også i   

 ikke-statslige stillinger.
En part kan dog vedtage eller opretholde lovbestemmelser  

 og andre retsregler, hvorefter ansættelse som dommer og anklager samt  

 ansættelse i lignende stillinger inden for retsvæsenet,  

 anklagevæsenet og eksekutionsvæsenet er betinget af en  

 tilfredsstillende prøvetid, der dog ikke må overstige 3  

 år, eller at en egnethedsprøve bestås.
Finland kan stille  

 tilsvarende krav til ansættelse som »allmänt  

 rättsbiträde«.
Parten træffer valget mellem prøvetid  

 og egnethedsprøve.
Øvrige bestemmelser Artikel 14 Hvad angår ansættelse af personer, som  

 omfattes af denne overenskomst, skal man følge bestemmelserne i  

 overenskomst og protokol af 6. marts 1982 om fælles nordisk  

 arbejdsmarked samt de retningslinier for nordisk arbejdsformidling, som  

 fastlagdes i forbindelse med gennemførelsen.
 De godkendende myndigheder bør til stadighed give  

 hinanden og Nordisk Arbejdsmarkedsudvalg meddelelser  og oplysninger, som er  

 af betydning for bedømmelsen af udviklingen på parternes  

 arbejdsmarked.
Artikel 15 Parterne skal i fællesskab følge  

 overenskomstens gennemførelse og vedtage de ændringer og  

 gøre de tilføjelser, som udviklingen kan give anledning til.  

 Med henblik herpå nedsætter Nordisk Ministerråd et  

 rådgivende udvalg, som kan stille forslag til ændringer i og  

 tilføjelser til overenskomsten.
Parternes godkendende myndigheder kan  

 endvidere rådføre sig med udvalget om overenskomstens  

 fortolkning.
 Overenskomsten optages til revision senest 5 år  

 efter dens ikrafttrædelse.
Ikrafttrædelse Artikel 16 Overenskomsten træder i kraft 30 dage efter den dag,  

 da samtlige parter har givet Det danske Udenrigsministerium meddelelse om  

 deres godkendelse af aftalen.
 For Færøernes, Grønlands og  

 Ålands vedkommende træder overenskomsten dog først i kraft  

 30 dage efter, at Danmarks henholdsvis Finlands regering har underrettet det  

 danske Udenrigsministerium om, at henholdsvis Færøernes  

 Landsstyre og Grønlands Hjemmestyre respektive Ålands  

 Landskapsstyrelse har meddelt, at overenskomsten skal have gyldighed for  

 henholdsvis Færøerne og Grønland respektive  

 Åland.
 Færøerne og Grønland kan som  

 betingelse for godkendelse kræve, at en ansøger har  

 tilfredsstillende kendskab til henholdsvis det færøske og det  

 grønlandske sprog.
 Det danske Udenrigsministerium underretter de  

 øvrige parter om modtagelsen af disse meddelelser og om tidspunktet  

 for overenskomstens ikrafttrædelse.
Artikel 17 En part kan opsige overenskomsten ved skriftlig meddelelse  

 herom til det danske Udenrigsministerium, som underretter de øvrige  

 parter om modtagelsen af meddelelsen og  om dens indhold.
 En opsigelse gælder kun den part, som har afgivet  

 den, og den får virkning seks måneder efter den dag, da det  

 danske Udenrigsministerium modtog meddelelsen om opsigelsen.
Artikel 18 Originalteksten til denne overenskomst deponeres i det  

 danske Udenrigsministerium, der tilstiller de øvrige parter  

 bekræftede genparter heraf.
 Til bekræftelse heraf har undertegnede  

 befuldmægtigede repræsentanter undertegnet denne  

 overenskomst.
 Udfærdiget i København den 24. oktober 1990 i  

 et eksemplar på dansk, finsk, islandsk, norsk og svensk, hvilke tekster  

 alle har samme gyldighed.
Protokol Samtidig med undertegnelsen af overenskomst om nordisk  

 arbejdsmarked for personer, som har gennemgået en  

 erhvervskompetencegivende, højere uddannelse af mindst 3 års  

 varighed, er vi undertegnede befuldmægtigede repræsentanter  

 blevet enige om følgende protokol, som skal anses for at være en  

 del af overenskomsten:
 1.	Parterne lægger vægt på den fortsatte udbygning af  

 det fælles nordiske arbejdsmarked således, at man kan nå  

 frem til en tilstand, hvor ingen nordisk statsborger er afskåret fra at  

 opnå beskæftigelse i et andet nordisk land på  

 områder, hvortil han eller hun er uddannet.
 Parterne vil derfor tilstræbe, at overenskomsten er  

 godkendt, og at de ændringer i deres nationale lovgivning, som  

 overenskomsten forudsætter, er gennemført senest 1. juli  

 1991.
 2.	Der er med overenskomsten ikke taget stilling til  

 spørgsmålet om gensidig akademisk anerkendelse af højere  

 uddannelse, hvorved forstås nordiske statsborgeres ret til at få  

 deres hidtidige højere uddannelse godkendt som en del af  

 grunduddannelsen eller som grundlag for postgraduat uddannelse ved en  

 højere uddannelsesinstitution eller forskningsinstitution i et andet  

 nordisk land.
 3.	Parterne tager til efterretning, at definitionen af højere  

 uddannelse i overenskomstens artikel 1, stk. 2 af Danmark fortolkes under  

 hensyn til EF-regler på det tilsvarende område.
 4.	Parterne er enige om, at bestemmelsen i artikel 2, stk. 1 også  

 omfatter den, som hos en af parterne har opnået legitimation,  

 autorisation eller anden ligestillet form for godkendelse som  

 erhvervsudøver på grundlag af en ikke-nordisk uddannelse.
 5.	Danmark agter på basis af gensidighed at administrere  

 bestemmelsen i artikel 3 liberalt.
 6.	Overenskomsten af 28. december 1973 med tillægsprotokol af 28.  

 juni 1990 mellem Danmark, Finland, Norge og Sverige om samordning af  

 pensionsrettigheder ifølge statslige pensionsordninger finder  

 anvendelse ved fastsættelsen af pensionsrettigheder i henhold til  

 artikel 12 for statsborgere fra et af de fire nævnte lande, som  

 opnår statslig ansættelse i et af de andre lande.
 7.	Parterne er enige om at pålægge det i artikel 15 omtalte  

 rådgivende udvalg at følge udviklingen i den nationale  

 anvendelse og fortolkning af overenskomsten og herunder være  

 opmærksom på, om hver part bør udpege en central myndighed  

 til at følge denne udvikling.
 Originalteksten til protokollen skal deponeres hos det  

 danske Udenrigsministerium, der tilstiller de øvrige parter  

 bekræftede genparter heraf.
 Til bekræftelse heraf har undertegnede  

 befuldmægtigede repræsentanter undertegnet denne protokol.
 Udfærdiget i København den 24. oktober 1990 i  

 et eksemplar på dansk, finsk, islandsk, norsk og svensk, hvilke tekster  

 alle har samme gyldighed.
 Overenskomsten - som indtil videre ikke gælder for  

 Færøerne og Grønland, jfr. overenskomstens artikel 16 -  

 trådte i kraft den 9. maj 1998.
