 Arbejdsformidlingskontorerne.
 Foranlediget af en henvendelse fra Erhvervsuddannelsesudvalget for  

 servicefagene angående en vejledning om elevers retsstilling i anledning af  

 en i optikeruddannelsen forekommende praksis, hvor større firmaer med  

 filialer over hele landet i praktiden flytter elever mellem disse filialer,  

 har Direktoratet for Erhvervsuddannelserne ved skrivelse af 17. marts 1987  

 til udvalget meddelt følgende:
 »Direktoratet skal i den anledning meddele, at uddannelsesaftale skal  

 indgås med en virksomhed, der er godkendt af det faglige udvalg, og at  

 praktikvirksomheden således er afgrænset af det faglige udvalgs godkendelse.
 Den godkendte virksomhed skal være klart identificeret i  

 uddannelsesaftalens rubrik 01, selv om uddannelsesaftalen efter virksomhedens  

 interne regler skal underskrives af et hovedkontor eller lignende.
 Eleven kan ikke uden at have indgået aftale herom med det faglige udvalgs  

 godkendelse beskæftiges uden for den godkendte virksomhed, som  

 uddannelsesaftalen er indgået med.
Det er således det faglige udvalgs opgave ved godkendelse af  

 praktikvirksomheder og eventuelle aftaler om flytning at beskytte elever mod  

 urimelige flytninger.« Hvilket herved meddeles til orientering.
 P.D.V.
 E.B.
