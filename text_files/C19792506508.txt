FORMÅL 1. Uddannelsesplanlægningen skal sikre, at der skabes  

 den nødvendige sammenhæng i uddannelsen.
GENERELT 2. I planlægningen skal der tages hensyn til de  

 forhold, der kan have indflydelse på såvel den umiddelbart forestående som  

 den fremtidige virksomhed.
Uddannelsen skal planlægges i overensstemmelse med  

 de opgaver, der er pålagt den enkeltes enhed, samt med skyldig hensyntagen  

 til personellets tid og en hensigtsmæssig udnyttelse af de til rådighed  

 værende ressourcer.
PLANLÆGNINGSGRUNDLAG 3. Grundlag for enhedens uddannelsesplanlægning er:
 - Enhedens opgave.
 - HJVBST, Serie U.
 - Mål og direktiver for planlægningsperioden i henhold til foresat  

 myndigheds uddannelsesplan.
 - Mangler m.v., konstateret ved øvelser, gennem uddannelseskontrol eller  

 ved anden form for tilsyn med uddannelsen.
 - Forventet til-/afgang i planlægningsperioden.
 Ønsker og tilbud om deltagelse i uddannelsesaktiviteter, øvelser m.v.  

 fremsat af foresatte myndigheder og naboer m.fl. må overvejes på baggrund af  

 egen enheds uddannelsesbehov, som primært skal tilgodeses.
PLANLÆGNINGSTERMINER 4. Planlægningen skal være langsigtet, og det vil være  

 hensigtsmæssigt at planlægge for flere år.
 I uddannelsesplanlægningen indgår som minimum følgende  

 planlægningsterminer:
a.
Planlægning 1-3 år frem.
 Hjemmeværnskommandoen udarbejder og udsender i APR kvartal  

 aktivitetsoversigt for det følgende kalenderår og foreløbige  

 aktivitetsoversigter for de efterfølgende to år, indeholdende en oversigt  

 over de aktiviteter, som berører/involverer en, flere eller alle myndigheder  

 under Hjemmeværnskommandoen.
 Hjemmeværnsregioner, Hjemmeværnsskolen, distrikter og tilsvarende  

 Udarbejder foreløbige oversigter, bl.a. omfattende aktiviteter, der  

 forudsætter støtte fra værnene i form af afgivelser af personel og materiel  

 samt tildeling af faciliteter og øvelses-/skydeterræner.
b.
Planlægning for det følgende år.
 Hjemmeværnsskolen indstiller i JAN kvartal til Hjemmeværnskommandoen om  

 kursusaktivitet i følgende kalenderår og udsender i APR kvartal  

 kursusplan/datooversigt.
Hjemmeværnsregioner udarbejder og udsender i JUL kvartal  

 uddannelsesdirektiver/aktivitetsoversigter for det følgende år indeholdende  

 direktiver for den virksomhed, der pålægges underlagte hjemmeværnsdistrikter  

 at gennemføre/deltage i samt oversigt over aktiviteter for/tilbud til  

 underlagte hjemmeværnsdistrikter.
Distrikter m.fl. udarbejder og udsender i  

 OKT kvartal en plan for det efterfølgende år indeholdende:.
 - Mål for uddannelsen.
 - Direktiver til underlagte enheder for den virksomhed, der på lægges  

 disse at gennemføre.
 - Tilbud til underlagte enheder om bistand ved uddannelses- og  

 øvelsesvirksomhed.
 - Bestemmelser for evt. uddannelseskonkurrencer og uddannelseskontrol.
 - Plan for den fortsatte uddannelse af befalingsmænd/-havende.
 - Øvelseskalender/-liste, der angiver tidspunkt m.v. for planlagt  

 virksomhed - ved egen enheds foranstaltning, - ved foresat eller anden enheds  

 foranstaltning i det omfang egen eller underlagte enheder berøres.
Månedsplanen bor være så smidig, at uforudsete behov kan dækkes, og  

 gunstige situationer udnyttes.
Det må dog være en betingelse, at en udvidelse  

 af uddannelsesaktiviteten ikke sker på bekostning af den oprindeligt lagte  

 plan.
c.
Detailplanlægning og øvelseslister.
 Underafdelingen udarbejder en detaljeret uddannelsesplan (øvelsesliste)  

 for indeværende år,evt. for 6 måneder ad gangen. øvelseslisten udarbejdes  

 sædvanligvis ved befalingsmandsmøder, hvor forestående uddannelse og tjeneste  

 gennemdrøftes og fastlægges. Øvelseslisten bliver således en bekræftelse på  

 forud trufne aftaler om deltagelse i tilrettelagt tjeneste.
Øvelseslisten bør i sin udformning være overskuelig og indbydende.
Den  

 skal indeholde nødvendige oplysninger om - dato, tid, varighed og sted for tjenesten, - uddannelsens (tjenestens) art, - deltagende personel (frivillig eller pligtig uddannelse), - påklædning og - befordring, forplejning m.v.
FORDELING 5. Hjemmeværnskommandoens aktivitetsoversigt tilgår  

 distrikter og tilsvarende samt højere myndigheder.
 Uddannelsesdirektiver/aktivitetsoversigter/øvelseslister fremsendes til  

 nærmeste foresatte niveau i 2 xpl. eller efter lokal bestemmelse herfor og  

 fordeles til underlagte, sideordnede og samarbejdende myndigheder/enheder i  

 antal efter behov.
