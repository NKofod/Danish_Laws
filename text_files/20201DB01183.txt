Betænkning afgivet af Skatteudvalget den 20. maj 2021 Betænkning over Forslag til folketingsbeslutning om stop for skattefradrag for udgifter til halalkontrol og halalcertificeringer [af René Christensen (DF) m.fl.]:
1. Indstillinger Et flertal i udvalget (udvalget med undtagelse af DF og Simon Emil Ammitzbøll-Bille (UFG)) indstiller beslutningsforslaget til forkastelse ved 2. (sidste) behandling.
 Et mindretal i udvalget (DF) indstiller beslutningsforslaget til vedtagelse uændret.
 Et andet mindretal i udvalget (Simon Emil Ammitzbøll-Bille (UFG)) vil ved 2. (sidste) behandling redegøre for sin stilling til beslutningsforslaget.
 Nye Borgerlige, Alternativet, Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
2. Politiske bemærkninger Venstre Venstres medlemmer af udvalget bemærker, at Venstre går ind for, at man skaber fair konkurrencevilkår.
Danmark skal have regler, der sikrer, at danske virksomheder kan komme ud på eksportmarkederne, så de kan konkurrerer på lige vilkår med andre landes virksomheder.
Dette beslutningsforslag kan ødelægge forretningsvilkårene for danske virksomheder.
Det er desuden vigtigt, at vi har konsensus med hensyn til den måde, man behandler fradrag på.
Venstre går ind for, at der er så få byrder og så lidt bøvl som overhovedet muligt.
Det her beslutningsforslag går i den anden retning.
Derfor stemmer Venstre imod.
3. Udvalgsarbejdet Beslutningsforslaget blev fremsat den 25. februar 2021 og var til 1. behandling den 23. april 2021. Beslutningsforslaget blev efter 1. behandling henvist til behandling i Skatteudvalget.
Oversigt over beslutningsforslagets sagsforløb og dokumenter Beslutningsforslaget og dokumenterne i forbindelse med udvalgsbehandlingen kan læses under beslutningsforslaget på Folketingets hjemmeside www.ft.dk.
Møder Udvalget har behandlet beslutningsforslaget i 1 møde.
Bilag Under udvalgsarbejdet er der omdelt 3 bilag på beslutningsforslaget.
Birgitte Vind (S) Bjørn Brandenborg (S) fmd.
Jens Joel (S) Jeppe Bruus (S) Jesper Petersen (S) Kasper Sand Kjær (S) Malte Larsen (S) Thomas Jensen (S) Troels Ravn (S) Kathrine Olldag (RV) Katrine Robsøe (RV) Carl Valentin (SF) Theresa Berg Andersen (SF) Rasmus Nordqvist (SF) Rune Lund (EL) Victoria Velasquez (EL) Louise Schack Elholm (V) Anne Honoré Østergaard (V) Kristian Pihl Lorentzen (V) Torsten Schack Pedersen (V) Kim Valentin (V) Kenneth Mikkelsen (V) nfmd.
Dennis Flydtkjær (DF) Hans Kristian Skibby (DF) René Christensen (DF) Rasmus Jarlov (KF) Mona Juul (KF) Ole Birk Olesen (LA) Simon Emil Ammitzbøll-Bille (UFG) Nye Borgerlige, Alternativet, Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
