Bilag 1 Tillægsbetænkning afgivet af Udvalget for Udlændinge- og Integrationspolitik den 31. maj 2011 Tillægsbetænkning over Forslag til lov om ændring af udlændingeloven og lov om ægteskabs indgåelse og opløsning.
(Reform af ægtefællesammenføringsreglerne m.v.) [af integrationsministeren (Søren Pind)] 1. Udvalgsarbejdet Lovforslaget blev fremsat den 17. marts 2011 og var til 1. behandling den 12. april 2011. Lovforslaget blev efter 1. behandling henvist til behandling i Udvalget for Udlændinge- og Integrationspolitik.
Udvalget afgav betænkning den 24. maj 2011. Lovforslaget var til 2. behandling den 26. maj 2011. Udvalget har den 30. maj 2011 optaget lovforslaget til fornyet behandling.
Møder Udvalget har, efter lovforslaget blev optaget til fornyet udvalgsbehandling, behandlet lovforslaget i et møde.
Dispensation fra § 8 a, stk. 2, i Folketingets forretningsorden Udvalget anmoder om, at Folketinget dispenserer fra reglen i forretningsordenen om, at 3. behandling af lovforslaget ikke må finde sted før 2 dage efter, at offentliggørelsen af tillægsbetænkningen har fundet sted.
Skriftlige henvendelser Udvalget har i forbindelse med den fornyede udvalgsbehandling modtaget skriftlige henvendelser fra:
 Institut for Menneskerettigheder  DRC.
 Integrationsministeren har over for udvalget kommenteret henvendelsen fra Institut for Menneskerettigheder.
 Udvalget forventer integrationsministerens kommentar til henvendelsen fra DRC inden 3. behandling.
Deputationer Endvidere har følgende mundtligt over for udvalget redegjort for deres holdning til lovforslaget:
DRC Spørgsmål Udvalget har under den fornyede behandling af lovforslaget stillet 8 spørgsmål til integrationsministeren til skriftlig besvarelse.
Integrationsministeren har besvaret spørgsmål 67 og 68. Spørgsmål 69-72 og spørgsmål 74 og 75 forventes besvaret inden 3. behandling.
Udvalget har desuden stillet 1 spørgsmål til justitsministeren, som ligeledes forventes besvaret inden 3. behandling.
2. Indstillinger og politiske bemærkninger Et flertal i udvalget (V, DF og KF) indstiller lovforslaget til vedtagelse i den affattelse, hvori det foreligger efter 2. behandling.
 Et mindretal i udvalget (S, SF, RV og EL) indstiller lovforslaget til forkastelse.
 Mindretallet tager afstand fra den proces, der har fundet sted med hensyn til integrationsministerens fremsættelse af ændringsforslag vedr. undtagelse af visse nationaliteter fra indvandringsprøven, da der ikke har været mulighed for en egentlig høring og grundig behandling af ændringsforslaget og dets konsekvenser.
 Desuden finder mindretallet det stærkt kritisabelt, at ændringsforslaget ikke er ledsaget af en formulering, der slår fast, at bestemmelserne skal implementeres således, at det sker i overensstemmelse med Danmarks internationale forpligtelser.
 Liberal Alliance, Kristendemokraterne, Inuit Ataqatigiit, Siumut, Tjóðveldi og Sambandsflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Karsten Lauritzen (V) Karen Jespersen (V) fmd.
Eyvind Vesselbo (V) Troels Christensen (V) Peter Skaarup (DF) Martin Henriksen (DF) Jesper Langballe (DF) Carina Christensen (KF) Naser Khader (KF) Henrik Dam Kristensen (S) Maja Panduro (S) Ole Hækkerup (S) Sophie Hæstorp Andersen (S) Astrid Krag (SF) nfmd.
Meta Fuglsang (SF) Marianne Jelved (RV) Johanne Schmidt-Nielsen (EL) Liberal Alliance, Kristendemokraterne, Inuit Ataqatigiit, Siumut, Tjóðveldi og Sambandsflokkurin havde ikke medlemmer i udvalget.
