Kriminalforsorgens anstalter, afdelinger, pensioner og arrestinspektører  

 samt Kriminalforsorgens Uddannelsescenter Sundhedsstyrelsen har opfordret alle virksomheder og institutioner til at  

 formulere en AIDS-politik og at gøre den til en bevidst del af  

 personalepolitikken.
 På denne baggrund har spørgsmålet om formulering af en AIDS-politik  

 overfor kriminalforsorgens medarbejdere været drøftet i AIDS-arbejdsgruppen  

 og Det Centrale Samarbejdsudvalg, som har tiltrådt vedlagte notat om  

 kriminalforsorgens AIDS-politik.
 Direktoratet skal anmode om, at AIDS-politikken drøftes i det lokale  

 samarbejdsudvalg eller på lignende måde.
 Man skal i den forbimdelse henlede opmærksomheden på den under punkt 8  

 omtalte video, som skulle være tilgået samtlige tjenestesteder.
 Der vedlægges endvidere et eksemplar af »Ekstra Avisen« samt  

 juridisk responsum udgivet af Sundhedsstyrelsen vedrørende HIV/AIDS-smittede  

 på arbejdspladsen.
Anders Troldborg AIDS-politik over for kriminalforsorgens medarbejdere.
 1. Smitterisiko.
Det er vigtigt, at alle medarbejdere ved, at arbejdspladserne som sådan  

 ikke udgør nogen smitterisiko.
Nysen, spyt, insektbid, almindelig hudkontakt  

 (håndtryk f.eks), fælles brug af kantinefaciliteter, toiletter, sæbe, bad  

 m.v. rummer ingen fare for smitteoverførsel.
Sundhedsstyrelsen har endvidere  

 udtalt, at de særlige fængselsmæssige forhold ikke kan begrunde, at en  

 medarbejder med HIV/AIDS ikke skal udføre tjeneste i kriminalforsorgen på  

 linie med ikke smittede medarbejdere.
 2. Behandles som andre sygdomme.
Smitte med HIV og udvikling af AIDS sidestilles og behandles som andre  

 former for kroniske og livstruende lidelser som for eksempel sukkersyge,  

 kræft og hjertesygdomme.
Ansatte med disse lidelser kan derfor fortsætte i  

 ansættelsesforholdet og i deres normale arbejdsaktiviteter, sålænge helbredet  

 tillader det.
HIV-smitte er ikke i sig selv nogen sygdom, og ikke alle med  

 diagnosen AIDS er syge.
 3. Nedsat arbejdsevne.
Skønner en HIV-smittet eller AIDS-syg medarbejder, at sygdommen nedsætter  

 evnen til at bestride jobbet, kan medarbejderen frit og fortroligt henvende  

 sig til ledelsen, således at arbejdsforholdene kan søges tilpasset den  

 enkeltes erhvervsevne.
Såfremt en HIV-smittet eller AIDS-syg medarbejder i  

 øvrigt ønsker at drøfte sin situation, kan han naturligvis på tilsvarende  

 fortrolige måde henvende sig til ledelsen, kolleger, den lokale faglige  

 Organisationsrepræsentant eller en eventuel AIDS-nøgleperson.
 4. Tavhedspligt.
Det skal understreges, at oplysninger om, at en medarbejder er HIV-smittet  

 eller AIDS-syg, er undergivet tavshedspligten.
Videregivelse af disse  

 oplysninger kan kun ske med den pågældendes klare samtykke.
 5. Afskedigelse.
 HIV og AIDS kan som hovedregel kun medføre afskedigelse, når den forringer  

 vedkommendes erhvervsevne i en sådan grad, at tilsvarende forringelse på  

 grund af anden sygdom også ville medføre afskedigelse.
 6. Sygefravær.
Såfremt en medarbejder med HIV/AIDS får et forøget sygefravær, og  

 sygdommen kan danne grundlag for indgåelse af en aftale i henhold til  

 Dagpengelovens § 28, har medarbejderen oplysningspligt overfor  

 arbejdsgiveren.
Indgåelse af en sådan § 28-aftale sikrer, at  

 kriminalforsorgen kan få refusion af sygedagpenge for de første 2 uger af en  

 sygeperiode.
 7. Støtte fra ledelse og kolleger.
 Opstår der som følge af et sygdomstilfælde eller rygter herom reaktioner  

 fra medarbejdere m.v., skal uhensigtsmæssige reaktioner søges imødegået ved  

 oplysning.
 Der kan i den forbindelse rettes henvendelse til f.eks. den lokale  

 embedslæge, de amtslige og kommunale AIDS-nøglepersoner, kriminalforsorgens  

 almenlægelige og hygiejniske konsulent, kriminalforsorgens AIDS-konsulent og  

 kriminalforsorgens AIDS-nøglepersoner med henblik på aflæggelse af besøg i  

 institutioner.
Kolleger forudsættes at møde den smittede/syge med hjælpsomhed og  

 fordomsfrihed.
Arbejdsværing m.v. blandt den HIV-smittedes eller AIDS-syges  

 kolleger kan udgøre misligholdelse af ansættelsesforholdet.
 8. Yderligere information.
 Sundhedsstyrelsen har produceret en video (»og hvad gør man  

 så«), der viser 4 forskellige arbejdsmæssige situationer som eksempler  

 på holdninger og reaktioner, der kommer frem, når en institution kommer i  

 kontakt med en medarbejder med HIV eller AIDS.
 Direktoratet skal anbefale, at videoen benyttes som debatoplæg i  

 forbindelse med, at der informeres om kriminalforsorgens AIDS-politik.
