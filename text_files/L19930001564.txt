 Den 20. november 1992 undertegnedes i Addis Abeba en overenskomst mellem  

 Danmark og Etiopien, ifølge hvilken den danske regering i 19 måneder i  

 perioden 1992-94 yder et beløb på 80 mio. kr. som støtte til hurtig  

 genopbygning af landet.
 Støtten er et bidrag til et projekt for over-gangsbistand, som bl.a. i  

 samarbejde med Verdensbanken arbejder for hurtig genopretning af udvalgte  

 produktionsvirksomheder med henblik på at skabe grundlag for økonomisk og  

 samfundsmæssig stabilitet i Etiopien.
 Overenskomsten trådte i kraft den 20. november 1992 og er gyldig i to år.
