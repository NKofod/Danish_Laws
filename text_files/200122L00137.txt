Fremsat den 27. februar 2002 af  

 skatteministeren (Svend Erik Hovmand) Forslag til Lov om ændring af  

 merværdiafgiftsloven) (Forhøjelse af  

 momsregistreringsgrænsen, momsfritagelse for almenvelgørende  

 foreninger, lempelser i reglerne om momsafregning m.v.) § 1 I lov om merværdiafgift (momsloven), jf. lovbekendtgørelse  

 nr. 804 af 16. august 2000 som blandt andet ændret ved § 3 i lov  

 nr. 1299 af 20. december 2000 og senest ved § 1 i lov nr. 1088 af 19.  

 december 2001, foretages følgende ændringer:
 1. I § 13, stk. 1, indsættes efter nr. 21  

 som nr. 22:
»22)	Varer og ydelser, der leveres af almenvelgørende eller  

 på anden måde almennyttige foreninger m.fl. i forbindelse med  

 afholdelsen af aktiviteter under forudsætning af, at fritagelsen ikke  

 vil kunne fremkalde konkurrencefordrejning.
Det er en betingelse, at  

 overskuddet fuldt ud anvendes til foreningens eget formål samt at  

 overskuddets anvendelse på anmodning af de statslige told- og  

 skattemyndigheder kan dokumenteres.
Levering af varer og ydelser af  

 forretningsmæssig karakter er ikke omfattet af fritagelsen.
De  

 foreninger, der er nævnt i 1. pkt., og som ønsker fritagelse,  

 skal anmelde sig ved de statslige told- og skattemyndigheder.
De statslige  

 told- og skattemyndigheder offentliggør en liste over anmeldte  

 foreninger m.fl.« 2. § 41, stk. 4, affattes således:
»Stk. 4. Det er en betingelse for fradragsret efter  

 stk. 2 og 3, at virksomhedens leverancer af varer og ydelser overstiger  

 registreringsgrænsen i § 49, stk. 1, 1. pkt.« 3. I § 45, stk. 2, indsættes efter 1. pkt.  

 som 2. pkt.:
»Tilsvarende kan der ydes afgiftsgodtgørelse af fremmede staters  

 herværende honorære konsulers indkøb i det omfang de  

 indkøbte varer og ydelser skal anvendes fuldt ud i forbindelse med den  

 konsulære tjeneste.« 2. og 3. pkt. bliver til 3. og 4. pkt.
 4. I § 49, stk. 1, 1. pkt., ændres »20.000  

 kr.« til: »50.000 kr.«.
 5. I § 57, stk. 2, 1. pkt., ændres »10« til:  

 »15«.
 6. I § 57, stk. 2, indsættes som 3.  

 pkt.:
 »For juni skal virksomhedens angivelse efter stk. 1 dog foretages  

 senest 1 måned og 10 dage efter afgiftsperiodens udløb.«.
 7. I § 57, stk. 3, 1. pkt., ændres »10« til:  

 »15«.
§ 2 Stk. 1. Loven træder i kraft 1. juli 2002, jf. dog  

 stk. 2.
 Stk. 2. § 1, nr. 6, træder dog i kraft 1. juni 2002  

 og har virkning for juni 2002 og juni måned i følgende  

 år.
Stk. 3. Foreninger m.fl., der er registreret for  

 merværdiafgift, kan, jf. stk. 1, og § 13, stk. 1, nr.  

 22, i lov om merværdiafgift (momsloven), som affattet ved denne lovs  

 § 1, nr. 1, vælge at afmelde sig fra registrering.
Afmeldelse skal  

 ske til de statslige told- og skattemyndigheder i overensstemmelse med  

 reglerne i § 47, stk. 5, sidste pkt. i lov om merværdiafgift  

 (momsloven).
Stk. 4. Afgiftspligtige personer etableret her i landet, der  

 er registreret for merværdiafgift, kan, jf. stk. 1, og § 49,  

 stk. 1, 1.pkt., i lov om merværdiafgift (momsloven), som affattet  

 ved denne lovs § 1, nr. 4, vælge at afmelde sig fra registrering,  

 såfremt de samlede afgiftspligtige leverancer ikke overstiger 50.000  

 kr. årligt.
Afmeldelse skal ske til de statslige told- og  

 skattemyndigheder i overensstemmelse med reglerne i § 47, stk. 5,  

 sidste pkt. i lov om merværdiafgift (momsloven).
Stk. 5. Ved omregistrering af virksomheder med henblik  

 på afgiftsperioder, der påbegyndes fra og med 1. juli 2002 til og  

 med 31. december 2002, jf. stk. 1, og § 57, stk. 2 og 3, i lov  

 om merværdiafgift (momsloven), som affattet ved denne lovs § 1,  

 nr. 5 og 7, er anvendelsen af kvartalet eller kalenderhalvåret betinget  

 af, at virksomheden ikke er registreret efter momslovens § 47,  

 stk. 3, 2. pkt.
Hvis virksomheden er registreret efter denne  

 bestemmelse, skal den anvende kalendermåneden som afgiftsperiode efter  

 momslovens § 57, stk. 2. Er virksomheden ikke registreret efter  

 momslovens § 47, stk. 3, 2. pkt., sker ændring af en  

 virksomheds afgiftsperiode i perioden fra og med 1. juli 2002 til og med 31.  

 december 2002 på grundlag af virksomhedens afgiftspligtige leverancer i  

 en 12-måneders periode, der omfatter anden halvdel af  

 kalenderåret 2000 og første halvdel af kalenderåret 2001.  

 Virksomhedens afgiftsperiode kan kun forlænges, hvis den for  

 afgiftsperioderne i hele 12-måneders perioden som nævnt i 4. pkt.  

 har angivet og indbetalt afgiften efter loven rettidigt.
Bemærkninger til lovforslaget Almindelige bemærkninger 1. Indledning Formålet med lovforslaget er at mindske nogle af de  

 mange byrder som i dag er pålagt dansk erhvervsliv og styrke det  

 frivillige foreningsliv.
Det skal være lettere at drive virksomhed i Danmark,  

 og derfor vil regeringen forbedre virksomhedernes konkurrenceevne og skabe  

 grundlag for øget vækst og beskæftigelse.
Som en del af  

 finanslovforslaget for 2002 har regeringen afsat en halv milliard kroner til  

 forslag, der skal forbedre vilkårene for danske virksomheder.  

 Konkurrencepakken indeholder elementer, der mindsker virksomhedernes  

 omkostninger, letter de administrative byrder, forbedrer  

 iværksætternes vilkår og skaber fornyelse og  

 produktivitet.
 Konkurrenceevnepakken er det første skridt i  

 regeringens vækststrategi   Vækst med vilje   hvor  

 målet er et samfund præget af fornyelse, vækst og  

 velfærd.
Regeringen mener også, at det skal være  

 lettere at drive forening i Danmark.
Derfor vil regeringen reducere de  

 administrative byrder for foreningerne og løse nogle af de  

 økonomiske problemer.
Det er regeringens opfattelse, at det frivillige arbejde  

 er uundværligt.
Det frivillige foreningsliv skal have de bedst mulige  

 betingelser for at udføre det arbejde, som er til gavn for os alle.
De  

 mange ildsjæle, der yder en meget stor indsats, skal have mulighed for  

 at koncentrere sig om det frivillige foreningsarbejde, og ikke bruge al deres  

 energi på bureaukrati.
 Endelig vil regeringen gerne give de honorære  

 konsuler bedre vilkår i forbindelse med udførelsen af deres  

 konsulære tjenester.
 Lovforslaget skal ses som led i opfyldelse af de  

 mål, som regeringen har sat sig ved regeringsgrundlaget, og som  

 regeringspartierne har forpligtet sig til at opfylde inden 100 dage.
For det første indeholder forslaget en  

 forhøjelse af momsregistreringsgrænsen.
Efter de  

 nugældende regler skal momspligtige personer etableret her i landet  

 momsregistreres og betale moms, når de samlede afgiftspligtige  

 leverancer overstiger 20.000 kr. årligt.
Danmark er ét af de  

 lande i Europa, der har den laveste momsregistreringsgrænse.
I Finland  

 er grænsen ca. 62.000 kr. og i England er grænsen over 600.000  

 kr.
 For at lette de administrative byrder for små  

 virksomheder, fremme det frivillige arbejde i de almenvelgørende og  

 almennyttige foreninger m.fl. samt forbedre iværksætternes  

 vilkår, foreslås en forhøjelse af  

 momsregistreringsgrænsen fra 20.000 kr. til 50.000 kr.
For det andet indeholder forslaget en  

 momsfritagelse for almenvelgørende og almennyttige foreninger.
Med  

 forslaget vil de danske regler komme på niveau med de svenske og finske  

 regler på området, som er lempeligere end de nuværende  

 danske.
For det tredje indeholder forslaget lempelser i  

 reglerne om momsafregning.
Inden for de senere år er kredittiderne for  

 virksomhedernes afregning af moms og skatter systematisk blevet fremrykket.  

 Dette har betydet en belastning af virksomhedernes likviditet og  

 medført en større administrativ byrde.
Regeringen vil vende  

 denne udvikling.
Forslaget indeholder derfor en ændring af  

 definitionen af, hvornår en virksomhed betegnes som  stor , hvilket har  

 stor betydning for afregningsperioden.
Efter de nugældende regler er en  

 virksomhed  stor , og skal afregne moms månedsvis, når den har en  

 årlig momspligtig omsætning over 10 mio. kr.
Definitionen  

 foreslås ændret, således at den årlige momspligtige  

 omsætning skal være over 15 mio. kr.
Derudover foreslås det at forlænge fristen for  

 momsangivelse og afregning for store virksomheder fra den 25. juli til den  

 10. august.
Dette er efter ønske fra erhvervslivet, idet det har voldt  

 det problemer at angive og afregne moms til tiden i denne periode.
 For det fjerde indeholder forslaget en  

 momsgodtgørelse for de indkøb, som fremmede landes  

 honorære konsuler foretager her i landet til brug for arbejdet i den  

 konsulære tjeneste.
2. Baggrund Forhøjelse af momsregistreringsgrænsen Momsregistreringsgrænsen blev sidst forhøjet  

 fra 10.000 kr. til de nuværende 20.000 kr.
Grænsen er ikke blevet  

 reguleret siden 1994.
Regeringen foreslår, at  

 momsregistreringsgrænsen forhøjes fra 20.000 kr. til 50.000 kr.  

 Forslaget indebærer, at små virksomheder (foreninger m.fl.) med  

 en samlet momspligtig leverance på under 50.000 kr. årligt ikke  

 skal momsregistreres, angive eller afregne moms af sit salg.
Først  

 når de samlede momspligtige leverancer overstiger 50.000 kr.  

 årligt omfattes den af registreringspligten efter momslovens § 49,  

 stk. 1, 1. pkt.
 En forhøjelse af momsregistreringsgrænsen er  

 især til gavn for »løntunge« virksomheder som serviceerhvervet  

 og håndværkere, hvorimod virksomheder, der fortrinsvis har salg  

 til andre momsregistrerede virksomheder formentlig vil foretrække at  

 være momsregistreret uanset om deres samlede momspligtige  

 omsætning skulle ligge under momsregistreringsgrænsen.
Momsfritagelse for almenvelgørende og almennyttige  

 foreninger Efter de nugældende regler er foreningerne  

 momspligtige, når de samlede momspligtige leverancer årligt  

 overstiger momsregistreringsgrænsen i momslovens § 49. Foreninger  

 m.fl. kan dog efter momslovens § 13, stk. 1, nr. 18, ansøge  

 om momsfritagelse i forbindelse med afholdelse af et velgørende  

 arrangement.
Bestemmelsens anvendelse er imidlertid begrænset, idet der  

 bl.a. er fastsat begrænsninger i varigheden og antallet af  

 velgørende arrangementer, der årligt kan indrømmes  

 fritagelse for.
Regeringen foreslår derfor en løbende  

 momsfritagelse for foreningerne udover en forhøjelse af  

 momsregistreringsgrænsen.
Dette indebærer, at foreninger, der i  

 dag er registreringspligtige, momsfritages, også selvom deres samlede  

 årlige omsætning overstiger momsregistreringsgrænsen.  

 Foreningerne skal således ikke længere anmelde sig til  

 registrering, udarbejde momsregnskab samt angive og afregne moms af deres  

 salg.
I modsætning til de gældende regler efter  

 momslovens § 13, stk. 1, nr. 18, skal foreningerne heller ikke  

 ansøge om momsfritagelse forud for afholdelse af et velgørende  

 arrangement, ligesom de heller ikke efterfølgende skal indsende  

 særskilt regnskab for de enkelte arrangementer.
Endelig vil adgangen  

 til at afholde velgørende arrangementer ikke være  

 begrænset i antal eller varighed.
Forslaget indebærer, at foreningernes momsforhold i  

 højere grad kommer til at svare til deres skatteforhold.
I henhold til  

 selskabsskatteloven er foreninger skattepligtige af indtægter fra  

 erhvervsmæssig virksomhed.
Som eksempler på erhvervsmæssig  

 virksomhed kan nævnes indtægter ved arrangementer med offentlig  

 adgang, annonceindtægter, sponsorbidrag hidrørende fra  

 ikke-medlemmer samt salg af varer og ydelser til ikke-medlemmer.
Foreningerne  

 vil i praksis ikke komme til at betale skat, såfremt de  

 erhvervsmæssige indtægter fuldt ud bliver anvendt eller henlagt  

 til velgørende eller almennyttige formål.
I så fald er der  

 heller ikke selvangivelsespligt.
 Den nye bestemmelse om momsfritagelse for  

 almenvelgørende foreninger, som regeringen nu foreslår, har  

 baggrund i bestemmelsen om momsfritagelse i 6. momsdirektivs art. 13 (A) (1)  

 (o) (Rådets direktiv nr. 77/388/EØF (EF-tidende 1977, L 145,  

 side 1) som senest ændret ved rådsdirektiv 2001/4/EF) om  

 fritagelser til fordel for visse former for virksomhed af almen interesse.  

 Ifølge art. 13 (A) (1) (o) er det en udtrykkelig betingelse, at  

 fritagelsen ikke må kunne fremkalde konkurrencefordrejning.  

 Betingelserne for anvendelse af de gældende regler i momslovens  

 § 13, stk. 1, nr. 18 om momsfritagelse for velgørende  

 arrangementer er fastsat for at hindre, at fritagelsen vil kunne fremkalde  

 konkurrencefordrejning, idet § 13, stk. 1, nr. 18 ligeledes har  

 baggrund i 6. momsdirektivs art. 13 (A) (1) (o).
Fritagelsen vil ikke være obligatorisk for  

 momsregistrerede foreninger.
En almenvelgørende eller på anden  

 måde almennyttig forening kan således enten være  

 momsregistreret eller være omfattet af den foreslåede  

 momsfritagelse.
Er foreningen momsregistreret, vil den som hidtil kunne  

 ansøge om momsfritagelse for et velgørende arrangement efter  

 momslovens § 13, stk. 1, nr. 18.
Definitionen af  store virksomheder Afkortningen af momskredittiden for de såkaldt  

  store virksomheder  i forbindelse med finanslovsaftalen for 2001  

 (indgået af Socialdemokratiet, Det Radikale Venstre, Socialistisk  

 Folkeparti og Enhedslisten) har medført betydelige administrative  

 problemer for dele af erhvervslivet.
Problemerne er blandt andet en  

 følge af definitionen af  store virksomheder . Især for de  

 små  store virksomheder , hvor ofte kun én administrativ  

 medarbejder eller ejeren selv tager sig af det administrative arbejde, har  

 der været problemer i forhold til den afkortede momskredittid.
 For at lette byrderne for de mindste af de virksomheder,  

 som momsmæssigt hidtil er blevet behandlet som  store virksomheder ,  

 foreslår regeringen, at grænsen for, hvornår en virksomhed  

 bliver omfattet af reglerne om månedsvis afregning, forhøjes fra  

 10 mio. kr. til 15 mio. kr. i årlig momspligtig omsætning.
Sommermomsfristen Stramningen i forbindelse med finanslovsaftalen for 2001  

 indebærer for eksempel, at store virksomheder skal angive og betale  

 moms for juni måned senest den 25. juli.
 Ifølge erhvervsorganisationer og berørte  

 virksomheder forhindrer 25. juli fristen en række medarbejdere i  

 virksomheder, der traditionelt har lukket helt ned i industriferien, i at  

 holde 3 ugers sammenhængende sommerferie i juli måned.
På denne baggrund foreslår regeringen, at  

 fristen for afregning af moms vedrørende juni måned (25. juli)  

 forlænges til den 10. august.
Dermed kommer fristen for angivelse og  

 betaling af moms for juni måned for store virksomheder til at svare til  

 den frist vedrørende momsen for juni måned, som gjaldt for disse  

 virksomheder før stramningen i forbindelse med finanslovsaftalen for  

 2001.
Momsgodtgørelse for honorære konsuler Efter de nugældende regler kan de honorære  

 konsuler momsfrit importere varer og ydelser, mens de ikke kan få  

 godtgjort momsen af indkøb foretaget her i landet.
En  

 godtgørelse af momsen af indkøb her i landet vil mindske den  

 nuværende tilskyndelse til at importere varer og ydelser i stedet for  

 at købe dem her i landet, og vil desuden skabe en vis ligestilling af  

 de momsmæssige vilkår for konsuler og ambassader m.v.
At der kun  

 bliver en vis ligestilling hænger sammen med, at godtgørelsen  

 for konsuler foreslås begrænset til momsen af varer og ydelser  

 der skal anvendes fuldt ud i den konsulære tjeneste, dvs. som hverken  

 helt eller delvist anvendes til privat eller andet brug.
Ambassader mv. kan  

 få godtgørelse også til privat brug.
 Det bemærkes, at de gældende regler er i  

 overensstemmelse med Wiener-konventionen af 24. april 1963 om konsulære  

 forbindelser, men at Danmark har mulighed for courtoisiemæssigt at  

 gå videre end bestemmelserne i Wienerkonventionen ved at  

 indrømme yderligere fritagelser m.v.
 Regeringen foreslår, at fremmede landes  

 honorære konsuler kan få godtgjort moms af varer og ydelser  

 indkøbt her i landet og som skal bruges i forbindelse med den  

 konsulære tjeneste.
3. Provenumæssige konsekvenser Forhøjelse af momsregistreringsgrænsen Der skønnes at være ca. 31.000 virksomheder  

 med en årlig omsætning mellem 20.000 og 50.000 kr., som med  

 ændringen får mulighed for momsfritagelse.
Nogle virksomheder vil  

 vælge en fortsat frivillig momsregistrering.
Det vil være  

 virksomheder, der er i en opstartsfase, og hvor udgifterne overstiger  

 indtægterne, hvorfor de har et negativt momstilsvar.
For disse  

 virksomheder vil det på kort sigt være økonomisk  

 fordelagtigt med en fortsat momsregistrering.
Dertil kommer virksomheder,  

 hvis produktion hovedsagelig afsættes til andre momsregistrerede  

 virksomheder.
For disse virksomheder kan der være en fordel ved  

 momsregistrering, idet salgsmomsen kan trækkes fra hos de virksomheder,  

 der aftager produkterne.
For virksomheder, der hovedsageligt afsætter  

 til endeligt forbrug, vil momsfritagelse være en fordel.
Det  

 skønnes, at ca. halvdelen af de virksomheder, der har mulighed for  

 momsfritagelse, har positivt tilsvar, og at ca. halvdelen af disse vil  

 vælge momsfritagelse, hvorfor forslaget skønnes at  

 medføre afmelding af ca. 7.500 virksomheder.
Provenutabet  

 skønnes at være ca. 35 mio. kr. årligt i reducerede  

 momsindtægter.
Da forslaget får virkning fra 1. juli 2002 vil  

 provenutabet for indkomståret 2002 være ca. 17,5 mio. kr.
De  

 virksomheder, der vælger at benytte muligheden for momsfritagelse skal  

 i 2002 angive og betale moms 2 gange, nemlig for 2. halvår 2001 og for  

 1. halvår 2002. Der er således ingen finansårseffekt i  

 2002.
Momsfritagelse for almenvelgørende og almennyttige  

 foreninger Foreninger med sygdomsbekæmpende og sociale  

 formål, idrætsklubber, friluftsforeninger samt oplysende og  

 kulturelle foreninger og institutioner har tilsammen et momstilsvar i  

 størrelsesordenen 115 mio. kr.
En del af dette beløb  

 vedrører bl.a. professionelle idrætsklubber, der ikke omfattes  

 af momsfritagelsen.
Frivillige velgørende eller almennyttige  

 foreninger skønnes med nogen usikkerhed at have et momstilsvar  

 på ca. 40 mio. kr. efter gældende regler, fordelt på ca.  

 3.300 foreninger.
Forslaget om en generel forhøjelse af  

 momsregistreringsgrænsen fra 20.000 kr. til 50.000 kr., der  

 fremsættes som en del af konkurrenceevnepakken, vil også  

 gælde for foreninger.
Alle foreninger berøres af  

 forhøjelsen, uanset om de er almennyttige eller ej og uanset arten af  

 den momsregistrerede virksomhed, f.eks. om der er tale om omsætning fra  

 et fast driftssted.
Der skønnes at være ca. 700 foreninger, der  

 som følge af forhøjelsen af momsregistreringsgrænsen, vil  

 blive fritaget for registreringspligten.
De 700 foreningers samlede  

 nettomomstilsvar udgjorde i 2000 ca. 0,6 mio. kr.
For de øvrige foreninger gælder, at en del af  

 omsætningen vedrører faste driftssteder eller andet  

 konkurrenceforvridende salg, der ikke omfattes af momsfritagelsen.
Forslaget  

 skønnes således med nogen usikkerhed at medføre et  

 årligt provenutab på ca. 30 mio. kr.
I 2002 bliver effekten dog beskeden, idet de fleste  

 foreninger angiver moms halvårligt, nemlig pr. 1. marts og 1.  

 september.
I 2002 skal foreningerne således angive moms to gange,  

 nemlig moms for 2. halvår 2001 og 1. halvår 2002. Der er  

 således intet provenutab i 2002 forbundet med disse foreninger.
Et  

 mindre antal foreninger angiver moms kvartalsvis, og vil ifølge  

 forslaget blive fri for at angive moms den 10. november.
Effekten heraf  

 på det statslige provenu i 2002 er ca. 2 mio. kr.
Definitionen af  store virksomheder Forslaget om at hæve omsætningsgrænsen  

 for, hvornår en virksomhed skal afregne månedsvis,  

 vedrører virksomheder med en omsætning mellem 10 og 15 mio. kr.  

 årligt.
Forslaget kan med nogen usikkerhed skønnes at  

 vedrøre ca. 7.000 virksomheder, der efter ændringen skal afregne  

 og angive moms hvert kvartal i stedet for hver måned.
Det giver en  

 gennemsnitlig forøgelse af kredittiden på 45 dage pr.  

 måned for de virksomheder, der omfattes af ændringen.
De ca. 7.000 virksomheder skønnes at have et  

 månedligt momstilsvar på ca. 740 mio. kr.
En forlængelse af  

 kredittiden med 45 dage pr. måned vil ved en rentesats på 5 pct.  

 give staten et rentetab på ca. 55 mio. kr. årligt.
Dertil kommer  

 eventuelle afledte effekter, såfremt virksomhedernes forbedrede  

 likviditet medfører lavere priser.
Ved fuld overvæltning i  

 priserne vil der komme et afledt fald i momsindtægterne på ca. 15  

 mio. kr.
Det er dog tvivlsomt, om der vil være fuld overvæltning,  

 idet mange virksomheder med en omsætning på mellem 10 og 15 mio.  

 kr. årligt vil være underlagt nogle konkurrencevilkår, hvor  

 overvæltning ikke er muligt.
Under den forudsætning, at  

 virksomhederne overvælter ca. halvdelen af likviditetsgevinsten i  

 lavere priser, vil de afledte effekter være ca. 8 mio. kr.
Den  

 forøgede kredittid kan endvidere medføre øget tab  

 på debitorer, der skønnes til ca. 10 mio. kr., hvorved  

 forslagets provenuvirkning er ca. 70 mio. kr. årligt., når der  

 endvidere tages hensyn til renteeffekten af en reduceret betaling til EU s  

 egne indtægter.
Der er en usikkerhed på dette skøn, idet  

 graden af overvæltning og dermed de afledte effekter er usikre, ligesom  

 den forudsatte rentesats på 5 pct. kan svinge.
Det foreslås, at ændringen får virkning  

 fra 1. juli 2002, hvorved rentetabet samt afledte virkninger i 2002 bliver  

 på i alt 40 mio. kr.
Dertil kommer, at de berørte virksomheder i  

 2002 kun når at afregne moms for i alt 10 måneder, nemlig for  

 december 2001 samt de 3 første kvartaler af 2002. Det sidste kvartal  

 af 2002 vil først blive afregnet og angivet i 2003. Det giver et  

 DAU-tab på 1.515 mio. kr. i 2002.
I 2003 vil der være et rentetab samt en afledt  

 effekt på ca. 75 mio. kr.
Samtidig vil Danmarks momsbidrag til EU s  

 egne indtægter blive reduceret med ca. 45 mio. kr. som følge af  

 engangstabet i 2003. Dermed vil det samlede provenutab i 2002 blive på  

 ca. 30 mio. kr.
 I 2004 og senere år vil ændringen  

 medføre et årligt provenutab på ca. 70 mio. kr. inkl.  

 renteeffekt, afledte effekter samt forrentning af bidraget til EU i 2003.
Sommermomsfristen De store virksomheder angiver ca. 16,4 mia. kr.  

 månedligt i positiv moms.
En forlængelse af angivelsesfristen for  

 moms optjent i juni med 16 dage, fra d. 25. juli til d. 10. august, vil med  

 en rentesats på 5 pct. medføre et provenutab på ca. 35  

 mio. kr. årligt.
Hertil kommer afledte effekter, såfremt  

 virksomhedernes likviditetsgevinst overvæltes i faldende priser samt  

 eventuelt et større tab på debitorer.
Det skønnes med  

 nogen usikkerhed, at de afledte effekter m.v. er i størrelsesordenen  

 15 mio. kr., hvorved det årlige provenutab bliver ca. 50 mio. kr. fra  

 2002 ved denne del af forslaget isoleret set.
Virksomheder med en årlig omsætning mellem 10  

 og 15 mio. kr. skal fremover angive moms kvartalsvis frem for hver  

 måned.
Det betyder, at de ikke omfattes af en ændring af  

 junimomsen, men i stedet får en langt større kreditfordel.
Ses  

 der bort fra virksomheder med en omsætning mellem 10 og 15 mio. kr.,  

 vil en forlængelse af angivelsesfristen for store virksomheder fra d.  

 25. juli til d. 10. august medføre et årligt provenutab på  

 45 mio. kr.
Momsgodtgørelse for honorære konsuler Forslaget skønnes at indebære et provenutab  

 for staten på ca. 200.000 kr. årligt.
Idet lovforslaget  

 først træder i kraft den 1. juli skønnes effekten  

 på det statslige provenu at være 100.000 kr. i 2002.
Samlede provenumæssige konsekvenser Forslagets samlede provenumæssige konsekvenser  

 fremgår af følgende tabel:
 Mio. kr.
Indkomståret 2002 Indkomståret 2003 Varig effekt Finansåret 2002 Forhøjelse af momsregistreringsgrænse Momsindtægter - 17,5 - 35 - 35 0 Almennyttige foreninger Momsindtægter - 15 - 30 - 30 - 2 Definition af Rente - 25 - 55 - 55 - 20 Afledt moms - 5 - 5 - 5 - 5 Mindre tab på debitorer - 10 - 10 - 10 - 5 DAU-effekt -1.515 Engangsbetaling til EU + 45 Sommermomsfristen Rente - 35 - 35 - 35 - 35 Afledt moms - 5 - 5 - 5 - 5 Mindre tab på debitorer - 5 - 5 - 5 - 5 Momsgodtgørelse for honorære  

 konsuler - 0,1 - 0,2 - 0,2 - 0,1 Forslagets samlede provenuvirkning - 117,1 - 139,2 - 184,2 - 1593,6 4. Administrative konsekvenser for det offentlige Forhøjelse af momsregistreringsgrænsen Det skønnes, at en forhøjelse af  

 momsregistreringsgrænsen vil medføre engangsudgifter til  

 edb-tilretning og information på 700.000 kr.
Den årlige  

 administrative lettelse skønnes at blive på ca. 14  

 årsværk og en årlig besparelse på 140.000 kr.
Momsfritagelse for almenvelgørende og almennyttige  

 foreninger Momsfritagelsen skønnes at medføre  

 engangsudgifter på ca. 60.000 kr.
Hertil kommer et årligt forbrug  

 på 3 årsværk til administration.
Definitionen af  store virksomheder  og sommermomsfristen Forslaget skønnes at medføre engangsudgifter  

 på 1,2 mio. kr. til edb-tilretning.
Momsgodtgørelse for honorære konsuler Det skønnes, at Udenrigsministeriet, der  

 administrerer godtgørelsesordningen, vil få en ikke  

 nævneværdig merudgift til administration.
5. Erhvervsmæssige konsekvenser Forhøjelse af momsregistreringsgrænsen Forhøjelsen af momsregistreringsgrænsen vil  

 indebære en lettelse for de små virksomheder, idet disse  

 først bliver momsregistreringspligtige, når deres samlede  

 momspligtige omsætning overstiger 50.000 kr.
Virksomhederne skal  

 således ikke momsregistreres, udarbejde momsregnskaber, angive og  

 afregne moms af deres omsætning.
Momsfritagelse for almenvelgørende og almennyttige  

 foreninger Momsfritagelsen for almenvelgørende og almennyttige  

 foreninger vil indebære en lettelse, idet foreningerne ikke  

 længere har pligt til at være momsregistrerede selvom deres  

 samlede afgiftspligtige leverancer overstiger grænsen for  

 momsregistrering.
Foreningerne skal således ikke længere  

 momsregistreres, udarbejde momsregnskaber samt angive og afregne moms af  

 deres salg.
Endvidere skal de ikke længere ansøge om  

 momsfritagelse efter proceduren i momslovens § 13, stk. 1, nr.  

 18.
Definitionen af  store virksomheder Ændring af definitionen af  store virksomheder  vil  

 give de virksomheder, der går fra månedsvis til kvartalsvis  

 momsafregning, betydeligt mere tid til at udarbejde momsregnskabet.
Forslaget  

 vil således medføre en administrativ lettelse for virksomheder  

 med en årlig momspligtig omsætning mellem 10 mio. kr. og 15 mio.  

 kr.
Samtidig vil der være en stor likviditetsgevinst for de  

 pågældende virksomheder.
Renteeffekten heraf skønnes at  

 være ca. 55 mio. kr. årligt.
Sommermomsfristen Forslaget om at forlænge fristen den 25. juli til  

 den 10. august for angivelse og betaling af moms vedrørende juni  

 måned vil medføre en administrativ lettelse i juli måned  

 for store virksomheder, samt en likviditetsgevinst, hvoraf rentevirkningen er  

 ca. 35 mio. kr. årligt.
Momsgodtgørelse for honorære konsuler Forslaget indebærer, at de honorære konsuler  

 får reduceret deres udgifter i forbindelse med den konsulære  

 tjeneste med et beløb svarende til det statslige provenutab.
6. Miljømæssige konsekvenser Lovforslaget forventes ikke at have  

 miljømæssige konsekvenser.
7. Administrative konsekvenser for borgerne Lovforslaget forventes ikke at have administrative  

 konsekvenser for borgerne.
8. Forholdet til EU-retten Forhøjelse af momsregistreringsgrænsen,  

 ændring af definitionen af  store virksomheder , forlængelse af  

 fristen for afregning fra den 25. juli til den 10. august, samt  

 momsgodtgørelse for honorære konsuler har ikke EU-retlige  

 konsekvenser.
Momsfritagelsen for velgørende og almennyttige  

 foreninger er gennemført tidligere.
Dette forslag supplerer de  

 eksisterende regler i momsloven til gennemførelse af art. 13 (A) (1)  

 (o) i det 6. momsdirektiv (Rådets direktiv nr. 77/388/EØF  

 (EF-Tidende 1977, L 145, side 1) som senest ændret ved  

 rådsdirektiv 2001/4/EF).
Samlet vurdering af konsekvenser af lovforslag Positive konsekvenser/mindre udgifter (hvis ja, angiv omfang) Negative konsekvenser/merudgifter (hvis ja, angiv omfang) Økonomiske konsekvenser for stat, kommuner og  

 amtskommuner Ingen Varigt provenutab på 184,2 mio. kr.
Administrative konsekvenser for stat, kommuner og  

 amtskommuner Årlig lettelse på 11 årsværk og en  

 årlig besparelse på 140.000 kr.
 Engangsudgifter på 1,9 mio. kr.
Økonomiske konsekvenser for erhvervslivet Likviditetslettelser med skønnet rentevirkning  

 på ca. 90 mio. kr.
Ingen Administrative konsekvenser for erhvervslivet Administrative lettelser for store virksomheder og det  

 frivillige foreningsliv Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget har ikke EU-retlige konsekvenser.  

 Momsfritagelsen for velgørende og almennyttige foreninger er  

 gennemført tidligere   dette forslag supplerer de eksisterende regler  

 i momsloven til gennemførelse af art. 13 (A) (1) (o) i det 6.  

 momsdirektiv 10. Høring Forhøjelse af momsregistreringsgrænsen,  

 ændring af definitionen af  store virksomheder , forlængelse af  

 fristen for afregning fra den 25. juli til den 10. august samt  

 momsgodtgørelsen for honorære konsuler har ikke været i  

 ekstern høring grundet forslagets hastende karakter som en del af  

 regeringens 100 dages lovprogram.
Forslaget vil blive sendt i høring  

 efter fremsættelsen, ligesom lovforslaget kan ses på  

 Skatteministeriets hjemmeside www.skat.dk.
 Momsfritagelsen for velgørende og almennyttige  

 foreninger har været i høring hos:
 Advokatrådet, AidsFondet, Aktion  

 Børnehjælp, Amnesty International, ASF- Dansk Folkehjælp,  

 Arbejderbevægelsens Erhvervsråd, Børnecancerfonden,  

 Børnefonden, Børnerådet, Børnesagens  

 Fællesråd, Børns Vilkår, CARE Danmark, Dansk  

 Arbejdsgiverforening, Dansk Børnefond, Danske Gymnastik- og  

 Idrætsforeninger, Dansk Handel & Service, Dansk Handicap  

 Idrætsforbund, Dansk Idrætsforbund, Dansk Industri, Dansk  

 Røde Kors, Det Danske Handelskammer, Det Danske Spejderkorps,  

 Erhvervenes Skattesekretariat, Finansieringsinstituttet for Industri og  

 Håndværk, Finansministeriet, Finansrådet, Folkekirkens  

 Nødhjælp, Foreningen af Registrerede Revisorer, Foreningen af  

 Statsautoriserede Revisorer, Frelsens Hær, Hjerteforeningen, HORESTA,  

 Håndværksrådet, Indenrigsministeriet,  

 IndSamlingsOrganisationers BrancheOrganisation, Justitsministeriet, KFUM og  

 KFUK, KFUM s Sociale arbejde, Kirkens Korshær, Kirkeministeriet,  

 Kommunernes Landsforening, Kræftens Bekæmpelse,  

 Kulturministeriet, Landsforeningen til Kræftens Forebyggelse, Lions  

 Club, Muskelsvindfonden, Scleroseforeningen, Socialministeriet,  

 Statsministeriet, Sundhedsministeriet, UNICEF Danmark, ÆldreForum og  

 Ældre Sagen.
 De høringssvar, der er modtaget fra  

 organisationerne samt kommentarer hertil er kort gengivet i skemaet nedenfor  

 (høringssvarene kan læses i deres helhed på  

 Skatteministeriets hjemmeside www.skat.dk).
Organisation Bemærkninger i høringssvar Kommentarer til høringssvar Advokatrådet Foreslår, at almindelige sponsorater medtages i  

 eksempelopregningen Er medtaget Børnerådet Ingen bemærkninger Børnesagens Fællesråd Støtter forslaget Børns Vilkår Støtter forslaget Danske Gymnastik & Idrætsforeninger Kan ikke støtte forslaget, idet det medfører  

 afgrænsningsproblemer for foreningerne.
 Idet forslaget bygger på 6. momsdirektivs art. 13 (A)  

 (1) (o) kan hensynet til konkurrencefordrejningen ikke udelades, hvorfor  

 afgrænsninger i et vist omfang vil være nødvendige.
 Påpeger følgende vanskelige sondringer i  

 lovbemærkningerne:
fast salgssted foreningens almindelige arbejde øvrige sondringer som pris, salgsmetode m.v.
De nævnte vanskeligheder er søgt  

 imødekommet ved udformningen af lovbemærkningerne Foreslår i stedet en særlig høj  

 momsregistreringsgrænse alene for de velgørende eller på  

 anden måde almennyttige foreninger Forslaget om en særlig registreringsgrænse alene  

 for foreningerne vurderes ikke at være i overensstemmelse med 6.  

 momsdirektiv Danmarks Idræts-Forbund Kan ikke støtte forslaget, idet det ikke vil  

 være en lettelse for foreningslivet grundet  

 afgrænsningsproblemer.
 Idet forslaget bygger på 6. momsdirektivs art. 13 (A)  

 (1) (o) kan hensynet til konkurrencefordrejningen ikke udelades, hvorfor  

 afgrænsninger i et vist omfang vil være  

 nødvendige.
 Påpeger følgende vanskelige sondringer i  

 lovbemærkningerne:
fast salgssted foreningens almindelige arbejde pris og sammenligneligt salg 500 m dokumentation De nævnte vanskeligheder er søgt  

 imødekommet ved udformningen af lovbemærkningerne Foreslår i stedet en særlig høj  

 momsregistreringsgrænse alene for de velgørende eller på  

 anden måde almennyttige foreninger Forslaget om en særlig registreringsgrænse alene  

 for foreningerne vurderes ikke at være i overensstemmelse med 6.  

 momsdirektiv Erhvervenes Skattesekretariat Ingen bemærkninger Foreningen af Registrerede Revisorer Mener at forslaget er konkurrenceforvridende og  

 foreslår en årlig maksimumgrænse for det momsfrie  

 salg Forslaget vurderes ikke at være  

 konkurrenceforvridende Foreningen af Statsautoriserede Revisorer Støtter forslaget, men påpeger samtidig  

 afgrænsningsproblemer.
Foreslår en bundgrænse på  

 200.000 kr. før konkurrencefordrejningshensynet skal  

 inddrages Idet forslaget bygger på 6. momsdirektivs art. 13 (A)  

 (1) (o) kan hensynet til konkurrencefordrejningen ikke udelades, hvorfor  

 afgrænsninger i et vist omfang vil være nødvendige.  

 Forslaget om en bundgrænse er at sidestille med en særlig  

 registreringsgrænse alene for foreningerne, hvilket vurderes ikke at  

 være i overensstemmelse med 6. momsdirektiv Handelskammeret Ingen bemærkninger HORESTA Kan ikke støtte forslaget, da forslaget forøger  

 de konkurrenceforvridende virkninger af sådanne foreningers  

 arrangementer Forslaget vurderes ikke at være  

 konkurrenceforvridende Indenrigsministeriet Ingen bemærkninger IndSamlingsOrganisationers BRancheOrganisation Støtter forslaget.
Foreslår at fritagelsen for  

 genbrugsbutikker udvides til også at omfatte nye varer og ønsker  

 en nulsats-ordning for de velgørende organisationer Forslaget om udvidelse er ikke medtaget, og forslaget om en  

 nulsats-ordning vurderes ikke at være i overensstemmelse med 6.  

 momsdirektiv KFUM - KFUK Støtter forslaget Kirkeministeriet Ingen bemærkninger Kræftens bekæmpelse Støtter forslaget.
Påpeger bredden i  

 foreningernes aktiviteter i relation til sondringen mellem arbejde der ligger  

 indenfor foreningens almindelige arbejde, som er momsfritaget, og arbejde der  

 ligger udenfor, som er momspligtigt Forslaget er medtaget, idet sondringen er  

 udeladt.
Kulturministeriet Påpeger afgrænsningsproblemer ifm. vurderingen af  

 konkurrencefordrejningen herunder særligt sondringen mellem arbejde,  

 som ligger henholdsvis inden- eller udenfor foreningens almindelig arbejde  

 jf. lige ovenfor Idet forslaget bygger på 6. momsdirektivs art. 13 (A)  

 (1) (o) kan hensynet til konkurrencefordrejningen ikke udelades, hvorfor  

 afgrænsninger i et vist omfang vil være nødvendige.
Forslaget vedr. sondringen indenfor/udenfor foreningens arbejde er  

 medtaget jf. lige ovenfor ÆldreForum Besluttet ikke at afgive høringssvar grundet  

 rådets personsammensætning Ældre Sagen Støtter lettelser i de administrative byrder for  

 foreninger, men påpeger at forslaget åbner risiko for en  

 uensartet praksis fra de statslige told- og skattemyndigheders side.
 Spørgsmålet om konkurrencefordrejning vil altid  

 bestå i en konkret vurdering.
Bemærkninger til lovforslagets  

 enkelte bestemmelser Til § 1 Til nr. 1 Der stilles forslag om, at almenvelgørende eller  

 på anden måde almennyttige foreningers salg af varer og ydelser i  

 forbindelse med foreningernes aktiviteter bliver fritaget for moms, så  

 længe fritagelsen ikke vil kunne fremkalde konkurrencefordrejning.
Det  

 er endvidere en betingelse, at overskuddet anvendes fuldt ud til foreningens  

 eget formål og at overskuddets anvendelse kan dokumenteres.
Salg af  

 forretningsmæssig karakter er ikke omfattet af fritagelsen.
 Afgrænsningen af hvilke foreninger m.fl., der  

 momsmæssigt anses for at være almenvelgørende eller  

 på anden måde almennyttige ændres ikke ved lovforslaget.  

 Afgrænsningen er den samme som praksis efter momslovens § 13,  

 stk. 1, nr. 18, således at de foreninger m.fl., der hidtil har  

 kunnet opnå fritagelse efter nr. 18, som udgangspunkt også vil  

 kunne opnå momsfritagelse efter nr. 22.
 Som eksempler på almenvelgørende eller  

 på anden måde almennyttige formål kan nævnes  

 amatøridrætsarbejde, sygdomsbekæmpelse, forebyggende  

 børne- og ungdomsforsorg, u-landshjælp samt kirkeligt arbejde.  

 Det er bredden i overskuddets anvendelse, der er afgørende for, om  

 overskuddet kan anses for at blive anvendt til almennyttige formål.  

 Overskuddet skal med andre ord komme en videre kreds af personer til  

 gode.
De aktiviteter, der er omfattet af fritagelsen, er  

 aktiviteter, der ligger indenfor foreningens formål.
Aktiviteter inden  

 for foreningens formål omfatter aktiviteter, der fremgår direkte  

 af formålet, aktiviteter i tilknytning hertil samt andre aktiviteter,  

 der typisk udnyttes i forbindelse med almenvelgørende eller  

 almennyttigt arbejde.
 Til illustration kan nævnes, at en idrætsklubs  

 primære formål er at dyrke idræt.
Salg af mad- og drikkevarer, badges,  

 tørklæder m.v. i forbindelse med afholdelse af et stævne,  

 klubkamp eller lignende klubaktiviteter vil være aktiviteter i  

 tilknytning til klubbens formål og dermed være omfattet af  

 fritagelsen.
Ligesom almindelige sponsorater, herunder hovedsponsorater, salg  

 af bandereklame m.v. vil være omfattet.
 Afholder en idrætsklub f.eks. en julebasar eller en  

 sommerfest vil denne aktivitet ligeledes være omfattet af fritagelsen,  

 idet sådanne lejlighedsvise arrangementer er aktiviteter, der typisk  

 udnyttes i det velgørende eller almennyttige arbejde til indsamling af  

 midler til foreningens primære formål.
 Som eksempel på en aktivitet, der ikke kan anses for  

 at være i tilknytning til idrætsklubbens formål eller en  

 aktivitet, der typisk udnyttes i det velgørende eller almennyttige  

 arbejde, kan nævnes afholdelse af kommerciel foredrags- eller  

 kursusvirksomhed i f.eks. »teambuilding«.
Foreninger med brede formålsbestemmelser som f.eks.  

 humanitære foreninger vil have aktiviteter af mere varieret karakter,  

 og vurderingen af hvilke aktiviteter, der er omfattet af fritagelsen vil  

 derfor være tilsvarende bredere.
Arrangerer en sådan forening en  

 koncert, racerfestival eller lignende vil disse være omfattet af  

 fritagelsen.
Det er en betingelse, at overskuddet anvendes fuldt  

 ud til foreningens velgørende eller almennyttige formål.
Med  

 overskud menes overskud efter afholdelse af udgifter, idet der i  

 øvrigt kan henvises til praksis herom efter lovens § 13,  

 stk. 1, nr. 18. Foreninger som ikke har et almenvelgørende eller  

 på anden måde almennyttigt formål er ikke omfattet af  

 forslaget.
Det er endvidere en betingelse, at overskuddets anvendelse  

 skal kunne dokumenteres.
Efter selskabsskatteloven er foreninger  

 skattepligtige.
Anvendes foreningens overskud imidlertid fuldt ud til  

 foreningens velgørende eller på anden måde almennyttige  

 formål, betaler foreningen ikke skat.
Er der således ikke  

 (netto-)indtægt til beskatning, er foreningen endvidere fritaget for at  

 indgive selvangivelse.
En forenings indtægter i form af f.eks.  

 entréindtægter ved stævner, annonceindtægter,  

 sponsorbidrag fra ikke-medlemmer samt salg af varer og ydelser til  

 ikke-medlemmer er erhvervsmæssig virksomhed, der beskattes, medmindre  

 overskuddet fuldt ud anvendes til det almenvelgørende eller på  

 anden måde almennyttige formål.
Pr. 1. januar 2001 blev alle erhvervsdrivende  

 bogføringspligtige efter bogføringsloven.
Idet foreningernes  

 indtægter anses for at være af erhvervsmæssig karakter,  

 blev disse omfattet af bogføringspligten i bogføringsloven pr.  

 1. januar 2001. Efter loven skal der dog tages hensyn til virksomhedens art  

 og omfang ved bogføringen.
En forening skal altså ikke  

 bogføre på samme niveau som en større virksomhed.
Den 7. juni 2001 vedtog Folketinget endvidere en ny  

 årsregnskabslov, som trådte i kraft den 1. januar 2002. I henhold  

 til denne er alle erhvervsdrivende omfattet af årsregnskabsloven, og  

 skal derfor i princippet udarbejde et finansielt årsregnskab.
Men  

 erhvervsdrivende, som ikke har pligt til at indsende et regnskab, har kun  

 pligt til at udarbejde et regnskab, når myndighederne anmoder om det.  

 Myndighederne kan anmode om at se et regnskab til brug for vurderingen af, om  

 foreningen opfylder betingelserne for at være skatte- og  

 momsfritaget.
 Foreningerne er således allerede i dag  

 bogføringspligtige og blev pr. 1. januar 2002 endvidere  

 regnskabspligtige, hvorfor der ikke er medtaget en selvstændig  

 bestemmelse om regnskabspligt i forslaget.
 Told- og skatteregionerne påser som en del af det  

 almindelige arbejde, hvorvidt en almenvelgørende eller på anden  

 måde almennyttig forening opfylder betingelserne for at være  

 momsfritaget efter § 13, stk. 1, nr. 22.
 Modtager de statslige told- og skattemyndigheder en  

 henvendelse fra f.eks. en erhvervsdrivende, om at en navngiven forenings  

 aktiviteter ikke opfylder betingelserne for at være momsfritaget, vil  

 henvendelsen indgå i myndighedernes almindelige arbejde.
Vedrørende spørgsmålet om  

konkurrencefordrejning bemærkes, at almenvelgørende eller  

 på anden måde almennyttige foreninger i almindelighed kun vil  

 have salg af varer og ydelser i mindre omfang.
Der henvises til  

 bemærkningerne i forbindelse med de provenumæssige konsekvenser.  

 Ved vurderingen af om momsfritagelsen vil kunne fremkalde  

 konkurrencefordrejning vil nedenstående have afgørende  

 betydning.
Prisfastsættelsen er et afgørende  

 element ved vurderingen.
Har den almenvelgørende eller almennyttige  

 forening fastsat en salgspris svarende til markedsværdien eller en  

 vejledende udsalgspris, vil fritagelsen ikke kunne fremkalde  

 konkurrencefordrejning.
Ved vurderingen af prisfastsættelsen skal  

 salgsprisen ved et sammenligneligt salg lægges til grund.
Man kan  

 således ikke sammenligne salgspriser på varer, der serveres  

 på en beværtning med salgspriser i en forening.
 Andre elementer såsom afstanden til  

 nærmeste konkurrent, salgets omfang, anvendelse af markedsføring  

 m.v. kan være relevante for vurderingen af, hvorvidt der foreligger  

 konkurrencefordrejning.
Salg af forretningsmæssig karakter er ikke  

 omfattet af den foreslåede fritagelse, idet der i så fald er tale  

 om almindelig erhvervsmæssig og dermed momspligtig virksomhed.
Dette  

 gælder uanset om overskuddet anvendes fuldt ud til et  

 almenvelgørende eller på anden måde almennyttigt  

 formål.
Med salg af forretningsmæssig karakter tænkes  

 først og fremmest på salg fra et fast salgssted som en kiosk, et  

 cafeteria, en sportsshop eller lignende.
Afgørelsen af hvorvidt der er  

 tale om et fast salgssted skal træffes ud fra en konkret vurdering.
 Elementer som salgsstedets indretning, åbningstider,  

 kundekreds, varesortiment m.v. vil kunne indgå i vurderingen af,  

 hvorvidt der er tale om salg af forretningsmæssig karakter.
Salg fra et lokale, hvor indretningen er af permanent  

 karakter, og hvor der er faste åbningstider, der følger de  

 almindelig butiksåbningstider, vil indikere, at der er tale om salg fra  

 et fast salgssted.
Derimod vil faste åbningstider fastsat under  

 hensyntagen til klubbens aktiviteter ikke indikere salg fra et fast  

 salgssted.
Salg, der fortrinsvis sker til kunder, der ikke har tilknytning  

 til foreningen eller dennes aktiviteter, vil ligeledes indikere salg af  

 forretningsmæssig karakter, hvorimod salg til klubbens medlemmer,  

 familiemedlemmer, gæstende klubber og lignende ikke vil indikere salg  

 fra et fast salgssted.
 Såfremt en forening har bortforpagtet et lokale til  

 en erhvervsdrivende, som f.eks. driver et cafeteria, drives cafeteriaet ikke  

 af foreningen selv, og salg herfra vil derfor være momspligtigt.
Almenvelgørende og almennyttige foreninger, der  

 ønsker momsfritagelse, skal anmelde sig ved de statslige told- og  

 skattemyndigheder.
De statslige told- og skattemyndigheder  

 offentliggør en liste over de foreninger, der har anmeldt sig.  

 Formålet hermed er at gøre det tilgængeligt for  

 offentligheden, hvilke foreninger der benytter den løbende  

 momsfritagelse.
 Konstaterer de statslige told- og skattemyndigheder, at en  

 almenvelgørende eller på anden måde almennyttig forening  

 ikke opfylder betingelserne for at være momsfritaget efter § 13,  

 stk. 1, nr. 22, bliver foreningen momspligtig af sit salg, såfremt  

 omsætningen overstiger registreringsgrænsen, idet en klage efter  

 de almindelige skatte- og afgiftsregler ikke har opsættende virkning.  

 Momsregistreres foreningen, vil den kunne ansøge om fritagelse for  

 enkeltstående velgørende arrangementer i henhold til § 13,  

 stk. 1, nr. 18, såfremt den opfylder betingelserne herfor.
 De statslige told- og skattemyndigheders afgørelse  

 af, om en forening er omfattet af bestemmelsen om momsfritagelse kan indenfor  

 det administrative rekurssystem påklages til Landsskatteretten, jf.  

 momslovens § 79.
 Et år efter de statslige told- og skattemyndigheders  

 afgørelse om, at foreningen skal være momsregistreret, kan  

 foreningen anmode de statslige told- og skattemyndigheder om at vurdere,  

 hvorvidt foreningen opfylder betingelserne for at være omfattet af  

 momsfritagelse efter § 13, stk. 1, nr. 22.
 Til nr. 2.
 Ændringen er en konsekvensændring af  

 forhøjelsen af momsregistreringsgrænsen i momslovens § 49,  

 stk. 1, nr. 1. Se bemærkningerne under § 1, nr. 4.
 Til nr. 3.
 Det foreslås, at fremmede landes herværende  

 honorære konsuler kan få godtgjort moms af varer og ydelser, som  

 de køber her i landet og som skal bruges fuldt ud i forbindelse med  

 den konsulære tjeneste.
 Til nr. 4.
 Der stilles forslag om, at momsregistreringsgrænsen  

 i momslovens § 49, stk. 1, 1. pkt. forhøjes fra de  

 nuværende 20.000 kr. til 50.000 kr.
 Til nr. 5.
Efter momslovens § 57, stk. 2, 1. pkt., er  

 afgiftsperioden kalendermåneden for virksomheder, hvis samlede  

 momspligtige leverancer overstiger 10 mio. kr. årligt.
Efter  

 lovforslaget ændres denne bestemmelse således, at grænsen  

 for årlige momspligtige leverancer forhøjes fra 10 mio. kr. til  

 15 mio. kr.
Dette indebærer, at virksomheder med en årlig  

 momspligtig omsætning mellem 10 mio. kr. og 15 mio. kr. overgår  

 fra månedsvis til kvartalsvis momsafregning og samtidig får  

 forlænget angivelses- og betalingsfristen fra den 25. i måneden  

 efter udløbet af afgiftsperioden, som efter gældende regler er  

 måneden, til 1 måned og 10 dage efter udløbet af  

 afgiftsperioden, som efter lovforslaget bliver kvartalet.
Det er en  

 betingelse for virksomhedens overgang fra månedsvis til kvartalsvis  

 momsafregning, at betingelserne som nævnt i  

 ikrafttrædelsesbestemmelsen i § 2, stk. 5, er opfyldt, jf.  

 bemærkningerne til denne bestemmelse.
 Til nr. 6.
Efter momslovens § 57, stk. 2, 2. pkt., skal  

 store virksomheder angive moms senest den 25. i måneden efter  

 afgiftsperiodens udløb.
Efter lovforslaget indsættes et 3. pkt.,  

 hvorefter angivelsesfristen for juni måned fastsættes til 1  

 måned og 10 dage efter udløbet af afgiftsperioden (juni  

 måned). Det vil sige, at fristen for angivelse af moms  

 vedrørende juni måned foreslås forlænget fra den 25.  

 juli til den 10. august.
Efter lovforslaget vil den foreslåede  

 ændring første gang få virkning for juni måned 2002,  

 jf. bemærkningerne til § 2, stk. 2. Efter lovforslaget vil  

 fristen for afregning af moms vedrørende årets øvrige  

 afgiftsperioder for virksomheder med en årlig momspligtig  

 omsætning over 15 mio. kr. være 25 dage efter afgiftsperiodens  

 (kalendermånedens) udløb.
 Til nr. 7.
 Der er tale om en konsekvensændring af momslovens  

 § 57, stk. 3, 1. pkt., som følge af den i § 1, nr. 5,  

 foreslåede ændring af momslovens § 57, stk. 2, 1. pkt.,  

 jf. bemærkningerne til § 1, nr. 5.
Til § 2 Til stk. 1 og 2.
 Det foreslås, at loven træder i kraft 1. juli  

 2002. § 1, nr. 6, træder dog i kraft 1. juni 2002 og  

 foreslås at få virkning for juni 2002 og juni måned i  

 følgende år.
Årsagen til at § 1, nr. 1, 2, 3, 4, 5 og 7,  

 træder i kraft 1. juli er, at ændringer i registreringsforholdene  

 som de nævnte først kan få virkning ved ophør af en  

 afregningsperiode.
Ved at vælge den 1. juli som virkningstidspunkt,  

 opnår man en »ligestilling« for virksomheder, foreninger m.fl. som  

 bliver berørt af forslaget, idet det kun er den 1. januar og den 1.  

 juli, som er sammenfaldende for de tre forskellige afregningsperioder, der  

 findes i momsloven, nemlig måneds-, kvartals- og  

 halvårsafregnende.
 Forlængelse af fristen for afregning fra den 25.  

 juli til den 10. august foreslås at få virkning fra juni 2002 og  

 juni måned i følgende år.
 Til stk. 3.
 Momsregistrerede almenvelgørende og almennyttige  

 foreninger, kan vælge at afmelde sig fra momsregistrering, hvis de  

 opfylder betingelserne for og ønsker at være omfattet af den  

 løbende momsfritagelse efter reglerne i denne lovs § 1, nr. 1.  

 Afmelding skal ske i overensstemmelse med momslovens § 47, stk. 5,  

 sidste pkt., hvilket vil sige, at virksomhederne skal underrette de statslige  

 told- og skattemyndigheder om foreningens ophør af  

 registreringspligtig virksomhed senest 8 dage efter ophøret.
 Til stk. 4.
 Momsregistrerede virksomheder skal ligeledes afmelde sig  

 fra registrering i overensstemmelse med momslovens § 47, stk. 5,  

 sidste pkt., hvis de efter reglerne i denne lovs § 1, nr. 4,  

 ønsker at afmelde sig fra registrering.
 Til stk. 5.
Efter de gældende regler i momslovens § 47,  

 stk. 3, 2. pkt., kan virksomheder efter anmodning til de statslige told-  

 og skattemyndigheder registreres hver for sig, selv om virksomhederne ejes af  

 samme afgiftspligtige person (delregistrering). Efter de gældende  

 regler i momslovens § 57, stk. 5, skal en virksomhed, der er  

 delregistreret, anvende kalendermåneden som afgiftsperiode.
I  

 overensstemmelse med disse regler foreslås en overgangsbestemmelse for  

 halvåret 1. juli   31. december 2002. Efter forslaget kan  

 afgiftsperioder i nævnte halvår ikke ændres fra  

 kalendermåneden til kvartalet (eller eventuelt til  

 kalenderhalvåret), hvis virksomheden er delregistreret.
 Derudover foreslås, at ændring af  

 afgiftsperioder i halvåret 1. juli - 31. december 2002, sker på  

 grundlag af virksomhedens momspligtige leverancer i en 12-måneders  

 periode, der omfatter anden halvdel af kalenderåret 2000 og  

 første halvdel af kalenderåret 2001. Det vil sige, at grundlaget  

 for opgørelsen af en virksomheds årlige momspligtige  

 omsætning svarer til det grundlag, som efter de gældende regler  

 blev lagt til grund ved ændringer i afgiftsperioder med virkning fra og  

 med den 1. januar 2001, jf. momslovens § 57, stk. 6, 1. og 2. pkt.  

 Uden den foreslåede overgangsbestemmelse ville ændring af  

 afgiftsperioder på det ovenfor beskrevne grundlag for opgørelse  

 af virksomhedens årlige momspligtige omsætning   som momslovens  

 § 57, stk. 6, 1. og 2. pkt., er affattet   først kunne  

 få virkning fra og med 1. januar 2003.
Endelig foreslås, at en afgiftsperiode kun kan  

 forlænges, hvis virksomheden har angivet og indbetalt afgift rettidigt  

 i ovennævnte periode på 12 måneder.
Betingelserne for  

 ændring af en afgiftsperiode i halvåret 1. juli - 31. december  

 2002 svarer til de nugældende betingelser i momslovens § 57,  

 stk. 6, 3. pkt.
Bilag Lovforslaget sammenholdt med gældende lov Gældende formulering Lovforslaget § 1 I lov om merværdiafgift (momsloven), jf. lovbekendtgørelse  

 nr. 804 af 16. august 2000 som senest ændret ved § 1 i lov nr.  

 1088 af 19. december 2001, foretages følgende ændringer:
§ 13. - - - 1. I § 13, stk. 1, indsættes efter nr. 21  

 som nyt nr. 22:
1)-21) - - - Stk. 2. - - - »22)	Varer og ydelser, der leveres af almenvelgørende eller  

 på anden måde almennyttige foreninger m.fl. i forbindelse med  

 afholdelsen af aktiviteter under forudsætning af, at fritagelsen ikke  

 vil kunne fremkalde konkurrencefordrejning.
Det er en betingelse, at  

 overskuddet fuldt ud anvendes til foreningens eget formål samt at  

 overskuddets anvendelse på anmodning af de statslige told- og  

 skattemyndigheder kan dokumenteres.
Levering af varer og ydelser af  

 forretningsmæssig karakter er ikke omfattet af fritagelsen.
De  

 foreninger, der er nævnt i 1. pkt., og som ønsker fritagelse,  

 skal anmelde sig ved de statslige told- og skattemyndigheder.
De statslige  

 told- og skattemyndigheder offentliggør en liste over anmeldte  

 foreninger m.fl.« § 41. - - - Stk. 2-3. - - - 2. § 41, stk. 4, affattes således:
 Stk. 4. Det er en betingelse for fradragsret efter stk. 2  

 og 3, at virksomhedens leverancer af varer og ydelser overstiger 20.000 kr.  

 årlig.
»Stk. 4. Det er en betingelse for fradragsret efter  

 stk. 2 og 3, at virksomhedens leverancer af varer og ydelser overstiger  

 registreringsgrænsen i § 49, stk. 1, 1. pkt.« § 45. - - - Stk. 2. Der ydes godtgørelse af afgift, som fremmede  

 staters herværende ambassader m.v., internationale organisationer samt  

 tilknyttet personale har betalt ved indkøb af varer og ydelser her i  

 landet.
Skatteministeren fastsætter efter forhandling med  

 udenrigsministeren og forsvarsministeren, for hvilke varer og ydelser  

 afgiften kan godtgøres.
For punktafgiftspligtige varer samt for  

 teleydelser kan der dog fastsættes en fritagelsesordning.
Stk. 3-8. - - - 3. I § 45, stk. 2, indsættes efter 1. pkt.  

 som 2. pkt.: »Tilsvarende kan der ydes afgiftsgodtgørelse af  

 fremmede staters herværende honorære konsulers indkøb i  

 det omfang de indkøbte varer og ydelser skal anvendes fuldt ud i  

 forbindelse med den konsulære tjeneste.«.
§ 49. Afgiftspligtige personer etableret her i landet skal  

 uanset § 47, stk. 1, ikke registreres og betale afgift, når  

 de samlede afgiftspligtige leverancer ikke overstiger 20.000 kr.  

 årligt.
Ved levering af nye transportmidler til andre EU-lande skal der  

 dog altid ske registrering.
Stk. 2-3. - - - 4. I § 49, stk. 1, 1. pkt., ændres »20.000  

 kr.« til: »50.000 kr.«.
§ 57. - - - Stk. 2. For virksomheder, hvis samlede afgiftspligtige  

 leverancer overstiger 10 mio. kr. årligt, er afgiftsperioden  

 kalendermåneden.
Virksomhedens angivelse efter stk. 1 skal  

 foretages senest den 25. i måneden efter afgiftsperiodens  

 udløb.
 5. I § 57, stk. 2, 1. pkt., ændres »10« til:  

 »15«.
 6. I § 57, stk. 2, indsættes som 3.  

 pkt.:
 »For juni skal virksomhedens angivelse efter stk. 1 dog foretages  

 senest 1 måned og 10 dage efter afgiftsperiodens udløb.«.
Stk. 3. For virksomheder, hvis samlede afgiftspligtige  

 leverancer overstiger 1 mio. kr. årligt, men udgør højst  

 10 mio. kr. årligt, er afgiftsperioden kvartalet.
Virksomhedens  

 angivelse efter stk. 1 skal foretages senest 1 måned og 10 dage  

 efter afgiftsperiodens udløb.
Stk. 4.-8. - - - 7. I § 57, stk. 3, 1. pkt., ændres »10« til:  

 »15«.
