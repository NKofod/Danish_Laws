Vejledning om fradrag i  

 arbejdsløshedsdagpenge I bekendtgørelse nr. 438 af 9. juni 1999 er der fastsat regler om  

 fradrag i arbejdsløshedsdagpenge.
 I denne vejledning beskrives bekendtgørelsens  

 regler, og nogle af reglerne uddybes med nærmere retningslinier.
Bekendtgørelsens regler skal ses i sammenhæng  

 med de øvrige regler, der gælder for  

 arbejdsløshedsforsikringen.
Det gælder særligt  

 følgende:
1)	bekendtgørelse om supplerende dagpenge, 2)	bekendtgørelse om overskydende timer, 3)	bekendtgørelse om rådighed, 4)	bekendtgørelse om selvforskyldt ledighed, og 5)	bekendtgørelse om fradrag i dagpengene for personer, der  

 deltager i jobtræning eller indviduel jobtræning og fradrag i  

 ydelser i henhold til lov om en aktiv arbejdsmarkedspolitik og lov om  

 orlov.
Til § 1 - Arbejde Arbejdsløshedsdagpenge er erstatning for en mistet  

 arbejdsindtægt.
Der skal derfor ske fradrag for arbejde og  

 indtægter, som et medlem har i en periode med ledighed.
Samtidig skal  

 det sikres, at de lediges aktiviteter ikke begrænser udbudet af arbejde  

 ved, at de ledige udfører opgaver, som ellers kunne være udbudt  

 som lønnet arbejde.
Bag reglerne om fradrag ligger både et  

 økonomisk og et beskæftigelsesmæssigt hensyn.
Ofte  

 foreligger begge hensyn samtidig, men hver af dem kan begrunde, at der sker  

 fradrag.
Således ligger beskæftigelseshensyn bag reglen om, at  

 også ulønnet arbejde medfører fradrag.
Til § 1, stk. 1 og 2 Arbejde, som et medlem udfører i en periode med  

 ledighed, medfører fradrag.
Det har ingen betydning, hvornår  

 arbejdet udføres.
Det har heller ingen betydning, om arbejdet  

 medfører en aktuel eller senere indtægt eller slet ingen  

 indtægt.
 Reglen gælder for lønarbejde, arbejde som  

 selvstændig erhvervsdrivende, arbejde i  

 ægtefælles/samlevers virksomhed, forskningsarbejde mv.
Det afgøres efter reglerne i bekendtgørelse  

 om optagelse i en arbejdsløshedskasse for selvstændige  

 erhvervsdrivende, om et arbejde kan anses for lønarbejde eller  

 selvstændig virksomhed.
F.eks. kan kunstnerisk virksomhed enten anses  

 som lønarbejde eller selvstændig virksomhed.
Hvis der er tale om  

 lønarbejde, medfører det fradrag efter § 1. Kunstnerisk  

 virksomhed kan også i nogle tilfælde anses som  

 fritidsaktiviteter.
Arbejdet som døgnplejer er omfattet af reglen om  

 fradrag.
Den del af plejevederlaget, der er plejeløn, medfører  

 fradrag i dagpengene.
Skattefri godtgørelse af udgifter til kost og  

 logi skal ikke medføre fradrag.
Fritidsaktiviteter Fritidsaktiviteter medfører ikke fradrag.
Det er  

 uden betydning, om aktiviteten sker inden for eller uden for normal  

 arbejdstid.
 Fritidsaktiviteter kan ikke udbydes som arbejde, og  

 indeholder ikke noget erhvervsmæssigt eller økonomisk  

 element.
 Fritidsaktiviteter karakteriseres ved at være  

 ulønnede aktiviteter, som ofte har et tilfældigt  

 præg, og som udelukkende er interessebestemt for den enkelte  

 person.
 Eksempler :
Indsamling til f.eks. nødhjælpsorganisationer Nabohjælp Sportsaktiviteter, herunder træner i mindre foreninger, hvor  

 det ikke er sædvanligt at ansætte lønnede  

 trænere Spejderleder Lokalt privat vagtværn, f.eks. »Natteravnene« Kunstnerisk arbejde uden erhvervsmæssig sammenhæng Familiemæssig omsorg Forældreaktiviteter i børneinstitutioner, f.eks.  

 forældreweekend Deltagelse i almindeligt foreningsarbejde, herunder f.eks.  

 frimærkeforeninger, bridgeklubber og andre lignende  

 hobbyforeninger.
Til § 2   Frivilligt, ulønnet arbejde Reglen gælder også for medlemmer, der modtager  

 efterløn, overgangsydelse eller seniorydelse.
Reglen er udformet under hensyn til, at frivilligt,  

 ulønnet arbejde ikke må medvirke til at tage arbejde fra  

 personer, der kan eller vil kunne påtage sig arbejdet på  

 almindelige arbejds- og lønvilkår.
Reglen er også udformet  

 under hensyn til, at omfanget af arbejde, der udbydes på normale  

 lønvilkår, generelt ikke må begrænses.
Reglen  

 omfatter både arbejde der udføres i privat og i offentligt  

 regi.
For et medlem, der modtager dagpenge, indebærer  

 reglen ingen ændringer i medlemmets pligt til at stå til  

 rådighed for arbejdsmarkedet.
En dagpengemodtager, der udfører  

 frivilligt, ulønnet arbejde har derfor fortsat pligt til at stå  

 til rådighed for arbejdsmarkedet, jf. § 62 i lov om  

 arbejdsløshedsforsikring mv.
Til § 2, stk. 1 Arbejdet skal være ulønnet.
Der må ikke  

 være tale om nogen form for aflønning, heller ikke i form af  

 honorar eller diæter.
Ved en frivillig organisation, forening eller lignende  

 forstås en frivillig grundlagt organisation mv., hvis primære  

 formål ikke er at skabe overskud.
Et eventuelt overskud må ikke  

 udbetales til medlemmerne, men skal bruges til almennyttige formål.
Det  

 frivillige arbejde er en betydelig del af organisationens grundlag, og man  

 vælger frivilligt at gå ind i organisationens virke.
Det samme arbejde kan under samme betingelser også  

 udføres uden for en organisation som selvorganisering.
Selvorganiseret  

 frivilligt arbejde kan f.eks. udføres af tidligere misbrugere,  

 pårørende mv.
 Reglen gælder selvom organisationen, foreningen mv.  

 helt eller delvist er finansieret af offentlige midler.
Frivilligt, ulønnet arbejde kan bl.a.  

 udføres i en organisation, der har et socialt eller humanitært  

 sigte.
Ved arbejde med et socialt eller humanitært sigte forstås  

 frivilligt ulønnet arbejde indenfor det sociale- og  

 sundhedsmæssige område, d.v.s. handlinger der sigter på at  

 give enkeltindivider eller grupper en øget velfærd og omsorg  

 eller sigter på at løse velfærdsproblemer. Øget  

 velfærd forstås som helbreds-, forsørgelses-, og  

 omsorgsmæssig velfærd. Øget velfærd kan blandt andet  

 tilvejebringes gennem vejledning, menneskelig kontakt eller ved at videregive  

 erfaringer på det menneskelige område.
 Frivilligt, ulønnet arbejde kan også  

 udføres i forbindelse med kirkelige foreninger, kollektive, kulturelle  

 foreninger, beboer-, ejerlejligheds- eller grundejerforeninger og  

 sportsforeninger.
Det er en betingelse, at arbejdet bliver udført i  

 Danmark.
Denne betingelse er ikke til hinder for, at medlemmet kan deltage i  

 arbejde, der foregår i Danmark, men hvor dele af organisationens  

 projekt foregår i udlandet.
Er en aktivitet planlagt til delvist at  

 foregå i udlandet, kan medlemmet være omfattet af reglen i den  

 periode, hvor aktiviteten foregår i Danmark.
Til § 2, stk. 2 og 3 Ved vurderingen af om arbejdet efter sin art kan udbydes  

 som almindeligt lønarbejde, har det betydning, om arbejdet i den  

 pågældende organisation udføres af lønnede  

 medarbejdere eller om tilsvarende arbejde i lignende organisationer,  

 foreninger mv. i almindelighed udføres af lønnede  

 medarbejdere.
 Organisationer, foreninger mv. kan anses for »lignende«  

 hvis de har tilsvarende formål, omfang og organisering.
 Det kan ligeledes have betydning, om der er tale om et  

 arbejde, der ikke ville blive udført, hvis ikke den frivillige,  

 ulønnede arbejdskraft varetog opgaven.
Hvis arbejdet er planlagt til på sigt at udvikle sig  

 til lønnet arbejde for den ledige eller andre, der varetager dette  

 arbejde, kan dette også tale for, at arbejdet kan udbydes som  

 almindeligt lønarbejde.
Dette er ikke til hinder for, at den ledige  

 senere søger og får ansættelse i en lønnet funktion  

 i den pågældende organisation.
 Det kan også have betydning for vurderingen af, om  

 arbejdet kan udbydes som almindeligt lønarbejde, at der til arbejdets  

 udførelse forudsættes en særlig uddannelse.
 Eksempler på frivilligt ulønnet arbejde efter  

 stk. 2:
Besøgsven Arbejde i sociale cafeer, medborgerhuse, væresteder som  

 vedrører almindelige forefaldende aktiviteter, som f.eks. servering,  

 lave kaffe, hjælpe til med at lave mad, snakke med gæsterne  

 mv.
Arbejde i humanitære organisationer, herunder f.eks.  

 tøjsortering Deltagelse i kollektive, kulturelle foreninger, f.eks.  

 amatørteater Særlig indkøbshjælp eller ledsagelse til  

 indkøb Rådgivning, herunder telefonrådgivning, der ikke  

 kræver eller forudsætter særlig uddannelse Lettere omsorgsopgaver, f.eks. aflastning af pårørende  

 til syge i eget hjem eller hjælp med at skænke kaffe på et  

 plejehjem Ekspedition i genbrugsbutikker under f.eks Dansk Røde  

 Kors Eksempler på frivilligt ulønnet arbejde efter stk. 3,  

 som kan udføres i op til 4 timer om ugen:
Socialrådgiver i krisecenter Jurist i retshjælp Rådgivning, herunder telefonrådgivning, der kræver  

 eller forudsætter en særlig uddannelse Reporterarbejde, herunder studievært ved lokale TV -og  

 radiostationer Egentlig pleje af f.eks. ældre, syge eller handicappede i eget  

 hjem, som en offentlig myndighed ikke er forpligtet til at udføre Mindre administrative opgaver, som f.eks. koordination og formidling  

 af frivilligt arbejde i mindre omfang.
Primær drift og vedligeholdelse Ved primær drift forstås i denne  

 sammenhæng arbejde eller funktioner, der er med til at sikre  

 organisationens overordnede, administrative drift.
Her tænkes  

 særligt på centrale organisatoriske og ledelsesmæssige  

 funktioner, som f.eks. personaleadministration, herunder ansættelse og  

 afskedigelse, økonomi -og organisationsstyring mv.
Mindre  

 administrative opgaver, som f.eks. arkivarbejde, arbejde i omstillingen,  

 receptionistopgaver og mindre koordineringsopgaver i forbindelse med  

 indsamling og sammensætning af vagtplaner m.v. skal derimod ikke anses  

 som primær drift.
Ved primær drift skal også forstås  

 arbejde eller andre opgaver, som en offentlig myndighed er forpligtet til at  

 udføre.
F.eks. kan frivilligt, ulønnet arbejde ikke  

 udgøre arbejde eller andre opgaver, som en kommune, i henhold til lov,  

 er forpligtet til at udføre.
 Ved vedligeholdelse forstås funktioner, der  

 sikrer, at de fysiske rammer er i orden, som f.eks. maling af lokaler,  

 arbejde med at sikre tilførsel af vand, varme eller elektricitet,  

 rengøring og lignende.
Til § 2, stk. 4 Et medlem, der er begyndt eller ønsker at begynde  

 at arbejde som frivillig ulønnet, skal henvende sig til a-kassen for  

 at få en vurdering af, om det pågældende arbejde falder ind  

 under § 2, stk. 2, eller stk. 3.
 Henvendelse kan ske enten direkte til a-kassen før  

 arbejdet påbegyndes eller i form af oplysninger på  

 dagpengekortet, når arbejdet er påbegyndt.
 På dagpengekortet skal medlemmet oplyse om  

 aktivitetens art og omfang, og hvem aktiviteten udføres for.
 Vurderer a-kassen, at arbejdet falder ind under § 2,  

 stk. 3, skal medlemmet herefter løbende på dagpengekortet  

 skrive »FU« og det antal timer, som medlemmet har arbejdet frivilligt  

 ulønnet.
 Vurderer a-kassen, at arbejdet falder ind under § 2,  

 stk. 2, skal medlemmet ikke oplyse om arbejdstimerne på  

 dagpengekortet.
 Sker der ændringer i arbejdets art mv., som kan have  

 betydning for a-kassens vurdering af forholdet, skal medlemmet skriftligt  

 oplyse herom.
Til § 3 - Løn uden arbejde Reglen betyder, at løn og lignende indtægter medfører  

 fradrag i dagpengene, uanset om medlemmet har udført arbejde.  

 Benævnelse og udbetalingsform har heller ikke betydning.
Til § 3, stk. 1 Løn, rådighedsløn mv.
Reglen handler blandt andet om udbetaling af løn i  

 en periode, hvor medlemmet er fritstillet.
Dette kan f.eks. være  

 tilfældet i en opsigelsesperiode.
Reglen gælder også ved  

 udbetaling af rådighedsløn efter tjenestemandslovens § 32  

 eller udbetalinger efter sømandslovens § 18 mv.
Der kan ikke udbetales dagpenge for den periode,  

 udbetalingen skal dække.
Dette gælder både løbende  

 udbetalinger og udbetaling af engangsbeløb.
 Det er uden betydning, om der udføres arbejde i  

 perioden.
 Udbetales f.eks. 3 års rådighedsløn  

 efter tjenestemandslovens § 32, kan der ikke udbetales dagpenge til  

 medlemmet i de 3 år, udbetalingen dækker.
Til § 3, stk.2 Reglen betyder, at der blandt andet skal ske fradrag for  

 erstatning for tabt arbejdsfortjeneste og udbetaling af  

 fratrædelsesgodtgørelse.
Afgørende for, om et udbetalt beløb skal  

 medføre fradrag er, om beløbet kan anses for at træde i  

 stedet for løn mv. i en periode.
Det er ikke beløbets  

 benævnelse som afgør, om der skal ske fradrag.
Det har normalt  

 heller ikke betydning, hvordan indtægten beskattes.
Erstatning for tabt arbejdsfortjeneste Reglen om fradrag gælder f.eks. tilfælde, hvor  

 en arbejdsgiver ikke har overholdt opsigelsesvarslet, og hvor arbejdsgiveren  

 ved en fagretlig sag pålægges at betale den ansatte en erstatning  

 for tabt arbejdsfortjeneste eller indgår et forlig herom.
Fratrædelsesgodtgørelse Reglen om fradrag gælder også ved udbetaling  

 af fratrædelsesgodtgørelser.
F.eks. når en virksomhed  

 afskediger en medarbejder og det aftales, at der ved ophøret skal  

 udbetales en »godtgørelse« til medarbejderen.
Når man skal finde ud af, om et udbetalt  

 beløb skal føre til fradrag, er det afgørende, om  

 arbejdsgiverens opsigelsesvarsel er overholdt.
Udbetalingen fører ikke  

 til fradrag, hvis opsigelsesvarslet er overholdt, da udbetaling herudover  

 ikke kan anses at træde i stedet for løn.
Er arbejdsgiverens  

 opsigelsesvarsel ikke overholdt, medfører udbetalingen fradrag for den  

 del af opsigelsesperioden, udbetalingen dækker.
 Reglen gælder både når en virksomhed  

 laver fratrædelsesordninger for et større antal medarbejdere, og  

 når enkeltpersoner laver sådanne aftaler med deres arbejdsgiver.  

 Bestemmelsen omfatter således både kollektive og individuelle  

 aftaler.
Udbetaling af en fratrædelsesgodtgørelse i  

 tilfælde, hvor medarbejderen selv siger op, er også omfattet af  

 reglen.
Også i disse tilfælde er arbejdsgivers overholdelse af  

 opsigelsesvarslet afgørende for, om der skal ske fradrag for  

 indtægten.
Lønmodtagernes Garantifond Reglen betyder også, at et medlem ikke uden fradrag  

 kan modtage dagpenge for perioder, der dækkes af ydelser fra  

 Lønmodtagernes Garantifond.
Konsekvenser for dagpengeretten Hvis en indtægt er omfattet af reglen i § 3,  

 stk. 2, er det udgangspunktet, at der ikke kan udbetales dagpenge i en  

 periode, der svarer til det opsigelsesvarsel, medarbejderen havde krav  

 på.
Hvis indtægten kun svarer til løn i en  

 kortere periode end opsigelsesvarslet, kan der ikke udbetales dagpenge i  

 dette kortere tidsrum.
Man skal være opmærksom på, at  

 medlemmet eventuelt skal have en karantæne.
Dette kan være  

 tilfældet, hvis medlemmet selv har sagt op eller har accepteret et  

 forkortet opsigelsesvarsel.
Reglerne om dette står i  

 bekendtgørelse om selvforskyldt ledighed.
 Hvis indtægten svarer til løn for arbejde  

 på nedsat tid, skal der kun ske fradrag for det antal timer,  

 udbetalingen udgør løn for.
 Beløb, der udbetales ud over det, der svarer til  

 løn i arbejdsgiverens opsigelsesvarsel, medfører ikke  

 fradrag.
Eksempler 1)	Et medlem får udbetalt 150.000 kr. til fuld og endelig  

 afgørelse ved sin fratræden.
Arbejdsgiverens opsigelsesvarsel er  

 6 måneder.
Medlemmets løn har været 20.000 kr om  

 måneden.
Medlemmets opsigelsesvarsel er 1 måned.
Medlemmet siger  

 selv op den 31. oktober og fratræder ved udløbet af sit eget  

 opsigelsesvarsel den 30. november.
Da arbejdsgiverens opsigelsesvarsel ikke er overholdt, kan der ikke  

 udbetales dagpenge for den del af opsigelsesperioden, udbetalingen  

 dækker.
Da udbetalingen dækker mere end 5 måneders  

 løn, kan medlemmet først modtage dagpenge fra den 1. maj.  

 På dette tidspunkt ville arbejdsgivers opsigelsesvarsel være  

 udløbet, hvis det var arbejdsgiver, der havde afskediget medlemmet.  

 Resten af beløbet, som udgør 50.000 kr., medfører ikke  

 fradrag.
2)	Et medlem afskediges med normalt varsel.
Medlemmet får  

 løn i hele opsigelsesperioden og modtager også en  

 fratrædelsesgodtgørelse.
Fratrædelsesgodtgørelsen  

 medfører ikke fradrag.
Til § 4 - Borgerlige ombud og hverv Til § 4, stk. 1 Der skal ske fradrag i dagpengene for skattepligtige  

 indtægter, der udbetales for borgerlige ombud og offentlige og private  

 hverv.
Det er uden betydning, om indtægten betegnes som diæt,  

 mødediæt, vederlag, honorar, godtgørelse,  

 rådighedsvederlag eller lignende.
Der skal ikke ske fradrag for mindre skattefrie  

 indtægter, som udbetales til dækning af faktiske udgifter i  

 forbindelse med hvervet.
Som eksempel kan nævnes beløb til  

 dækning af øget telefonforbrug, transport, fortæring  

 mv.
Der skal kun ske fradrag for den del af indtægten,  

 der er skattepligtig.
Anser skattemyndighederne en del af indtægten som  

 skattefri eller fradragsberettiget, skal denne del fratrækkes  

 indtægten, inden fradrag sker.
I tvivlstilfælde må  

 medlemmet dokumentere, at indtægten er hel eller delvis skattefri.
Det  

 er uden betydning, om medlemmet på grund af andre skatteregler  

 får skattefrihed for (en del af) indtægten for eksempel på  

 grund af bundgrænsen for lønmodtageres ligningsmæssige  

 fradrag.
Fradraget sker ved, at indtægten omregnes med den  

 til enhver tid gældende omregningssats.
Dette fremgår af  

 § 11.
 Følgende eksempler er borgerlige ombud og hverv inden for den  

 offentlige sektor, hvor indtægter mv. medfører fradrag:
1)	medlem af skolebestyrelse, 2)	medlem af Folketinget, regeringen eller Europaparlamentet, 3)	det offentliges repræsentant i institutioner, ankenævn  

 mv., 4)	medlem af menighedsråd og andre kirkelige hverv, 5)	vurderingsmand og 6)	medlem af hjemmeværnet, lokale beredskaber, frivillige  

 brandværn og lignende.
 Følgende eksempler er hverv inden for den private sektor, hvor  

 indtægter mv. medfører fradrag:
1)	bestyrelsesmedlem i aktieselskaber, anpartsselskaber,  

 pengeinstitutter, 2)	bestyrelsesmedlem i bolig- og grundejerforeninger og kulturelle  

 foreninger og 3)	medlemskab af repræsentantskab, kredsråd og  

 lignende.
 Det bemærkes, at eksemplerne ikke er  

 udtømmende.
Til § 4, stk. 2 Hverv efter de kommunale styrelseslove Der skal som udgangspunkt ikke ske fradrag for  

 skattepligtige indtægter, som et medlem modtager for at varetage hverv  

 efter lov om kommunernes styrelse og lov om Københavns kommunes  

 styrelse (de kommunale styrelseslove).
Reglen gælder medlemmer af kommunalbestyrelser og  

 amtsråd.
Reglen omfatter medlemmernes deltagelse i kommunalbestyrelses-  

 og amtsrådsarbejde, stående udvalg og andre udvalg, der  

 nedsættes af kommunalbestyrelsen og amtsrådet.
 Reglen gælder vederlag, tillægsvederlag,  

 erstatning for tabt arbejdsfortjeneste og diæter  

 (mødediæter), som udbetales til medlemmerne efter reglerne i de  

 kommunale styrelseslove.
 Det er uden betydning, hvornår hvervene  

 udføres.
Skattepligtige indtægter, som medlemmer af  

 bydelsråd får efter regulativerne for bydelsrådene,  

 medfører heller ikke fradrag i dagpengene.
Der er tale om hverv efter  

 lov om Københavns kommunes styrelse.
Indtægter for hverv som  

 formand for bydelsråd og udvalgsformand medfører dog fradrag i  

 dagpengene.
Hverv efter andre regler, for eksempel skattelovgivningen,  

 er ikke omfattet af bestemmelsen.
Dette gælder selv om vederlag mv.  

 udbetales efter samme principper som i de kommunale styrelseslove.
Det  

 gælder også for personer, der er udpeget til hvervet af  

 kommunalbestyrelsen eller amtsrådet.
I disse tilfælde skal der  

 ske fradrag i dagpengene.
Borgmester, rådmand eller udvalgsformand Hverv som borgmester, rådmand eller udvalgsformand  

 sidestilles med lønarbejde i nogle sammenhænge i  

 arbejdsløshedsforsikringsloven.
 Indtægter fra disse hverv medfører derfor  

 fradrag i dagpengene.
Det er kun det faste vederlag, der ydes for hvervet, som  

 medfører fradrag.
Det vederlag, som f.eks. en udvalgsformand får  

 for at være medlem af en kommunalbestyrelse, medfører ikke  

 fradrag i dagpengene.
 Viceborgmester er ikke omfattet af begrebet borgmester.  

 Det betyder, at der ikke skal ske fradrag for det vederlag, som en  

 viceborgmester eventuelt får for at være viceborgmester.
Fradraget sker ved, at indtægten fra hvervet  

 omregnes med den til enhver tid gældende  

 omregningssats.
Dette fremgår af § 11.
Til § 5 - Selvbygger og medbygger Ledige medlemmer, som deltager i opførelsen af egen bolig mv., kan  

 ikke modtage dagpenge så længe medlemmet deltager i  

 byggeriet.
 Reglen er begrundet i rådighedsbetragtninger og i  

 den formueforøgelse byggeriet giver.
Selvbygger En selvbygger er en person, som deltager i byggeriet fra  

 først til sidst.
Et medlem som er selvbygger, er som hovedregel  

 udelukket fra at modtage dagpenge fra det tidspunkt, hvor byggeriet begyndes,  

 og indtil det er afsluttet.
Medlemmet kan på tro og love erklære,  

 hvornår byggeriet er begyndt og afsluttet.
Denne erklæring skal  

 som udgangspunkt lægges til grund.
A-kassen skal foretage nærmere undersøgelser,  

 hvis der er tvivl om byggeperiodens længde.
A-kassen kan i  

 særlige situationer anmode om dokumentation for byggeperiodens  

 afgrænsning.
Dokumentationen kan være byggetilladelse, anmeldelse  

 til kommunen og færdigmeldelse til kommunen.
 Der kan udbetales dagpenge, selvom byggeriet ikke er  

 afsluttet, hvis der er tilstrækkelig dokumentation for, at selvbyggeren  

 er færdig med sit arbejde.
Medbygger En medbygger er en person, der fra et tidspunkt under  

 byggeriet selv deltager i arbejdet.
Medbyggeren kan have forpligtet sig til  

 at udføre en del af arbejdet over for en entreprenør eller  

 håndværksmestre.
Medlemmet kan modtage dagpenge, indtil medlemmet selv  

 begynder at arbejde.
Medlemmet skal kunne dokumentere sin andel som  

 medbygger.
Dette kan f.eks. ske ved hjælp af de aftaler, der er  

 indgået.
Medlemmet skal også skriftligt kunne dokumentere, at det  

 hidtidige arbejde er udført af andre.
Dette kan ske ved dokumentation  

 fra håndværksmestre.
Dokumentationen kan også være  

 regninger fra håndværksmestre for det udførte arbejde.
Der  

 skal i alle tilfælde foreligge en tro og love erklæring fra  

 medlemmet.
Medlemmet kan igen modtage dagpenge, når medlemmets  

 egen medvirken ved byggeriet ophører.
Udbetalingen af dagpenge kan  

 ikke gøres afhængig af, at byggeriet er afsluttet.
En selv- eller medbygger kan blive tvunget til at  

 indstille byggeriet, f.eks. på grund af økonomiske forhold.
I  

 disse tilfælde kan medlemmet modtage dagpenge.
Dette forudsætter,  

 at medlemmet kan sandsynliggøre, at byggeriet ikke kan  

 fortsættes i en længere periode.
Der skal også foreligge en  

 tro og love erklæring fra medlemmet om, at byggeriet er indstillet.
Byggeriet kan også være ophørt  

 midlertidigt.
Det kan f.eks. være på grund af vejrlig eller  

 materialemangel.
I disse tilfælde kan medlemmet ikke modtage  

 dagpenge.
Mindre byggearbejder Hvis der er tale om mindre byggearbejder fraviges reglen  

 om, at medlemmet slet ikke kan modtage dagpenge.
 Mindre byggearbejder, herunder mindre ombygninger og  

 fornyelser, er f.eks. opførelse af et haveskur eller en carport.
Byggearbejdet betragtes fortsat som arbejde, og der er  

 fortsat tale om en formueforøgelse.
Arbejdet skal derfor  

 medføre fradrag i dagpengene.
Medlemmet skal oplyse om antallet af  

 arbejdstimer på dagpengekortet.
Almindeligt reparations- og vedligeholdelsesarbejde Almindeligt reparations- og vedligeholdelsesarbejde, som  

 udføres på egen bolig, betragtes ikke som arbejde.
Der skal  

 derfor ikke ske fradrag.
 Til § 6 - Pension mv.
Til § 6, stk. 1 Pensionsordninger Løbende udbetalinger af arbejdsrelaterede  

 pensionsordninger medfører fradrag i dagpengene.
 Fradrag sker, hvis pensionen er oprettet som led i  

 tidligere ansættelsesforhold, og hvis det er normalt, at arbejdsgiveren  

 helt eller delvist finansierer pensionen.
Årsagen til, at løbende arbejdsrelaterede  

 pensioner medfører fradrag er, at pensionen anses for at træde i  

 stedet for en tabt arbejdsfortjeneste.
Arbejdsløshedsdagpenge  

 udbetales også som erstatning for tabt arbejdsfortjeneste.
Hvis pensionsordningen følger af overenskomst eller  

 anden kollektiv aftale, er ordningen af en sådan karakter, at det er  

 sædvanligt, at arbejdsgiveren bidrager.
Pensionsudbetalingen vil derfor  

 medføre fradrag.
 Reglen om fradrag gælder også for  

 løbende udbetaling af tjenestemandspension og tjenestemandslignende  

 pensioner.
Reglen anvendes på den samlede pension.
Dette  

 gælder, selv om medlemmet i en kortere periode har indbetalt hele  

 pensionsbeløbet.
Det kan f.eks. være fordi medlemmet har  

 været selvstændig erhvervsdrivende eller har haft et  

 arbejdsforhold, der ikke indeholdt en pensionsordning.
Er perioden af  

 længere varighed, sker der kun fradrag for den del af pensionen, der  

 vedrører perioden, hvor ordningen var et led i et  

 ansættelsesforhold.
Efter praksis skal en pensionsudbetaling, der  

 vedrører en periode på mere end 2 år, hvor kun medlemmet  

 har indbetalt bidrag, ikke medføre fradrag.
 Fradraget for pensionsudbetalingerne sker ved hjælp  

 af den omregningssats, som er gældende på udbetalingstidspunktet.  

 Dette fremgår af § 11. Fradraget beregnes på grundlag af den  

 samlede pensionsudbetaling, det vil sige grundbeløb med eventuelle  

 tillæg.
Hvis medlemmets pension medfører udbetalinger til  

 andre end medlemmet selv, skal disse udbetalinger ikke medføre  

 fradrag.
Der kan f.eks. være tale om et  

 børnepensionstillæg fra en tjenestemandspension.
Der skal ikke ske fradrag for privattegnede  

 pensionsordninger, som ikke har forbindelse med et ansættelsesforhold.  

 Dette gælder også tilfælde, hvor en arbejdsgiver  

 tilbageholder bidrag i den ansattes løn og indbetaler beløbet  

 til den ansattes private pensionsordning.
Det kan f.eks. ske som en  

 serviceordning fra arbejdsgiveren.
Til § 6, stk. 2 Pensioner fra udlandet Der skal ske fradrag for løbende udbetaling af  

 pensioner fra udlandet, når pensionsordningen har forbindelse med en  

 arbejdsperiode i udlandet.
Alle løbende udenlandske obligatoriske og  

 frivillige arbejdsmarkedsrelaterede pensionsordninger er omfattet af reglen.  

 Pensionsordningens finansieringsform er uden betydning, når ordningen  

 har forbindelse med et arbejdsforhold.
Udenlandske pensioner, der direkte kan  

 sidestilles med ydelser efter lov om social pension, er ikke omfattede af  

 reglen.
 Reglen gælder ikke privattegnede pensionsordninger,  

 som ikke har forbindelse med et arbejds-/ansættelsesforhold.
Til § 6, stk. 3 Pension mv. til borgmestre, folketingsmedlemmer m.fl.
Reglen gælder pension, som løbende udbetales  

 til tidligere borgmestre, folketingsmedlemmer, europaparlamentsmedlemmer mv.  

 Reglen gælder også for andre ydelser, som udbetales efter  

 medlemmet er fratrådt hvervet.
Det kan f.eks. være  

 efterløn/eftervederlag, som udbetales til folketingsmedlemmer,  

 borgmestre, udvalgsformænd m.fl.
Til § 6, stk.4 Pensionslignende indtægter Løbende udbetalinger, der har karakter af pension,  

 medfører også fradrag i dagpengene.
Dette gælder,  

 når ydelsen udbetales fra en tidligere arbejdsgiver.
Det gælder  

 også, når udbetalingerne er tidsbegrænsede.
 Til § 7 - Ophavsrettigheder mv.
Til § 7, stk.1 Genanvendelse mv.
Indtægter fra genudsendelse eller anden form for  

 genanvendelse, medfører fradrag.
Dette gælder, når  

 betalingen er et led i den almindelige aflønningsform inden for  

 personens faglige område.
Indtægten medfører fradrag,  

 uanset om arbejdsindsatsen, som er baggrunden for genanvendelsen, er  

 udført i en ledigheds- eller arbejdsperiode.
Når medlemmets faglige område skal bestemmes,  

 kan der lægges vægt på, om medlemmet i en længere  

 periode har udført arbejde inden for det relevante faglige  

 område.
Andre forhold kan også tillægges vægt, f.eks.  

 hvilken a-kasse den ledige er medlem af, og hvor medlemmet er  

 organiseret.
Fradraget sker ved brug af omregningssatsen på det  

 tidspunkt, hvor indtægten modtages.
Dette fremgår af  

 § 11.
Til § 7, stk. 2 Ophavsrettigheder De nævnte indtægter kan stamme fra arbejde,  

 som normalt medfører udbetalinger over en lang årrække.  

 Indtægterne medfører ikke fradrag.
Til § 8 - Legater Der kan være tvivl om, hvorvidt et udbetalt legat skal  

 medføre fradrag eller ej.
Dette skyldes blandt andet, at der findes  

 mange forskellige legater.
 Hvis legatet ydes til en bestemt aktivitet, f.eks.  

 kunstnerisk virksomhed skal man være opmærksom på, at  

 medlemmet kan være selvstændig erhvervsdrivende.
 Hvis medlemmet ikke er selvstændig erhvervsdrivende  

 skal spørgsmålet om fradrag afgøres efter § 8.
 Hvis medlemmet forpligter sig til at udføre et  

 stykke arbejde, som betingelse for at modtage legatet, skal der ske fradrag i  

 dagpengene.
Et legat kan have karakter af en gave.
Dette er  

 tilfældet, hvis der ikke er knyttet nogen arbejdsforpligtelse til  

 udbetalingen.
Legatet skal i disse tilfælde ikke medføre  

 fradrag.
Til § 9 - Arbejdsfrie indtægter Der skal alene ske fradrag for arbejde, der udføres i en  

 ledighedsperiode.
 Der skal som hovedregel ikke ske fradrag for en  

 indtægt, der stammer fra arbejde, som er udført i en periode,  

 hvor medlemmet ikke har fået dagpenge.
 Der skal heller ikke ske fradrag for arbejdsfrie  

 indtægter.
Ved indtægter, som ikke er nævnt i  

 bestemmelsen, må det undersøges, om der er tale om en arbejdsfri  

 indtægt, som kan sidestilles med de nævnte.
Bestemmelsen er  

 derfor ikke udtømmende.
Rådighedsbeløb Rådighedsbeløb medfører ikke fradrag i  

 dagpengene.
Et rådighedsbeløb er et beløb, der  

 udbetales for, at en person står til rådighed for et arbejde uden  

 for den aftalte arbejdstid og uden for fastlagte vagtperioder.
Personen er  

 ikke forpligtet til at være at træffe i den omhandlede  

 periode.
 Rådighedsbeløbet må ikke være  

 betaling for et udført arbejde, men alene betaling for den ulempe det  

 er, at kunne blive kaldt på arbejde uden for den aftalte  

 arbejdstid.
 Det betyder, at der ikke skal ske fradrag for  

 rådighedsbeløb som udbetales til f.eks. deltidsansatte  

 brandmænd, ansatte i redningsberedskabet og reserveofficerer i  

 forsvaret.
Løn for vagtafholdelse medfører fradrag i  

 dagpengene.
Det er f.eks. tilfældet, når medlemmet skal kunne  

 træffes i hjemmet.
Til § 11 - Beregning af fradrag Til § 11, stk. 1 Beregning Denne bekendtgørelse fastsætter hvilke  

 aktiviteter og indtægter, som medfører fradrag i dagpengene.
Det  

 fremgår af bekendtgørelse om supplerende dagpenge, hvordan  

 fradraget skal ske.
Til § 11, stk. 2 Ved beregningen af fradraget for indtægter fra  

 borgerlige ombud og hverv, pensioner, ophavsrettigheder samt legater, skal  

 benyttes samme fremgangsmåde som ved omregning af indtægt fra  

 arbejde med ukontrollabel arbejdstid, jf. bekendtgørelse om  

 supplerende dagpenge.
Til § 13, stk.1 Aftaler om udbetaling af beløb, der kan sidestilles  

 med pension, og som f.eks. udgør et supplement til dagpengene, skal  

 ikke medføre fradrag i dagpengene, hvis aftalen er indgået inden  

 den 1. juli 1999.
