 I medfør af § 2, stk. 7, og § 18, stk. 2, i lov nr. 508 af 30. juni 1993  

 om åben uddannelse (erhvervsrettet voksenuddannelse m.v.) fastsættes:
Uddannelsens formål og struktur § 1.  Formålet med uddannelsen er at give den  

 studerende den nødvendige teoretiske viden om de forhold, der er relevante  

 for udøvelsen af den lovpligtige revision af de i art. 1, stk. 1, i direktiv  

 84/253/EØF omhandlede dokumenter.
Uddannelsen omfatter den teoretiske del af  

 uddannelsen (revisortillægsuddannelsen) til registreret revisor.
§ 2.  Uddannelsen er en erhvervsrettet videregående  

 deltidsuddannelse, der tilrettelægges som åben uddannelse.
Uddannelsen  

 udbydes ved handelshøjskolerne med et omfang, der svarer til eet års  

 heltidsuddannelse (et årsværk). Et årsværk er en fuldtidsstuderendes arbejde  

 i eet år.
Adgangsforudsætninger § 3.  Adgang til uddannelsen forudsætter, at ansøgeren  

 har bestået erhvervsøkonomisk diplomprøve (HD) i regnskabsvæsen eller anden  

 uddannelse, hvor tilsvarende forudsætninger er erhvervet.
 Stk. 2.  Institutionerne kan i særlige tilfælde give  

 adgang til uddannelsen for ansøgere, der ikke opfylder betingelsen i stk. 1.
Uddannelsens indhold § 4.  Uddannelsen skal navnlig omfatte følgende  

 fagområder, hvis de ikke i rimeligt omfang indgår i HD-uddannelsen i  

 regnskabsvæsen:
 Stk. 2.  I undervisningen indgår miljømæssige  

 problemstillinger, der er relevante for det pågældende fagområde.
 Stk. 3.  Institutionen fastsætter i en studieordning,  

 jf. § 7, indholdet og omfanget (i studieenheder) af de fagområder, der indgår  

 i uddannelsen.
 Stk. 4.  En studieenhed svarer til 1/32 årsværk, jf. §  

 2.
 § 5.  Undervisningen skal have baggrund i  

 erhvervspraksis og anvendt teori.
 Eksamen m.v.
 § 6.  For eksamen, herunder prøveformer, bedømmelse,  

 eksamensbeviser, klage over eksamen m.v. gælder reglerne i bekendtgørelse om  

 eksamen ved visse videregående uddannelser under Undervisningsministeriet  

 samt bekendtgørelse om karakterskala og anden bedømmelse.
Andre regler § 7.  Institutionen fastsætter inden for  

 bekendtgørelsens rammer nærmere regler om uddannelsen i en studieordning.
 Stk. 2.  Studieordningen skal indeholde:
 Stk. 3 .  Studieordningen kan indeholde hjemmel for  

 institutionen til at dispensere fra reglerne i studieordningen, der alene er  

 fastsat af institutionen.
Stk. 4.  Inden en studieordning vedtages og ved  

 væsentlige ændringer af studieordningen, tager institutionen kontakt til  

 aftagerrepræsentanter.
Derudover indhentes en udtalelse fra  

 censorformandskabet, jf. bekendtgørelse om censorinstitutionen for visse  

 videregående uddannelser under Undervisningsministeriet.
Andre  

 uddannelsesinstitutioner, der udbyder uddannelsen efter denne bekendtgørelse  

 og fællesudvalget nedsat i henhold til § 10 orienteres med henblik på  

 koordinering af uddannelserne.
 Stk. 5.  Ved udstedelse af nye studieordninger og ved  

 væsentlige ændringer af studieordninger fastsættes overgangsregler i  

 studieordningen.
 Stk. 6.  Studieordningen og væsentlige ændringer heraf  

 træder i kraft ved et studieårs begyndelse.
 Stk. 7.  Studieordninger og ændringer af studieordninger  

 sendes til de andre institutioner, censorerne og ministeriet til orientering.
 § 8.  Beståede uddannelseselementer eller dele heraf i  

 den teoretiske del af uddannelsen til registreret revisor ved en af  

 institutionerne ækvivalerer tilsvarende uddannelseselementer eller dele heraf  

 ved de andre institutioner, der udbyder uddannelsen.
 Stk. 2.  Institutionen kan i hvert enkelt tilfælde eller  

 ved regler i studieordningen godkende, at gennemførte/beståede  

 uddannelseselementer eller dele heraf fra en anden dansk eller fra en  

 udenlandsk videregående uddannelsesinstitution træder i stedet for  

 uddannelseselementer eller dele heraf, der er omfattet af denne  

 bekendtgørelse.
 Stk. 3.  Med godkendelse efter stk. 2 anses  

 uddannelseselementer for gennemført, hvis de er bestået efter regler om den  

 pågældende uddannelse.
 § 9.  Institutionen kan tillade, at studerende fra  

 andre uddannelsesinstitutioner følger dele af uddannelsen og aflægger prøver  

 heri som led i deres egen uddannelse.
 § 10.  Institutionerne kan nedsætte et fællesudvalg,  

 der er rådgivende om uddannelsen over for institutionerne og ministeriet.
§ 11.  Undervisningsministeriet kan tillade fravigelse  

 af bekendtgørelsen som led i uddannelsesforsøg.
Samtidig fastsættes forsøgets  

 varighed og rapporteringsform.
 Stk. 2.  Undervisningsministeriet kan dispensere fra  

 bekendtgørelsen, når det findes begrundet i usædvanlige forhold, bortset fra  

 de tilfælde, der er nævnt i § 3, stk. 2, § 8, stk. 1 og 2, og § 9.
§ 12.  Klager over institutionens afgørelser i henhold  

 til denne bekendtgørelse indgives til institutionen.
Institutionens afgørelse  

 kan, når klagen vedrører retlige spørgsmål, indbringes for  

 Undervisningsministeriet.
 Stk. 2.  Fristen for indgivelse af klage er 2 uger fra  

 den dag, afgørelsen er meddelt klageren.
 § 13.  Hvis ikke andet følger af denne bekendtgørelse,  

 gælder reglerne i bekendtgørelse om åben uddannelse.
Ikrafttræden og overgangsregler § 14.  Bekendtgørelsen træder i kraft den 1. juni  

 1998.
 Stk. 2.  Bekendtgørelse nr. 925 af 18. december 1991 om  

 uddannelse til revisor ophæves, jf. dog § 15.
 § 15.  Studerende, der er begyndt på uddannelsen til  

 revisor i henhold til kapitel 2 i den i § 14, stk. 2, nævnte bekendtgørelse,  

 kan afslutte den teoretiske del af uddannelsen til registreret revisor på en  

 handelshøjskole i henhold til reglerne i denne bekendtgørelse, jf. stk. 2 og  

 stk. 3.
 Stk. 2.  Indtil optagelsen i efterårssemestret år 2000  

 har studerende efter stk. 1, der har bestået prøverne i følgende fag:  

 Nationaløkonomi, Statistik, Erhvervsret, Internt regnskab, Eksternt regnskab  

 og Skatteret (almindelig og speciel del) krav på adgang til uddannelsen.
 Stk. 3.  Studerende efter stk. 1, der mangler et eller  

 flere af de i stk. 2 nævnte prøver, kan gennemføre disse eller ækvivalerende  

 fag som HD-enkeltfag med henblik på adgang til uddannelsen, jf. stk. 2.
 Stk. 4.  Studerende, der er optaget på uddannelsen i  

 henhold til stk. 2 og 3, skal for at have gennemført uddannelsen have  

 gennemgået et samlet uddannelsesforløb, der mindst udgør 3 årsværk, jf. § 2.
Stk. 5.  Studerende, som har gennemført mindst 2/3 af  

 uddannelsen til revisor i henhold til kapitel 2 i den i § 14, stk. 2, nævnte  

 bekendtgørelse, kan afslutte uddannelsen på en handelsskole efter de  

 hidtidige regler.
Andre studerende kan færdiggøre igangværende fag på en  

 handelsskole efter de hidtidige regler.
Studerende, der er optaget på en  

 handelsskole som enkeltfagsstuderende, eller som bliver optaget på  

 uddannelsen på en handelsskole som enkeltfagsstuderende før den 1. januar  

 1999, kan afslutte faget på handelsskolen efter de hidtidige regler.  

 Uddannelsen henholdsvis igangværende fag og enkeltfaget skal være afsluttet  

 ved udgangen af juni måned 1999.
