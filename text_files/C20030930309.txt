Bestemmelser  

  

 om  

  

 godtgørelse af merudgifter under deltagelse i øvelser,  

  

 sejlads med flådens skibe mv. samt under ophold i  

  

 øvelses-/skydelejre mv. for personel under  

  

 Forsvarsministeriets område 1.  

 	  

    

 Bestemmelserne  

 i denne kundgørelse er gældende for tjenestemænd, personel ansat på  

 tjenestemandslignende vilkår samt kontrakt- og overenskomstansat personel, i  

 det omfang dette i henhold til indgåede overenskomster og aftaler følger de  

 for  

 tjenestemænd fastsatte regler.
 2.  

 	  

    

 Godtgørelse af merudgifter under deltagelse i øvelser,  

 sejlads med flådens skibe mv. samt under ophold i øvelses-/skydelejre mv.
 Supplerende  

 bestemmelser er optaget som bemærkninger (Bmk.  

 :)  

 til de enkelte paragraffer.
Bestemmelsernes omfang § 1.  

  

 Bestemmelserne omfatter godtgørelse af merudgifter til personel inden for  

 Forsvarsministeriets område under deltagelse i øvelser, sejlads med flådens  

 skibe mv. samt under ophold i øvelses-/skydelejre o.l., der er forbundet med  

 overnatning, jf. dog § 7.
 Stk. 2.  

  

 For at  

 oppebære ydelser efter disse bestemmelser skal de i aftale af 30. maj 1995,  

 jf.  

 Kundgørelse for Forsvaret B.5-13, fastsatte forudsætninger for godtgørelse af  

 merudgifter under tjenesterejser og udstationering være opfyldt, jf. dog de i  

 §§ 5, 7 og 8 fastsatte bestemmelser.
 Bmk.:
 a.  

 	  

    

 Godtgørelse efter  

 nærværende bestemmelser ydes for det samlede fravær, inkl. eventuel  

 forlægning  

 til og fra øvelsesområde, øvelses-/skydelejr o.l.
b.  

 	  

    

 For tiden forstås  

 ved øvelses-/skydelejre mv. bl.a.
Hevringlejren, Borrislejren, Oksbøllejren,  

 Melbylejren, Jægersprislejren, Søgårdlejren, Nymindegablejren samt  

 marinestation Sjællands Odde.
c.  

 	  

    

 Bestemmelserne  

 omfatter også deltagelse i øvelsesvirksomhed i udlandet og sejlads, der  

 medfører ophold i udenlandsk havn.
Endvidere omfatter bestemmelserne  

 forlægning  

 til og fra samt ophold i udlandet i forbindelse med deltagelse i skydninger  

 o.l.
Bestemmelserne omfatter endvidere sejlads med miljøstyrelsens fartøjer,  

 opmålingsskibe mv.
 d.  

 	  

    

 Bestemmelserne  

 omfatter bl.a. ikke personel til tjeneste i den periode, der er fastsat som  

 den  

 første samlede uddannelsestid for værnepligtige, samt under genindkaldelser  

 og  

 mønstringer.
Øvelsesvirksomhed § 2.  

  

 Under fravær fra det faste tjenestested som følge af deltagelse i  

 øvelsesvirksomhed ydes frit logi (underbringelse), fri kost (feltrationer,  

 transportkost fra forsvarets cafeterier e.l.) samt en kontant godtgørelse som  

 anført i § 12.
 Bmk.:
 a.  

 	  

    

 For at oppebære  

 ydelser efter denne paragraf skal de i § 1 fastsatte betingelser være  

 opfyldt.
 b.  

 	  

    

 Paragraffen omfatter  

 også kampdommere og andet personel, der deltager i øvelsesvirksomheden.
 c.  

 	  

    

 Under deltagelse i  

 overlevelsesøvelser mv., hvor det indgår som en del af øvelsen, at der ikke  

 ydes forplejning, gives alene den kontante godtgørelse.
 d.  

 	  

    

 Under  

 øvelsesvirksomhed, der er forbundet med forudgående og/eller efterfølgende  

 ophold i øvelses-/skydelejr mv., ydes godtgørelse efter denne paragraf.
 Ophold i øvelses-/skydelejr mv.
§ 3.  

  

 Under fravær fra det faste tjenestested som følge af ophold i  

 øvelses-/skydelejr mv., bortset fra de i § 2 nævnte tilfælde, ydes  

 udover  

 den kontante godtgørelse som anført i § 12 en godtgørelse på et beløb  

 svarende til prisen for en standardkostportion i forsvarets cafeterier for de  

 måltider, der falder under opholdet.
Endvidere ydes frit logi på militært  

 etablissement eller, i den udstrækning militær indkvartering ikke er mulig,  

 indkvartering i et af forsvaret lejet logi.
 Bmk.:
 a.  

 	  

    

 For at oppebære  

 ydelser efter denne paragraf skal de i § 1 fastsatte betingelser være  

 opfyldt.
 b.  

 	  

    

 For  

 øvelsesvirksomhed, der falder under opholdet i øvelses-/skydelejr mv., ydes  

 godtgørelse efter § 2.
 c.  

 	  

    

 Paragraffen omfatter  

 bl.a. også samlet midlertidig udlægning af en enhed til anden garnison og  

 deployering af flyvevåbnets eskadriller.
Forlægning § 4.  

  

 Beregningen af de i §§ 2 og 3 nævnte ydelser påbegyndes ved  

 afrejsetidspunktet fra det faste tjenestested eller fra bopælen og afsluttes  

 ved tilbagekomst dertil.
Der vil maksimalt kunne beregnes godtgørelse, som om  

 rejsen var påbegyndt og/eller afsluttet på tjenestestedet.
 Stk. 2.  

  

 Såfremt der  

 ikke ydes fri kost for de måltider, der falder under forlægningen, ydes time-  

 og dagpenge mv. i henhold til Kundgørelse for Forsvaret B.5-13 for selve  

 rejsetiden til og fra det midlertidige tjenestested.
 Bmk.:
 a.  

 	  

    

 Det forudsættes, at  

 forlægning af enheder til øvelsesområder i muligt omfang arrangeres med fri  

 kost (feltrationer, transportkost fra forsvarets cafeterier e.l.).
 b.  

 	  

    

 For at kunne  

 oppebære fri kost, henholdsvis time- og dagpenge mv. under selve rejsetiden  

 forudsættes det, at det samlede fravær fra det faste tjenestested medfører  

 overnatning.
Øvelsesvirksomhed inden for tjenestestedet § 5.  

  

 Under deltagelse i øvelsesvirksomhed af 24 timers varighed og derover inden  

 for  

 tjenestestedets normale øvelsesområde, hvor personellet ikke har adgang til  

 at  

 forlade øvelsesområdet i hele øvelsesperioden, kan der for hele perioden ydes  

 frit logi (underbringelse) og fri kost (feltrationer, transportkost fra  

 forsvarets cafeterier e.l.).
 Bmk.:
 Som frit logi betragtes bl.a. feltmæssig underbringelse,  

 underbringelse på belægningsstue, i gymnastiksal e.l.
Sejlads § 6.  

  

 Under fravær fra det faste tjenestested som følge af sejlads med flådens  

 skibe  

 ydes frit logi (underbringelse ombord), jf. dog Bmk., fri kost (skibskost)  

 samt  

 en kontant godtgørelse som anført i § 12.
 Stk. 2.  

  

 Beregningen  

 af de i stk. 1 nævnte ydelser påbegyndes fra afsejlingstidspunktet fra  

 det  

 faste tjenestested eller fra det eventuelt senere tidspunkt, hvor personellet  

 tiltræder tjeneste ombord, og afsluttes, når skibet påny anløber det sted,  

 der  

 er personellets faste tjenestested eller det tidligere tidspunkt, hvor  

 tjenesten ombord måtte ophøre.
 Bmk.:
 a.  

 	  

    

 For at oppebære  

 ydelser efter denne paragraf skal de i § 1 fastsatte betingelser være  

 opfyldt.
 b.  

 	  

    

 Ved flådens skibe  

 forstås tillige opmålingsskibe, miljøskibe, skibe til særlige formål mv.
c.  

 	  

    

 Under flådens skibes  

 ophold i havn etableres et frameldingssystem for kostdeltagelse.
Til personel  

 med fast tjenestested uden for opholdshavnen, der ikke deltager i  

 forplejningen  

 ombord, ydes der derudover den kontante godtgørelse som anført i § 12 en  

 godtgørelse på et beløb svarende til prisen for en standardkostportion i  

 forsvarets cafeterier for de måltider, der frameldes for.
 d.  

 	  

    

 Under sejlads og  

 havneophold uden for personellets faste tjenestested, herunder værftsophold  

 og  

 andre ophold, hvor forplejnings- og/eller indkvarteringsforholdene ombord  

 afviger væsentligt fra de for skibet normalt gældende som følge af materiel-  

 og  

 personelmæssige mangler e.l., fastsætter Forsvarskommandoen nærmere  

 bestemmelser vedrørende indkvartering og forplejning efter følgende  

 retningslinjer:
   

 	  

    

 I tilfælde, hvor  

 kostforplejningen ophører under havneophold, hvor der ikke er mulighed for at  

 benytte forsvarets cafeterier, kan der til dertil berettiget personel ydes  

 time- og dagpenge, excl. nattillæg, i henhold til Kundgørelse for Forsvaret  

 B.5-13.
  

 	  

    

 I tilfælde, hvor  

 underbringelse ombord under havneophold uden for basehavnen ikke er mulig på  

 grund af værftsophold e.l., af- og tilrigning i forbindelse med  

 kommandostrygning/-hejsning samt omskiftning af besætning, skal indkvartering  

 arrangeres på militært etablissement ved skibets foranstaltning for personel  

 med tjenestested uden for opholdshavnen.
I den udstrækning, indkvartering på  

 militært etablissement ikke er mulig, kan indkvartering finde sted i et af  

 tjenestestedet  

 lejet logi i land inden for de i Kundgørelse for Forsvaret B.5-13 fastsatte  

 hoteldispositionsbeløb.
 e.  

 	  

    

 Til personel, der  

 har fast tjenestested på et andet sted end det sted, der er skibets basehavn,  

 kan der under ophold i basehavnen, der er planlagt til at vare mindst 28  

 dage,  

 eventuelt afbrudt af enkelte kortvarige sejladser, i stedet for  

 underbringelse ombord,  

 ved skibets foranstaltning ydes logi på militært etablissement i land.  

 Såfremt  

 militær indkvartering ikke er mulig, godtgøres udgifter til lejet logi mod  

 dokumentation inden for de i Kundgørelse for Forsvaret B.5-13 fastsatte  

 hoteldispositionsbeløb.
 f.  

 	  

    

 I tilfælde, hvor  

 andre skibe end flådens skibe oprettes som tjenestested, følges i  

 underbringelses- og ydelsesmæssig henseende ligeledes nærværende  

 bestemmelser.
g.  

 	  

    

 Når undervandsbåde  

 og de ved Søopmålingen Danmark anvendte SKA-både opholder sig i havn uden for  

 basehavnen med overnatning til følge, skal den del af besætningen, der kan  

 forlade skibet og ikke er meddelt fast tjenestested det pågældende sted, have  

 anvist logimuligheder på depotskib, militært etablissement i eller ved den  

 pågældende havn eller have anvist et af forsvaret lejet logi.
Det  

 forudsættes,  

 at udgiften ikke overstiger de i Kundgørelse for Forsvaret B.5-13 fastsatte  

 hoteldispositionsbeløb.  

 Mulighederne søges udnyttet i den anførte rækkefølge, idet arrangementet i  

 øvrigt forudsættes tilrettelagt og afviklet ved skibets/tjenestestedets  

 foranstaltning.
Fravær, der ikke medfører overnatning § 7.  

  

 Under deltagelse i øvelser, sejlads med flådens skibe mv. samt under ophold i  

 øvelses-/skydelejr mv. kan der, når deltagelsen ikke medfører overnatning,  

 men  

 har en varighed af 6 timer og derover, ydes fri kost (feltrationer,  

 transportkost fra forsvarets cafeterier, skibskost e.l.) for de måltider, der  

 falder efter udløbet af de 6 timer.
 Bmk.:
 Det forudsættes, at de i Kundgørelse for Forsvaret B.5-13  

 fastsatte forudsætninger, bortset fra overnatning, er opfyldt.
Øvelser og ophold i udlandet § 8.  

  

 Når  

 den i §§ 2 og 3 nævnte virksomhed udføres i udlandet samt under  

 havneophold i udlandet af 24 timers varighed og derover, ydes der i stedet  

 for  

 godtgørelse i henhold til §§ 2, 3 eller 6 for hver påbegyndt 12 timers  

 periode nedsat fast godtgørelse i henhold til Kundgørelse for Forsvaret  

 B.5-13.
 Såfremt der i perioder, hvor der oppebæres nedsat fast  

 godtgørelse, ydes fri kost, reduceres det udenlandske beløb i  

 overensstemmelse  

 med Kundgørelse for Forsvaret B.5-13.
 Bmk.:
 a.  

 	  

    

 For at oppebære  

 ydelser efter disse bestemmelser skal de i Kundgørelse for Forsvaret B.5-13  

 fastsatte forudsætninger være opfyldt.
 b.  

 	  

    

 For så vidt angår  

 forlægning til/fra udlandet, ydes godtgørelse efter reglerne i § 4.
Indkvartering § 9.  

  

 Under militær indkvartering tildeles der normalt enkeltkvarter til officerer  

 af  

 major-/orlogskaptajngrad og højere grader samt officerer i afdelings- og  

 brigadestabe, chefer og næstkommanderende ved underafdelinger og tilsvarende  

 samt i videst muligt omfang til øvrigt nøglepersonel, når indkvartering kan  

 finde sted på militært etablissement.
 Stk. 2.  

  

 Under  

 tjenestefri perioder af 24 timers, men under 48 timers varighed kan der til  

 personel, der i medfør af § 3 er indlogeret i et af forsvaret lejet  

 logi,  

 når logiet er beliggende i en sådan afstand fra det midlertidige militære  

 tjenestested, at forsvarets cafeteria ikke kan og rent faktisk ikke benyttes,  

 ydes time- og dagpenge mv.
 Bmk.:
 a.  

 	  

    

 Det forudsættes, at  

 udgifterne til et af forsvaret lejet logi ikke overstiger det i Kundgørelse  

 for  

 Forsvaret B.5-13 fastsatte hoteldispositionsbeløb.
 b.  

 	  

    

 Bestemmelsen i  

 stk. 2 forudsætter, at der afvikles frihed (ferie, fridage, afspadsering  

 e.l.).
c.  

 	  

    

 Bestemmelserne om  

 militær indkvartering er baseret på den nuværende indkvarteringskapacitet.  

 Indkvartering i enkeltkvarter finder sted under hensyntagen til personellets  

 funktion og/eller levealder, jf.
Kundgørelse for Forsvaret B.5-13.
Hjemrejse ved tjenestefrihed § 10.  

  

 Under tjenestefri perioder af 48 timers varighed og derover, hvori der  

 afvikles  

 frihed, kan der normalt i stedet for de i §§ 3 og 6 nævnte ydelser  

 tildeles  

 personellet en rejse til det faste tjenestested/hjemmet efter de i  

 Kundgørelse  

 for Forsvaret B.5-13 fastsatte bestemmelser.
Det forudsættes, at rejsen ikke  

 medfører gener for tjenestens tilrettelæggelse og udførelse.
 Bestemmelsen omfatter ikke tjenestefri perioder i forbindelse med  

 øvelsesvirksomhed, ophold i udlandet samt tjeneste på/ved Færøerne og  

 Grønland.
 Bmk.:
a.  

 	  

    

 De i §§ 3 og 6  

 nævnte ydelser bevares under selve rejsetiden til og fra det faste  

 tjenestested/hjemmet.
Ydelserne kan dog maksimalt beregnes, som om rejsen  

 afsluttes/påbegyndes på tjenestestedet.
 b.  

 	  

    

 Rejseudgifterne  

 godtgøres efter tilsvarende regler som gældende for frirejser, jf.  

 Kundgørelse  

 for Forsvaret B.5-13.
 Tjenesterejser, udstationering, frirejser mv.
 § 11.  

  

 De  

 i Kundgørelse for Forsvaret B.5-13 fastsatte bestemmelser gælder for fravær i  

 medfør af nærværende bestemmelse.
Kontant godtgørelse § 12.  

  

 Den kontante godtgørelse, der ydes i medfør af §§ 2, 3 og 6 fastsættes  

 pr.  

 påbegyndt time til 1/24 af 40% af det til enhver tid fastsatte beløb for  

 nedsatte dagpenge.
Stk. 2.  

  

 Under  

 tjeneste på/ved Færøerne fastsættes den kontante godtgørelse pr. påbegyndt  

 time  

 til 1/24 af 40% af det til enhver tid for Færøerne fastsatte beløb for  

 nedsatte  

 dagpenge.
Godtgørelsen ydes fra første anløb til sidste afsejling fra færøsk  

 havn.
Beregningsregler § 13.  

  

 Overgang fra én ydelsesform til en anden sker fra udløbet af den time, der  

 påbegyndes umiddelbart før overgangstidspunktet.
 3.  

  

 Regulering af satserne for den kontante godtgørelse bekendtgøres i  

 Kundgørelse  

 for Forsvaret A.
 4.  

  

 Kundgørelse for Forsvaret B.5-42 af 15. april 1998 ophæves.
