 I medfør af § 158 a, 2. pkt., i aktieselskabsloven, jf. lovbekendtgørelse  

 nr. 760 af 15. september 1995, § 128 a, 2. pkt., i anpartsselskabsloven, jf.  

 lovbekendtgørelse nr. 573 af 24. juni 1994, § 56, stk. 3, 2. pkt., i lov om  

 erhvervsdrivende fonde, jf. lovbekendtgørelse nr. 756 af 18. november 1991, §  

 15, 1. pkt., i lov nr. 123 af 18. februar 1994 om erhvervsdrivende  

 virksomheder, § 62, stk. 5, i årsregnskabsloven, jf. lovbekendtgørelse nr.  

 574 af 24. juni 1994, som ændret ved lov nr. 365 af 14. juni 1995, § 6, stk.  

 5, i lov om banker og sparekasser, jf. lovbekendtgørelse nr. 182 af 20. marts  

 1995, § 4, stk. 5, i lov om visse spare- og udlånsvirksomheder m.v., jf.  

 lovbekendtgørelse nr. 580 af 23. juni 1992, § 72, stk. 1, og § 203 a i lov om  

 forsikringsvirksomhed, jf. lovbekendtgørelse nr. 963 af 29. november 1994, §  

 68, stk. 2, 2. pkt., i lov om tilsyn med firmapensionskasser, jf.  

 lovbekendtgørelse nr. 670 af 19. august 1993, fastsættes:
 § 1.  Bekendtgørelsen gælder for alle  

 virksomhedsformer, som i henhold til lovgivningen skal registreres i  

 Erhvervs- og Selskabsstyrelsen.
 § 2.  Registreringer, modtagelse af  

 vurderingsberetninger, fusionsplaner, spaltningsplaner, erklæringer fra  

 vurderingsmænd m.v. samt modtagelse af årsregnskaber m.v., som i henhold til  

 lovgivningen skal offentliggøres af Erhvervs- og Selskabsstyrelsen,  

 offentliggøres i styrelsens edb-informationssystem.
 Stk. 2.  Registreringer m.v., som er offentliggjort i  

 edb-informationssystemet, anses for at være kommet til tredjemands kundskab.
 § 3.  Bekendtgørelsen træder i kraft den 1. januar  

 1996.
