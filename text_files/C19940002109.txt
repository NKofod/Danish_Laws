(Til alle kommunalbestyrelser) I medfør af § 3, stk. 1, i lov om planlægning, jf. lovbekendtgørelse nr.  

 383 af 14. juni 1993 fastsættes følgende:
 § 1.  Det er cirkulærets formål gennem den kommunale  

 planlægning at fremme en hensigtsmæssig udbygning med vindmøller i  

 overensstemmelse med målsætningen i Energi 2000. Den kommunale planlægning  

 skal sikre en afvejning af de interesser, der er knyttet til anvendelsen af  

 det åbne land.
§ 2.  Kommunalbestyrelsen skal offentliggøre et  

 forslag til kommuneplantillæg eller et forslag til kommuneplan, hvori der for  

 hele kommunen tages stilling til, hvor og i hvilket omfang der kan opføres  

 vindmøller.
Forslaget skal offentliggøres senest den 1. juli 1995.
 § 3.  Bestemmelsen i § 2 finder ikke anvendelse i  

 kommuner, hvor der er vedtaget eller offentliggjort en kommuneplan eller et  

 kommuneplantillæg for vindmølleudbygningen i hele kommunen.
 § 4.  Kommunalbestyrelsen kan træffe beslutning om at  

 undlade at offentliggøre et forslag efter § 2, hvis der ikke kan findes  

 planmæssigt forsvarlige placeringsmuligheder for vindmøller i kommunen.
 Stk. 2.  Kommunalbestyrelsen skal orientere  

 Miljøministeriet, Energistyrelsen og amtsrådet om en beslutning efter stk. 1  

 senest den 1. juli 1995. Kommunalbestyrelsen skal samtidig redegøre for  

 begrundelsen for beslutningen.
