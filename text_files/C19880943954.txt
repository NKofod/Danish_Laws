Til samtlige kommunalbestyrelser ---------------------------------- Vedrørende omfanget af låneadgangen efter lov om lån til betaling af ejendomsskatter.
 Resume:
 Der vil efter omstændighederne kunne ydes lån til ejendomsskatter af  

 arealer, der ikke hører til det matr.nr., boligen ligger på, nemlig hvis der  

 er tale om arealer, der indgår i beregningsgrundlaget ved opgørelse af  

 lejeværdien af bolig i egen ejendom.
 Ifølge lov om lån til betaling af ejendomsskatter og om ændring af  

 ligningsloven (Indenrigsministeriets lovbekendtgørelse nr. 576 af 28. august  

 1987) er der - under visse nærmere betingelser - mulighed for at opnå lån til  

 betaling af de ejendomsskatter »der påhviler de pågældende ejendomme med  

 tilhørende grund, gårdsplads og have«.
 Det er ikke defineret i loven, hvad der nærmere forstås ved en ejendom.  

 Men ifølge udstykningsloven forstås ved en ejendom som hovedregel jorder, som  

 i matriklen er anført undet eet matr.nr. eller er anført med flere  

 matr.nr.'e, der ikke må adskilles på ny uden matrikelmyndighedernes samtykke.
Indenrigsministeriet har på den baggrund på telefoniske forespørgsler  

 udtalt, at der ikke i loven om lån til betaling af ejendomsskatter er dækning  

 for ydelse af lån til ejendomsskatter, der ikke påhviler det matr.nr., som  

 boligen er en del af.
Heller ikke i et tilfælde, hvor der er tale om et  

 selvstændigt matrikuleret, ubebygget areal, der grænser op til det bebyggede  

 matr.nr., og som i praksis indgår som en del af boligens have.
 I forbindelse med et spørgsmål fra Folketingets skatte- og afgiftsudvalg  

 om et sådant tilfælde er det imidlertid oplyst, at der ved opgørelsen af  

 lejeværdi af bolig i egen ejendom ikke kun lægges vægt på de matrikulære  

 forhold, men også på hvilke arealer, der rent faktisk må anses at høre til  

 boligen.
Indenrigsministeriet kan tiltræde, at dette forhold også tages i  

 betragtning ved afgrænsningen af låneadgangen efter loven om lån til betaling  

 af ejendomsskatter.
D.v.s. at låneadgangen set i lyset af lejeværdireglerne  

 afgrænses således, at der efter omstændighederne også vil kunne ydes lån til  

 ejendomsskatter af arealer, der ikke hører til det matr.nr., boligen ligger  

 på, nemlig hvis der er tale om arealer, der indgår i beregningsgrundlaget ved  

 opgørelse af lejeværdien af bolig i egen ejendom.
Efter § 4 i loven om lån til betaling af ejendomsskatter skal der til  

 sikkerhed for lånet tinglyses et pantebrev på ejendommen.
I et tilfælde som  

 det omtalte skal der således i alt fald tinglyses et pantebrev på det  

 matr.nr., boligen ligger på.
Det må bero på låntagers egen afgørelse, om den  

 pågældende som led i sikkerhedsstillelsen også ønsker at lade tinglyse  

 pantebrev på det ubebyggede matr.nr.
 Hvis der sker frasalg af det ubebyggede matr.nr., forfalder den del af det  

 samlede lånebeløb, der vedrører ejendomsskatterne af dette matr.nr., til  

 betaling, jf. lovens § 5.
