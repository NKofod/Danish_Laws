A.
Indledning 1. Ved lov nr. 698 af 17. oktober 1986 om afgift af  

 renter af forbrugslån, der er et led i regeringens »kartoffelkur«,  

 er indført en afgift til staten af renter af forbrugslån på 20 pct. årligt.
 Renteafgiften skal betales af personer, der er fuldt skattepligtige her  

 til landet.
 Afgiften omfatter ikke renter af lån under virksomhedsordningen, renter af  

 realkreditlån, realkreditlignende lån, andelsboliglån, visse andre  

 prioritetslån samt renter af statslige og statsgaranterede studielån.  

 Endvidere er undtaget nettorenteudgifter ved selvstændig skibsvirksomhed, der  

 er den skattepligtiges bierhverv.
 Det er kun personer med nettorenteudgifter, som skal betale renteafgift.
 Cirkulæret indeholder følgende afsnit:
A.
Indledning.
Pkt. 1.
B.
Afgiftsberegningen i hovedtræk.
Pkt. 2-4.
C.
De afgiftspligtige.
Pkt. 5.
D.
Afgiftsåret.
Pkt. 6.
E.
Afgiftsgrundlaget.
Pkt. 7-9.
F.
Studielån.
Pkt. 10.
G.
Realkreditlån.
Pkt. 11.
H.
Realkreditlignende lån.
Pkt. 12.
I.
Andelsboliglån.
Pkt. 13-14.
J.
Selvstændig skibsvirksomhed som bierhverv.
Pkt. 15.
K.
Byggelån.
Pkt. 16.
L.
Renter af andre prioritetslån og lån mod håndpant i pantebreve.
Pkt.  

 17.
M. Ændring i låneaftalen.
Pkt. 18-22.
N.
Erhvervsdrivende.
Pkt. 23-31.
O. Ægtefæller.
Pkt. 32.
P.
Dødsfald.
Pkt. 33.
Q.
Afgiftens opgørelse, forfald, betaling og inddrivelse.
Pkt. 34-35.
R.
Indbetaling til pensionsordning for 1987. Pkt. 36.
S.
Straffebestemmelser m.v.
Pkt. 37-39.
T.
Ikrafttrædelses- og overgangsbestemmelser.
Pkt. 40. Som bilag er  

 medtaget: Bilag 1. Lov nr. 698 af 17. oktober 1986 om afgift af renter af  

 forbrugslån.
Bilag 2. Lov nr. 689 af 17. oktober 1986 om realkreditlignende  

 lån og andelsboliglån m.v.
Bilag 3. § 62 i bekendtgørelse nr. 805 af 1.  

 december 1986 af lov om stempelafgift.
B.
Afgiftsberegningen i hovedtræk 2. Opgørelsen af afgiftsgrundlaget sker på grundlag af  

 poster, der indgår ved opgørelsen af kapitalindkomsten efter  

 personskattelovens § 4.
 I afgiftsgrundlaget indgår ikke renteindtægter og renteudgifter, der  

 vedrører erhvervsaktiver og gæld, der behandles efter reglerne i  

 virksomhedsskatteloven.
 Opgørelsen af afgiftsgrundlaget sker på følgende måde:
 Udgangspunktet tages i de samlede renteudgifter, der er  

 fradragsberettigede ved indkomstopgørelsen.
 Hertil lægges fradragsberettigede provisioner m.v. efter ligningslovens §  

 8, stk. 3, og rentekorrektionsbeløb efter virksomhedsskattelovens § 11, stk.  

 4, sidste pkt.
Kurstab indgår ikke i opgørelsen af afgiftsgrundlaget.
Det er i den  

 forbindelse uden betydning, om kurstabet er fradragsberettiget eller ej.
 Det er nettorenteudgifterne, der danner grundlag for afgiftsberegningen.  

 Derfor fragår renteindtægterne ved opgørelsen af afgiftsgrundlaget.
Ved denne opgørelse sidestilles visse skattepligtige indtægter med  

 renteindtægter.
Det drejer sig om aktieudbytter og skattegodtgørelse af  

 aktieudbytterne, men derimod ikke kursgevinster uanset den skattemæssige  

 behandling af disse.
Med renteindtægter sidestilles ligeledes et beregnet  

 kapitalafkast.
For erhvervsdrivende udenfor virksomhedsordningen beregnes  

 kapitalafkastet af fysiske erhvervsaktiver efter § 6 i  

 forbrugsrenteafgiftsloven.
For erhvervsdrivende, der benytter  

 virksomhedsordningen, beregnes kapitalafkastet efter reglerne herom i  

 virksomhedsskatteloven.
 Hvis renteindtægterne herefter overstiger renteudgifterne, er der intet  

 afgiftsgrundlag.
 Hvis renteudgifterne derimod overstiger renteindtægterne, fremkommer en  

 nettorenteudgift.
Denne nettorenteudgift nedsættes med de renteudgifter, som ikke  

 afgiftsbelægges.
Det drejer sig om renteudgifter af statslige og  

 statsgaranterede studielån, renter af nærmere angivne lån mod sikkerhed i  

 fast ejendom, byggelån, renter af andelsboliglån samt nettorenteudgifter ved  

 skibsvirksomhed som bierhverv.
 Det er den afgiftspligtige selv, der på opfordring fra  

 ligningsmyndighederne skal dokumentere, at forbrugsrenteafgiftslovens  

 betingelser for afgiftsfritagelse er opfyldt.
Når nettorenteudgiften er nedsat med de renteudgifter, som ikke  

 afgiftsbelægges, fremkommer afgiftsgrundlaget.
Heraf beregnes en afgift på 20  

 pct. pr. år.
 3. Selv om loven tager sigte på at afgiftsbelægge  

 renter af forbrugslån, er den faktiske anvendelse af låneprovenuet dog uden  

 betydning.
 Således vil eksempelvis renter på lån til erhvervelse af aktier, anparter,  

 obligationer og pantebreve være belagt med forbrugsrenteafgift, uagtet disse  

 lån ikke anvendes til et typisk forbrugsformål.
 Også renter af lån til erhvervelse af aktier eller anparter, f.eks. i et  

 selskab, hvori den afgiftspligtige selv er hovedaktionær eller  

 hovedanpartshaver, eller i et selskab, hvor den afgiftspligtige er ansat, er  

 belagt med forbrugsrenteafgift.
Renter af lønmodtageres lån til anskaffelse af aktiver, der er nødvendige  

 ved udførelsen af lønmodtagerens arbejde, f.eks. en bil, er belagt med  

 forbrugsrenteafgift.
I denne forbindelse er det uden betydning, at udgifterne  

 til erhvervelsen og benyttelsen af aktivet eventuelt er fradragsberettiget.
 4. Den ovenfor beskrevne fremgangsmåde ved opgørelsen  

 af afgiftsgrundlaget kan skematisk fremstilles således, idet der ses bort fra  

 renteindtægter og renteudgifter, der vedrører aktiver og gæld, der behandles  

 efter reglerne i virksomhedsskatteloven:
Først beregnes summen af Det herved fremkomne beløb nedsættes med Overstiger renteudgifterne m.v. renteindtægterne m.v., nedsættes de  

 således opgjorte nettorenteudgifter med Under forudsætning af, at der er indgået en skriftlig aftale inden 7.  

 oktober 1986 nedsættes de opgjorte nettorenteudgifter endvidere med 7) renter  

 af byggelån optaget før 7. oktober 1986 (kun i afgiftsårene 1987-89), 8)  

 renter af prioritetslån, hvorved forstås lån mod direkte tinglyst pant i fast  

 ejendom, f.eks. sælgerpantebreve, 9) renter af andre lån, hvis lånet er  

 aftalt med en afviklingsperiode på mindst 8 år, og der er sikkerhed i  

 tinglyst ejerpantebrev eller skadesløsbrev i den afgiftspligtiges eller  

 ægtefællens faste ejendom, og Renter af kassekreditter eller andre lån med adgang til variabel  

 udnyttelse kan dog ikke nedsætte afgiftsgrundlaget.
Dette gælder, selvom  

 adgangen til variabel udnyttelse af kreditten rent faktisk ikke bliver  

 benyttet.
Opgørelsen af afgiftsgrundlaget er nærmere omtalt i afsnit E.
C.
De afgiftspligtige 5. Kredsen af afgiftspligtige er fastsat i  

 forbrugsrenteafgiftslovens § 1, der fastslår, at personer, der er  

 skattepligtige efter kildeskattelovens § 1, er afgiftspligtige af deres  

 renteudgifter på forbrugslån.
Dette betyder, at kun fysiske personer, der er  

 fuldt skattepligtige her til landet, eller på et tidspunkt af afgiftsåret har  

 været fuldt skattepligtige her til landet, skal svare forbrugsrenteafgift.
 Hverken selskaber, dødsboer, fonde, institutioner m.v. eller begrænset  

 skattepligtige personer er således omfattet af pligten til at svare  

 forbrugsrenteafgift.
I § 1, stk. 2, findes en undtagelse fra hovedreglen om, at enhver fuldt  

 skattepligtig person er afgiftspligtig.
Undtagelsen omhandler personer, der  

 på trods af fuld skattepligt her til landet efter bestemmelserne i en  

 dobbeltbeskatningsoverenskomst er hjemmehørende i en fremmed stat, Færøerne  

 eller Grønland.
Disse personer er ikke omfattet af forbrugsrenteafgiftsloven.
D.
Afgiftsåret 6. Efter § 2 opgøres afgiftsgrundlaget efter reglerne  

 i § 3 for hvert afgiftsår.
Et negativt afgiftsgrundlag i et afgiftsår kan  

 således ikke føres frem og udnyttes i senere afgiftsår.
 Afgiftsåret er sammenfaldende med indkomståret efter kildeskattelovens §  

 22.
 I henhold til kildeskattelovens § 22 følger indkomståret som udgangspunkt  

 kalenderåret.
Statsskattedirektoratet kan efter ansøgning tillade, at en skattepligtig  

 benytter et andet indkomstår end kalenderåret.
Da afgiftsåret følger  

 indkomståret, vil en sådan tilladelse samtidig bevirke, at afgiftsåret  

 afviger fra kalenderåret.
E.
Afgiftsgrundlaget 7. Reglerne om opgørelse af afgiftsgrundlaget findes i  

 lovens §§ 3-6.
 Udgangspunktet for opgørelsen af afgiftsgrundlaget er efter § 4 de beløb,  

 hvormed renteindtægter og renteudgifter m.v. indgår i opgørelsen af  

 kapitalindkomst efter personskattelovens § 4 for det pågældende indkomstår.
 Det er normalt forfaldstidspunktet, der er afgørende for, hvornår beløbet  

 indgår ved opgørelsen af afgiftsgrundlaget, da det normalt er dette  

 tidspunkt, der er afgørende for, hvornår beløbet medregnes ved  

 indkomstopgørelsen.
 I visse tilfælde er betalingstidspunktet afgørende for, hvornår  

 renteudgifter er fradragsberettigede, jf. ligningslovens § 5, stk. 7. Disse  

 regler gælder tilsvarende for opgørelsen af afgiftsgrundlaget.
 Foretager den afgiftspligtige ved opgørelse af den skattepligtige indkomst  

 periodisering af renteudgifter og renteindtægter efter ligningsloven § 5,  

 indgår de periodiserede renter ved opgørelsen af afgiftsgrundlaget.
Renteudgifter, der ikke er fradragsberettigede ved indkomstopgørelsen,  

 indgår ikke i afgiftsgrundlaget.
Det kan f.eks. være renteudgifter i  

 forbindelse med boligydelse til pensionister i ejerboliger, når denne ydes i  

 form af lån efter kapitel 7 i lov om individuel boligstøtte, jf.  

 lovbekendtgørelse nr. 670 af 23. september 1986 eller renter af skatter og  

 afgifter, der ikke er fradragsberettigede.
 8. Efter forbrugsrenteafgiftsloven er det kun personer  

 med nettorenteudgifter, der skal svare renteafgift.
 Beregningen af nettorenteudgiften fremgår af lovens § 3, stk. 1-3.
Udgangspunktet tages i de samlede renteudgifter, der i afgiftsåret er  

 medregnet ved opgørelsen af kapitalindkomsten.
Hertil lægges beløb efter  

 virksomhedsskattelovens § 11, stk. 4, sidste pkt.
Disse rentekorrektionsbeløb  

 er forklaret nærmere i afsnit N.
Provisioner efter ligningslovens § 8, stk. 3, for lån og kaution m.v. for  

 den skattepligtiges gæld behandles som renteudgifter vedrørende gælden.
Det  

 samme gælder løbende bidrag til realkreditinstitutters administration og  

 reservefonde.
 Fra det herved fremkomne beløb trækkes de samlede renteindtægter, der i  

 afgiftsåret er medregnet ved opgørelsen af kapitalindkomsten.
Skattefrie renteindtægter, som f.eks. renteindtægter af for meget betalt  

 skat eller afgift, kan ikke modregnes i renteudgifterne.
Det samme gælder  

 skattepligtige udbetalinger fra kreditforeningers reservefonde.
 Udover renteindtægterne fratrækkes de samlede aktieudbytter efter  

 ligningslovens § 16 A, skattegodtgørelse af disse aktieudbytter efter  

 selskabsskattelovens § 17 A samt beregnet kapitalafkast efter  

 virksomhedsskattelovens § 7 eller beregnet kapitalafkast af fysiske  

 erhvervsaktiver efter forbrugsrenteafgiftslovens § 6, jf. afsnit N.
 9. Den efter § 3, stk. 1-3, beregnede nettorenteudgift  

 nedsættes med de renteudgifter, der er fritaget for forbrugsrenteafgift efter  

 § 3, stk. 4. Herved fremkommer afgiftsgrundlaget.
 De renteudgifter, som er fritaget for forbrugsrenteafgift, og som derfor  

 nedsætter nettorenteudgiften, er beskrevet nærmere i det følgende.
F.
Studielån 10. Fradraget i nettorenteudgiften for renteudgifter  

 vedrørende studielån, jf. § 3, stk. 4, nr. 1, omfatter kun statslige  

 studielån og studielån optaget med statsgaranti i pengeinstitutter.
 Afgiftsfritagelsen omfatter også lån, der er overtaget af Hypotekbanken  

 som følge af misligholdelse af låneaftalen.
 Bestemmelsen omfatter derimod ikke renter af andre lån, der optages til  

 studieformål.
G.
Realkreditlån 11. Ved realkreditlån forstås alle lån ydet af  

 institutter omfattet af lov om realkreditinstitutter eller af Dansk Landbrugs  

 Realkreditfond.
 Lov om realkreditinstitutter, jf. lovbekendtgørelse nr. 153 af 15. april  

 1982, omhandler realkreditinstitutter, der af boligministeren godkendes til  

 at yde lån mod pant i fast ejendom på grundlag af udstedelse af obligationer.  

 Lov om realkreditinstitutter henhører under Boligministeriet.
H.
Realkreditlignende lån 12. Efter forbrugsrenteafgiftslovens § 3, stk. 4, nr.  

 2, nedsættes nettorenteudgiften med renter af realkreditlignende lån.  

 Realkreditlignende lån er nærmere beskrevet i lov nr. 689 af 17. oktober 1986  

 om realkreditlignende lån og andelsboliglån m.v., § 2, stk. 1. Denne lov  

 henhører under Industriministeriet, men administreres af Tilsynet med banker  

 og sparekasser og Forsikringstilsynet.
 Realkreditlignende lån er lån mod pant i ejendomme til helårsbeboelse  

 enten til brug for ejeren eller opført med salg for øje og fritidshuse,  

 herunder lån ydet mod sikkerhed i ejerpantebreve.
Lånene skal opfylde visse krav, der er nærmere beskrevet i den nævnte lov.  

 Der er tale om krav til låneformålet, løbetiden, afdragsprofilen og  

 belåningsgraden af de pantsatte ejendomme.
I øvrigt kan realkreditlignende  

 lån kun ydes af institutter omfattet af:
- lov om banker og sparekasser m.v., - lov om visse kreditinstitutter, - lov om forsikringsvirksomhed, - lov om tilsyn med pensionskasser.
 Reglerne om realkreditlignende lån finder anvendelse på låneaftaler  

 indgået den 7. oktober 1986 eller senere, jf. § 15, stk. 2, i lov om  

 realkreditlignende lån og andelsboliglån m.v.
Dette betyder, at et lån, som er optaget før 7. oktober 1986, ikke kan  

 være realkreditlignende i lovens forstand.
Når der er tale om lån mod  

 sikkerhed i fast ejendom optaget før dette tidspunkt, må spørgsmålet om  

 afgiftspligt derfor bedømmes efter forbrugsrenteafgiftslovens § 3, stk. 4,  

 nr. 3, jf. afsnit K og L.
I.
Andelsboliglån 13. Efter forbrugsrenteafgiftslovens § 3, stk. 4, nr.  

 2, nedsættes nettorenteudgiften med renter af andelsboliglån omfattet af lov  

 om realkreditlignende lån og andelsboliglån m.v.
Andelsboliglån er omtalt i  

 denne lovs §§ 9-11. Et sådant andelsboliglån kan være optaget den 14. oktober  

 1986 eller senere.
Efter § 9, stk. 1, er et andelsboliglån et lån, der er ydet til  

 anskaffelse af en andel i en privat andelsboligforening.
Begrebet omfatter  

 også lån til anskaffelse af en aktie eller en anpart efter lov om  

 andelsboligforeninger og andre boligfællesskaber, jf. § 8, 1. og 2. pkt, i  

 lovbekendtgørelse nr. 361 af 25. juli 1985.
 Lov om realkreditlignende lån og andelsboliglån m.v. stiller en række  

 betingelser til et andelsboliglån:
 1. Lånet skal være ydet af et institut omfattet af -  

 lov om banker og sparekasser m.v., - lov om visse kreditinstitutter, - lov om  

 forsikringsvirksomhed, - lov om tilsyn med pensionskasser.
 2. Lånet skal være ydet med et beløb svarende til  

 anskaffelsessummen af andelen/aktien/anparten med fradrag af 40.000 kr.  

 Fradraget skal dog mindst udgøre 20 pct. af anskaffelsessummen.
 3. Løbetiden på lånet må højst være 10 år.
 4. Nedbringelsen af lånet må ikke forløbe langsommere  

 end nedbringelsen af et serielån.
 5. Det långivende institut skal opbevare  

 andelsbeviset, aktien eller anparten.
 6. Foreningens eller boligselskabets bestyrelse skal  

 skriftligt erklære at ville underrette instituttet, såfremt medlemskabet af  

 foreningen eller boligselskabet ophører, eller aktien/anparten afstås.
 Renterne på et andelsboliglån er kun fritaget for forbrugsrenteafgift,  

 hvis disse betingelser er opfyldt.
14. Renter af lån til vedligeholdelse og opretning  

 samt forbedring ved om- eller tilbygning af en andelsbolig efter lov om  

 realkreditlignende lån og andelsboliglån m.v., § 9, stk. 3, er ligeledes  

 fritaget for forbrugsrenteafgift som renter af et andelsboliglån.
Der stilles  

 dog bl.a. krav til lånets størrelse i forhold til de afholdte udgifter.
J.
Selvstændig skibsvirksomhed som bierhverv 15. Nettorenteudgiften nedsættes endvidere efter § 3,  

 stk. 4, med nettorenteudgifter ved selvstændig skibsvirksomhed, der er den  

 skattepligtiges bierhverv, dvs. virksomhed, hvor indkomsten efter  

 personskattelovens § 4, stk. 1, nr. 10, er kapitalindkomst.
Nettorenteudgifterne kan opgøres som anpartshavers andel af  

 anpartsforetagendets samlede renteudgifter og renteindtægter ifølge det  

 regnskab, som investor årligt modtager.
Renter på lån til erhvervelse af  

 anparter (indskud) er således ikke fritaget for forbrugsrenteafgift.
 Fritagelsen gælder derimod også en eventuel overfinansiering i et samlet  

 skibsprojekt og er således ikke begrænset til den del af lånet, der anvendes  

 til erhvervelsen af det pågældende skib.
Fritagelse for forbrugsrenteafgift forudsætter, at skibsvirksomheden  

 opfylder betingelserne for at optage lån i Danmarks Skibskreditfond.
Der  

 stilles ikke krav om, at virksomheden rent faktisk har optaget eller vil  

 optage lån i Danmarks Skibskreditfond.
 Afgiftspligtige, der driver selvstændig skibsvirksomhed som bierhverv, er  

 som erhvervsdrivende omfattet af forbrugsrenteafgiftslovens § 6, der er  

 beskrevet nærmere under pkt. 29. Som følge heraf beregnes der et  

 kapitalafkast af fysiske erhvervsaktiver i skibsvirksomheden, jf. pkt. 29.
Det beregnede kapitalafkast nedsættes med nettorenteudgifterne i  

 skibsvirksomheden.
Kapitalafkastet nedsættes dog ikke til et lavere beløb end  

 0 kr.
K.
Byggelån 16. Byggelån kan være fritaget for forbrugsrenteafgift  

 enten efter forbrugsrenteafgiftslovens § 3, stk. 4, nr. 2, eller § 3, stk. 4,  

 nr. 3. De byggelån, der er omtalt i lovens § 3, stk. 4, nr. 2, er beskrevet  

 nærmere i lov om realkreditlignende lån og andelsboliglån m.v., § 2, stk. 2.  

 Byggelånene i § 3, stk. 4, nr. 3, er beskrevet i lov om stempelafgift, § 62,  

 stk. 5.
 Den væsentligste forskel på byggelånene i de to bestemmelser er  

 tidspunktet for lånenes optagelse.
Efter forbrugsrenteafgiftslovens § 3, stk. 5, er nedsættelse af  

 nettorenteudgiften med renter af de i § 3, stk. 4, nr. 3, nævnte byggelån  

 betinget af, at aftalen om udstedelse af pantebrev eller låneaftalen er  

 indgået skriftligt før den 7. oktober 1986, og af, at der inden dette  

 tidspunkt er indgået skriftlig aftale om lånets afvikling.
Nedsættelsen af  

 nettorenteudgifterne gælder kun for afgiftsårene 1987-89.
Byggelånene i forbrugsrenteafgiftslovens § 3, stk. 4, nr. 2, er aftalt den  

 7. oktober 1986 eller senere.
Dette fremgår af lov om realkreditlignende lån  

 og andelsboliglån m.v., § 15, stk. 2.
L.
Renter af andre prioritetslån og lån mod håndpant i pantebreve 17. Nettorenteudgifterne nedsættes udover med renter  

 af realkreditlån, realkreditlignende lån og byggelån tillige med renter af  

 visse prioritetslån og med renter af visse lån mod håndpant i pantebreve.
 Denne fritagelse for forbrugsrenteafgift følger af § 3, stk. 4, nr. 3,  

 hvorefter nettorenteudgiften nedsættes med renter af andre end de under nr. 1  

 og 2 nævnte lån, hvis der er tale om lån mod sikkerhed i tinglyst pant i fast  

 ejendom, der tilhører den afgiftspligtige eller dennes ægtefælle, eller mod  

 sikkerhed i tinglyste sælgerpantebreve i fast ejendom, der tidligere har  

 tilhørt den afgiftspligtige eller dennes ægtefælle.
Renter af kassekreditter eller andre lån med adgang til variabel  

 udnyttelse er ikke omfattet af disse bestemmelser om afgiftsfrihed for lån  

 mod sikkerhed i ejerpantebreve m.v.
Dette gælder, selvom adgangen til  

 variabel udnyttelse af kreditten rent faktisk ikke bliver benyttet.
 Efter lovens § 3, stk. 5, er nedsættelse af afgiftsgrundlaget efter § 3,  

 stk. 4, nr. 3, betinget af, at aftalen om udstedelse af pantebrev eller  

 låneaftalen er indgået skriftligt før den 7. oktober 1986, og af, at der  

 inden dette tidspunkt er indgået skriftlig aftale om lånets afvikling.
Ved lån mod pant i fast ejendom og lån mod håndpant i pantebreve er det  

 ikke en betingelse for afgiftsfrihed, at der er udstedt, underskrevet eller  

 håndpantsat et pantebrev før den 7. oktober 1986. Det er tilstrækkeligt, at  

 der er indgået en skriftlig aftale, f.eks. en slutseddel, inden den 7.  

 oktober 1986, hvis vilkårene for låneaftalen og pantsætningen er fastlagt i  

 denne aftale.
Panteretten behøver derfor heller ikke være tinglyst den 7.  

 oktober 1986. Det er tilstrækkeligt, at anmeldelse af panteretten til  

 tinglysning er sket uden væsentlig og unødig forsinkelse i fortsættelse af  

 den indgåede aftale.
Renterne på et lån er som nævnt fritaget for forbrugsrenteafgift efter §  

 3, stk. 4, nr. 3, hvis lånet er sikret ved pant i fast ejendom eller ved  

 håndpant i et pantebrev.
Det er derimod ikke tilstrækkeligt, at lånet er  

 sikret ved f.eks. kaution eller bankgaranti, uagtet den pågældende kaution  

 eller garanti er sikret ved pant i den pågældendes ejendom eller ved håndpant  

 i den pågældendes pantebreve.
Som eksempel kan nævnes, at en fuldt skattepligtig person før den 7.  

 oktober 1986 optager et banklån i et udenlandsk pengeinstitut og erhverver en  

 ejendom i Danmark.
Lånet er sikret ved, at et dansk pengeinstitut overfor det  

 udenlandske pengeinstitut har stillet bankgaranti for beløbet mod at få pant  

 i ejendommen.
Renterne på et sådant lån er ikke fritaget for  

 forbrugsrenteafgift.
Hvis sikkerheden består i håndpant i tinglyst ejerpantebrev, skadesløsbrev  

 eller sælgerpantebrev, er det endvidere en betingelse, at afviklingen blev  

 aftalt over en periode på mindst 8 år.
Denne betingelse er nærmere omtalt  

 under pkt. 22.
M. Ændring af låneaftalen 18. Om renter på et lån efter § 3, stk. 4, nr. 3,  

 nedsætter afgiftsgrundlaget afhænger som udgangspunkt af forholdene den 6.  

 oktober 1986.
 Sker der en ændring i lånevilkårene den 7. oktober 1986 eller senere, er  

 udgangspunktet, at der foreligger en ny aftale, hvorefter bestemmelsen om  

 afgiftsfritagelse i § 3, stk. 4, nr. 3, ikke kan finde anvendelse, jf. dog de  

 i pkt. 19-21 omtalte undtagelser.
 Når renterne på et lån er fritaget for afgift efter § 3, stk. 4, nr. 3,  

 vil en efter 6. oktober 1986 aftalt ændring af låneaftalen bevirke, at  

 renterne på hele lånet fra ændringstidspunktet bliver belagt med  

 forbrugsrenteafgift.
 En efter den 6. oktober 1986 aftalt ændring, hvorefter 1) et lån blive  

 forhøjet, 2) henstand med et afdrag bliver bevilget, 3) et afdrag bliver  

 nedsat, eller 4) et låns løbetid bliver forlænget eller forkortet, vil  

 eksempelvis bevirke, at renterne på hele lånet fra ændringstidspunktet bliver  

 afgiftsbelagt.
Hvis ændringer i afviklingen af et lån er hjemlet i den oprindelige  

 låneaftale, sker ændringerne ikke som følge af en aftale indgået den 7.  

 oktober 1986 eller senere.
Sådanne ændringer har derfor ingen afgiftsmæssige  

 konsekvenser.
Dette kan være tilfældet, når det i låneaftalen er fastsat, at ydelsen på  

 et pantebrev nedsættes som følge af betaling af et ekstraordinært afdrag i  

 forbindelse med ejerskifte.
Situationen kan også være, at der ved lån med  

 variabel rente og fast ydelse sker ændringer i lånets afvikling som følge af  

 ændringer i renteniveauet.
Hvis renten på et sådant lån forhøjes, må  

 afdragene blive tilsvarende mindre, og løbetiden må derfor blive længere.
Er  

 der derimod aftalt variabel rente og fast afdrag, må ydelsen reguleres,  

 dersom der sker renteændringer. Ændringerne er en følge af den oprindelige  

 aftale og påvirker ikke afgiftsfritagelsen.
 Manglende betaling af renter eller afdrag, der ikke skyldes en ny aftale  

 mellem parterne, medfører ikke, at renterne på pantebrevet eller det sikrede  

 lån bliver belagt med forbrugsrenteafgift.
 Indgås der derimod en aftale om henstand med betalingen af renter eller  

 afdrag, bliver renterne på pantebrevet eller lånet herefter afgiftsbelagt,  

 medmindre debitor kan dokumentere, at aftalen skyldes manglende  

 betalingsevne.
Ændring af sikkerheden 19. Udgangspunktet er, at et lån skal være sikret ved  

 pant i fast ejendom eller håndpant i pantebrev i fast ejendom, for at  

 renterne på lånet er fritaget for forbrugsrenteafgift efter § 3, stk. 4, nr.  

 3. Dette krav skal være opfyldt den 7. oktober 1986, jf. dog pkt. 17.
 Som omtalt under pkt. 18 vil en efter den 6. oktober 1986 aftalt ændring  

 af låneaftalen bevirke, at renterne på hele lånet fra ændringstidspunktet  

 bliver belagt med forbrugsrenteafgift.
En aftalt ændring af låneaftalen, der alene vedrører låneaftalens  

 bestemmelser om sikkerhed i modsætning til f.eks. lånets forrentning eller  

 afvikling, vil dog ikke bevirke, at afgiftsfritagelsen af renterne på lånet  

 bortfalder.
Det er tilstrækkeligt, at forbrugsrenteafgiftslovens krav om pant  

 i fast ejendom, der tilhører (eller ved håndpantsatte sælgerpantebreve har  

 tilhørt) den afgiftspligtige eller dennes ægtefælle, opretholdes.
 En efter den 6. oktober 1986 aftalt ændring alene af låneaftalens  

 bestemmelser om sikkerhed, hvorefter denne erstattes af anden sikkerhed, der  

 opfylder lovens krav, rykker for andet pant, nedskrives i pålydende værdi  

 eller relakserer en del af den pantsatte faste ejendom, er således uden  

 betydning for afgiftsfritagelsen.
Hvis et lån er sikret ved håndpant i et sælgerpantebrev, og dette bliver  

 indfriet ordinært eller ekstraordinært til kurs 100, er sikkerheden  

 bortfaldet uden indgåelse af en ny aftale og uden lånedebitors/pantekreditors  

 aktive medvirken.
I så fald består afgiftsfritagelsen for renterne på det  

 tidligere sikrede lån.
 Accepterer lånedebitor/pantekreditor derimod en indfrielse af et  

 håndpantsat sælgerpantebrev til underkurs, dvs. under kurs 100, foreligger  

 der en ny aftale, hvorefter fritagelsen af renterne på det sikrede lån  

 bortfalder, medmindre der indlægges ny sikkerhed for lånet, der overholder  

 forbrugsrenteafgiftslovens krav.
Hvis pantet i en ejendom bortfalder på tvangsauktion, sker ændringen ikke  

 som følge af en ny aftale mellem parterne.
En sådan ændring har derfor ingen  

 afgiftsmæssige konsekvenser for debitor på det pantesikrede lån.
Debitor  

 behøver således ikke at stille anden sikkerhed.
 Ændringer eller bortfald af supplerende sikkerhed, der er uden betydning  

 for afgiftsfritagelsen af renterne, eksempelvis løsørepant eller kaution,  

 bevirker ikke bortfald af afgiftsfritagelsen.
Debitorskifte 20. Renter af lån som nævnt i § 3, stk. 4, nr. 3,  

 optaget før den 7. oktober 1986, der ved overdragelsen af fast ejendom  

 overtages af køberen på uændrede vilkår, fragår i dennes nettorenteudgift,  

 selv om overdragelsen er sket den 7. oktober 1986 eller senere.
 Bortset herfra betragtes et debitorskifte som et nyt låneforhold.
Dersom en kautionsforpligtelse er indgået skriftligt før den 7. oktober  

 1986, kan kautionisten indtræde i lånet i debitors sted uden afgiftsmæssige  

 konsekvenser.
Dette forudsætter dog, at vilkårene for lånet ikke ændres.
Kreditorskifte 21. Et lån, optaget før den 7. oktober 1986, der er  

 afgiftsfrit efter § 3, stk. 4, nr. 3, kan skifte kreditor, uden at der derved  

 etableres et nyt låneforhold.
Dette kan have betydning både ved pant i fast  

 ejendom og ved håndpant i pantebreve.
 Hvis den tidligere kreditor overdrager et pantebrev til en ny kreditor,  

 påvirker det derfor ikke afgiftspligten for debitor.
På samme måde kan et tilgodehavende sikret ved håndpant overdrages til en  

 ny kreditor sammen med sikkerheden uden afgiftsmæssige konsekvenser.
Dette  

 kan f.eks. ske ved, at debitor skifter pengeinstitut.
Der må imidlertid kun være tale om et kreditorskifte og ikke et nyt  

 låneforhold på ændrede vilkår.
Overdragelsessummen må ikke udbetales til  

 debitor, men skal overføres fra den ny kreditor til den gamle kreditor mod  

 udlevering af sikkerheden.
Der må gerne oprettes et nyt lånedokument i  

 forbindelse med overdragelsen, hvis vilkårene ikke ændres.
Der ses i den  

 forbindelse bort fra forskelle i pengeinstitutternes almindelige  

 forretningsbetingelser.
Debitor må kunne dokumentere, at der blot har været tale om et  

 kreditorskifte, og at de oprindelige lånevilkår er uændrede.
Dette vil  

 normalt forudsætte, at debitor kan forevise det oprindelige lånedokument  

 eller en kopi heraf.
Lån mod håndpant i pantebreve 22. Hvis sikkerheden for et lån består af håndpant i  

 tinglyst 1) ejerpantebrev, 2) skadesløsbrev eller 3) sælgerpantebrev, er det  

 udover betingelserne i pkt. 17 efter forbrugsrenteafgiftslovens § 3, stk. 5,  

 2. pkt., en betingelse, at afviklingen er aftalt over en periode på mindst 8  

 år.
 Dette forstås således, at der på tidspunktet for seneste aftalte ændring  

 af låneaftalen skal være mindst 8 år mellem denne og sidste afdrag på lånet.
Aftalte ændringer anses således for en ny aftale.
Dette gælder f.eks.,  

 hvis der før den 7. oktober 1986 er aftalt en ændring i afviklingen af lånet  

 eller en forhøjelse af lånet.
Som eksempel kan nævnes et lån ydet i 1980 mod sikkerhed i et  

 ejerpantebrev med pant i debitors faste ejendom.
Afviklingen vil efter  

 låneaftalen vare 10 år.
I 1985 forhøjes lånet, hvorefter afviklingen af lånet  

 vil vare endnu 7 år.
Renterne på lånet vil være belagt med  

 forbrugsrenteafgift, da 8-årsfristen ikke er opfyldt i 1985, hvor der aftales  

 en ændring af lånevilkårene.
Et kreditorskifte på iøvrigt uændrede vilkår er  

 uden indflydelse på 8-årsfristen.
Dersom en ny debitor før den 7. oktober  

 1986 ved overdragelse af en fast ejendom overtager et lån som nævnt i § 3,  

 stk. 4, nr. 3, vil dette debitorskifte ligeledes være uden indflydelse på  

 8-årsfristen.
 En før den 7. oktober 1986 aftalt ændring af låneaftalen, der alene  

 vedrører låneaftalens bestemmelser om sikkerhed, vil ikke bevirke, at  

 8-årsfristen skal regnes fra ændringstidspunktet.
N.
Erhvervsdrivende 23. For selvstændige erhvervsdrivende er det af  

 afgørende betydning for den fremgangsmåde, der benyttes ved opgørelsen af  

 afgiftsgrundlaget, hvorledes den afgiftspligtige beskattes.
Erhvervsdrivende,  

 der anvender virksomhedsordningen, er omfattet af forbrugsrenteafgiftslovens  

 § 5, mens øvrige erhvervsdrivende er omfattet af § 6.
Erhvervsdrivende, der anvender virksomhedsordningen 24. Efter § 5, stk. 1, indgår renteindtægter og  

 renteudgifter vedrørende erhvervsvirksomhed, der for det pågældende  

 indkomstår behandles efter reglerne i virksomhedsskatteloven, ikke i  

 opgørelsen af afgiftsgrundlaget.
Dette betyder imidlertid ikke, at aktiver og gæld i virksomhedsordningen  

 er uden indflydelse på beregning af renteafgiften.
Aktiver og gæld, der  

 indgår under virksomhedsordningen, påvirker indskudskontoen og  

 kapitalafkastgrundlaget i virksomhedsordningen.
 Af kapitalafkastgrundlaget beregnes et kapitalafkast efter  

 virksomhedsskattelovens § 7, der ved beregning af  

 forbrugsrenteafgiftsgrundlaget ligestilles med en renteindtægt efter  

 forbrugsrenteafgiftslovens § 3, stk. 3.
Hvis saldoen på indskudskontoen ved indtræden i virksomhedsordningen er  

 negativ eller senere bliver negativ, skal der foretages rentekorrektion efter  

 reglerne i virksomhedsskattelovens § 11. I disse tilfælde anses den negative  

 saldo skattemæssigt som et privat lån i virksomheden, hvoraf der beregnes et  

 rentekorrektionsbeløb.
Desuden beregnes rentekorrektion i situationer, der er  

 omfattet af § 11, stk. 2 og 3, i virksomhedsskatteloven.
Efter samme lovs §  

 11, stk. 4, fragår rentekorrektionsbeløb ved indkomstopgørelsen i den  

 skattepligtiges kapitalindkomst.
Ved opgørelse af grundlaget for beregning af  

 forbrugsrenteafgift, behandles rentekorrektionsbeløb som renteudgifter, jf.  

 lovens § 3, stk. 2, nr. 2.
Renteindtægter af aktiver og renteudgifter af gæld, der indgår i en  

 virksomhed, der behandles efter reglerne i virksomhedsskatteloven, påvirker  

 således indirekte gennem kapitalafkastberegning og rentekorrektion opgørelsen  

 af grundlaget for beregning af forbrugsrenteafgift.
F.eks. vil gæld, der  

 medregnes i virksomhedens regnskab, enten nedsætte det beregnede  

 kapitalafkast med et beløb, der nogenlunde modsvarer renteudgiften på lånet,  

 eller der sker rentekorrektion med et tilsvarende beløb.
25. Reglerne i forbrugsrenteafgiftslovens § 3, stk. 4,  

 hvorefter visse renteudgifter nedsætter nettorenteudgifterne, har ikke  

 virkning for renteudgifter på lån, der omfattes af virksomhedsordningen.
Det  

 skyldes, at disse renteudgifter holdes udenfor opgørelsen af  

 afgiftsgrundlaget efter § 5, stk. 1.
Hvis der således i virksomhedens regnskab indgår et lån, som nævnt i § 3,  

 stk. 4 - f.eks. et realkreditlån i ejerbolig - nedsættes det beregnede  

 kapitalafkast, eller der beregnes rentekorrektion med et beløb, der modsvarer  

 renteudgiften på realkreditlånet.
Hermed øges afgiftsgrundlaget med et beløb,  

 der svarer til renteudgiften på lånet.
Nettorenteudgifterne nedsættes  

 imidlertid ikke med renteudgifterne på realkreditlånet på grund af  

 bestemmelsen i § 5, stk. 1, således som det havde været tilfældet, hvis  

 realkreditlånet ikke var medregnet i virksomhedens regnskab.
 26. I det følgende vises opgørelsen af  

 afgiftsgrundlaget for en afgiftspligtig, der er selvstændig erhvervsdrivende,  

 og som har renteindtægter og renteudgifter udenfor virksomhedsordningen.
 Eksempel:
 Renteudgifter udenfor virksomhedsordningen 100.000 kr.
Heraf er fritaget for afgift efter § 3, stk. 4, f.eks. vedr. ejerboligen 30.000 kr.
 Renteindtægter udenfor virksomhedsordningen 10.000 kr.
Erhvervsejendom i virksomhedsordningen, værdi (anskaffelsessum) 600.000 kr.
Driftsmidler i virksomhedsordningen (afskrivningsberettiget saldoværdi) 200.000 kr. ---------- 800.000 kr.
- Gæld i virksomhedsordningen (kontantværdi) 300.000 kr. ---------- Kapitalafkastgrundlag 500.000 kr.
 Kapitalafkastsats 10 pct.
Beregnet kapitalafkast efter virksomhedsskattelovens § 7 (grundlag x sats - årets pristalsregulering af driftsmiddelsaldo, her sat til 0 kr.) 50.000 kr.
 Afgiftsgrundlaget beregnes som følger:
 Renteudgifter udenfor virksomhedsordningen 100.000 kr.
 - Renteindtægter udenfor virksomhedsordningen 10.000 kr.
- Kapitalafkast 50.000 kr. ---------- Nettorenteudgift 40.000 kr.
- Renteudgifter omfattet af § 3, stk. 4 30.000 kr. ---------- Afgiftsgrundlag 10.000 kr.
Renteafgift 20 pct. 2.000 kr. ---------- 27. Efter § 5, stk. 2, 1. pkt., skal renteudgifter  

 omfattet af § 3, stk. 4, nr. 2 og 3, dvs. realkreditlån og realkreditlignende  

 lån samt visse lån mod tinglyst pant i fast ejendom, kun fragå i  

 afgiftsgrundlaget i det omfang, de vedrører lån mod pant i en fast ejendom,  

 når denne ikke er omfattet af reglerne i virksomhedsskatteloven.
 Herved er afgiftsfritagelsen for realkreditlån og realkreditlignende lån  

 begrænset til lån med sikkerhed i fast ejendom, der ikke indgår som et aktiv  

 i virksomhedens regnskab, f.eks. fast ejendom, der anvendes af ejeren til  

 beboelse.
Denne bestemmelse hindrer det dobbelte fradrag i afgiftsgrundlaget, som  

 ville fremkomme, hvis en ejendom indgik som aktiv i virksomheden, og f.eks.  

 et realkreditlån blev holdt udenfor i privatøkonomien.
I så fald ville  

 nettorenteudgifterne både kunne nedsættes med beregnet kapitalafkast af  

 erhvervsejendommen og med renteudgifter af prioritetslån i ejendommen efter §  

 3, stk. 4.
28. § 5, stk. 2, 2. pkt., omhandler ejendomme, der  

 benyttes både erhvervsmæssigt og privat, således at kun en del af ejendommen  

 er i virksomhedsordningen.
Efter § 1, stk. 3, i virksomhedsskatteloven  

 forudsætter dette, at der ved den offentlige vurdering er foretaget en  

 fordeling af ejendomsværdien på den del, der tjener til bolig for den  

 skattepligtige, og på den øvrige ejendom.
I denne situation anses en  

 tilsvarende del af de samlede prioritetsrenteudgifter at vedrøre  

 virksomheden.
Bestemmelsen angiver således et maksimum for hvor stor en del  

 af renteudgifterne, der vedrører den del af ejendommen, der er udenfor  

 virksomhedsordningen.
Det er efter § 5, stk. 2, kun disse renteudgifter, der  

 kan nedsætte nettorenteudgiften efter § 3, stk. 4, nr. 2 eller 3.
 Som nævnt under pkt. 24 er det kun renteudgifter uden for  

 virksomhedsordningen, der kan nedsætte nettorenteudgifterne, da renteudgifter  

 under virksomhedsordningen ikke indgår ved opgørelsen af afgiftsgrundlaget.  

 Det er derfor en forudsætning for afgiftsfritagelsen, at den afgiftspligtige  

 har holdt renteudgifterne i den private del af boligen udenfor  

 virksomhedsordningen.
I det følgende vises opgørelsen af afgiftsgrundlaget for en  

 afgiftspligtig, der er selvstændig erhvervsdrivende, og som har renteudgifter  

 udenfor virksomhedsordningen.
Den pågældende benytter ejendommen både til  

 erhvervsformål og til boligformål.
 Eksempel:
 Gæld i ejendommen 500.000 kr.
 Heraf i virksomhedsordningen 300.000 kr.
 og udenfor virksomhedsordningen 200.000 kr.
Renter af gælden i ejendommen 10 pct. af 500.000 kr. 50.000 kr.
heraf omfattet af § 3, stk. 4, nr. 2 eller 3, eksempelvis renter på realkreditlån 40.000 kr.
Renteudgifter af gæld udenfor virksomhedsordningen med pant i ejendommen, 10 pct. af 200.000 kr. 20.000 kr.
Værdi af »virksomhedsdelen« af ejendommen ved seneste vurdering/årsregulering 300.000 kr.
Værdi af »boligdelen« af ejendommen ved seneste vurdering/årsregulering 200.000 kr. ---------- Værdi af ejendommen 500.000 kr.
Efter § 5, stk. 2, 2. pkt., anses 3/5 af renterne efter § 3,  stk. 4, nr. 2 eller 3, at vedrøre virksomheden,  

 dvs.
 40.000 kr. x 3/5 = 24.000 kr.
 og 40.000 kr. x 2/5 = 16.000 kr.
 anses at vedrøre boligen.
 Kapitalafkastgrundlag og indskudskonto sættes til 200.000 kr.
Kapitalafkast, 10 pct. (idet pristalsregulering af driftsmiddelsaldo sættes til 0 kr.) 20.000 kr.
Renteudgifter udenfor virksomhedsordningen (ikke pant i ejendommen for gælden) 60.000 kr.
 Afgiftsgrundlaget beregnes som følger:
Renteudgifter udenfor virksomhedsordningen (ikke pant i ejendommen for gælden) 60.000 kr.
+ Renteudgifter udenfor virksomhedsordningen (pant i ejendommen for gælden) 20.000 kr. ---------- Samlede renteudgifter 80.000 kr.
- Kapitalafkast 20.000 kr. ---------- Nettorenteudgifter 60.000 kr.
- »Boligdelen« af renteudgifterne omfattet af § 3, stk. 4, nr. 2 eller 3 16.000 kr. ---------- Afgiftsgrundlag 44.000 kr.
Renteafgift 20 pct. 8.800 kr. ---------- Det bemærkes, at nedsættelsen af nettorenteudgiften er betinget af, at der  

 udenfor virksomhedsordningen er renteudgifter omfattet af § 3, stk. 4, nr. 2  

 eller 3. Hvis al gæld, hvor renteudgifterne er omfattet af § 3, stk. 4, nr. 2  

 eller 3, er i virksomhedsordningen, kan der således ikke ske en nedsættelse  

 af nettorenteudgiften, jf. pkt. 25.
 I eksemplet ovenfor er det forudsat, at der er en renteudgift på 16.000  

 kr., som er omfattet af § 3, stk. 4, nr. 2 eller 3, og som er udenfor  

 virksomhedsskatteordningen.
Aktiver, der benyttes både erhvervsmæssigt og privat, kan som hovedregel  

 ikke indgå i virksomheden, jf. virksomhedsskattelovens § 1, stk. 3. For visse  

 aktivers vedkommende kan den erhvervsdrivende dog vælge at medtage disse i  

 virksomhedsregnskabet eller at holde dem udenfor i privatøkonomien.
Det  

 gælder f.eks. en blandet benyttet bil.
Reglerne i forbrugsrenteafgiftslovens  

 § 6 om beregning af kapitalafkast for personer, der ikke anvender  

 virksomhedsskattelovens regler, anses at kunne anvendes på disse aktiver, når  

 de holdes udenfor virksomhedens regnskab, jf. omtalen af denne  

 kapitalafkastberegning i pkt. 29. Ved opgørelse af kapitalafkastgrundlaget  

 efter forbrugsrenteafgiftslovens § 6 medregnes den forholdsmæssige del af  

 disse fysiske erhvervsaktiver, der svarer til den skattemæssigt anerkendte  

 erhvervsmæssige brug af aktiverne.
Erhvervsdrivende, der ikke anvender virksomhedsordningen 29. Anvender en erhvervsdrivende ikke  

 virksomhedsordningen, indgår alle den pågældendes renteudgifter og  

 renteindtægter ved opgørelsen af afgiftsgrundlaget.
For at kompensere for de erhvervsmæssige renteudgifter beregnes der efter  

 forbrugsrenteafgiftslovens § 6 et kapitalafkast af den erhvervsdrivendes  

 fysiske erhvervsaktiver.
Bestemmelsen skal ses i sammenhæng med § 3, stk. 3,  

 nr. 4, hvorefter kapitalafkastet ved opgørelsen af afgiftsgrundlaget  

 behandles som en renteindtægt.
Ved fysiske erhvervsaktiver forstås bl.a. afskrivningsberettigede  

 maskiner, inventar og lignende driftsmidler, skibe, varelagre,  

 husdyrbesætninger og ejendomme, der benyttes erhvervsmæssigt.
Til fysiske  

 erhvervsaktiver medregnes derimod ikke kontantbeholdninger, beholdninger af  

 værdipapirer og udestående fordringer (finansielle aktiver) og heller ikke  

 goodwill.
 Det bemærkes, at en selvstændig erhvervsdrivende efter § 6 kan beregne et  

 kapitalafkast af fysiske erhvervsaktiver i en skibsvirksomhed, også selvom  

 denne virksomhed må anses for den skattepligtiges bierhverv.
 Hvis en erhvervsdrivendes fysiske aktiver benyttes både i  

 erhvervsvirksomheden og privat, f.eks. en bil, medregnes kun den  

 forholdsmæssige del af aktivet, der svarer til den skattemæssigt anerkendte  

 erhvervsmæssige brug af aktivet, ved opgørelsen af kapitalafkastgrundlaget.
 Ved beregningen af kapitalafkast anvendes den årligt fastsatte afkastsats  

 efter virksomhedsskattelovens § 9.
Kapitalafkastet beregnes som denne sats gange værdien af de  

 erhvervsmæssige fysiske aktiver.
Værdien af aktiverne fastsættes efter  

 ligningslovens § 18 A, men uden formuenedslag og opgøres ved udgangen af det  

 forudgående indkomstår.
For fast ejendom anvendes den værdi, som anvendes ved beregning af  

 kapitalafkastet efter virksomhedsskatteloven, jf. pkt. 94 i cirkulære af 9.  

 december 1986 om virksomhedsskatteloven.
Det vil sige anskaffelsessummen,  

 eller, hvis ejendommen er erhvervet før den 1. januar 1987, værdien ved 18.  

 almindelige vurdering, hvis denne vælges.
 30. Den selvstændige erhvervsdrivende kan ikke ved  

 opgørelse af grundlaget for beregning af forbrugsrenteafgift nedsætte sine  

 renteudgifter både med beregnet kapitalafkast af fast ejendom efter  

 forbrugsrenteafgiftslovens § 6, stk. 3, og efter § 3, stk. 4, nr. 2 eller 3,  

 med renteudgifter på lån, der er sikret ved pant i den pågældende ejendom.
Dette fremgår af bestemmelsen i § 6, stk. 4, hvorefter det beregnede  

 kapitalafkast nedsættes med sådanne renteudgifter.
Kapitalafkastet nedsættes  

 dog ikke til et lavere beløb end 0 kr.
Hvis renteudgifterne på lån omfattet  

 af § 3, stk. 4, nr. 2 eller 3, er lig med eller større end kapitalafkastet,  

 gives der således ikke fradrag for noget kapitalafkast af ejendommen.
 31. Efter forbrugsrenteafgiftslovens § 6, stk. 5,  

 nedsættes det kapitalafkast, der er beregnet af fysiske erhversaktiver i en  

 skibsvirksomhed, med nettorenteudgifter, der er fritaget for  

 forbrugsrenteafgift efter § 3, stk. 4, nr. 4, jf. ovenfor pkt. 15.
 Kapitalafkastet nedsættes med nettorenteudgifterne ved skibsvirksomheden,  

 men kan dog ikke nedsættes til et lavere beløb end 0 kr.
 Den selvstændige erhvervsdrivende får således heller ikke på dette område  

 både et kapitalafkast og en nedsættelse af afgiftsgrundlaget med  

 nettorenteudgifterne ved skibsvirksomheden efter § 3, stk. 4, nr. 4.
O. Ægtefæller 32. Efter bestemmelsen i forbrugsrenteafgiftslovens §  

 7 om ægtefæller, der i skattemæssig henseende, jf. kildeskattelovens § 4, er  

 samlevende ved udgangen af afgiftsåret, beregnes forbrugsrenteafgiften på  

 grundlag af begge ægtefællers renteindtægter og renteudgifter.
 Har den ene ægtefælle nettorenteindtægter, nedsætter disse således den  

 anden ægtefælles afgiftsgrundlag.
 Har begge ægtefæller et afgiftsgrundlag, fordeles afgiften forholdsmæssigt  

 mellem dem efter størrelsen af afgiftsgrundlagene.
Afgiften opkræves særskilt hos hver ægtefælle.
Bestemmelsen om, at beløb  

 under 50 kr. ikke opkræves, gælder for begge ægtefæller, jf. pkt. 34.
 Reglen i kildeskattelovens § 72, stk. 2, finder tilsvarende anvendelse,  

 således at der påhviler hver ægtefælle en subsidiær hæftelse for den afgift,  

 der skal betales af den anden ægtefælle.
P.
Dødsfald 33. Det fremgår af forbrugsrenteafgiftslovens § 8, at  

 hvis en afgiftspligtig eller dennes ægtefælle afgår ved døden, bortfalder  

 pligten til at betale afgift for det pågældende afgiftsår.
Hvis en af  

 ægtefællerne dør, skal ingen af ægtefællerne således svare afgift for dette  

 afgiftsår.
Afgår en afgiftspligtig ved døden f.eks. i indkomståret 1988, skal ingen  

 af ægtefællerne svare afgift for det tilsvarende afgiftsår.
Derimod skal der  

 svares afgift vedrørende afgiftsåret 1987, uanset om denne afgift er  

 forfaldet til betaling på det tidspunkt, hvor den afgiftspligtige dør.
 Bestemmelsen gælder, hvad enten længstlevende ægtefælle vælger at sidde i  

 uskiftet bo eller at skifte.
Q.
Afgiftens opgørelse, forfald, betaling og inddrivelse 34. Efter bestemmelsen i forbrugsrenteafgiftslovens §  

 9, stk. 1, skal den afgiftspligtige indgive de nødvendige oplysninger for  

 opgørelse af grundlaget for beregning af forbrugsrenteafgift.
Der gælder samme regler for opgørelse af afgiftsgrundlaget som for  

 selvangivelse af den skattepligtige almindelige indkomst.
Skattelovgivningens  

 almindelige regler om ansættelse, påklage, henstand og eftergivelse finder  

 desuden anvendelse på afgiften.
Der er således mulighed for skønsmæssig  

 ansættelse i tilfælde, hvor den afgiftspligtige ikke indsender opgørelse af  

 afgiftsgrundlaget.
Da der er tale om en afgift, finder bl.a. reglerne om  

 skatteloft ikke anvendelse.
Afgiftsbeløb på under 50 kr. opkræves ikke.
Ved beregningen af  

 afgiftsbeløb bortses fra ørebeløb.
Dette fremgår af § 3, stk. 7-8.
35. Efter forbrugsrenteafgiftslovens § 9, stk. 2,  

 forfalder afgiften til betaling den 1. august i det år, hvor afgiften  

 beregnes, med sidste rettidige indbetalingsdag den 20. august.
Falder sidste  

 rettidige betalingsdag på en helligdag eller en lørdag, forlænges fristen til  

 den følgende hverdag.
Ved for sen indbetaling af afgiften betales efter § 9, stk. 3, en rente på  

 1 pct. pr. påbegyndt måned fra forfaldsdagen at regne.
Denne rente er ikke  

 fradragsberettiget.
Ved tilbagebetaling af for meget betalt afgift ydes efter § 9, stk. 4, en  

 rente på 1 pct. pr. påbegyndt måned fra indbetalingsdagen at regne.
Denne  

 renteindtægt er skattepligtig.
 Efter § 9, stk. 5, skal inddrivelse af afgiften ske i overensstemmelse med  

 reglerne i lov nr. 278 af 26. maj 1976 om fremgangsmåden ved inddrivelse af  

 skatter og afgifter m.v., idet afgiften er tillagt udpantningsret efter lov  

 nr. 36 af 29. marts 1873 om udpantning og om udlæg uden grundlag af dom eller  

 forlig.
R.
Indbetaling til pensionsordning for 1987 36. Efter forbrugsrenteafgiftslovens § 10 kan den  

 afgiftspligtige vælge at indbetale afgiften for afgiftsåret 1987 til en  

 pensionsordning.
 Indbetalingen kan ske enten til en pensionsordning med løbende  

 udbetalinger, en rateforsikring eller en rateopsparing i pensionsøjemed, en  

 frigørelsesforsikring eller en frigørelseskonto.
Afgiften kan ikke indbetales til en eksisterende pensionsordning, men skal  

 indbetales til en ordning, der oprettes udelukkende til dette formål.
Sidste  

 rettidige indbetalingsdag er den 20. august 1988. Indbetalingen kan ikke  

 fradrages ved opgørelsen af den skattepligtige indkomst.
 Pligten til at betale afgift til statskassen bortfalder, såfremt afgiften  

 indbetales til en sådan pensionsordning.
 Pensionsordninger, der oprettes i medfør af § 10, er omfattet af  

 realrenteafgiftsloven.
S.
Straffebestemmelser m.v.
 37. Efter forbrugsrenteafgiftslovens § 11 straffes med  

 bøde den, der forsætligt eller ved grov uagtsomhed afgiver urigtige eller  

 vildledende oplysninger om afgiftsgrundlaget.
 Hvis forholdet er begået med forsæt til at unddrage staten afgift, kan  

 straffen stige til hæfte eller fængsel i indtil 2 år.
 Det samme er tilfældet, hvis der iøvrigt foreligger skærpende  

 omstændigheder.
 38. Efter forbrugsrenteafgiftslovens § 12 kan  

 ministeren for skatter og afgifter fastsætte nærmere regler om lovens  

 administration, herunder om afgiftens opkrævning, samt fastsætte bødestraf  

 for overtrædelse af disse regler.
 39. Loven gælder ikke for Færøerne og Grønland.
T.
Ikrafttrædelses- og overgangsbestemmelser 40. Efter forbrugsrenteafgiftslovens § 13 skal der  

 første gang betales afgift for afgiftsåret 1987. Afgiften forfalder til  

 betaling 1. august 1988.
 Afgiftsåret 1987 svarer til indkomståret 1987.
 I § 13, stk. 2, er fastsat nærmere regler for afgiftspligtige, der  

 anvender et fra kalenderåret afvigende indkomstår (forskudt indkomstår), når  

 indkomståret 1987 udløber inden udgangen af kalenderåret 1987.
Disse afgiftspligtige skal for det afgiftsår, der udløber i kalenderåret  

 1987, kun betale afgift af et afgiftsgrundlag, der omfatter de renteudgifter  

 og renteindtægter m.v., der efter skattereglerne vedrører perioden fra 1.  

 januar 1987 til indkomstårets slutning.
Det er normalt forfaldsdagen, der er  

 afgørende for, om renter indgår i afgiftsgrundlaget, medmindre den  

 afgiftspligtige foretager periodisering af renterne efter ligningslovens § 5.  

 Skattepligtige, der anvender forskudt indkomstår, men som ikke foretager  

 periodisering, skal derfor som regel opdele renteindtægter og renteudgifter  

 efter, om de forfalder før eller efter 1. januar 1987.
 Kapitalafkast efter forbrugsrenteafgiftslovens § 5 eller § 6 skal  

 medregnes forholdsmæssigt for den del af indkomståret, der falder i  

 kalenderåret 1987. Det samme gælder rentekorrektionsbeløb.
 Eksempelvis skal en skattepligtig, hvis indkomstår går fra 1. maj 1986 til  

 30. april 1987, medregne 1/3 af det for indkomståret beregnede kapitalafkast  

 og rentekorrektionsbeløb ved opgørelsen af afgiftsgrundlaget for 1987.
 For de følgende forskudte indkomstår opgøres afgiftsgrundlaget på grundlag  

 af hele indkomstårets renteindtægter og renteudgifter, kapitalafkast og  

 rentekorrektionsbeløb m.v.
Skattedepartementet, den 10. juli 1987 Gudmund Jensen /Jakob Jæger Bilag 1 Lov nr. 698 af 17. oktober 1986 om afgift af renter af forbrugslån.
(Udelades her) Bilag 2.
 Lov nr. 689 af 17. oktober 1986 om realkreditlignende lån og  

 andelsboliglån m.v.
