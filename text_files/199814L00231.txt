Betænkning afgivet af Udvalget vedrørende  

 Grønlandslove den 8. december 1998 Betænkning over Forslag til lov om  

 ændring af lov om selskab til varetagelse af aktiviteter  

 vedrørende mineralske råstoffer i Grønland m.v.
(Ændring af virksomhedsområde m.v.) Udvalget har behandlet lovforslaget i nogle møder  

 og har herunder stillet spørgsmål til miljø- og  

 energiministeren, som denne har besvaret skriftligt.
Endvidere har udvalget  

 fået omdelt Grønlands Landstings drøftelse af forslaget.  

 To af udvalgets spørgsmål og miljø- og energiministerens  

 svar herpå er optrykt som bilag til betænkningen.
 Herefter indstiller udvalget lovforslaget til vedtagelse  

 uændret.
 Et mindretal (Dansk Folkepartis medlem af udvalget) indstiller  

 lovforslaget til vedtagelse på baggrund af ministerens besvarelse af en  

 række spørgsmål fra udvalget.
 Dansk Folkeparti beklager dog, at man har valgt at  

 fastsætte aktiekapitalen som anført i ministerens svar på  

 spørgsmål 2. Dansk Folkeparti mener, at man bør  

 fastsætte aktiekapitalen realistisk, og mener i modsætning til  

 ministeren, at såfremt der forbruges af aktiekapitalen, skal der  

 indbetales yderligere kapital, og ikke, som det fremgår af ministerens  

 svar, at man nedsætter aktiekapitalen.
Et andet mindretal (Enhedslistens medlem af udvalget) ønsker at  

 tilkendegive, at Enhedslisten i lighed med Inuit Ataqatigiit (IA) i det  

 grønlandske landsting finder, at det er urimeligt, at den danske stat  

 ud over indtægten i medfør af råstofloven fortsat skal  

 have andele i et eventuelt overskud, selv om man er udtrådt som  

 aktionær i det selskab, der forestår efterforskningen.  

 Enhedslisten vil støtte et krav om ændring heraf, såfremt  

 det rejses af Grønlands Landsting.
Enhedslisten henviser til  

 ministerens svar på spørgsmål 1, som er optrykt som bilag  

 til betænkningen.
 Udvalget indstiller endvidere, at Folketinget vedtager, at udvalget  

 vedbliver at bestå til samlingens slutning.
Hugo Sørensen (S)  

  Helen Beim (S)    Hans-Pavia Rosing (S) fmd.  

Jørn Pedersen (S)  

 Dorte Bennedsen (S)    Kristen Touborg (SF)  

  Yvonne Herløv Andersen (CD)  

 Elisabeth Arnold (RV)    Jette Gottlieb (EL)  

  Erik Jacobsen (V)    Ellen Kristensen (V) nfmd.
Kristian Jensen (V)    Peter Hansen-Nord (V)  

  Bendt Bendtsen (KF)    Frank Dahlgaard (KF)  

  Ole Donner (DF)    Kirsten Jacobsen (FP) Kristeligt Folkeparti havde ikke medlemmer i udvalget Bilag To af udvalgets spørgsmål til miljø- og  

 energiministeren og dennes svar herpå Spørgsmål nr. 1:
 Ministeren bedes redegøre for, om Grønlands  

 Landsting enstemmigt har anbefalet lovforslaget, og om, hvilke eventuelle  

 modargumenter der har været fremsat i debatten i Landstinget.
 Svar:
 Grønlands Landsting drøftede den 29.  

 september 1998 dels hjemmestyrets udtalelse til det danske lovforslag om  

 ændring af lov om selskab til varetagelse af aktiviteter  

 vedrørende mineralske råstoffer i Grønland, dels 1.  

 behandling af Grønlands Landsstyres forslag til ændring af den  

 tilsvarende landstingslov.
Ved 1. behandling af det grønlandske lovforslag  

 tilkendegav Inuit Ataqatigiit (IA), at man fandt det urimeligt, at den danske  

 stat   ud over de eventuelle indtægter, der følger af  

 råstoflovens indtægtsfordeling mellem staten og hjemmestyret -  

 fortsat skal have andele af et eventuelt overskud fra Nalunaq-projektet  

 (guldefterforskning ved Nanortalik), selv om dette mineralprojekt er udskilt  

 fra Nunaoils virksomhedsområde.
For dette projekt er det aftalt, at  

 staten på grundlag af de hidtil afholdte efterforskningsudgifter  

 får andel i hjemmestyrets eventuelle fremtidige indtægter  

 vedrørende projektet.
Denne indtægtsret er vederlaget for  

 overførsel af statens andel af projektet til hjemmestyret.
 Ved den efterfølgende drøftelse samme dag af  

 hjemmestyrets udtalelse til det danske lovforslag henviste IA til de  

 tidligere fremsatte bemærkninger.
 For det grønlandske lovforslag blev der den 21.  

 oktober 1998 - forud for forslagets 2. behandling - afgivet betænkning  

 af Landstingets Lovudvalg, hvor et flertal i Lovudvalget bestående af  

 Siumut og Atassut tilsluttede sig det grønlandske lovforslag, mens et  

 mindretal bestående af IA udtalte:
+ Ved Landstingets 2. og 3. behandling af det  

 grønlandske lovforslag henholdsvis den 26. og 29. oktober 1998 stemte  

 IA imod med henvisning til mindretalsudtalelsen i betænkningen.
 Referat af Grønlands Landstings drøftelser  

 den 29. september samt 26. og 29. oktober 1998 er fremsendt til Udvalget  

 vedrørende Grønlandslove den 19. november 1998 (bilag 4), og  

 som supplement hertil vedlægges betænkningen vedrørende  

 det grønlandske lovforslag, afgivet af Landstingets Lovudvalg.
 Grønlands Landstings udtalelse vedrørende  

 det danske lovforslag kan på dette grundlag   selv om der ikke blev  

 foretaget afstemning i Landstinget - ikke siges at have været enstemmig  

 som anført ved lovforslagets skriftlige fremsættelse den 4.  

 november 1998.
21. oktober 1998EM 1998/13 BETÆNKNING afgivet af Landstingets Lovudvalg vedrørende Forslag til landstingslov om ændring af landstingslov  

 om selskab til varetagelse af aktiviteter vedrørende mineralske  

 råstoffer Afgivet til 2. behandling Landstingets Lovudvalg har under behandlingen  

 bestået af landstingsmedlem Otto Steenholdt (A), formand landstingsmedlem Laannguaq Lynge (S), landstingsmedlem Anders Nilssin (A) landstingsmedlem Niels MatäK (S) landstingsmedlem Johan Lund Olsen (IA) Landstingets Lovudvalg har efter Tingets 1. behandling  

 grundigt gennemgået forslaget med bemærkninger.
 Et flertal i Lovudvalget bestående af Siumut og  

 Atassut tilslutter sig i det hele Landsstyrets forslag.
 Flertallet tilslutter sig således, at formålet  

 for Nunaoil A/S indskrænkes til kun at angå  

 kulbrinteområdet.
Flertallet finder endvidere, at adgangen til overdragelse  

 af aktier til et staten eller Grønlands Hjemmestyre helejet selskab  

 åbner mulighed for tilførsel af ekspertise.
Flertallet skal her  

 udtrykke sin tilfredshed med, at en sådan overdragelse dog er betinget  

 af enighed mellem staten og Grønlands Hjemmestyre.
 Et flertal i Lovudvalget bestående af Siumut og  

 Atassut skal således indstille, at forslag til landstingslov om  

 ændring af landstingslov om selskab til varetagelse af aktiviteter  

 vedrørende mineralske råstoffer går videre til 2.  

 behandling i sin foreliggende form.
 Et mindretal bestående af Inuit Ataqatigitt skal  

 udtale:
 Idet IA finder det urimeligt, at den danske stat   ud over  

 de eventuelle indtægter, der følger  

 indtægtsfordelingsprincippet i råstofloven   fortsat skal have  

 andele af et eventuelt overskud fra guldefterforskningen ved  

 Napasorsuaq/Kirkespirdalen foretaget af et selskab, hvori staten er  

 udtrådt som aktionær, kan IA ikke tilslutte sig det foreliggende  

 forslag i dets nuværende form.
Udvalgsformand Otto Steenholdt (A) Anders Nilsson (A) Laannguaq Lynge (S) Niels MatäK (S) Johan Lund Olsen (IA) Spørgsmål nr. 2:
 Ministeren bedes redegøre for, hvorledes man er  

 kommet frem til, at aktiekapitalen skal nedsættes til 10 mio. kr.
 Svar:
Som følge af indskrænkningen af selskabets  

 virksomhedsområde til kulbrinteaktiviteter er det vurderingen, at  

 selskabets kapitalbehov er noget mindre end tidligere.
Det har således  

 især været selskabets mineralvirksomhed, hvor der løbende  

 blev udført et antal efterforskningsprogrammer, som var  

 kapitalkrævende.
Det er derfor aftalt, at selskabets egenkapital  

 (aktiekapital plus reserver) ultimo 1998 skal udgøre ca. 20 mio.  

 kr.
Da der til selskabets drift forventes at blive et vist  

 forbrug af aktiekapital, er det aftalt, at selskabets nominelle aktiekapital  

 fastsættes til 10 mio. kr.
Dette indebærer, at der kan ske et  

 vist forbrug af aktiekapitalen, uden at det vil være nødvendigt  

 at iværksætte de formelle procedurer i aktieselskabslovgivningen  

 om nedsættelse af aktiekapitalen, når egenkapitalen er  

 væsentlig mindre end aktiekapitalen.
