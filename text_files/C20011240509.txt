Cirkulære om Videre- og efteruddannelsesfonden (Perst.nr. 088-00) 1.  

  

 Ved overenskomstforhandlingerne i 1995, 1997 og 1999 er der  

 ved aftale mellem Finansministeriet og Centralorganisationernes Fællesudvalg  

 afsat en pulje til videre- og efteruddannelse (statslig uddannelsesorlov) i  

 overenskomstperioderne.
Puljerne anvendes til lønopfyldning for vikarer under  

 orlovsperioder, hvor statsansatte har statslig uddannelsesorlov med løn.
 På finansloven er der afsat midler  

 på § 07.19.02 Videre- og efteruddannelsesfonden, hvorfra institutionerne kan  

 få  

 refunderet merudgifter ved vikaransættelser under statslig uddannelsesorlov  

 med  

 løn.
 2.  

  

 Institutioner mv. skal under en medarbejders statslige  

 uddannelsesorlov ansætte en vikar og kan fra fonden få udbetalt et beløb, der  

 er fastsat som vikarens refusionsberettigede løn med fradrag af Statens  

 Voksenuddannelses- støtte (SVU), godtgørelse ved deltagelse i erhvervsrettet  

 voksen- og efteruddannelse eller et beløb svarende hertil.
 Som refusionsberettiget løn  

 betragtes i denne sammenhæng den normale faste løn inkl. fast påregnelige  

 tillæg, feriegodtgørelse, ATP, AER, arbejdsgivers arbejdsmarkedsbidrag og  

 eventuelle pensionsbidrag, men ikke overarbejds-betaling, tilfældigt  

 forekommende  

 ulempetillæg mv.
 3.  

  

 Refusion kan først søges i fonden, når orlovsperioden er  

 afsluttet, og eventuel godtgørelse fra Statens Voksenuddannelsesstøtte eller  

 godtgørelse ved deltagelse i erhvervsrettet voksen- og efteruddannelse er  

 modtaget.
4.  

  

 Økonomistyrelsen fastsætter nærmere retningslinier for  

 administration af Videre- og efteruddannelsesfonden, herunder blanket til  

 brug  

 for refusion.
Retningslinier og blanket kan findes på Økonomistyrelsens  

 hjemmeside  

 www.oes.dk  

 eller rekvireres hos Økonomistyrelsen, att.: VEU-Fonden.
 Institutionen er ansvarlig for, at  

 det beregnede refusionsbeløb er korrekt.
 5.  

  

 Henvendelser vedrørende dette cirkulære kan rettes til  

 Personalestyrelsen.
 6.  

  

 Cirkulæret har virkning fra 1. januar 2001. Samtidig ophæves  

 Finansministeriets cirkulære af 16. juni 1999 om Videre- og  

 efteruddannelsesfonden (Fmst.nr. 028-99).
