Fremsat den 25. maj 1999 af  

 udenrigsministeren (Niels Helveg Petersen) Forslag til folketingsbeslutning om maritim håndhævelse af handelssanktioner  

 over for Forbundsrepublikken Jugoslavien og om et dansk maritimt bidrag til  

 NATO s indsats på det vestlige Balkan Folketinget meddeler sit samtykke til en maritim  

 håndhævelse af handelssanktioner over for Forbundsrepublikken  

 Jugoslavien, og til at et dansk maritimt bidrag kan deltage i NATO-indsatsen  

 på det vestlige Balkan.
Det maritime bidrag udsendes i henhold til  

 NATO-rådets beslutninger, og i forlængelse af Folketingets  

 beslutninger B 4 af 8. oktober 1998, B 116 af 13. april 1999 og B 128 af 22.  

 april 1999.
Bemærkninger til forslaget I.
Den maritime håndhævelsesordning På NATO-topmødet i Washington den 23.-25.  

 april 1999 var der enighed om at styrke sanktionerne over for  

 Forbundsrepublikken Jugoslavien (FRY). Man hilste herunder EU s overvejelser  

 om en olieembargo velkommen.
Fra NATO-landenes side lægges vægt  

 på, at der opnås den bredest mulige internationale opslutning bag  

 sanktionerne.
EU har med Rådsforordning nr. 900/1999 af 29. april 1999  

 gennemført et forbud mod salg og levering af olie og olieprodukter til  

 FRY.
Dette forbud føjer sig til de tidligere gennemførte  

 sanktioner i medfør af FN s sikkerhedsrådsresolution 1160 af 31.  

 marts 1998, der er vedtaget med henvisning til FN-pagtens kapitel VII.
På grundlag af erklæringen fra  

 NATO-topmødet drøfter NATO-landene gennemførelsen af et  

 inspektionsregime over for skibe fra lande, der har tilsluttet sig regimet.  

 Regimet vil omfatte skibe, der sejler under de pågældende landes  

 flag, og som mistænkes for at transportere gods m.v., som er omfattet  

 af FN s og EU s sanktioner mod FRY.
NATO s maritime håndhævelse  

 vil indebære, at indgående og udgående skibsfart kan  

 standses med henblik på inspektion af deres last og bestemmelsessted.  

 Det kan herunder blive nødvendigt at overtage kontrollen med  

 sådanne skibe med henblik på at dirigere disse til en havn i  

 området for gennemførelse af kontrol med skibets ladning.
Det  

 tyske EU-formandskab har i en erklæring af 7. maj 1999 konstateret  

 EU-landenes indforståelse med gennemførelsen af et sådant  

 regime, idet det dog er bestemt, at hvert land selv skal gennemføre de  

 fornødne nationale procedurer.
 Regimet vil svare til de tidligere etablerede maritime  

 håndhævelser af Sikkerhedsrådets sanktioner over for FRY,  

 men med den begrænsning, at regimet kun vil blive anvendt over for  

 skibe fra lande, som måtte have tilsluttet sig ordningen.
 Regeringen søger på denne baggrund  

 Folketingets samtykke efter Grundlovens § 19, stk.1 til at kunne tilslutte  

 sig den maritime håndhævelsesordning.
II.
Deltagelse af  et dansk maritimt bidrag i NATO-indsatsen 1. NATO-indsatsen på det vestlige Balkan omfatter  

 maritime elementer, der overvåger og sikrer området samt  

 udfører opgaver til støtte for luftoperationerne og til  

 støtte for den NATO-ledede multinationale styrke i Albanien.
Som et led i udvidelsen af NATO s indsats er det blevet  

 besluttet at intensivere de maritime operationer i Adriaterhavet, bl.a.  

 også med udsigt til at skulle sikre en effektiv håndhævelse  

 af FN s og EU s sanktioner.
NATO har således besluttet at sende sin  

 stående flådestyrke i Atlanterhavet (STANAVFORLANT) til  

 operationsområdet for at forstærke NATO s stående  

 flådestyrke i Middelhavet (STANAVFORMED) og de øvrige  

 flådeelementer   primært amerikanske, britiske, franske og  

 italienske   der allerede bidrager til indsatsen og befinder sig i  

 området.
 De maritime elementer vil fremover kunne få tildelt  

 nye opgaver, herunder eventuelt opgaver til støtte for en  

 implementeringsstyrke for en fredsplan for Kosovo.
 2. Danmark har rutinemæssigt planlagt deltagelse i  

 STANAVFORLANT i perioden 19. juli til 15. oktober 1999 med korvetten  

 "Peter Tordenskiold". Korvettens opgaver ved deltagelse i NATO s  

 operationer på det vestlige Balkan forudses at være  

 overvågning og sikring af området, imødegåelse af  

 eventuelle jugoslaviske angreb, deltagelse i et inspektionsregime, herunder  

 kontrol med skibsfart, samt  støtte til en eventuel  

 implementeringsstyrke.
3. Med henblik på at gennemføre  

 ammunitionsrydninger i Adriaterhavet planlægger NATO endvidere at sende  

 sin nordlige maritime minerydningsstyrke (Mine Counter Measures Force North,  

 MCMFORNORTH) til operationsområdet.
Det forventes, at  

 minerydningsstyrken vil indgå i den samlede maritime styrke.
 Minerydningsstyrken vil primært skulle rydde den  

 ammunition, der nedkastes af NATO s fly i særligt udpegede  

 områder af Adriaterhavet i forbindelse med, at flyene returnerer fra  

 indsats over FRY, hvor det ikke har været muligt at gennemføre  

 de planlagte bombninger.
4. Danmark deltager rutinemæssigt i  

 minerydningsstyrken.
For nærværende indgår det danske  

 Standard Flex 300, »Makrelen«, i minerydningsrollen.
Makrelen er planlagt til  

 at indgå i MCMFORNORTH indtil medio juni 1999. Fra den 29. juli til den  

 1. oktober 1999 er det planlagt, at den danske minelægger »Lindormen«  

 indgår som kommandoskib i styrken.
 5. Regeringen understreger, at det er vigtigt at sikre, at  

 NATO har de nødvendige midler til rådighed for at bidrage til at  

 bringe FRY til at efterleve kravene indeholdt i resolutionerne fra FN s  

 Sikkerhedsråd, herunder også maritime elementer.
 Løsningen af opgaver i forbindelse med indsatsen  

 kan på ovenstående baggrund   herunder ved  

 imødegåelse af  jugoslaviske angreb   indebære, at det  

 danske maritime bidrag kan komme i situationer, hvor der eventuelt må  

 anvendes militære magtmidler.
 Det forudsættes, at militære magtmidler kun  

 bringes i anvendelse i overensstemmelse med de folkeretlige principper om  

 nødvendighed og proportionalitet.
6. Et dansk maritimt bidrag bør ses i  

 sammenhæng med de øvrige danske bidrag i forbindelse med NATO s  

 indsats på det vestlige Balkan.
Den 8. oktober 1998 gav Folketinget sit  

 samtykke til, at et dansk militært bidrag bestående af 4 F-16  

 fly, 1-2 fly i reserve samt piloter og støttepersonel, i alt ca. 115  

 personer, blev stillet til rådighed for en NATO-indsats på det  

 vestlige Balkan (B 4). Den 22. april 1999 besluttede Folketinget at udvide  

 bidraget med yderligere fire fly og personel, således at det samlede  

 bidrag nu udgør ca. 140 personer (B128). Formålet med bidraget  

 er at medvirke til at sikre efterlevelsen af resolutionerne fra FN s  

 Sikkerhedsråd i henhold til FN-pagtens kapitel VII, herunder  

 særligt kravene indeholdt i resolution 1199 af 23. september 1998, samt  

 forhindre den truende humanitære katastrofe.
Endvidere besluttede  

 Folketinget den 13. april 1999, at Danmark skulle bidrage med op til 200 mand  

 til en NATO-ledet styrke i Albanien, der løser en humanitær  

 opgave (B 116). Derudover har regeringen allerede tilkendegivet vilje til at  

 bidrage med elementer til en implementeringsstyrke i forbindelse med en  

 fredsaftale for Kosovo.
 7. Det internationale samfunds arbejde med en  

 fredsløsning for Kosovo er nu koncentreret om at udarbejde elementer  

 til en resolution fra FN s Sikkerhedsråd baseret på de syv  

 principper, der er opnået enighed om blandt G8-landenes  

 udenrigsministre   herunder Rusland   på et møde i Bonn den 6.  

 maj 1999. Principperne for en fredsplan er som følger:
 1.	Omgående og kontrollerbar afslutning på vold og  

 undertrykkelse i Kosovo.
 2.	Tilbagetrækning af militærstyrker, politistyrker og  

 paramilitære styrker fra Kosovo.
 3.	Udstationering af en effektiv international civil og  

 sikkerhedsmæssig tilstedeværelse i Kosovo, bekræftet og  

 besluttet af FN s Sikkerhedsråd, og i stand til at garantere  

 opnåelse af fælles mål.
 4.	Etablering af en overgangsadministration for Kosovo, på  

 grundlag af en vedtagelse fra FN s Sikkerhedsråd, for at sikre  

 betingelser for et fredeligt og normalt liv for alle indbyggere i Kosovo.
 5.	Sikker og fri tilbagevenden for alle flygtninge og fordrevne  

 personer og uhindret adgang til Kosovo for humanitære  

 hjælpeorganisationer.
 6.	En politisk proces imod etablering af en midlertidig politisk  

 rammeaftale, der giver udstrakt selvstyre for Kosovo, og som tager fuldt  

 hensyn til Rambouillet-aftalerne og -principperne om suverænitet og  

 territorial integritet for FRY og andre lande i regionen samt  

 demilitariseringen af Kosovos Befrielseshær (UCK).
 7.	En samlet tilgang for at sikre økonomisk udvikling og  

 stabilisering af kriseregionen.
FN s Sikkerhedsråd har i resolution 1240 af 15. maj  

 1999 understreget, at den humanitære situation fortsat vil  

 forværres, med mindre der findes en politisk løsning på  

 krisen i overensstemmelse med disse principper.
Sikkerhedsrådet  

 opfordrede i samme resolution alle parter til at arbejde for dette  

 mål.
8. Regeringen finder, at en udvidelse af det danske bidrag  

 til NATO s indsats på det vestlige Balkan med maritime elementer er i  

 overensstemmelse med det hidtidige danske engagement på det vestlige  

 Balkan.
Samtidig ligger det i klar forlængelse af den danske politik  

 over for FRY, som den er kommet til udtryk såvel bilateralt som i FN,  

 OSCE, Europarådet, NATO og EU over de seneste otte år.
Danmark  

 har tidligere i forbindelse med konflikterne i det tidligere Jugoslavien  

 deltaget i STANAVFORLANTs aktiviteter i Adriaterhavet med en korvet jfr.
B 99  

 af 8. juni 1993 og B 84 af 12. april 1994.
 Samtidig skal regeringen anmode om Folketingets samtykke  

 til, at Danmark fremover i perioder kan bidrage med en korvet til  

 STANAVFORLANT s operationer og med fartøjer til løsningen af  

 MCMFORNORTH s opgaver på det vestlige Balkan.
 Da det danske bidrag indgår i en operation, hvor  

 anvendelse af magt mod fremmed stat vil kunne komme på tale,  

 forelægges beslutningen om udsendelse af et dansk maritimt bidrag for  

 Folketinget under henvisning til Grundlovens § 19, stk.2 med anmodning om, at  

 Folketinget meddeler sit samtykke.
Der vil kunne ske en udvikling i situationen, der kan  

 medføre et ændret behov, hvorfor det vil kunne komme på  

 tale at ændre det danske bidrag.
Såfremt det skulle vise sig  

 hensigtsmæssigt at justere bidraget væsentligt, eller  

 såfremt der skulle ske en væsentlig ændring i opgavernes  

 karakter, vil regeringen rådføre sig med Det Udenrigspolitiske  

 Nævn herom, eller om nødvendigt på ny forelægge  

 sagen for Folketinget.
III.
Afsluttende bemærkninger Regeringen støtter bestræbelserne på at  

 finde en løsning på konflikten.
Regeringen vil løbende  

 holde Det Udenrigspolitiske Nævn underrettet herom.
Omkostningerne ved udsendelsen af en korvet ventes at  

 beløbe sig til ca. 3 millioner kr. for en udsendelse af tre  

 måneders varighed.
Netto merudgiften for en periode på yderligere  

 3 måneder beløber sig til ca. 7 millioner kr.
Udgifterne ved  

 indsættelsen af minefartøjerne frem til 1. oktober 1999  

 beløber sig til ca. 1,9 millioner kr.
Udgifterne vil kunne afholdes  

 inden for den ramme, der inden for forligsperioden er afsat til Forsvarets  

 deltagelse i internationale operationer.
 Ud over styrkebidraget vil Danmark i lighed med  

 øvrige NATO-lande skulle bidrage til finansieringen af de  

 fællesudgifter, som er forbundet med operationen.
