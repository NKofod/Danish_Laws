Skriftlig fremsættelse (10. november  

 2000) Skatteministeren (Ole Stavad):
 Herved tillader jeg mig for Folketinget at  

 fremsætte:
 Forslag til lov om ændring af visse  

 afgiftslove. (Forhøjelse af afgiften af mineralvand m.v. og  

 forhøjelse af afgiften af røgtobak).
(Lovforslag nr.
L 93).
 Som led i udmøntningen af finanslovsaftalen for  

 2001 mellem regeringen (Socialdemokratiet og Det radikale Venstre) og  

 CentrumDemokraterne, samt Socialistisk Folkeparti og Enhedslisten  

 foreslås det at forhøje afgifterne på mineralvand og  

 røgtobak.
For en liter sodavand vil forhøjelsen udgøre  

 65 øre, idet afgiften stiger fra 1,00 kr. til 1,65 kr. pr. liter.  

 Dette svarer til ca. 16 øre excl. moms for en flaske sodavand på  

 25 cl.
Forhøjelsen vil give et årligt merprovenu på ca.  

 300 mill. kr.
Skatteministeriet vil i henhold til aftalen undersøge,  

 om den nuværende stykafgift på sodavand på sigt kan  

 erstattes af en værdibaseret afgift.
For røgtobak vil forhøjelsen udgøre  

 52,50 kr. pr. kg, idet afgiften for fintskåret røgtobak stiger  

 fra 400 kr. pr. kg til 452,50 kr. pr. kg og afgiften for groftskåret  

 røgtobak stiger fra 350 kr. pr. kg til 402,50 kr. pr. kg.  

 Forhøjelsen svarer til omkring 5 øre excl. moms for en  

 hjemmerullet cigaret og tilsvarende 15 øre for et pibestop med tre  

 gange så meget tobak.
Det årlige merprovenu vil være  

 på ca. 200 mill. kr.
Forslaget vil blandt andet reducere omfanget af  

 hjemmerulning af cigaretter.
Samlet set vil forslaget bidrage med et merprovenu  

 på i alt ca. 500 mill. kr. årligt til dækning af  

 øgede udgifter ved finansloven.
Der er ved beregningen taget  

 højde for en vis stigning i grænsehandlen.
 Idet jeg i øvrigt henviser  

 til bemærkningerne i lovforslaget, skal jeg anbefale det til tingets  

 velvillige behandling.
