I medfør af §§ 9, 12 og § 24, stk. 1, i lov nr. 343 af 14. maj 1992 om kød, §§ 3, 4, 6, § 9, stk. 1, og § 15, stk. 2, i lov nr. 1106 af 21. december 1994 om zoonoser og efter bemyndigelse  

 fra landbrugs- og fiskeriministeren fastsættes:
 § 1.  Virksomheder, der er autoriseret eller godkendt  

 til slagtning af fjerkræ, skal udtage halsskindsprøver af slagtekroppe af  

 kyllinger til undersøgelse for forekomst af Salmonella.
 Stk. 2.  Virksomhederne skal indsende prøverne til  

 undersøgelse på Veterinærdirektoratets Laboratorium eller på et laboratorium  

 godkendt hertil af Veterinærdirektoratet.
 Stk. 3.  Typebestemmelser af Salmonella-positive  

 kulturer skal foretages på Statens Vesterinære Serumlaboratorium.
§ 2.  Alle resultaterne af de laboratoriemæssige  

 undersøgelser skal af laboratoriet indberettes til Veterinærdirektoratet og  

 virksomheden.
Resultaterne skal opbevares på laboratoriet i mindst 1 år og på  

 forlangende forevises Veterinærdirektoratet.
 § 3.  Den i §§ 1 og 2 nævnte udtagning og indsendelse  

 af prøver, udførelse af laboratorieundersøgelser samt registrering og  

 indberetning af resultater skal ske efter Veterinærdirektoratets anvisning.
 § 4.  Kød, hvori der påvises Salmonella efter den i §  

 1 nævnte bakteriologiske undersøgelse, må kun anvendes efter  

 Veterinærdirektoratets nærmere retningslinjer.
 § 5.  Udgifterne ved udtagning af de i § 1, stk. 1,  

 anførte halsskindsprøver og ved udførelse af de i § 1, stk. 2, anførte  

 laboratorieundersøgelser samt indsamling og undersøgelse af gødningsprøver,  

 jf. § 2 i bekendtgørrelse om fjerkrækontrol, afholdes af  

 Veterinærdirektoratet inden for et på bevillingslovene fastsat beløb.
 § 6.  Overtrædelse af §§ 1-4 straffes med bøde.
Stk. 2.  For overtrædelser, der begås af et  

 aktieselskab, andelsselskab, anpartsselskab eller lignende, kan der i henhold  

 til kødlovens § 27, stk. 4, og zoonoselovens § 16 pålægges selskabet som  

 sådant bødeansvar.
Er overtrædelsen begået af en kommune eller et kommunalt  

 fællesskab, jf. § 60 i lov om kommunernes styrelse, kan der pålægges kommunen  

 eller det kommunale fællesskab bødeansvar.
 § 7.  Bekendtgørelsen træder i kraft den 24. december  

 1995.
 Stk. 2.  Samtidig ophæves bekendtgørelse nr. 711 af 28.  

 juli 1994 om refusion af laboratoriedgifter i forbindelse med  

 færdigvareundersøgelser for Salmonella i fjerkræ.
Veterinærdirektoratet, den 15. december  

 1995 P.V.V.
