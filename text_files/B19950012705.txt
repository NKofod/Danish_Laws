I henhold til §§ 4, 5, 6, 11, 12 og 13 i lov om regulering af fiskeriet, jf. lovbekendtgørelse nr. 806 af 2. december 1986 af lov om regulering af fiskeriet, samt i medfør af § 26, stk. 2, § 27, § 30, stk. 2, § 38, stk. 5, § 42, stk. 2 og § 50, stk. 1, 1. punkt i lov om saltvandsfiskeri, jf. lovbekendtgørelse nr. 798 af 29.
 september 1993 af lov om saltvandsfiskeri og lov nr. 1082 af 22.
 december 1993 om ændring af lov om saltvandsfiskeri fastsættes:
Anvendelsesområde § 1.  Bekendtgørelsen gælder fiskeri, herunder  

 optagning mv., landing samt transport af muslinger herunder østers på dansk  

 fiskeriterritorium, bortset fra blåmuslinger i Vadehavet, der afgrænses som  

 nævnt i bilag 1.
Tilladelse § 2.  Kun fartøjer, hvis indehaver er meddelt  

 tilladelse må fiske, medbringe og lande muslinger herunder østers.
 Stk. 2.  Der kan i tilladelsen fastsættes nærmere  

 betingelser for udnyttelsen af denne, hvoraf det bl.a. kan fremgå, hvilke  

 mængder indehaveren højst må fiske, medbringe og lande.
 Stk. 3.  En ansøgning om tilladelse skal indeholde de i  

 bilag 2, anførte oplysninger.
 Stk. 4.  Tilladelsen skal opbevares om bord og skal  

 tilbageleveres til ministeriet, når tilladelsesperioden udløber.
 § 3.  Et fartøj kan højst opnå tilladelse til at drive  

 blåmuslingefiskeri i et farvandsområde ad gangen.
 Stk. 2.  Tilladelse udstedes fortrinsvis til fartøjer,  

 der kan dokumentere et traditionelt fiskeri i det pågældende farvandsområde.
 Stk. 3.  Uanset stk. 1 og 2 kan der, i særlige tilfælde  

 gives tilladelse til blåmuslingefiskeri i et andet farvandsområde.
Udøvelse af fiskeriet § 4.  Fiskeri af blåmuslinger må kun foregå fra 1 time  

 før solopgang til solnedgang.
 § 5.  Til fiskeriet efter blåmuslinger må kun anvendes  

 skraberedskaber med mundingsramme af metal, hvis vægt ikke overstiger 100 kg,  

 og hvis fangståbning ikke er bredere end 2 meter.
 § 6.  Såfremt der i forskrifter og vedtægter, udstedt  

 i henhold til lov om saltvandsfiskeri eller i bestemmelser som følge af  

 Danmarks medlemskab af De europæiske Fællesskaber, er fastsat særlige regler  

 for visse områder om fx anvendelse af fiskeredskabstyper og fiskerfartøjers  

 størrelse, herunder tonnage og maskinkraft, omfatter sådanne regler også  

 fiskeri med de i § 5 nævnte redskaber.
§ 7.  Fartøjer, der driver fiskeri efter blåmuslinger,  

 skal have en dybgang på mindst 1,4 meter.
Ved dybgang forstås den lodrette  

 afstandfra kølens underkant midtskibs, til vandlinjen.
Tilsvarende  

 bestemmelser kan indsættes i tilladelser efter § 2.
 Stk. 2.  Ministeren kan dispensere fra stk. 1, for  

 fartøjer med en dybgang på mindre end 1,4 meter, der allerede er  

 indregistreret og har tilladelse til fiskeriet.
Mindstemål § 8.  Der fastsættes et mindstemål for blåmuslinger på  

 5 cm, målt ved skallens længste dimensioner.
I Limfjorden er målet dog  

 forsøgsvis 4,5 cm.
 Stk. 2.  Blåmuslinger, der ikke opfylder det fastsatte  

 mindstemål, må ikke opbevares om bord og skal straks genudsættes.
Stk. 3.  Uanset stk. 1 og 2 må enhver landing og ethvert  

 parti blåmuslinger - herunder transport mv. indeholde højst 10 vægtprocent  

 blåmuslinger under det fastsatte mindstemål.
I Limfjorden kan ministeren  

 tillade, at andelen af muslinger under mindstemålet forhøjes til 30  

 vægtprocent, hvis fartøjet og aftageren af blåmuslinger indgår i et af  

 ministeriet godkendt genudlægningsprojekt.
Dog må partiet efter sortering  

 aldrig indeholde mere end 10 vægtprocent blåmuslinger under 4,5 cm.
 Stk. 4.  I særlige tilfælde kan ministeren dispensere  

 fra kravet i stk. 3 om, at fartøjet og aftageren skal indgå i et  

 genudlægningsprojekt.
 Stk. 5.  Opdrættede blåmuslinger fra godkendte  

 dyrkningsanlæg er ikke omfattet af bestemmelserne i stk. 1 og 2.
 Stk. 6.  Alle fartøjer, der fisker blåmuslinger i  

 Limfjorden, skal på vilkår, der nærmere beskrives i fiskeritilladelsen,  

 stille samtlige landinger til rådighed for en prøveudtagning, der er godkendt  

 af ministeriet.
Blåmuslingefiskeri i Limfjorden § 9.  Fiskeri efter muslinger er forbudt i Limfjorden  

 i følgende områder:
 § 10.  Limfjorden inddeles i reguleringsområder, som  

 anført i bilag 3.
 Stk. 2.  Ministeren kan meddele påbud om åbning eller  

 lukning (fiskeriforbud) for blåmuslingefiskeri af et eller flere af  

 reguleringsområderne, afhængig af om muslingebestandens størrelse gør  

 fiskeriet forsvarligt.
Stk. 3.  Afgørelse efter stk. 2 træffes på grundlag af  

 løbende prøveudtagning af samtlige laster.
Hvis der i løbet af en uge  

 konstateres 3 landinger for et reguleringsområde med mere end 27 vægtprocent  

 muslinger under det fastsatte mindstemål, udstedes fiskeriforbud i området  

 for 3 måneder.
Ved periodens udløb er blåmuslingefiskeri igen tilladt,  

 medmindre fiskeriet er forbudt efter andre bestemmelser.
Desuden kan fiskeri  

 i et område forbydes efter indstilling fra Danmarks Fiskeriforening.
 Stk. 4.  Lukning af reguleringsområder helt eller  

 delvis, meddeles efter retningslinier som fastsættes i fiskeritilladelsen.  

 Ministeren kan erstatte udsendte tilladelser med nye ved ændringer.
 § 11.  Fiskeri efter og landing af blåmuslinger er  

 forbudt i Limfjorden fra og med torsdag i uge 27 til og med onsdag i uge 36.  

 Ved meddelelse til de fiskere, der har tilladelse inden 1. april kan perioden  

 tidsmæssigt forskydes det pågældende år.
 § 12.  Ministeren kan efter høring af miljøministeren  

 og de berørte amtsråd åbne eller lukke områder, helt eller delvis, for  

 muslingefiskeri, hvis hensynet til de miljømæssige forhold taler for det.
 Stk. 2.  Lukning meddeles på samme måde som nævnt i §  

 10, stk. 4.
 § 13.  Fiskeri efter blåmuslinger er forbudt i alle  

 reguleringsområderne i Limfjorden inden for en 3 meters dybdekurve (fastsat  

 til midtlinien mellem 4 m og 2 m dybdekurven), bortset fra områderne 18, 19  

 og 20, hvor forbud gælder inden for en 2 meters dybdekurve.
 Stk. 2.  Indtil andet meddeles til de fiskere, der har  

 tilladelse, er fiskeri efter blåmuslinger forbudt i Harevig afgrænset ved  

 linie Sester Odde til Hjerkbjerg.
 § 14.  Fiskeri efter og landing af blåmuslinger er  

 forbudt i Limfjorden på søndage.
 § 15.  I tilladelserne til muslingefiskeri fastsættes  

 den højeste mængde det er tilladt at fiske, medbringe og lande pr. dag og pr.  

 uge for hvert fartøj.
 § 16.  Det er forbudt at benytte fartøjer med en  

 motorkraft over 175 HK (130 KW).
 Stk. 2.  Ved motorkraft forstås den af Statens  

 Skibstilsyn i fartøjets fartstilladelse eller tilsynsbog anførte motoreffekt.
 § 17.  For fartøjer, der benyttes til fiskeri efter  

 blåmuslinger i Limfjorden, gælder udover kravet i § 7 om dybgang, at fartøjer  

 højst må være målt til en størrelse på enten 8 BRT eller 12 BT.
 Stk. 2.  Fartøjer, hvor kølen er lagt efter den 1.  

 august 1992, skal opfylde det størrelsesmål i BT, der er angivet i stk. 1.
 Stk. 3.  Fartøjer, hvor kølen er lagt efter den 1.  

 januar 1994, skal udover det i stk. 1 og 2 nævnte opfylde følgende:
 Længde overalt højst: 12 meter.
 Kendingsbredde overalt højst: 5 meter.
 Kendingsdybde mindst: 1,5 meter.
Kontrol- og straffebestemmelser § 18.  Føreren af ethvert fartøj, uanset størrelse,  

 som driver fiskeri efter muslinger, skal føre logbog efter reglerne i  

 Kommissionens forordning om nærmere bestemmelse for registrering af  

 oplysninger om medlemsstaternes fangster, jf. for tiden Kommissionens  

 forordning nr. 2807/83 af 22. september 1983, som suppleret ved de til enhver  

 tid gældende regler om føring af logbog mv., jf. for tiden bekendtgørelse nr.  

 91 af 22. januar 1991 om føring af logbog mv.
 Stk. 2.  Fangststedet skal dog angives ved længde- og  

 breddekoordinater (grader og minutter) i logbogen.
Stk. 3.  Føreren af et af de i stk. 1 nævnte fartøjer  

 skal endvidere udfylde logbogens landingsopgørelse ved i rubrikken  

 »Bemærkninger« at anføre navn og adresse på den person eller den  

 virksomhed, som fangsten afsættes til.
En kopi af logbogen skal følge partiet  

 under transport til førstehåndsaftager.
 § 19.  Overtrædelse af bestemmelserne i § 2, stk. 1 og  

 4, §§ 4 og 5, § 7, stk. 1 og 2, § 8, stk. 1, 2 og 3, § 9, § 10, stk. 2, §§  

 11-18 og de efter bekendtgørelsen givne påbud og betingelser i tilladelser  

 straffes med bøde.
Stk. 2.  Med hensyn til konfiskation gælder borgerlig  

 straffelovs regler.
Fangst eller værdien heraf kan konfiskeres, selv om det  

 ikke med sikkerhed kan godtgøres, at den i det hele hidrører fra det ulovlige  

 forhold.
Ikrafttrædelsesbestemmelser § 20.  Bekendtgørelsen træder i kraft den 5. marts  

 1995.
 Stk. 2.  Bekendtgørelse nr. 962 af 13. december 1993 om  

 fiskeri mv. af muslinger og østers på dansk fiskeriterritorium samt landing  

 af disse med senere ændringer ophæves.
Landbrugs- og Fiskeriministeriet, den  

 24. februar 1995 Henrik Dam Kristensen / H.
Haarh Bilag 1 Vadehavet Farvandet afgrænses mod syd af den dansk-tyske søgrænse og mod nord af en  

 ret linje direkte vest for Blåvandshuk Fyr.
 Mod vest afgrænses farvandet af det danske søterritoriums ydre grænse, der  

 udgøres af den linje, der i den nordlige del af området kan trækkes i 3  

 sømils afstand fra kysten, men som sydligere er udmålt fra basislinjen  

 fortløbende nord-syd mellem Skallingen og den dansk-tyske søgrænse.
 Mod land og øer er farvandet afgrænset af den linje, der kan fastlægges på  

 grundlag af højeste daglige vandstand.
Bilag 2 Ansøgning om tilladelse 1. Ansøgning om tilladelse skal indeholde følgende  

 oplysninger:
- Navnet på fartøjets ejer - Navnet på fartøjets fører - Fartøjets havnekendingsbogstaver og -nummer, en ansøgning skal være  

 forsynet med fartøjsførerens underskrift.
 2. Skema til ansøgning om tilladelse kan rekvireres i  

 ministeriet eller Danmarks Fiskeriforening.
 3. Ansøgning om tilladelse kan sendes direkte til  

 ministeriet eller gennem vedkommendes hovedorganisation.
 4. Ved ansøgning om tilladelse skal der angives for  

 hvilken periode og hvilket farvand, der søges om tilladelse.
