 Bekendtgørelse om ændring af bekendtgørelse om offentliggørelse af virksomhedernes arbejdsmiljø m.v.
§ 1 I bekendtgørelse nr. 1276 af 8. december 2011 om offentliggørelse af virksomhedernes arbejdsmiljø m.v., som ændret ved bekendtgørelse nr. 1197 af 9. oktober 2013 og bekendtgørelse nr. 479 af 15. april 2015, foretages følgende ændringer:
 1. Indledningen affattes således:
»I medfør af § 78 a og § 81 c i lov om arbejdsmiljø, jf. lovbekendtgørelse nr. 1072 af 7. september 2010, som ændret ved lov nr. 238 af 18. marts 2014, lov nr. 54 af 27. januar 2015, og lov nr. 1869 af 29. december 2015, fastsættes efter bemyndigelse i henhold til lovens § 73:« 2. I § 2, nr. 1, indsættes efter »Arbejdstilsynets afgørelser«: »samt om virksomheden er under skærpet tilsyn,«.
 3. Efter § 6 indsættes:
»§ 6 a.
Rød smiley vises med teksten "skærpet tilsyn", når Arbejdstilsynet i forbindelse med tilsynsbesøg i produktionsenheden har afgivet påbud i form af forbud.
Forbud, der bliver afgivet under risikobaserede tilsyn eller til arbejdsmiljøcertificerede virksomheder, indgår ikke.
Stk. 2. Rød smiley med visning skærpet tilsyn fjernes, når det skærpede tilsyn er afsluttet, medmindre der bliver afgivet et nyt forbud.« § 2 Bekendtgørelsen træder i kraft den 1. januar 2016.
