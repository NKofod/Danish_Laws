Cirkulæreskrivelse om regulering for 2018 af gebyr til dækning af epidemikommissionens omkostninger i forbindelse med udstedelse af hygiejnecertifikater til skibe (Til samtlige epidemikommissærer, regionsråd m. fl.) I bekendtgørelse nr. 642 af 19. maj 2017 om foranstaltninger mod smitsomme og andre overførbare sygdomme er det i § 20, stk. 2, og § 21, stk. 2, fastsat, at skibet betaler et ekspeditionsgebyr på 518 kr. til dækning af epidemikommissionens omkostninger.
Ifølge bekendtgørelsens § 22, stk. 2, pris- og lønreguleres beløbet en gang årligt den 1. januar.
Beløbet afrundes til nærmeste hele kronebeløb.
For finansåret 2018 er den generelle pris- og lønreguleringssats fastsat til 2,7 pct., jf.
Finansministeriets Økonomisk Administrative Vejledning.
 Under henvisning hertil skal Sundheds- og Ældreministeriet meddele, at det ovennævnte gebyr i 2018 udgør 575 kr.
