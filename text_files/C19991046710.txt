 Vedrørende bisidderordning ved  

 afhøring af uledsagede asylansøgere under 18 år.
 1.
 Indenrigsministeriet har ved skrivelse af 11. november  

 1993 meddelt, at der i alle tilfælde, hvor der sker afhøring af  

 en uledsaget asylansøger under 18 år, herunder  

 registreringsafhøring, til brug for behandlingen af den  

 pågældendes ansøgning om opholdstilladelse, skal  

 være en bisidder til stede.
 Rigspolitiet fastsætter på baggrund heraf  

 følgende retningslinier:
 2.
 Underretning af Dansk Røde  

 Kors.
 2.1.
 Inden politiafhøring i forbindelse med  

 registrering og asylafhøring af uledsagede asylansøgere under  

 18 år skal Dansk Røde Kors underrettes om sagen samt om  

 tidspunkt for afhøringen.
 2.2.
 Underretningen skal inden for normal arbejdstid rettes  

 til sekretæren i Dansk Røde Kors Asylafdeling på:
Telefonnr.: 35 43 22 44 lokal 520 Uden for normal arbejdstid samt søn- og  

 helligdage skal underretning indtil videre rettes til:
Telefonnr.: 35 43 14 02 2.3.
 Underretningen skal gives med et sådant varsel,  

 at en bisidder fra Dansk Røde Kors kan komme til stede og  

 overvære afhøringen.
 2.4.
 Bisidderen skal forinden afhøringens begyndelse  

 have lejlighed til at forklare sin opgave og tilstedeværelse for  

 asylansøgeren under anvendelse af tolk.
 3.
 Bisidderens opgave.
 3.1.
 Bisidderen skal under afhøringen hos politiet  

 støtte den mindreårige og påse, at afhøringen  

 foregår med en skånsomhed, der er afpasset sagens karakter og den  

 afhørtes alder.
 3.2.
 Bisidderen skal under afhøringen forholde sig  

 neutral og må ikke deltage aktivt i udspørgningen.
 3.3.
 Afhøringen af mindreårige  

 asylansøgere kraver særlig agtpågivenhed, og finder  

 bisidderen, at afhøringen giver anledning til kritik, skal bisidderen  

 gøre sagsbehandleren opmærksom på dette.
 3.4.
 Bisidderen skal ikke underskrive  

 afhøringsrapporten.
 4.
 Sagsbehandlerens opgave.
 4.1.
 Sagsbehandleren skal være ekstra hensynsfuld og  

 påpasselig ved afhøringen under hensyntagen til afhøres  

 alder.
 Tolken, der medvirker ved afhøringer, skal  

 ligeledes gøres bekendt med dette.
 4.2.
 Rapporten skal påføres, hvilket tidspunkt  

 der har været rettet henvendelse til Dansk Røde Kors, og hvem  

 der har modtage henvendelsen.
 4.3.
Navnet på bisidderen, der repræsenterer  

 Dansk Røde Kors under afhøringen, skal påføres  

 afhøringsrapporten tillige med tidspunkt for fremmede.
For så  

 vidt anger afgrænsningen af den omhandlede persongruppe, "uledsagede  

 flygtningebørn", henvises til pkt. 1 i Nedlagte beretning afgivet af  

 Retsudvalget den 16. marts 1993 over forslag til lov om ændring af  

 udlændingeloven og lov om social bistand.
 Politikredsene anmodes om at give Rigspolitichefens  

 afdeling E, Den centrale Politiafdeling, underretning herom, såfremt  

 ordningen giver anledning til problemer.
