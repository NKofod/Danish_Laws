 Herved bekendtgøres lov nr. 371 af 10. juni 1987 om  

 tilskud til afvikling af studiegæld og om eftergivelse af studiegæld, jf.  

 lovbekendtgørelse nr. 246 af 29. marts 1996, med de ændringer, der følger af  

 § 25 i lov nr. 1219 af 27. december 1996.
§ 1.  Efter ansøgning kan Kongeriget Danmarks  

 Hypotekbank og Finansforvaltning (Hypotekbanken) på statskassens vegne yde  

 tilskud til tilbagebetaling af statsgaranterede studielån i pengeinstitutter  

 og til indfriede statsgaranterede studielån.
Hypotekbanken kan endvidere helt  

 eller delvis eftergive skyldig studiegæld, herunder renter og omkostninger.
Tilskud til studielån i pengeinstitutter § 2.  Tilskud ydes for et år ad gangen til den del af  

 låntagers studiegæld, der overstiger halvdelen af den beregnede årsindkomst,  

 jf. stk. 2 og § 4. Tilskudsåret går fra 1. april til 31. marts.
Stk. 2.  Den beregnede årsindkomst er  

 indkomstgrundlaget, jf. § 2 a, opgjort på grundlag af indkomsten for det  

 andet kalenderår forud for det kalenderår, hvori tilskudsåret begynder.
Ved  

 beregningen af årsindkomsten ses der bort fra tilskud ydet i henhold til  

 denne eller tidligere lov i det indkomstår, der ligger til grund for  

 beregningen af indkomstgrundlaget, og der tillægges 75 pct. af den del af  

 formuen, der ved indkomstårets udgang overstiger 52.600 kr.
 Stk. 3.  Hvis den efter stk. 2 beregnede årsindkomst med  

 fradrag af det i stk. 2, 2. pkt., nævnte formuetillæg er mindre end en  

 årsindkomst opgjort på grundlag af det dagpengebeløb, der for samme  

 indkomstår er fastsat i medfør af § 51, stk. 2, jf. § 54 i lov om  

 arbejdsformidling og arbejdsløshedsforsikring m.v., anvendes  

 dagpengeindkomsten, dog med tillæg af 75 pct. af den del af låntagers formue,  

 der ved indkomstårets udgang overstiger 52.600 kr.
Stk. 4.  Låntagers formue efter stk. 2 og 3 består af Stk. 5.  De i stk. 2-4 nævnte formuebeløb reguleres en  

 gang årligt for tilskudsåret med satsreguleringsprocenten for det finansår,  

 hvor tilskudsåret begynder, jf. lov om en satsreguleringsprocent.
De efter  

 reguleringen fremkomne beløb afrundes til nærmeste 100-kronebeløb.
Det er de  

 aktuelle afrundede beløb, der reguleres med satsreguleringsprocenten.
 § 2 a.  Indkomstgrundlaget, jf. § 2, stk. 2, består af  

 personlig indkomst med tillæg af positiv kapitalindkomst, der anvendes til  

 beregning af indkomstskat efter personskattelovens § 7, dog før de deri  

 nævnte bundfradrag og fradrag for grundbeløb, samt med tillæg af  

 aktieindkomst, der beskattes efter personskattelovens § 8 a, stk. 2.
 Stk. 2.  Skatteministeren stiller oplysninger til  

 rådighed til brug for opgørelse af indkomstgrundlaget.
Stk. 3.  Skatteministeren træffer bestemmelse om, hvilke  

 myndigheder, der skal opgøre indkomstgrundlaget.
Skatteministeren kan  

 fastsætte regler om adgangen til at påklage afgørelser om indkomstgrundlaget.
§ 3.  Studiegælden opgøres pr. 31. december året forud  

 for det kalenderår, hvori tilskudsåret begynder.
Har låntager studiegæld i  

 flere pengeinstitutter, foretages en samlet opgørelse.
Opgørelsen omfatter  

 studiegæld, som låntager efter aftale med pengeinstituttet skal begynde at  

 afvikle senest ved tilskudsårets begyndelse, medmindre låntager har fået  

 udsættelse med afviklingen på grund af arbejdsløshed, sygdom eller andre  

 særlige grunde.
 Stk. 2.  Ved beregning af tilskud for det enkelte  

 tilskudsår tages der ikke hensyn til ydelser, der betales i tidsrummet fra  

 opgørelsen efter stk. 1 og til tilskudsårets udløb.
 § 4.  Tilskud beregnes for et tilskudsår ad gangen som  

 en procent (tilskudsprocenten), jf. stk. 2, af den del af låntagers  

 tilskudsberettigende studiegæld, der overstiger halvdelen af den beregnede  

 årsindkomst, jf. § 2.
 Stk. 2.  Tilskudsprocenten er den til enhver tid  

 fastsatte officielle diskonto pr. 1. januar forud for det pågældende  

 tilskudsårs begyndelse med tillæg af højst 9,25 points afhængig af den  

 beregnede årsindkomst efter følgende skala:
Stk. 3.  Den i stk. 2 fastsatte indkomstskala, bortset  

 fra dagpengeårsindkomsten efter § 2, stk. 3, reguleres en gang årligt for  

 tilskudsåret med satsreguleringsprocenten for det finansår, hvor tilskudsåret  

 begynder, jf. lov om en satsreguleringsprocent.
De efter procentreguleringen  

 fremkomne beløb afrundes til nærmeste 100-kronebeløb.
Det er de aktuelle  

 afrundede beløb i det foregående tilskudsår, der reguleres med  

 satsreguleringsprocenten.
 § 5.  Tilsagn om tilskud kan kun gives, hvis låntager  

 ved ansøgningsfristens udløb har afsluttet eller afbrudt sin senest  

 påbegyndte uddannelse, eller hvis tilbagebetalingspligten er indtrådt efter  

 reglerne i lov om statsgaranterede studielån.
 § 6.  Administrationen af tilskud til statsgaranterede  

 studielån i pengeinstitutter varetages af Hypotekbanken.
Stk. 2.  Anvisningen sker kvartalsvis forud til  

 låntagers studielånskonto hos långiver.
Har en låntager studielånskonti i  

 forskellige pengeinstitutter, fordeles tilskuddet forholdsmæssigt.
 § 7.  Hvis Hypotekbanken på statens vegne indfrier  

 studielånet, bortfalder udbetalingen af tilskud fra indfrielsestidspunktet.
 § 8.  Pengeinstitutterne skal give Hypotekbanken  

 oplysning om den statsgaranterede studiegæld for alle låntagere, opgjort pr.  

 31. december i det nærmest forudgående kalenderår, herunder oplysning om  

 låntagers personnummer, pengeinstituttets registreringsnummer, låntagers  

 kontonummer, samt om låntager har indgået en afviklingsaftale.  

 Finansministeren kan fastsætte regler herom, herunder regler om, under  

 hvilken form oplysninger skal gives.
§ 9.  Finansministeren kan fastsætte regler om § 10.  Klager over afgørelser om tilskud til  

 statsgaranterede studielån truffet af Hypotekbanken kan indbringes for  

 Ankenævnet for Tilskud til Statsgaranterede Studielån.
Ankenævnets afgørelse  

 kan ikke indbringes for anden administrativ myndighed.
 Stk. 2.  Klager skal indbringes inden 4 uger fra den  

 dag, afgørelsen er meddelt klageren.
 Stk. 3.  Ankenævnet kan indtil 6 måneder efter  

 afgørelsen se bort fra overskridelse af fristen, når overskridelsen af  

 særlige grunde er undskyldelig.
Stk. 4.  Ankenævnet består af en formand, der skal  

 opfylde de almindelige betingelser for at kunne blive dommer, og 2 andre  

 medlemmer.
Medlemmerne beskikkes af finansministeren for et tidsrum af 4 år.
 Stk. 5.  Finansministeren fastsætter forretningsorden  

 for ankenævnet.
 § 11.  For låntagere, der er indkomstskattepligtige på  

 Færøerne eller i Grønland, bedømmes indkomst- og formueforhold på grundlag af  

 den henholdsvis på Færøerne og i Grønland senest opgjorte skattepligtige  

 indkomst og den opgjorte formue ved udløbet af det dertil svarende  

 indkomstår. Årsindkomsten opgøres i øvrigt efter reglerne i § 2.
 Stk. 2.  Låntagers indkomst- og formueoplysninger skal  

 dokumenteres af skattevæsenet.
Tilskud til indfriede statsgaranterede  

 studielån § 12.  For tilskud til tilbagebetaling af indfriede  

 statsgaranterede studielån gælder reglerne i kapitel 1. Finansministeren kan  

 fastsætte regler om bortfald af tilskud, hvis tilbagebetalingsaftalen ikke  

 overholdes, samt om administrationen i de tilfælde, hvor låntager samtidig  

 har studielån i et pengeinstitut.
Eftergivelse af studiegæld § 13.  Hypotekbanken kan efter ansøgning helt eller  

 delvis eftergive studiegæld efter reglerne i §§ 14 og 15. Inden eftergivelse  

 af studiegæld i pengeinstitutter og af statslån, som administreres af  

 Styrelsen for Statens Uddannelsesstøtte, skal gælden overtages af  

 Hypotekbanken.
 § 14.  Studiegæld kan eftergives, hvis låntagers  

 erhvervs-, indtjenings- eller tilbagebetalingsevne er væsentligt reduceret.
 Stk. 2.  Opfylder låntager ikke betingelserne efter stk.  

 1, kan Hypotekbanken eftergive den del af gælden, som låntager må antages  

 ikke at kunne afvikle i passende rater over 15 år, jf. § 15, stk. 4.
 Stk. 3.  Hypotekbanken kan eftergive misligholdt  

 studiegæld, som ikke er omfattet af stk. 1, såfremt gælden er særlig stor  

 eller byrdefuld.
 Stk. 4.  Afgørelse om eftergivelse træffes på grundlag  

 af en vurdering af låntagers tilbagebetalingsvilje, gældens størrelse,  

 størrelsen af det afviklede beløb og låntagers erhvervs-, indtjenings- og  

 tilbagebetalingsevne.
 Stk. 5.  Hypotekbanken kan afslå at eftergive  

 studiegæld, såfremt låntager har anden betydelig gæld end studiegæld.
§ 15.  Hypotekbanken foretager efter anmodning en  

 bedømmelse af låntagers forhold med henblik på eftergivelse efter § 14.  

 Bedømmelse kan tidligst ske 12 år efter, at uddannelsen er afsluttet eller  

 afbrudt, eller tilbagebetalingspligten er indtrådt efter reglerne i lov om  

 statens uddannelsesstøtte og lov om statsgaranterede studielån.
Udsættelse af  

 tilbagebetalingen på grund af sygdom, arbejdsløshed eller lignende forhold  

 medfører ikke forlængelse af 12 års perioden.
 Stk. 2.  Hvis der er tilkendt låntager førtidspension  

 eller invaliditetsydelse i henhold til lov om social pension, eller hvis  

 låntagers situation på anden måde er tilsvarende håbløs, finder den i stk. 1  

 fastsatte frist ikke anvendelse.
 Stk. 3.  Hypotekbanken kan genoptage bedømmelsen med  

 henblik på eftergivelse, hvis låntagers erhvervs-, indtjenings- eller  

 tilbagebetalingsevne i løbet af afviklingsperioden forringes væsentligt.
 Stk. 4.  Træffer Hypotekbanken afgørelse om helt eller  

 delvis at eftergive den del af studiegælden, som låntager må antages ikke at  

 kunne afvikle i passende rater over 15 år, jf. § 14, stk. 2, tilbagebetales  

 den del af gælden, som ikke eftergives, over højst 3 år.
 Stk. 5.  Finansministeren kan fastsætte regler om  

 ordningen, herunder om tilbagebetaling af studiegæld, som ikke eftergives, og  

 om, hvilke oplysninger, pengeinstitut og låntager skal fremskaffe til brug  

 for bedømmelsen af en ansøgning om eftergivelse af studiegæld.
 Stk. 6.  Finansministeren kan fastsætte regler om adgang  

 til at klage over afgørelser, Hypotekbanken har truffet i henhold til  

 bestemmelserne i dette kapitel, herunder at afgørelser ikke kan indbringes  

 for anden administrativ myndighed.
 § 16.  Har låntager forgæves søgt gældssanering efter  

 konkurslovens regler herom, kan anmodning om eftergivelse af studielån efter  

 denne lov tidligst indgives til Hypotekbanken 2 år efter, at  

 gældssaneringssagen er sluttet.
 Stk. 2.  Har låntager fået gælden nedsat efter  

 konkurslovens regler om gældssanering, og er låntagers studiegæld omfattet af  

 nedsættelsen, kan der ikke ske yderligere eftergivelse af studiegælden efter  

 denne lovs regler.
§ 17.  (Ophævet) Kapitel 4 a Kontrolbestemmelser § 17 a.  Hypotekbanken kan hos skattemyndigheder og  

 andre offentlige myndigheder indhente de oplysninger om låntager, som er  

 nødvendige for at behandle ansøgninger om tilskud efter kapitel 1 og 2 og om  

 eftergivelse efter kapitel 3, herunder de i § 8 nævnte oplysninger.
 Ikrafttrædelse m.v.
§ 18.  Loven træder i kraft den 1. oktober 1987 og  

 finder tilsvarende anvendelse på studiegæld, som er overtaget af  

 Hypotekbanken før denne dato.
Kapitel 1 og 2 har virkning fra tilskudsåret  

 1988-89. § 16, stk. 1, har virkning fra den 1. oktober 1988.
Stk. 2.  Lov nr. 292 af 9. juni 1982 om gældssanering af  

 statsgaranterede studielån ophæves.
De hidtil gældende regler finder fortsat  

 anvendelse på rentetilskud for tilskudsåret 1987-88 og tidligere tilskudsår.
 Lov nr 253 af 1. juli 1988, hvis § 4 ændrer § 2, stk. 2, 1. pkt. og 2.  

 pkt. og indsætter § 2 a, indeholder i § 8 følgende  

 ikrafttrædelsesbestemmelse:
§ 8 - - - Stk. 2.  § 4 træder i kraft den 1. januar 1989 og har  

 virkning fra tilskudsåret 1989-90.
- - - Lov nr. 386 af 13. juni 1990, hvis § 7 ændrer § 2, stk. 2, 2. pkt, stk. 3  

 og stk. 4 og § 4, stk. 2 og stk. 3, indeholder i § 31 følgende  

 ikrafttrædelsesbestemmelser:
§ 31 Loven træder i kraft den 1. januar 1991.
- - - Stk. 2.  §§ 1-10 og §§ 12-18 har virkning for de  

 reguleringer, der beregnes fra 1. januar 1991 og senere.
- - - Lov nr. 951 af 27. december 1991, hvis § 2 ophæver kapitel 4, indeholder i  

 § 3 følgende ikrafttrædelsesbestemmelser:
§ 3 Loven træder i kraft den 1. januar 1992.
- - - Lov nr. 1001 af 19. december 1992, hvis § 1 ændrer § 1, § 2, stk. 2, 2.  

 pkt. og stk. 3, § 2 a, stk. 4, nr. 1, § 4, stk. 2, § 6, stk. 1, § 7, § 8, 1.  

 pkt. og 2. pkt., § 9, § 10, stk. 1, stk. 4 og stk. 5, kapitel 2 og indsætter  

 kapitel 4 a, indeholder i § 2 følgende ikrafttrædelsesbestemmelser:
§ 2 Loven træder i kraft ved bekendtgørelse i Lovtidende.(* 1) Stk. 2.  Loven har virkning for opgørelse af  

 indkomstgrundlaget for 1993 på grundlag af indkomståret 1991 og følgende år.
 Stk. 3.  § 1, nr. 3, har virkning fra tilskudsåret  

 1993/94.
 Lov nr. 1077 af 22. december 1993, hvis § 1 ændrer § 4, stk. 2, indeholder  

 i § 2 følgende ikrafttrædelsesbestemmelser:
§ 2 Loven træder i kraft ved bekendtgørelsen i Lovtidende og har virkning fra  

 tilskudsåret 1994/95.(* 2) Lov nr. 372 af 14. juni 1995, hvis § 10 ændrer § 5 og § 15, stk. 1,  

 indeholder i § 11 følgende ikrafttrædelsesbestemmelser:
§ 11 Loven træder i kraft den 1. januar 1996.
 Lov nr. 147 af 19. marts 1996 hvis § 1 ændrer § 2 a, indeholder i § 2  

 følgende ikrafttrædelsesbestemmelser:
§ 2 Loven træder i kraft dagen efter bekendtgørelsen i Lovtidende og har  

 virkning fra og med tilskudsåret 1996-97.(* 3) Lov nr. 1219 af 27. december 1996, hvis § 25 ændrer § 2, indeholder i § 27  

 følgende ikrafttrædelsesbestemmelser:
§ 27 Loven træder i kraft dagen efter bekendtgørelsen i Lovtidende og har  

 virkning fra og med indkomståret 1997.(* 4) Finansministeriet, den 26. juni 1997 Mogens Lykketoft / Hans Henrik H. Østergaard (* 1) Lov nr. 1001 af 19. december 1992 trådte i kraft den 21.
 december 1992.
 (* 2) Lov nr. 1077 af 22. december 1994 trådte i kraft den 23.
 december 1993.
(* 3) Lov nr. 147 af 19. marts 1996 trådte i kraft den 21. marts 1996.
 (* 4) Lov nr. 1219 af 27. december 1996 trådte i kraft den 29.
 december 1996.
