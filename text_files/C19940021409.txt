 I henhold til § 39 A i lov om vurdering af landets faste ejendomme, jf.  

 lovbekendtgørelse nr. 876 af 18. oktober 1994 fastsættes efter drøftelse med  

 Kommunernes Landsforening, København og Frederiksberg Kommune følgende  

 retningslinier for kommunernes bistand til vurderingsrådene:
 1. Sekretariatsbistanden til vurderingsrådet varetages af det  

 kommunale vurderingssekretariat.
 Vurderingsrådet afholder sine møder i sekretariatets lokaler eller i  

 lokaler i tilknytning hertil (udvalgsværelser m.v.). Sekretariatets materiale  

 skal være til rådighed ved møderne, også ved møder, der finder sted udenfor  

 den normale kontortid.
 Vurderingsrådets aktuelle arbejdsmateriale f.eks. basiskort og lister  

 opbevares hensigtsmæssigt og umiddelbart tilgængeligt for vurderingsrådet.  

 Det historiske materiale arkiveres efter kommunens almindelige regler.
 2. Sekretariatsbistanden til vurderingsrådet omfatter:
 For ejendomme med vurderingsforslag foretages gennemgangen ud fra de  

 retningslinier, som er fastlagt af Told- og Skattestyrelsen suppleret med  

 vurderingsrådets retningslinier for ændring af vurderingsforslag.
 For ejendomme uden vurderingsforslag foretager vurderingssekretariatet  

 beregningen af værdierne på grundlag af vurderingsrådets fastlæggelse af  

 niveauer for erhvervs- og boliglejer, kapitalisationsfaktorer,  

 »tillægsparcelprocenter« for landbrugsejendomme m.v.
 Ved besigtigelser deltager sekretariatet kun sammen med et medlem af  

 vurderingsrådet og kun såfremt det findes påkrævet.
 Kommunerne skal herunder påse, at der skabes overensstemmelse mellem  

 oplysninger i de kommunale edb-registre over ejendomsoplysninger og det  

 anvendte vurderingsgrundlag.
 3. Cirkulæret træder i kraft den 1. januar 1996. Samtidig ophæves  

 cirkulære nr. 14 af 14. januar 1977.
