1. Beskatningsprincip - indkomst fra udlandet 2. Nedslag i henhold til ligningslovens § 33 3. Ligningslovens § 33 A 4. Internationale og danske organisationer 1. Beskatningsprincip - indkomst fra udlandet Om overenskomster til undgåelse af dobbeltbeskatning, se vejledningen  

 »Dobbeltbeskatning 1987«.
1.1. Globalindkomstprincippet Den danske indkomstbeskatning bygger på globalindkomstprincippet, og fuldt  

 skattepligtige personer er derfor skattepligtige her af den fulde indkomst og  

 formue, hvad enten den hidrører her fra landet eller fra udlandet, jfr.
SL §§  

 4 og 12. Dersom en given udenlandsk indtægt er undergivet beskatning i  

 udlandet og også skal beskattes fuldt ud her, forekommer dobbeltbeskatning,  

 se herom »Dobbeltbeskatning 1987«.
1.1.1. Beskatning af udenlandske aktiver og indtægt fra udlandet Ligningsrådet har vedtaget en anvisning herom.
 For skatteydere, der er bosat her i landet, skal der ved formuebeskatning  

 af aktiver anbragt i udlandet og ved indkomstbeskatning af indtægter fra  

 udlandet forholdes på følgende måde.
Formueopgørelsen Ved formueansættelsen skal som udgangspunkt benyttes aktivets  

 omsætningsværdi i vedkommende land, omregnet til dansk mønt efter den  

 valutakurs, der er gældende på det tidspunkt, som er afgørende for  

 formueangivelsen.
 Fast ejendom i udlandet medregnes til kontantværdien efter prisforholdene  

 pr. 1.jan. 1987 reduceret med eventuelle behæftelser, ansat til kursværdien,  

 og med et beløb i vedkommende fremmede mønt svarende til den  

 omsætningsafgift, som måtte blive forlangt i tilfælde af ejendommens salg.
I det udfundne beløb kan der gives et nedslag efter de lignende  

 myndigheders skøn, når den skattepligtige godtgør, at der kun er begrænset  

 mulighed for udbyttets hjemtagelse og vanskeligheder for overførsel hertil af  

 selve kapitalen.
Spørgsmålet om nedslagets størrelse skal i tvivlstilfælde  

 forelægges for statsskattedirektoratet.
 Såfremt den danske kapitalejer har en nærliggende mulighed for gennem  

 clearing at kunne hjemtage sin kapital helt eller delvis, må der ved  

 fastsættelsen af nedslaget også tages hensyn hertil.
 Om den endelige fastsættelse af kapitalværdien af aktiver anbragt i  

 udlandet, henvises kapitalejerne til nærmere forhandling med de  

 skattelignende myndigheder.
For visse erhvervsejendomme kan der gives nedslag i medfør af LL §§ 18 B  

 og C.
Se G 5.3.2.
Indkomstopgørelsen A.
Tilgodehavender erhvervet i indkomståret 1987 Indtægter (herunder renter af ældre tilgodehavender) medregnes for  

 indkomståret 1987 efter kursen for det pågældende lands valuta på  

 erhvervelsestidspunktet.
For erhvervsmæssige tilgodehavender medtages senere  

 ændringer i kursværdien efter reglerne i KGL § 6. Se E 5.3.3.5.
Såfremt den skattepligtige godtgør, at indtægten af valutamæssige grunde  

 ikke har kunnet hjemtages, kan det tillades, at indtægten medregnes til  

 indkomsten for erhvervelsesåret med et lavere, skønsmæssigt ansat beløb.
Det  

 er en betingelse herfor, at værdiansættelsen kan godkendes af  

 ligningsmyndighederne, og at den skattepligtige i en over for  

 ligningsmyndigheden afgivet erklæring forpligter sig til at tage senere  

 ændringer i tilgodehavendets værdi i betragtning ved indkomstopgørelsen.
B.
Tilgodehavender erhvervet før indkomståret 1987 I.
Tilgodehavender, der af valutamæssige grunde ikke tidligere har kunnet  

 hjemtages, men som har kunnet hjemtages i indkomståret 1987.
 1) Er tilgodehavendet erhvervet af den skattepligtige efter det  

 indkomstår, der ligger til grund for skatteåret 1956/57, og har det været  

 medregnet til indkomsten, skal det medregnes til indkomsten for indkomståret  

 1987 med fradrag af tidligere indkomstbeskattede beløb.
 Har den skattepligtige i overensstemmelse med en af ham over for  

 ligningsmyndigheden afgiven erklæring ikke tidligere medregnet  

 tilgodehavendet ved indkomstopgørelsen, skal dette efterbeskattes efter de  

 regler, der angives i anvisningerne for tidligere år.
 2) Er tilgodehavendet erhvervet af den skattepligtige i indkomstår, der  

 ligger til grund for skatteåret 1956/57 eller tidligere skatteår, og har de i  

 medfør af de for disse skatteår gældende anvisninger ikke tidligere været  

 medtaget i indkomsten eller medtaget med et nedslag, skal de principielt  

 medregnes til indkomsten for indkomståret 1987.
 Hvis tilgodehavenderne ikke tidligere har været medregnet ved  

 indkomstopgørelsen, kan der dog i hvert enkelt tilfælde ved henvendelse til  

 statsskattedirektoratet fremsættes anmodning om at få indtægten fordelt over  

 skatteansættelserne for de år, i hvilke den er indtjent.
II.
Tilgodehavender, der af valutamæssige grunde endnu ikke har kunnet  

 hjemtages.
 Såfremt den skattepligtige har medregnet tilgodehavenderne i sin indkomst  

 for tidligere indkomstår med et nedslag, tages ændringer i fordringernes  

 værdi i betragtning ved indkomstopgørelsen.
Har den skattepligtige ikke tidligere medtaget tilgodehavenderne i sin  

 indkomst, er han fortsat berettiget til at undlade at tage hensyn til disse  

 ved indkomstopgørelsen.
I tilfælde af den skattepligtiges død eller  

 fraflytning her fra landet, indsendes sagen til statsskattedirektoratet til  

 afgørelse af eventuel efterbeskatning.
Indtjent og forbrugt i udlandet Indtægt indtjent og forbrugt i udlandet omregnes normalt efter gældende  

 valutakurs, men der kan indrømmes et nedslag, når købekraften af det i  

 udlandet indtjente og forbrugte beløb godtgøres at være væsentlig mindre end  

 beløbet omregnet til danske kroner efter vekselkursen, men spørgsmålet må i  

 hvert enkelt tilfælde forelægges statsskattedirektoratet.
 Den udenlandske indtægt, der hjemtages eller kan hjemtages (men opspares),  

 eller som forbruges i udlandet uden forbindelse med skatteyderens ophold der,  

 skal altid medregnes omregnet efter den officielle alutakurs.
Hvis der er indrømmet standardfradrag for arbejde i udlandet, jfr.
D  

 2.3.28, kan der ikke gives nedslag.
I lsr. 1981.83 fik en skatteyder medhold i, at beløb i østtysk valuta, som  

 var forbrugt eller hjemtaget, ikke kunne ansættes til den for varebetalinger  

 gældende kurs.
Heller ikke turistkursen kunne anses som en omregningskurs i  

 sædvanlig forstand.
Værdien blev herefter fastsat efter et skøn.
Ved skønnets  

 udøvelse blev der dog taget hensyn til den danske turistkurs for østmark.
1.1.2. Gaver fra udlandet Gaver skal normalt medtages ved indkomstopgørelsen, selv om giveren på  

 gavetidspunktet er bosat i udlandet.
Dette gælder dog ikke gaver fra nært  

 beslægtede, dvs. samlevende ægtefælle, forældre, børn, stedbørn osv., idet  

 disse gaver er omfattet af reglerne om gaveafgift.
1.1.3. Trainees Personer, der som led i deres uddannelse midlertidigt arbejder i udlandet,  

 og som kun modtager et arbejdsvederlag, der højst kan dække deres mest  

 nødvendige opholdsudgifter (trainees), kan ved indkomstopgørelsen se bort fra  

 sådant vederlag.
1.2. Skatteberegningen 1.2.1. Personfradrag Skatteydere, der oppebærer folke-, invalide- eller enkepension fra  

 udlandet, er ikke som danske førtidspensionister berettiget til forhøjet  

 personfradrag efter PSL § 10, stk.2, som kun omfatter pensioner ifølge de  

 danske sociale pensionslove, lsr. 1974.190, skd. 37.139 og 50.183.
 I et tilfælde, hvor en gift kvinde havde haft indtægt i Sverige, men ikke  

 i Danmark, fandt landsskatteretten, at der ikke var hjemmel til at overføre  

 nogen del af hustruens personfradrag til fradrag i ægtemandens indkomst ved  

 beregningen af de ham påhvilende skatter, lsr. 1972.182, jfr. ØLD af  

 14.februar 1974.
 1.2.2. Formuenedslag m.v.
 Reglen om nedslag i formueskatten og derefter indkomstskatten til staten  

 ifølge PSL § 19, stk.2, betragtes også som en skatteberegningsregel, jfr. for  

 eksempel lsr. 1960.177. Indtægt, der er fritaget for beskatning her i henhold  

 til en dobbeltbeskatningsoverenskomst efter exemptionsprincippet (gammel  

 etode), tages altså også i betragtning ved beregningen af nedslag, jfr.  

 skd.49.130.
2. Nedslag i henhold til ligningslovens § 33 Hvis en her bosat/hjemmehørende skatteyder har betalt skat i  

 »udlandet« af en i udlandet, herunder i Grønland eller på Færøerne,  

 erhvervet indkomst, har vedkommende krav på et nedslag svarende til:
1) Den i »udlandet« erlagte skat - dog højst 2) den forholdsmæssige andel af den danske skat, som falder på den  

 »udenlandske« indkomst.
Beregningen foretages i praksis i langt de fleste tilfælde på samme måde  

 som nedslag i henhold til en creditoverenskomst.
Der er dog i § 33, stk.2, en  

 yderligere begrænsning, idet nedslaget aldrig må blive større end det, det  

 pågældende andet land efter overenskomsten har et ubetinget krav på at  

 oppebære.
Som eksempel herpå kan nævnes tysk aktieudbytte, som beskattes i  

 Tyskland med 25 pct., men hvor Tyskland i henhold til overenskomsten kun må  

 beskatte med 15 pct., hvorfor der herfra kun gives § 33-nedslag med de 15  

 pct., uanset om de resterende 10 pct. refunderes fra Tyskland eller ej.
Nedslaget er betinget af, at skatteyderen begærer nedslaget, samt at han  

 dokumenterer størrelsen af den i udlandet betalte skat.
Det er ikke en  

 betingelse, at den udenlandske skat er betalt i det indkomstår, den vedrører.  

 En »senere« påligning af skat til udlandet med deraf følgende  

 indbetaling vil berettige skatteyderen til nedslaget i det indkomstår, hvor  

 den udenlandske indkomst er erhvervet.
I Saudi Arabien opkræves selskabsskatter som en forskudsskat beregnet på  

 grundlag af en skattepligtig indkomst, der er opgjort som en procentvis andel  

 af selskabets omsætning.
Skatterne reguleres efterfølgende, idet der  

 foretages en opgørelse af den skattepligtige indkomst på grundlag af de  

 faktiske indtægter og udgifter.
De skatter, der endeligt betales i Saudi  

 Arabien kan i overensstemmelse med LL § 33 bringes til fradrag i de danske  

 skatter, skd.73.231.
 Uanset om der i udlandet er betalt skat af en indkomst, kan der kun  

 indrømmes lempelse, såfremt den udenlandske indkomst opgjort efter danske  

 regler er positiv, lsr.1984.174.
 Om lempelse for skat betalt af en i udlandet beliggende filial til  

 tredjeland, se Skat 1986.9.564.
Den udenlandske skat skal være opkrævet (pålignet) direkte af vedkommende  

 udenlandske skattemyndighed - se skd. 49.101, der vedrører et tilfælde, hvor  

 et dansk selskab var kontraktligt forpligtet til at indbetale  

 »Lohnsteuer« til myndighederne i DDR for de i selskabet ansatte  

 personer, som udførte arbejde i DDR.
De ansatte kunne ikke opnå credit efter  

 LL § 33.
 En skatteyder, som var kommanditist i et rederi, der havde hjemsted på  

 Færøerne, blev ved salg af rederiets skib beskattet i Danmark af avancen.  

 Partrederiet, som i henhold til færøsk lov var et selvstændigt skattesubjekt,  

 er efter det oplyste ikke blevet beskattet af avancen ved salg af skibet på  

 Færøerne.
Lsr. fastslog, at den dansk/færøske dobbeltbeskatningsoverenskomst ikke  

 kunne finde anvendelse, da der ikke var tale om, at samme indkomst var  

 beskattet hos samme skattesubjekt i begge lande.
Og da skatteyderen ikke  

 kunne dokumentere, at partrederiet var blevet beskattet af avancen på  

 Færøerne, kunne der heller ikke gives nedslag efter LL § 33.
 Hvis den udenlandske indtægt er medregnet til anden kurs end vekselkursen,  

 skal den i udlandet betalte skat omregnes efter den ved indkomstopgørelsen  

 anvendte kurs.
Der kan ved tilbagebetaling af en del af den udenlandske skat opstå  

 kurstab eller -gevinst på hjemtagelsestidspunktet.
Sådanne tab eller  

 fortjenester må betragtes som formuebevægelser, og de er derfor  

 indkomstopgørelsen og nedslagsberegningen uvedkommende.
 Nedslagsberegningen kan ikke påvirkes i en for skatteyder ugunstig retning  

 ved, at der ved begrebet skattepligtig indkomst, der optræder i  

 nedslagsbrøkens nævner, ses bort fra eventuelle negative udenlandske  

 indkomster (lsr. 1976.99).
 LL § 33 gælder kun indkomstskatter, herunder særlig indkomstskat.
 LL § 33 gælder også indtægter fra Grønland og Færøerne.
 LL § 33 gælder ikke med hensyn til lønindkomst, der er omfattet af LL § 33  

 A.
 Hvis en skatteyder udfører arbejde her i landet for et udenlandsk firma,  

 kan han - selv om han pålignes udenlandsk skat - ikke få nedslag i henhold  

 til LL § 33. Tilsvarende gælder for personer ansat ved herværende udenlandske  

 repræsentationer.
 Det bemærkes, at den islandske lønskat og andre tillæg m.v., der ikke er  

 omfattet af overenskomsten, heller ikke giver ret til nedslag i henhold til  

 LL § 33.
3. Ligningslovens § 33 A Ifølge LL § 33 A er lønindkomst erhvervet i udlandet under visse  

 betingelser fritaget for beskatning i Danmark.
Se eventuelt skd.cirk. nr.177  

 af 27.sept. 1982.
LL § 33 A omfatter alle, der er fuldt skattepligtige efter KL § 1, og  

 lovreglen medfører ingen ændringer i de gældende regler om subjektiv  

 skattepligt.
Indkomst, der er omfattet af fritagelsesreglen, skal på  

 sædvanlig måde medtages ved opgørelsen af den personlige indkomst.
 Fritagelsesreglen gælder for lønindkomst ved personligt arbejde i  

 tjenesteforhold under ophold uden for riget, det vil sige uden for Danmark,  

 Færøerne og Grønland.
3.1. Lønindkomst Ved lønindkomst forstås den kontante løn, inkl. tantieme, gratiale og  

 godskrivning på konto m.v. med tillæg af eventuelle i anledning af  

 udlandsarbejdet modtagne løntillæg og den i forbindelse med udlandsarbejdet  

 optjente feriegodtgørelse, i det omfang denne efter almindelige regler  

 medregnes i indkomståret.
I de tilfælde, hvor en lønmodtager får løn under ferie, medregnes den  

 under ferien udbetalte løn for det år, hvor ferien holdes.
Efterfølgende  

 ferieløn er således ikke omfattet af LL § 33 A, Skd.71.660.
 Lønindkomsten omfatter herudover værdien af skattepligtige aturalydelser i  

 forbindelse med udførelsen af det pågældende arbejde i udlandet, som f.eks.  

 fri kørsel, bolig, telefon, beklædning m.v.
 Det er uden betydning, om lønnen udbetales af en dansk eller af en  

 udenlandsk arbejdsgiver.
 Et stipendium fra Statens Jordbrugs- og veterinærvidenskabelige  

 Forskningsråd, som var bevilget i forbindelse med et forskningsprojekt på et  

 udenlandsk universitet, anses ifølge en bindende forhåndsbesked fra  

 ligningsrådet ikke omfattet af LL § 33 A, stk.1, da indkomsten ikke er  

 erhvervet i et tjenesteforhold.
3.2. Ophold uden for riget Fritagelse tilkommer lønmodtagere, der er antaget til eller udstationeret  

 til beskæftigelse i udlandet.
Lønmodtagere, der er beskæftiget ved et  

 arbejdssted inden for riget og i medfør af denne ansættelse foretager rejser  

 i udlandet, f.eks. handels- og forretningsrejsende, tilsynsførende,  

 eksportchauffører og lignende, er ikke omfattet af LL § 33 A.
Således vil  

 f.eks. langturschauffører, der er udstationeret til udlandet for at udføre  

 arbejde bestående i eksportkørsel mellem Danmark og udlandet, ikke være  

 omfattet af LL § 33 A, skd.76.739.
 Som anført er det en betingelse for skattefritagelsen, at lønindkomsten er  

 erhvervet under ophold uden for riget.
Hvis der således erhverves lønindtægt for arbejde udført i Danmark, anses  

 udlandsopholdet for afbrudt og reglen i LL § 33 A kan ikke påberåbes, selv om  

 arbejdet i Danmark har været af kortvarig karakter.
Tilsvarende gælder,  

 såfremt der under ophold i Danmark oppebæres arbejdsløshedsunderstøttelse.
Såfremt der under opholdet i Danmark oppebæres løn under sygdom (herunder  

 sygedagpenge) eller løn i forbindelse med deltagelse i et kursus, der har  

 direkte forbindelse med det arbejde, der udføres i udlandet, anses  

 udlandsopholdet imidlertid ikke for afbrudt.
Den godtgørelse, der erhverves i  

 forbindelse med sygdom eller kursusdeltagelse, kan dog ikke anses som  

 lønindkomst, erhvervet ved ophold uden for riget og den berettiger derfor  

 ikke til nedslag efter LL § 33 A.
 Ved HRD af 18.marts 1986 blev der indrømmet nedsættelse i medfør af LL §  

 33 A for en skatteyder, der var udstationeret i Tjekkoslovakiet som  

 salgskonsulent, idet hans regelmæssige kortvarige ophold i Danmark, der i  

 vidt omfang skete for at aflægge rapport og modtage instrukser, fandtes at  

 vedrøre hans salgsarbejde i udlandet og måtte anses som nødvendige for  

 udførelsen af dette arbejde (Skat 1986.4.255).
3.3. Mindst 6 måneder Lønindkomsten skal være erhvervet i forbindelse med ophold uden for  

 Danmark, Færøerne og Grønland i mindst 6 måneder. 6 måneders-perioden kan  

 påbegyndes på et hvilket som helst tidspunkt inden for et indkomstår.  

 Opholdets varighed skal kunne dokumenteres ved f.eks. arbejdskontrakt,  

 folkeregisteroplysninger eller på anden efter ligningsmyndighedernes skøn  

 betryggende måde.
Ophold i flere lande, der kun afbrydes af ferie eller  

 lignende af en sammenlagt varighed på højst 42 dage i Danmark, gælder som en  

 samlet opholdsperiode.
 Hvis der under et ophold uden for riget arbejdes dels for en privat  

 arbejdsgiver og dels for en dansk offentlig myndighed, foretages beregningen  

 af 6 måneders perioden også her under et således, at der gives lempelse for  

 lønindkomsten, der er oppebåret i det private ansættelsesforhold.
 Eksempelvis vil en skatteyder, der har arbejdet 3 måneder i et privat  

 ansættelsesforhold i Venezuela og derefter 3 måneder for Danida som  

 firmaekspert, få lempelse for lønindkomsten fra nezuela.
Opholdet uden for riget er ikke begrænset til arbejdsophold.
Således  

 medtages f.eks. ferieophold i udlandet også ved beregning af 6  

 måneders-fristen, lsr.1986.65.
 Ved beregningen af 6 måneders-fristen (tidligere 1 år) kan der kun tages  

 hensyn til perioder med fuld skattepligt, lsr.1979.192.
 Der kan ikke indrømmes nedslag efter LL § 33 A, selv om udlandsopholdets  

 afbrydelse eller definitive ophør skyldes lønmodtageren utilregnelige  

 årsager, jfr. lsr.1981.95 (LL § 33 A ikke anset anvendelig, selv om ophør af  

 ansættelsesforholdet skyldtes arbejdsgiverens konkurs) og lsr.1983.59  

 (arbejdsforholdet ophørt på grund af uoverensstemmelse).
3.4. 42-dagesreglen Opholdsperioden uden for riget kan afbrydes af ferie eller lignende af en  

 sammenlagt varighed på højst 42 dage, uden at retten til nedslag fortabes.
Ordene »ferie eller lignende« indbefatter ethvert ophold inden  

 for riget, uanset årsagen til dette.
Også brudte døgn skal medregnes ved  

 opgørelsen af de 42 dage.
Hvis således en person f.eks. ankommer til Danmark  

 fredag kl. 12 og rejser ud igen mandag kl. 12, vil der være tale om 4 dages  

 ophold i Danmark (skd.70.423). Et ufrivilligt ophold inden for riget udover  

 42 dage inden for et halvt år, f.eks. nødvendiggjort af sygdom, bevirker  

 således, at retten til at påberåbe sig nedslagsreglen fortabes.
Det tidsrum på 42 dage inden for 6 måneder, i hvilket ophold inden for  

 riget kan ske uden fortabelse af retten til skattefritagelse, svarer til 7  

 dage om måneden.
Et udlandsophold, der strækker sig udover 6 måneder,  

 medfører, at den tilladte opholdsperiode i Danmark forlænges.
Eksempelvis vil  

 et udlandsophold på 11 måneder berettige til ferie eller lignende i Danmark  

 af en varighed af 77 dage.
 Ferie eller lignende, afholdt i Danmark som afslutning på et  

 udlandsophold, kan ikke medregnes til 6 måneders-perioden.
3.5. Nedslagsreglen Den udenlandske lønindtægt indgår i den samlede indkomst på normal vis, og  

 indkomsten opgøres efter de i øvrigt gældende regler.
Nedslaget udgør den del  

 af den samlede skat, der herefter falder på den udenlandske indkomst.  

 Beregningsmetoden er den samme som ved den såkaldte ny exemptionsmetode.
Ved  

 nedslagsberegningen henføres de ligningsmæssige fradrag, der har direkte  

 tilknytning til erhvervelsen af den udenlandske indkomst, til denne.
 For lønindkomst, der er omfattet af LL § 33 A, stk.1, kan der ikke gives  

 credit-nedslag efter LL § 33. Hvis der skal gives nedslag for andre  

 indkomstarter samtidig med nedslag efter § 33 A, stk.1, foretages  

 beregningerne hver for sig med udgangspunkt i den skattepligtige indkomst,  

 den personlige indkomst og kapitalindkomsten og de dertil svarende danske  

 skatter.
Eksempel Ved overførsel af underskud mellem ægtefæller efter PSL § 13, stk.5, kan  

 der ikke bortses fra indkomst omfattet af LL § 33 A.
Fradrag for arbejde i  

 udlandet er et ligningsmæssigt fradrag tilknyttet den udenlandske indkomst,  

 hvorfor udlandsfradraget ikke kan henføres til det underskud, der efter KL §  

 26 (nu PSL § 13) kan overføres til en ægtefælle, Skd.71.660.
Hvis lønindkomsten både er omfattet af lempelsesreglerne i en  

 dobbeltbeskatningsaftale og LL § 33 A, kan skatteyderen - ifølge pkt.95 i  

 skd.cirk. nr.22 af 9.dec. 1986 til PSL vælge, at lempelsesreglerne i  

 dobbeltbeskatningsaftalen skal anvendes.
Dette kan have betydning i relation  

 til overførsel af underskud mellem ægtefæller efter PSL § 13, og med hensyn  

 til fremførsel af underskud, hvor en dobbeltbeskatningsaftale lemper  

 beskatningen efter exemption med progressionsforbehold (gl. metode).
3.6. Udsendt af den danske stat m.v. - LL § 33 A, stk.2 Nedslagsreglen i LL § 33 A, stk.1, gælder ikke for lønindkomst ved  

 tjeneste uden for riget for den danske stat eller anden dansk offentlig  

 myndighed, jfr. § 33 A, stk.2. Denne undtagelsesregel omfatter således en  

 videre kreds end den kreds af udsendte personer, der er omfattet af KL § 1,  

 nr.5.
Personer, der har et egentligt ansættelsesforhold ved IFU  

 (Industrialiseringsfonden for Udviklingslande), anses ikke for omfattet af  

 undtagelsesreglen i § 33 A, stk.2, og er derfor berettiget til nedslag efter  

 § 33 A, stk.1. Dette gælder derimod ikke for medarbejdere ved offentlige  

 styrelser, der udlånes til eller stilles til rådighed for IFU, jfr.
Skat  

 1986.9.563.
 Præster udsendt af dansk sømandskirke i fremmede havne anses for omfattet  

 af nedslagsreglen i LL § 33 A, skd.39.291. Det samme gælder  

 velfærdssekretærer udsendt af handelsflådens velfærdsråd og ansatte i I/S  

 Datacentralen.
Det er som foran nævnt en forudsætning for skattefrihed, at de pågældende  

 er ansat og aflønnet af ovennævnte institutioner.
Medarbejdere ved offentlige  

 styrelser m.v., der udlånes uden tjenestefrihed eller stilles til rådighed  

 for private foretagender, kan således ikke opnå nedslag efter LL § 33A,  

 stk.1, jfr. bl.a. skd.76.740 om offentligt ansatte, stillet til rådighed for  

 Danmarks Erhvervsfond.
3.7. Ikke ved tjeneste ombord på skibe m.v. - LL § 33 A, stk.2 Nedslagsreglen gælder heller ikke for lønindkomst ved tjeneste ombord på  

 skibe - herunder skibe, der ligger ved land under bygning, reparation eller  

 midlertidig oplægning - eller luftfartøjer.
Dette gælder, hvad enten skibene  

 eller luftfartøjerne er indregistrerede i Danmark eller i udlandet.
Endvidere gælder nedslagsreglen ikke for lønindkomst ved tjeneste ombord  

 på fartøjer og installationer, der anvendes i tilknytning til efterforskning  

 og udnyttelse af kulbrinteforekomster, det vil sige forekomster af olie, gas  

 eller kondensat.
Undtagelsesreglen omfatter såvel skibe og luftfartøjer, der  

 anvendes ved supply-virksomhed, som bugserbåde, hotelfartøjer og andre  

 fartøjer og installationer, herunder borerigge, som anvendes i lignende  

 øjemed i forbindelse med sådan virksomhed.
 Undtagelsesbestemmelsen omfatter ikke installationer på land.
 Arbejde som lods i en privatejet havn i udlandet blev af ligningsrådet  

 ikke anset som lønindkomst ombord på skibe, og derfor kunne der gives nedslag  

 for indtægten.
En garantimester, der var ansat og aflønnet af et dansk skibsværft, blev  

 ikke anset for ansat til sædvanlig tjeneste ombord på skibet (jfr.
LL § 33 A,  

 stk.2) i den periode, hvor han var udsendt til en udenlandsk havn i  

 forbindelse med værftets garantiforpligtelse, hvorfor han var berettiget til  

 nedslag i medfør af § 33 A, stk.1 (Skat 1987.5.348).
 En skatteyder, der var ansat på et amerikansk indregistreret fiskerfartøj,  

 blev ikke anset for omfattet af LL § 33 A, stk.1, da han, uanset han ikke var  

 omfattet af sømandsskattelovens regler, måtte anses for omfattet af LL § 33  

 A, stk.2, idet han havde gjort tjeneste ombord på et skib (Skat 87.10.731).
 Om LL § 33 B, som hjemler et særligt ligningsmæssigt fradrag ved  

 lønarbejde på udenlandske skibe m.v., se D 2.3.29.
3.8. Ikke hvor Danmark har beskatningsret efter en  

 dobbeltbeskatningsaftale - LL § 33 A, stk.3 Nedslagsreglen gælder heller ikke, i det omfang en )  

 dobbeltbeskatningsaftale har tillagt Danmark beskatningsretten til den  

 pågældende lønindkomst.
Dette vil f.eks. kunne være tilfældet, hvor et  

 udlandsophold påbegyndes eller afsluttes med en opholdsperiode, der ikke  

 overstiger 183 dage inden for et kalenderår eller ved anvendelsen af den  

 såkaldte »professor-regel«, som findes i en række  

 dobbeltbeskatningsaftaler.
Ved beregningen af 183-dages reglen medregnes  

 samtlige opholdsdage i arbejdsstaten, uanset om der foreligger et  

 ansættelsesforhold.
I de tilfælde, hvor bopælsstatens og arbejdsstatens  

 indkomstår (skatteår) afviger fra hinanden, er det arbejdsstatens indkomstår  

 (skatteår), der er afgørende ved anvendelsen af 183-dages reglen, se herved  

 Skat 1986.7.468.
 Reglen i LL § 33 A, stk.3, har ingen betydning for beregningen af  

 tidsfristen i § 33 A, stk.1.
Eksempel En skatteyder udrejser den 1.september 1983 til et land, med hvilket  

 Danmark har en dobbeltbeskatningsaftale, der indeholder den sædvanlige 183  

 dages-regel.
Hjemrejse finder sted den 1.august 1984. Under opholdet  

 erhverver den pågældende lønindkomst, der udbetales af en dansk arbejdsgiver,  

 der ikke har fast driftssted i det andet land.
Opholdet uden for riget har  

 strakt sig over mere end 6 måneder, således at nedslagsreglen i LL § 33 A,  

 stk.1, for så vidt kan finde anvendelse.
Danmark har imidlertid ifølge 183  

 dages-reglen beskatningsretten til den lønindkomst, der erhverves i perioden  

 1.september-31.december 1983 (under 183 dage inden for et kalenderår), medens  

 det andet land har beskatningsretten til lønindkomsten for den øvrige periode  

 (mere end 183 dage inden for et kalenderår). Efter LL § 33 A kan der herefter  

 ikke gives nedslag vedrørende den lønindkomst, der er erhvervet i 1983,  

 medens nedslagsreglen finder anvendelse på den lønindkomst, der er erhvervet  

 i 1984 (se også lsr.1982.183).
Praksis En medarbejder i SAS forespurgte, om reglen i LL § 33 A kunne finde  

 anvendelse ved hans beskatning i Danmark under hans udstationering og ophold  

 i Sovjetunionen.
I henhold til artikel 2, stk.2, i protokol af 9.februar 1971  

 til luftfartsoverenskomsten af 31.marts 1956 med Sovjetunionen er  

 medarbejdere og tjenestemænd i det danske luftfartsselskab, som er  

 statsborgere i Danmark og ifølge overenskomsten befinder sig i De  

 Socialistiske Sovjetrepublikkers Union, fritaget for sovjetiske skatter af  

 indkomster, som de oppebærer i forbindelse med deres arbejde for det danske  

 luftfartsselskab.
Denne bestemmelse betyder, at en dobbeltbeskatningsaftale  

 har tillagt Danmark beskatningsretten til sådan lønindkomst, og at der ikke  

 ved medarbejderens skatteansættelse i Danmark som fuldt skattepligtig vil  

 kunne indrømmes nedslag i skatterne i medfør af LL § 33 A, stk.1  

 (skd.55.295).
3.9. Overgangsregel for ophold påbegyndt før 13.juni 1982 Se eventuelt LV 86 side 1005.
4. Internationale og danske organisationer Internationale organisationer Ved lov nr.567 af 30.11.1983 om rettigheder og immuniteter for  

 internationale organisationer m.m. bestemmes, at der ved mellemfolkelig  

 overenskomst kan indrømmes internationale organisationer og institutioner  

 samt disses embedsmænd, og personer, der optræder på de pågældende  

 institutioners vegne, særlige rettigheder og immuniteter.
 Skattefriheden for organisationernes embedsmænd gives som »fuld  

 exemption« (objektiv fritagelse) eller som »gammel eller ny  

 exemption« (d.v.s. med progression). Den metode der skal anvendes  

 fremgår af den pågældende overenskomst.
 I øjeblikket kan skattefritagelse indrømmes personer ansat ved bl.a.  

 følgende internationale organisationer (herunder F.N. og F.N.'s  

 hjælpeorganisationer):
 ADB - Asian Development Bank - Den Asiatiske Udviklingsbank - Overenskomst  

 af 4.dec. 1965.
 AFDB - African Development Bank - Den Afrikanske Udviklingsbank -  

 Overenskomst af 4.aug. 1963.
 AFDF - African Development Fund - Den Afrikanske Udviklingsfond -  

 Overenskomst af 29.nov. 1972.
 CE - Conseil de l'Europe, Council of Europe, Europarådet - Overenskomst af  

 2.sep. 1949, tillægsprotokol af 6.nov. 1952.
 CEMT - Conference Europeenne des Ministeres des Transport - Det fremgår af  

 CEMT-slutakt af 1953, at sekretariatet administrativt er integreret med  

 OECD's sekretariat, for hvilket der gælder bestemmelser om skattefrihed.
 ECMWF - European Centre for Medium Range Weather Forecasts - Det  

 Europæiske Center for mellemfristede vejrprognoser - Konvention af 11.okt.  

 1973.
 EF - Tjenestemænd ansat ved EF beskattes i henhold til art.13 og 14 i  

 EF-traktaten af 25.marts 1957 - Se tillige det særlige afsnit nedenfor.
 EIB - European Investment Bank - Den Europæiske Investeringsbank,  

 Luxemborg - EF-traktatens art.13 og 14 er gældende.
 EMBO - European Molecular Biology Organisation.
 EMBL - European Molecular Biology Laboratory.
 EMBC - European Molecular Biology Conference.
 EPS - Traktat om det europæiske udenrigspolitiske samarbejde.
 ESA - European Space Agency - Den europæiske rumorganisation, Paris -  

 Konvention af 30.maj 1975.
 ESO - European Southern Observatory - Europæisk Organisation for  

 astronomisk forskning af den sydlige stjernehimmel - Konvention af 5.okt.  

 1962.
 ESRO - se ESA.
 Europafonden - Protokol om Europafondens Immuniteter.
 EURATOM - The European Atomic Energy Community - Det europæiske  

 atomenergifællesskab, Bruxelles - Traktat tiltrådt 1.jan. 1973.
 Firenceinstituttet - Konvention om Det Europæiske Universitetsinstitut af  

 19.apr. 1972 - Protokol om Det Europæiske Universitetsinstituts privilegier  

 og Immuniteter art.12.
 FN - De Forenede Nationer - Konvention af 13.feb. 1946 om FN's rettigheder  

 og immuniteter - Konvention af 21.november 1947 om rettigheder og immuniteter  

 for særorganisationerne - Tillæg til FN's konvention om rettigheder og  

 immuniteter for særorganisationer - 7.dec. 1962.
 Herunder hører følgende sær- og underorganisationer:
 Den internationale Domstol.
 ECA - FN's Økonomiske kommission for Afrika.
 ECCA - FN's Økonomiske kommission for Latinamerika.
 ECE - FN's Økonomiske kommission for Europa.
 FAO - FN's levnedsmiddels- og landbrugsorganisation.
 EPTA - FN's udvidede tekniske bistandsprogram for mindre udviklede lande.
 ICAO - Organisationen for international civil luftfart.
IRBD - Interbank.
International Bank for Reconstruction and Development  

 (World Bank) - Den internationale bank for genopbygning og økonomisk  

 udvikling.
Verdensbanken - Overenskomst af 27.juli 1944.
 IFC - Det internationale finansieringsinstitut.
 ILO - Den internationale arbejdsorganisation.
 IMO - Den internationale rådgivende søfartsorganisation.
 IMF - International Monetary Fund - Den internationale valutafond -  

 Overenskomst af 22.juli 1944.
 ITO - Den internationale handelsorganisation, hvoraf GATT er andel.
 ITU - International Telecommunications Union - Den internationale  

 telekommunikations union - Værtslandeaftale.
 UNDP - United Nations Development Programme. (SKD 55.302).
 UNEP - United Nations Environment Programme. (SKD 67.374).
 UNHCR - FN's højkommissariat for flygtninge.
 UNIDO - United Nations Industrial Development Organization.
 UN's international School, New York.
 Helsingforskommissionen - Konvention om beskyttelse af havmiljøet i  

 Østersø-området af 22.marts 1974.
 IAEA - International Atomic Energy Agency - Den internationale Atomenergi  

 Organisation - Overenskomst af 1.juli 1959.
 ICES - International Council for the Exploration of the Sea - Det  

 internationale havbundsundersøgelsesråd - Overenskomst af 24.juli 1968. P  

 & I baseret på FN-konventionen af 13.feb. 1946.
 ICSID - International Centre for Settlement of Investment Disputes - Det  

 internationale center til bilæggelse af investeringstvister (institution  

 tilknyttet Verdensbanken) - Konvention af 18.marts 1965.
 IDB - The Inter-American Development Bank - Den interamerikanske  

 udviklingsbank - Overenskomst af 8.apr. 1959.
 IEA - The International Energy Agency - Det internationale energi agentur  

 - Oprettet 15.nov. 1974 - Skattefrihedsmæssigt en integreret del af OECD.
 NATO - North Atlantic Treaty Organisation - Den nordatlantiske traktats  

 organisation - Overenskomst om status for NATO's organisation, medlemmernes  

 repræsentanter samt organisationens internationale stab af 20.sep. 1951  

 (art.19) - Overenskomst i henhold til NATO mellem regeringerne i Kongeriget  

 Danmark og Amerikas Forenede Stater om forsvaret af Grønland af 27.apr. 1951  

 (art.7) - Protokol om status for internationale militære hovedkvarterer  

 oprettet i henhold til NATO af 28.aug. 1952 (art.7) - Overenskomst mellem  

 Danmark og Amerikas Forenede Stater om gensidig bistand på forsvarets område  

 af 27.jan. 1950 - Overenskomst mellem deltagerne i NATO vedrørende status for  

 deres styrker af 19.juni 1951 (art.10).
 NCM - Nordic Council of Ministers - Nordisk Ministerråd - Aftale af  

 12.apr. 1973.
 OECD - Organization for Economic Co-operation and Development -  

 Organisation for økonomisk samarbejde og udvikling - Oprettet 30.sep. 1961.
 Oslo-konventionen - konvention til forhindring af havforurening ved  

 dumpning fra skibe og luftfartøjer af 15.feb. 1972.
 Paris-kommission - Konvention til forhindring af landbaseret havforurening  

 af 4.juni 1974.
 Patent-konvention - Den europæiske patentkonvention af 5.okt. 1973 -  

 Protokol og P & I art.16: Ansatte ved Den europæiske patentmyndighed  

 betaler skat til organisationen og er herved fritaget for national  

 indkomstskat (med visse undtagelser).
UNICEF - United Nations Children's Fund - De forenede nationers børnefond  

 - Værtslandeaftale vedr.
UNIPAC.
 UNESCO - Konvention om indførsel af uddannelsesmæssigt, videnskabeligt og  

 kulturelt materiale - Additional protocol to the multilateral convention for  

 the avoidance of double taxation of copyright royalties - 13.dec. 1979 -  

 Protokol af 26.nov. 1976 til UNESCO-overenskomst af 22.nov. 1950 om indførsel  

 af uddannelsesmæssigt, videnskabeligt og kulturelt materiale.
 UPU - Universal Postal Union - Verdenspostunionen - Værtslandeaftale.
 WHO - World Health Organization - Verdenssundhedsorganisationen -  

 Overenskomst af 29.juni 1955/7.juli 1955 - P & I baseret på  

 FN-konventionen af 13.feb. 1946.
 Wiener-konventionen - 18.apr. 1961 om diplomatiske forbindelser - 24.apr.  

 1963 om konsulære forbindelser.
 WMO - World Meteorological Organization - Den meteorologiske  

 Verdensorganisation - Konvention af 11.apr. 1947.
 Der foreligger protokol for følgende organisationer, der endnu ikke er  

 tiltrådt:
 EUTELSAT - Organisation Europeenne de Telecommunication par satellite -  

 Den europæiske telesatellit organisation.
 EUMETSAT - Meteorologiske satelliter.
 INMARSAT - International Maritime Satellite System - Den internationale  

 maritime satellitorganisation - Konvention af 3.sep. 1976.
 INTELSAT - International Telecommunications Satellite Organization - Den  

 internationale telekommunikationssatellit organisation - Overenskomst af  

 20.aug. 1971.
 Der foreligger ikke aftaler med følgende organisationer:
 CERN - European Council for Nuclear Research - Det europæiske råd for  

 atomkerneforskning, Geneve, Schweiz - Danmark har ikke indgået aftale om  

 skattefrihed.
 EFTA - European Free Trade Association (4.jan. 1960) - Danmark udtrådt  

 1.jan. 1973.
 FEDER - European Regional Development Fund - Den europæiske Fond for  

 Regionaludvikling (oprettet 1.jan. 1975) - Spørgsmålet om privilegier er p.t.  

 uafklaret.
 METER-KONVENTIONEN - af 20.maj 1875/6.okt. 1921 - Ingen bestemmelser om  

 skattefrihed for personale ved det ved konventionen oprettede internationale  

 Bureau for Mål og Vægt med sæde i Paris - Aftale indgået mellem Bureauet og  

 den franske regering om, at det ved bureauet ansatte personale er fritaget  

 for indkomst- og formueskat til den franske stat.
 Skattefritagelsen indrømmes kun på begæring, og under forudsætning af, at  

 der fra den organisation, hvor den pågældende er ansat, foreligger erklæring  

 om, at vedkommende er omfattet af skattefritagelsesbestemmelsen i art ... i  

 konvention af ... vedrørende ... (navnet på den pågældende organisation).
 Ansøgningen om skattefritagelse indsendes til det lokale skattevæsen,  

 bilagt den foran omtalte erklæring.
 Skattefritagelsen gives som »fuld exemption« (»objektiv  

 fritagelse«) og der kan ikke fratrækkes driftsudgifter eller  

 befordringsudgifter vedrørende erhvervelsen af den skattefrie løn.
 Pensionsbidrag til F.N. er ikke fradragsberettiget, skd. 31.12.
 Pensioner, udbetalt af FN's pensionsfond, som led i det tidligere  

 ansættelsesforhold, er skattepligtige.
En ved UNICEF ansat dansker spurgte, hvordan han ville blive beskattet af  

 sin pension, hvis han tager bopæl her.
Pensionsordningen ville komme til  

 udbetaling i 1976, dels i form af et engangsbeløb svarende til 1/3 af  

 ordningens værdi, dels ved en løbende livsbetinget alderspension med  

 tilknyttet enkepension svarende til resten af ordningens værdi.
Man svarede,  

 at ordningen ikke kunne anses for omfattet af pensionsbeskatningslovens  

 bestemmelser, og at der derfor ikke blev tale om afgift efter denne lov.  

 Engangsbeløbet måtte derfor anses for skattefrit, jfr. statsskattelovens § 5,  

 litra b, medens den løbende alders- og enkepension var indkomstskattepligtig,  

 jfr. samme lovs § 4, litra c.
Det er fra skattedepartementet oplyst, at ansat personale ved visse  

 internationale organisationer som ECMWF (European Centre for Medium Range Weather Forecasts) ESA (European Space Agency) ESO (European Southernhemisphere Observatory) ESRO (European Space Research Organization) er skattefri af deres indtægt derfra; men at disse indtægter skal medtages  

 ved skatteberegningen (progressionsforbehold). Fritagelsen er betinget af, at  

 skatteyderen dokumenterer at være blevet beskattet i overensstemmelse med det  

 interne beskatningssystem, der er indført i organisationen.
 Løn fra Det europæiske Universitetscenter i Firenze skal ved  

 skatteberegningen tages i betragtning efter princippet exemption med  

 progressionsforbehold, »gammel metode«, og påvirker altså ikke  

 indkomstansættelsen som sådan (lsr. 1981.194).
 E.F.
 Ansatte i organisationen anses objektivt skattefri af indtægten fra  

 organisationen (fuld exemption).
»En ægtefælle til en EF-ansat er omfattet af bestemmelsen om objektiv  

 skattefrihed, hvorefter begge ægtefæller skal betragtes, som om de har  

 bevaret deres tidligere bopæl i Danmark.
Dette gælder dog ikke ægtefæller,  

 der er »selverhvervende«, hvilket efter skattedepartementets  

 opfattelse betyder, at ægtefællen har selvstændig indkomst fra lønarbejde  

 eller liberalt erhverv og lignende.
 Opmærksomheden henledes på, at E.F.-ansatte, der tager ophold i en anden  

 medlemsstat (end Danmark), skal betragtes som om de har bevaret bopæl her i  

 landet, jfr. skattedepartementets cirk. nr.137 af 20.6.1973, lsr. 1981.106.  

 Dette gælder også personer, der allerede ved ansættelsen i E.F. opholder sig  

 i det land, hvori de skal forrette tjeneste og som ved ansættelsen er  

 skattepligtig her til landet i henhold til KL § 1, jfr. skd. 29.174 og  

 63.349.
 Bopælen anses også for bevaret i de tilfælde, hvor den ansatte flytter til  

 en anden EF-medlemsstat for at forrette tjeneste for EF, skd.71.661.
En EF-tjenestemand var i medfør af art.14 i protokol om EF's privilegier  

 fortsat fuldt skattepligtig til Danmark.
Dette indebar, at han her skulle  

 beskattes af sin samlede årsindtægt - bortset fra EF-lønnen - uanset dennes  

 art og oprindelsessted.
Da lejeværdi af egen bolig efter danske regler anses  

 for indtægt, og beskattes uafhængigt af hvilken lønindkomst, der oppebæres,  

 skulle EF-tjenestemanden her beskattes af lejeværdien af hans bolig i  

 Luxembourg (Skat 1987.1.59).
 En skatteyder var i 1974 tiltrådt en stilling i De europæiske Fællesskaber  

 og havde i den forbindelse afviklet sin bopælmæssige tilknytning til Danmark.  

 Siden 1979 havde skatteyderen som ansat i EF forrettet tjeneste i lande uden  

 for EF. 4-års fristen i KL § 1, nr.2, skulle regnes fra den faktiske  

 bopælsopgivelse, medens skattepligten efter art.14 i protokol vedrørende De  

 europæiske Fællesskabers privilegier og immuniteter vedvarer sålænge, den  

 ansatte under sin ansættelse i EF opholder sig på en medlemsstats område  

 (Skat 1987.4.294).
 Også pensioner fra E.F. er skattefri, skd. 32.96.
E.F.-freelance-tolke De ved E.F.-parlamentet beskæftigede freelance-tolke er fra og med den  

 1.marts 1983 fritaget for national beskatning af vederlag for tolkevirksomhed  

 ved parlamentet.
 Freelance-tolke ved kommissionen er derimod ikke fritaget for beskatning.
Europa-skolen Danmark har ved sin tiltrædelse af statutten for Europa-skolen indgået en  

 international overenskomst, som forpligter Danmark til at give afkald på  

 beskatning af de beløb, som skolen udbetaler de enkelte lærere i tilskud til  

 den nationale nettoløn.
Den fra hjemlandet udbetalte normale løn er altså  

 fortsat skattepligtig indkomst.
Statutten er tiltrådt den 24.8.1974 og har  

 virkning fra datoen for Danmarks indtræden i E.F. den 1.1.1973 C.E.R.N.
 Indtægten er ikke skattefri, og i henhold til den dansk-schweiziske  

 overenskomst til undgåelse af dobbeltbeskatning, artikel 23, stk.3, kan  

 Danmark, sålænge fuld skattepligt efter KL § 1, nr.1 og 2 består, beskatte  

 løn fra C.E.R.N., uanset at den pågældende er undergivet  

 »pauschalbeskatning« i Schweiz.
Det er dog Schweiz der - i dobbeltbeskatningsterminologi - har  

 beskatningsretten til C.E.R.N.-lønnen.
Danmark skal derfor indrømme nedslag  

 (creditnedslag for pauschalskat), henholdsvis skattefrihed for  

 C.E.R.N.-lønnen efter LL § 33 A.
 I.A.E.S.T.E. og A.I.E.S.E.C.
De internationale organisationer I.A.E.S.T.E. og A.I.E.S.E.C. formidler  

 udenlandske studerendes praktikophold 2-3 sommermåneder i danske  

 virksomheder.
Der ydes en mindre løn, som dækker nødvendige leveomkostninger.
De pågældende er skattepligtige efter KL § 2 og de modtagne ydelser kan  

 ikke henføres til B-indkomst.
Visse dobbeltbeskatningsaftaler fritager for  

 skattebetaling.
Der indrømmes personfradrag efter de almindelige regler.
 Praktikanter fra udviklingslande kan tillige (af ministeriet for skatter  

 og afgifter) fritages for beskatning med hjemmel i tekstanmærkning til  

 finansloven.
 Det nordiske Ministerråds sekretariater m.v.
 Ved aftale mellem Danmark, Finland, Island, Norge og Sverige om Nordisk  

 Ministerråds sekretariat m.v. kan aftalelandene ikke kræve skat (herunder  

 opkrævninger med tilsvarende virkning som direkte skatter) af løn og anden  

 godtgørelse, som sekretariaterne udbetaler deres fast ansatte personale.
 Myndighederne i aftalelandene har ret til at tage det fast ansatte  

 personales løn og anden godtgørelse i betragtning ved beregning af skat, som  

 i henhold til landets lov (eller gældende dobbeltbeskatningsaftaler) pålægges  

 indtægt fra anden kilde end sekretariatet.
 I Danmark er oprettet Nordisk Ministerråds Sekretariatet med adresse: St.  

 Strandstræde 18, 1255 København K, tlf. 01 11 47 11.
 Skattefritagelsesbestemmelsen vil være at praktisere således:
 Vederlag fra sekretariatet medregnes til den her i landet skattepligtige  

 indkomst, hvorefter den del, der forholdsmæssigt vedrører  

 sekretariatsindkomsten, frafaldes (»ny exemption«), skd. 27.12.
 Bestemmelsen i PSL § 13,stk.5, sidste pkt., kan ikke anvendes vedrørende  

 personer ansat ved ministerrådets sekretariat.
U-landsfrivillige Ved tekstanmærkning til de årlige danske finanslove bemyndiges ministeren  

 for skatter og afgifter (skattedepartementet) til at fritage personer, der  

 som led i Danmarks deltagelse i det internationale udviklingsarbejde -  

 finansieret af danske statsmidler eller af Landsindsamlingens Fond for  

 Udviklingslande - arbejder i disse lande, for ved indkomstopgørelsen at  

 medregne det for nævnte arbejde oppebårne vederlag.
Ansøgning herom indsendes  

 til skattedepartementet, Slotsholmsgade 12, 1216 København.
 Tilsvarende skattefritagelse vil efter indstilling fra styrelsen for  

 internationalt udviklingssamarbejde kunne gives personer udsendt til  

 udviklingslande af private internationale organisationer, der yder faglig  

 bistand til sådanne lande.
 Skattefritagelsen kan i samme omfang ligeledes indrømmes personer, der  

 udsendes som FN-frivillige under FN's program for udsendelse af frivillige  

 til bistandsarbejde i udviklingslandene.
Skattefritagelse kan herefter indrømmes personer, der som ulandsfrivillige  

 er udsendt af DANIDA eller Mellemfolkeligt Samvirke.
Skattefritagelsen gælder  

 også feriegodtgørelse til korttidseksperter udsendt af Danida eller  

 Mellemfolkeligt Samvirke.
Firmaeksperter (personer, ansat i et firma, som har indgået kontrakt med  

 Danida om udførelse af et U-landsprojekt) har tidligere opnået  

 skattefritagelse.
For firmaeksperter, der begynder en udsendelsesperiode den  

 1.jan. 1987 eller senere er bevillingspraksis imidlertid ændret som følger:
 1) For udsendelser under 3 måneder bevilges ikke skattefritagelse.
 2) For udsendelser i 3 måneder eller længere, men under 6 måneder, vil der  

 fortsat kunne opnås skattefritagelse.
 3) For udsendelser i 6 måneder eller længere bevilges ikke  

 skattefritagelse, idet reglerne om skattenedsættelse i ligningslovens § 33A  

 anvendes for disse udsendelser.
 Ansøgning om skattefritagelse for udsendelse som firmaekspert indsendes  

 til Danida, som efter påtegning om projektets finansiering videresender  

 ansøgningen til skattedepartementet (Skat 1986.8.523).
 Der kan ikke indrømmes skattefritagelse for vederlag der udbetales af  

 NORAD (Direktoratet for udviklingshjælp i Oslo, Norge). Beskatningsretten til  

 vederlaget tilkommer i medfør af artikel 19 i den nordiske  

 dobbeltbeskatningsoverenskomst Norge, skd.68.23.
Skattefritagelse blev indrømmet dansk børnehavelærerinde ved I.U.C.W.'s  

 (International Union for Child Welfare) børnehave- og uddannelsescenter i  

 Istanbul, hvor vederlaget blev udbetalt af »Red Barnet«.  

 Skattedepartementet har også indrømmet også fritagelse for beskatning til  

 personer, der som led i det internationale udviklingsarbejde arbejdede i  

 Botswana, Swaziland og Tanzania og som blev lønnet af The international  

 Medical Cooperation Committee og til en i Bangladesh beskæftiget som var  

 lønnet af U-landsforeningen Svalerne.
Derimod blev fritagelse nægtet i et  

 tilfælde, hvor pågældende i Nigeria var ansat som nursing sister under The  

 Lutheran World Federation Department of World Service, idet vedkommendes  

 arbejde ikke faldt ind under, hvad der forstås ved faglig bistand.
Efter at have gennemført et forskningsprojekt i 2 U-lande skulle en  

 skatteyder udarbejde en forskningsrapport i Danmark.
Tekstanmærkningen  

 hjemler ikke fritagelse for beskatning af vederlag for arbejde udført her i  

 landet, skd. 49.98.
 Vederlag for arbejde udført som led i det internationale  

 udviklingssamarbejde og udbetalt af et dansk foretagende med delvis refusion  

 fra DANIDA vil alene kunne fritages for beskatning for så vidt angår den del  

 af det samlede for det nævnte arbejde oppebårne vederlag, der hidrører fra  

 danske statsmidler. (Skd. 56.38).
En dansker udsendt af SIDA, Stockholm (svarer til DANIDA i Danmark) er  

 ansat som embedsmand og derfor omfattet af art.19 i  

 dobbeltbeskatningsaftalen.
En analog anvendelse af tekstanmærkningen er  

 herefter ikke fornøden, skd. 42.183.
 Ansøgninger om skattefritagelse for vederlag oppebåret af personer, der  

 som led i Danmarks deltagelse i det internationale udviklingsarbejde, vil  

 sædvanligvis kunne imødekommes for det løbende og de 5 foregående indkomstår.
