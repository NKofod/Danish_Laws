Klageren K påklagede, at finansieringsselskabet F ved renteberegningen  

 ikke anvendte samme antal rentedage i brøkens tæller og nævner.
K fik medhold  

 heri.
Kendelse af 24. april 1992 i sag nr. 497/91 (Rente.
Udlån, antal  

 rentedage).
 Finansieringsselskabet F ydede klageren K et lån på 554.633 kr. i juni  

 1991.
 K rettede efterfølgende henvendelse til F vedrørende lånets  

 renteregulering, og F oplyste i denne forbindelse, at F ved beregningen af  

 rente regnede med 365 årlige rentedage (366 ved skudår) i tælleren og 360 i  

 rentedage i nævneren.
 Klageren indbragte sagen for Ankenævnet bl.a. med påstand om, at F ved  

 renteberegningen skulle anvende samme antal rentedage i brøkens tæller og  

 nævner eller foretage korrektion for denne skævhed.
 F nedlagde påstand om frifindelse.
 Ankenævnet tog K's påstand til følge med disse bemærkninger:
»Ved renteberegningen anvender P en formel, i hvilken der i brøkens  

 tæller regnes med det faktiske antal dage svarende til 365 eller 366 dage i  

 et år, medens der i brøkens nævner regnes med 360 dage i et år.
Herved opstår  

 en »skævhed« - beregnes en merrente - som ikke kan anses for  

 hjemlet i gældsbrevets rentevilkår, og Ankenævnet finder det heller ikke  

 godtgjort, at anvendelsen af denne renteberegningsformel i et låneforhold som  

 det foreliggende kan støttes på en sædvane.
Ankenævnet finder derfor, at K  

 som udgangspunkt har krav på, at P ændrer beregningsformlen, således at der  

 anvendes samme antal rentedage i brøkens tæller og nævner, det vil sige enten  

 således, at man begge steder sætter et år til 360 dage og hver måned til 30  

 dage.
Såfremt P ikke ændrer sin renteberegningsformel, skal P ved  

 fastsættelsen af rentesatsen korrigere for den skævhed, der følger af  

 formlen'.
