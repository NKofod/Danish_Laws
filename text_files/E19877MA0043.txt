En advokat indbragte for et konkursbo efter et byggefirma, en afgørelse  

 truffet af Direktoratet for Toldvæsenet.
Sagen drejede sig om regulering af  

 indgående moms for en fast ejendom, som firmaets indehaver solgte til sin  

 hustru umiddelbart efter, at byggefirmaet var trådt i betalingsstandsning og  

 havde indstillet driften.
Ejendommen havde hidtil været anvendt til beboelse og erhverv, men  

 anvendtes efter salget udelukkende til beboelse.
Toldvæsenet havde herefter  

 krævet regulering af tidligere fratrukket moms.
Advokaten anførte, at salget i en sådan grad havde karakter af tvangssalg,  

 at det måtte sidestilles med en tvangsauktion, hvor der ikke skal ske  

 regulering.
Advokaten begrundede det med, at ejendommen ikke kunne være solgt  

 på en sådan måde, at der kunne fremkomme blot tilnærmelsesvis dækning af  

 pantekreditorerne.
 Ministeriet for skatter og afgifter traf afgørelse om at indehaverens  

 overdragelse af ejendommen til ægtefællen ikke findes at kunne sidestilles  

 med salg af ejendommen på tvangsauktion, hvor der ikke skal ske regulering.
Ministeriet bemærkede endvidere, at der ikke er hjemmel til at undlade  

 regulering ved salg fra virksomheder under betalingsstandsning eller  

 konkursboer.
Ministeriet har på denne baggrund erklæret sig enig i den  

 afgørelse, som Direktoratet for Toldvæsenet havde truffet.
