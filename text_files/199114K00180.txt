Nr BTL 180 Betænkning over Forslag til lov om Det Danske Klasselotteri A/S   

 Nr L 180 1991-92, 1. samling Afgivet af Skatteudvalget Afgivet: 19920311 Udvalget har behandlet lovforslaget i en række møder og har herunder stillet spørgsmål til skatteministeren, som denne har besvaret skriftligt.
 Herefter indstiller udvalget lovforslaget til vedtagelse  

 uændret .
Et mindretal (Socialdemokratiets medlemmer af udvalget) finder det  

 fornuftigt at modernisere Det Kgl.
Københavnske Klasselotteri, således at der  

 i forbindelse med det stigende antal spil og en eventuel international  

 konkurrence på spilleområdet er handlingsmuligheder og frihedsgrader som ved  

 andre spil.
 Der er med lovforslaget lagt op til, at det ved omdannelsen til et  

 aktieselskab stadig er muligt at bevare klasselotteriet som et klassisk spil  

 med de traditioner, der er forbundet med spillet.
 Det er for Socialdemokratiet afgørende, at det fastansatte personales,  

 herunder kollektørernes, rettigheder og vilkår ikke forringes i forbindelse  

 med overgangen til det nye selskab.
 Under behandlingen af lovforslaget er det oplyst, at det nuværende  

 personale, herunder kollektørerne, er omfattet af lov om lønmodtagernes  

 retsstilling ved virksomhedsoverdragelse, således at det nye selskab er  

 forpligtet til at anerkende de rettigheder, som det ikketjenestemandsansatte  

 personale havde på overdragelsestidspunktet.
 Socialdemokratiet er derfor af den opfattelse, at bl.a. de mange  

 kollektører er sikret fortsat beskæftigelse, og kan derfor støtte  

 lovforslaget.
Et andet mindretal (Socialistisk Folkepartis medlemmer af udvalget)  

 udtaler, at SF's stillingtagen er afgørende påvirket af, at samtlige  

 personalegrupper, herunder kollektørerne, støtter lovforslaget.
Mindretallet  

 finder det især bemærkelsesværdigt, at kollektørerne støtter lovforslaget,  

 for næppe nogen forestiller sig, at kollektørinstitutionen vil eksistere bare  

 på mellemlang sigt.
Mindretallet opfordrer ministeren til at sikre  

 personalegrupperne uændrede arbejdsvilkår og tryghed i ansættelsen.
Et tredje mindretal (Fremskridtspartiets medlem af udvalget) bemærker  

 desuden, at efter Fremskridtspartiets opfattelse skal klasselotteriet gøres  

 til en helt fri privat virksomhed.
Mindretallet opfatter således kun dette  

 lovforslag som første skridt på den vej, der skal føre klasselotteriet ud af  

 statens kløer og over i en fri og fremadrettet status.
Skatteministeren opfordres til hurtigst muligt at sælge flest mulige  

 aktier til en optimal kurs og derudover nøje følge udviklingen blandt  

 medarbejderne.
Når hensynet til tjenestemændene ikke længere blokerer for et  

 yderligere salg end de 25 pct. af aktieposten, skal ministeren afhænde  

 yderligere, og helst alle, aktier.
