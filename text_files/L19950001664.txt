Den 8. september 1994 undertegnedes i København en aftale om samarbejde på  

 det forsvarsmæssige område mellem Danmark og Rusland.
Aftalen er en  

 rammeaftale, hvortil der hvert år knyttes et program over det kommende års  

 samarbejdsaktiviteter.
Samarbejdet vil vedrøre områder som udveksling af  

 synspunkter og erfaringer angående forsvarets virke i et demokratisk samfund,  

 dialog og udveksling af ideer vedrørende forsvarsbegreber, sikkerhed og  

 våbenkontrol, udveksling af informationer om emner som uddannelse af militært  

 og civilt personel, socialforskning, public relations, den militære  

 sundhedstjeneste og samarbejde mellem militære og civile myndigheder,  

 udveksling af ideer indenfor praktiske aspekter af fredsbevarelse samt  

 udveksling af erfaringer indenfor våbenkontrol, nedrustning indenfor rammerne  

 af CFE-traktaten m.v.
De konkrete aktiviteter vil bl.a. kunne omfatte  

 gensidige besøg på højt niveau og på operativt niveau, samarbejde vedrørende  

 uddannelse, seminarer og symposier, fælles militære øvelser og træning,  

 eftersøgnings- og redningsoperationer til søs og i luften samt  

 stabsdrøftelser o.a.
Aftalen er gældende i fem år.
Aftalen forlænges automatisk for en ny  

 femårsperiode, medmindre en af parterne skriftligt opsiger aftalen mindst 6  

 måneder forud for femårsperiodens udløb.
Aftalen kan opsiges af hver af  

 parterne med 90 dages skriftlig varsel.
Aftalen trådte i kraft den 8.  

 september 1994.
