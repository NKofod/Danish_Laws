 I medfør af § 82, stk. 5, i færdselsloven, jf. lovbekendtgørelse nr.
 735 af 24. august 1992, som senest ændret ved lov nr. 1123 af 20.
december 1995 og efter forhandling med Justitsministeriet, fastsættes:
 § 1.  Ved Trafikministeriets bekendtgørelse nr. 762 af  

 20. august 1996 om vejtransport af farligt gods gennemføres Rådets direktiv  

 94/55/EØF om indbyrdes tilnærmelse af medlemsstaternes lovgivning om  

 transport af farligt gods ad vej samt det dertil knyttede kontroldirektiv  

 (Rådets direktiv 95/50/EF om indførelse af ensartede kontrolprocedurer i  

 forbindelse med transport af farligt gods ad vej).
Stk. 2.  Samtidig ophæves bl.a.
Justitsministeriets  

 bekendtgørelse nr. 2 af 2. januar 1985 om vejtransport af farligt gods,  

 Justitsministeriets bekendtgørelse nr. 162 af 26. april 1985 om international  

 transport af farligt gods ad vej samt Justitsministeriets bekendtgørelse nr.  

 566 af 24. juni 1992 om uddannelse af førere af farligt gods ad vej.
§ 2.  Politiet skal sikre, at en repræsentativ del af  

 transporten af farligt gods ad vej underkastes kontrol efter § 16 i  

 Trafikministeriets bekendtgørelse nr. 762 af 20. august 1996 om vejtransport  

 af farligt gods.
Politiet kan i den forbindelse standse et køretøj, der  

 udfører vejtransport af farligt gods, og lade det undersøge med henblik på at  

 kontrollere, at transporten udføres i overensstemmelse med reglerne i  

 bekendtgørelsen.
 Stk. 2.  Kontrollen skal udføres i overensstemmelse med  

 artikel 3 i forordning (EØF) nr. 4060/89 om afskaffelse af kontrol ved  

 medlemsstaternes grænser i forbindelse med transport ad landevej og indre  

 vandveje og artikel 1 i forordning (EØF) nr. 3912/92 om kontrol inden for  

 Fællesskabet i forbindelse med transport ad vej og indre vandveje, hvor  

 transportmidlet er indregistreret eller godkendt til kørsel i et tredjeland.
Stk. 3.  Politiets kontrol af vejtransporter med farligt  

 gods skal fortsat foretages som stikprøver og fordeles over en så stor del af  

 vejnettet som muligt.
Kontrollen bør omfatte al transport af farligt gods ad  

 vej uden hensyn til godsets oprindelsessted og bestemmelsessted eller  

 køretøjets indregistreringssted.
 Stk. 4.  Der lægges med nærværende regelsæt ikke  

 umiddelbart op til en ændring i omfanget af den kontrol, der foregår allerede  

 i dag af transport af farligt gods ad vej.
§ 3.  Kontrollen skal så vidt muligt omfatte alle de  

 kontrolpunkter, der er angivet i checklisten, bilag I.
Checklisten er ikke  

 til hinder for, at der ud over de kontrolpunkter, der er angivet i listen,  

 kan checkes andre ting.
De enkelte punkter i listen skal udfyldes i  

 forbindelse med kontrollen.
 § 4.  Efter kontrollen udleveres en kopi af den  

 udfyldte checkliste til chaufføren.
Stk. 2.  Forevisning af en checkliste vedrørende den  

 konkrete transport bør normalt medføre, at yderligere kontrol vedrørende de  

 allerede kontrollerede punkter udelades.
Dette gælder også, såfremt  

 chaufføren kan fremvise en checkliste eller attestation med resultatet af en  

 forudgående kontrol udstedt i en af de øvrige medlemsstater.
 Stk. 3.  I enkeltstående tilfælde kan der dog - efter en  

 konkret vurdering - foretages kontrol også i ovennævnte tilfælde og af  

 punkter, der efter checklisten eller attestationen er kontrolleret.
§ 5.  Til såvel forud tilrettelagt som til aktuelle  

 kontroller kan assistance fra Beredskabsstyrelsen, ved transport af  

 radioaktive stoffer, Statens Institut for Strålehygiejne, og ved  

 smittefarlige stoffer, embedslægen, om nødvendigt tilkaldes til en mere  

 grundig kontrol af det farlige gods.
Forudsat det ikke indebærer nogen  

 sikkerhedsrisiko, kan der i den forbindelse om nødvendigt udtages prøver af  

 det transporterede gods til nærmere undersøgelse foretaget af  

 Beredskabsstyrelsen eller Statens Institut for Strålehygiejne.
I ikke  

 risikobetonede sager kan politiet selv udtage prøver og indsende disse til  

 nærmere undersøgelse.
 Stk. 2.  Forsendelser indeholdende radioaktive stoffer  

 må kun åbnes for toldeftersyn eller lignende af sagkyndige fra en institution  

 eller virksomhed, som har Sundhedsstyrelsens godkendelse hertil.
 § 6.  Politiets kontrol med transport af farligt gods  

 ad vej skal være af rimelig varighed.
§ 7.  Såfremt det ved en kontrol konstateres, at et  

 køretøj har overtrådt bestemmelserne for transport af farligt gods ad vej,  

 især på et eller flere af de punkter, der er nævnt i bilag II, kan politiet  

 iværksætte de foranstaltninger, der ud fra en forholdsmæssigheds betragtning  

 passer til omstændighederne eller dikteres af sikkerhedshensyn.
Køretøjet kan  

 om nødvendigt nægtes adgang til landet.
 Stk. 2.  Med hensyn til politiets mulighed for under  

 særlige omstændigheder at tilbageholde et køretøj, som i forbindelse med en  

 kontrol skønnes at udgøre en sikkerhedsmæssig risiko, er der ikke ved  

 bekendtgørelsen tilsigtet nogen ændring af den hidtidige retstilstand  

 (gældende ret).
 Stk. 3.  I relation til kontroldirektivets (95/50/EF)  

 artikel 5 har Trafikministeriet ikke fundet grundlag for, at der på nuværende  

 tidspunkt søges skabt hjemmel til videregående beføjelser i forbindelse med  

 politiets kontrol af vejtransport af farligt gods end den, der allerede efter  

 gældende ret tilkommer politiet.
Stk. 4.  Såfremt det i forbindelse med en kontrol bliver  

 nødvendigt at henstille et køretøj, kan dette ske ved en af Statens  

 Bilinspektions synshaller.
I givet fald retter politiet i konkrete tilfælde  

 henvendelse til Bilinspektionsregionerne.
 § 8.  For så vidt angår straf i forbindelse med  

 konstaterede overtrædelser af bekendtgørelsens bestemmelser henvises til  

 bekendtgørelsens § 17.
 § 9.  Er der ved et køretøj eller en virksomhed, der  

 er hjemmehørende i en anden EU-medlemsstat, konstateret alvorlige eller  

 gentagne overtrædelser, der udgør en sikkerhedsrisiko for vejtransporten af  

 farligt gods, skal politiet indberette dette (via Justitsministeriet) til  

 Trafiministeriet med henblik på en anmeldelse til myndighederne i den  

 EU-medlemsstat, hvor køretøjet er indregistreret, eller hvor virksomheden er  

 etableret.
 § 10.  Hvis der ved en vejkontrol af et køretøj, som  

 er indregistreret i en anden medlemsstat, konstateres forhold, som giver  

 grund til at antage, at der er begået alvorlige eller gentagne  

 lovovertrædelser, som ikke kan påvises på grund af manglende beviser ved  

 denne kontrol, bistår myndighederne i den anden medlemsstat politiet med at  

 klarlægge situationen.
 § 11.  Med henblik på Trafikministeriets indberetning  

 til Kommissionen som angivet i Rådets direktiv 95/50/EF, artikel 9,  

 indberetter politikredsene for hvert kalenderår og senest 8 måneder efter  

 årets udløb oplysninger som angivet i bilag III til denne skrivelse til  

 Rigspolitichefen.
 § 12.  Cirkulæret træder i kraft den 1. januar 1997.
 Stk. 2.  Samtidig ophæves Trafikministeriets cirkulære  

 nr. 136 af 20. august 1996.
Trafikministeriet, den 4. oktober 1996 Jan Trøjborg / Vibeke Von Stemann Bilag I CHECKLISTE (* 1) Anføres under »Bemærkninger« for så vidt angår  

 samletransporter.
 (* 2) Kontrol af synlige overtrædelser.
Bilag II OVERTRÆDELSER I dette direktiv anses følgende forhold for overtrædelser:
Bilag III Model til standardformular til udfærdigelse af rapporten til kommissionen om overtrædelser og straffeforanstaltninger (* 1) I dette bilag er indregistreringslandet det land, hvor motorvognen  

 er indregistreret.
