Landsskatteretskendelse vedr.
Ekstraordinær genoptagelse -  

 skatteansættelse Klagen vedrører  

 anmodning om ekstraordinær genoptagelse.
Landsskatterettens afgørelse ToldSkat har ikke imødekommet  

 anmodningen om ekstraordinær  

 genoptagelse.
 Landsskatteretten stadfæster  

 afgørelsen.
Sagens oplysninger Klageren har siden 1986 været  

 selvstændig ejendomsmægler.
Klageren har ikke indgivet selvangivelse for  

 indkomståret 2001. Dette har medført, at skatteforvaltningen har foretaget en  

 skønsmæssig ansættelse af klagerens indkomst på baggrund af diverse  

 indberettede oplysninger om klagerens lønindkomst, renteudgifter,  

 forsikringsordninger,  

 samt tidligere års overskud i virksomheden.
Ifølge kontroloplysninger for  

 indkomstårene 1998, 1999 og 2000 har klageren selvangivet overskud af  

 virksomhed med henholdsvis 55.767 kr., 48.459 kr., og 177.392 kr.
I årene  

 1994  

 til 1997 har virksomhedens overskud varieret fra 122.149 kr. til 280.602 kr.
Det er oplyst, at klageren  

 siden 1997 har været tildelt mellemste førtidspension.
Klageren har siden  

 1979  

 haft gigtsygdommen Morbus Bechterew.
I 1999 blev klageren opereret for sin  

 gigtsygdom.
 Ved brev af 18. november 2002  

 har skatteforvaltningen anmodet klageren om at indsende selvangivelse for  

 2001.  

 Skatteforvaltningen har oplyst klageren om, at såfremt selvangivelsen ikke  

 var  

 indgivet inden 3. december 2002, så ville virksomhedens overskud blive  

 takseret  

 til 100.000 kr.
Klageren har den 8. september  

 2005 anmodet skatteforvaltningen om at genoptage skatteansættelsen for  

 indkomståret 2001. Klageren har sammen med anmodningen om genoptagelse  

 indgivet  

 selvangivelse for indkomståret 2001 til skatteforvaltningen.
Af årsregnskabet  

 fremgår, at omsætningen i 2001 var 170.632 kr., og indtjeningsbidraget var ÷  

 45.679 kr.
 Skatteforvaltningen har ved  

 skrivelse af 6. oktober 2005 givet afslag på anmodningen med henvisning til,  

 at  

 fristen for ordinær genoptagelse er sprunget, samt at der ikke foreligger  

 særlige omstændigheder, som kan begrunde ekstraordinær genoptagelse.
Ved brev af 10. oktober 2005  

 har klageren påklaget afslaget til ToldSkat.
ToldSkat har den 25. oktober  

 afgjort sagen, således at anmodningen om genoptagelse ikke blev  

 imødekommet.
ToldSkats afgørelse Anmodningen om ekstraordinær  

 genoptagelse af klagerens skatteansættelse kan ikke imødekommes.
 Anvendelsesområdet for  

 bestemmelsen i skattestyrelseslovens § 35, stk. 1, nr. 8 omfatter tilfælde,  

 hvor der foreligger særlige omstændigheder uden for de tilfælde, hvor  

 genoptagelse kan ske efter de objektive betingelser, som er nævnt i  

 bestemmelsen i øvrigt, og hvor det må anses for urimeligt at opretholde  

 ansættelsen.
 Genoptagelse vil desuden kunne  

 ske, hvis den skatteansættende myndighed har begået fejl, der har medført en  

 materiel urigtig ansættelse, som det må anses urimeligt at opretholde.
 Endelig vil bestemmelsen  

 kunne anvendes, såfremt myndighederne har foretaget en åbenbar urimelig  

 skønsmæssig  

 ansættelse.
 Det påhviler klageren at  

 dokumentere, at betingelserne for genoptagelse er opfyldt.
 Den foretagne  

 skatteansættelse af virksomhedens overskud kan ikke anses som åbenbar  

 urimelig,  

 særligt når henses til virksomhedens overskud i forudgående år.
 Den skatteansættende  

 myndighed har heller ikke begået fejl, der har medført en materiel urigtig  

 skatteansættelse.
 På det foreliggende grundlag  

 er der ikke sådanne særlige omstændigheder, der gør det urimeligt at  

 opretholde  

 den foretagne skønsmæssige ansættelse af klagerens indkomst ved selvstændig  

 virksomhed i 2001.
Det bemærkes, at klagerens  

 virksomhed siden 2002 har været i vækst, samt at 2004 har været et år med  

 stor  

 vækst i både omsætning og overskud.
Når klageren har kunnet drive en  

 virksomhed  

 i vækst, så må det også have været muligt at indsende et regnskab for 2001  

 inden fristen 1. maj 2005.
Klagerens påstand og argumenter Klageren har fremsat påstand  

 om, at der skal ske ekstraordinær genoptagelse af skatteansættelsen for  

 indkomståret 2001.
 Klagerens regnskabsmæssige  

 oplysninger er:
1997 1998 1999 2000 2001 2002 2003 2004 Omsæt-ning 325.277 288.476 273.972 422.838 170.632 248.250 348.036 549.250 Overskud 122.149 55.767 48.459 177.392 ÷46.129 39.052 31.929 251.781 Skatte-pligtig Indkomst 13.009 ÷68.966 ÷38.461 62.432 ÷147.928 ÷42.221 ÷90.647 147.593 I perioden 1997  2004 inkl.  

 har klagerens forældre ydet lån til deres søn på i alt 745.000 kr.
Disse ydelser har bevirket,  

 at klageren har kunnet opretholde en yderst nøjsom levevis, idet driften af  

 ejendomsmæglervirksomheden og de personlige indkomstforhold i øvrigt ikke har  

 bidraget positivt hertil.
Som følge heraf har klageren konstant været i en  

 voldsom likviditetskrise, hvilket selvsagt er belastende både økonomisk og  

 psykisk.
Ydermere har den stramme likviditet været årsag til at klageren ikke  

 har set sig i stand til løbende at indlevere sine selvangivelser rettidigt  

 som  

 følge af manglende betaling til revisor.
Årsagen til den øgede  

 omsætning for året 2000 set i forhold til øvrige omkringliggende år, kan  

 utvivlsomt henføres til den øgede reklameeffekt og den store mobilitet, som  

 den  

 foretagne gigtoperation har afstedkommet.
Klageren har fået genoprettet  

 ryggen,  

 således at han er blevet rettet ud.
Genopretningen fandt sted ved først at  

 fjerne et rygled og derefter gradvis rettet ryggen op, hvorefter rygleddet  

 blev  

 sat på plads igen. 12 skruer er herefter med til at holde kroppen oprejst.  

 Operationen gjorde, at klageren nu er fri for konstante smerter.
Med andre ord har klageren  

 været igennem nogle overordentligt vanskelige år, både helbredsmæssigt og  

 økonomisk.
De økonomiske problemer har selvfølgelig været påvirket af de  

 personlige, idet klageren i perioder ikke har kunnet arbejde optimalt som  

 følge  

 af sygdommen, som dog fortsat er der, men på et moderat niveau.
 Det må derfor rent objektivt  

 anses for at være en åbenbar urimelig skønsmæssig ansættelse, der er  

 foretaget.  

 Samtidig har den skattemæssige effekt, som kan beregnes til ca. 60.000 kr.,  

 væsentlig betydning for klageren set i forhold til klagerens i øvrigt meget  

 anstrengte økonomiske forhold.
 Årsagen til, at klageren  

 først har formået at aflevere selvangivelse og årsregnskab for 2001 så sent  

 som  

 i september 2005, skal ses i sammenhæng med, at omsætningen og indtjeningen i  

 virksomheden først er begyndt at komme op på et fornuftigt niveau i løbet af  

 år  

 2004 og 2005. Dette har bevirket, at der til dels er blevet likviditet til at  

 betale skyldigt revisorhonorar, således at det har været muligt at udarbejde  

 og  

 indsende regnskaber for årene 2001  2004 inkl.
 Viljen til at udarbejde og  

 indsende regnskabet og selvangivelser har hele tiden været der, men ikke  

 evnen,  

 hovedsagelig som følge af den meget trænge økonomiske situation, men også den  

 personlige situation med separation, skilsmisse, invaliditet og operation har  

 spillet en væsentlig rolle.
Landsskatterettens bemærkninger og begrundelse Det fremgår af dagældende  

 skattestyrelseslovs § 34, stk. 2 (nu skatteforvaltningslovens § 26, stk. 2)  

 at  

 en skattepligtig, der ønsker af få ændret sin ansættelse, senest den 1. maj i  

 det 4. år efter indkomstårets udløb skal fremlægge oplysninger af faktisk  

 eller  

 retlig karakter der kan begrunde ændringen.
 Klageren har den 8. september  

 2005 fremsendt anmodning om genoptagelse af skatteansættelsen for  

 indkomståret  

 2001. Anmodningen er således indgivet efter udløbet af fristen i dagældende  

 skattestyrelseslovs § 34 stk. 2, om ordinær skatteansættelse.
 Spørgsmålet om genoptagelse  

 skal herefter afgøres efter bestemmelsen om ekstraordinær genoptagelse i  

 dagældende skattestyrelseslovs § 35, stk. 1, nr. 8, som har følgende ordlyd:
Skatteministeren giver efter  

 anmodning fra den skattepligtige tilladelse til ændring af skatteansættelsen  

 som følge af, at der foreligger særlige omstændigheder. Ifølge bemærkningerne til  

 loven er bestemmelsens anvendelsesområde tilfælde, hvor der foreligger  

 særlige  

 omstændigheder, der fører til, at det må anses for urimeligt at  

 opretholdeansættelsen uden for de tilfælde, hvor genoptagelse kan ske efter  

 de  

 objektive grunde i bestemmelsen.
Af bemærkningerne fremgår, at bestemmelsen  

 bl.a. kan finde anvendelse i tilfælde, hvor en urigtig ansættelse skyldes  

 svig  

 fra tredjemand eller andre særlige omstændigheder, der ikke kan bebrejdes den  

 skattepligtige.
 Det forhold, at klageren  

 først i efteråret 2005 har set sig økonomisk i stand til at få udarbejdet  

 regnskab  

 for indkomståret 2001, er ikke i sig selv en omstændighed, der kan begrunde  

 ekstraordinær genoptagelse efter dagældende skattestyrelseslovs § 35, stk. 1,  

 nr. 8.  

 Det er ikke dokumenteret eller  

 sandsynliggjort, at den foretagne ansættelse kan tilsidesættes som åbenbart  

 urimelig eller er fastsat på et klart urigtigt grundlag.  

 Der er herefter ikke grundlag for at  

 imødekomme anmodningen om ekstraordinær genoptagelse af indkomståret 2001.
 Landsskatteretten stadfæster Told- og skatteregionens  

 afgørelse.
