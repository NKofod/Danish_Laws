Nr BTB 80 Betænkning over Forslag til folketingsbeslutning om omfinansiering af  

 realkreditlån m.v.   

 Nr B 80 1988-89, 1. samling Afgivet af Boligudvalget Afgivet: 19890530 Udvalget har behandlet beslutningsforslaget i nogle møder og har herunder stillet spørgsmål til boligministeren, som denne har besvaret skriftligt.
 Et mindretal (Socialdemokratiets og Socialistisk Folkepartis  

 medlemmer af udvalget) indstiller beslutningsforslaget til vedtagelse  

 ved 2. (sidste) behandling.
Mindretallet bemærker, at beslutningsforslaget sammen med  

 beslutningsforslag nr.
B 79 om tvangsauktioner skal ses som en række  

 anvisninger til regeringen på muligheder for at mindske antallet af  

 tvangsauktioner.
Derudover ønskes mulighed for at smidiggøre forløbet af  

 tvangsauktioner, ligesom eftervirkningerne ønskes mindsket.
Beslutningsforslagene berører en række løsningsmuligheder.
Regeringen  

 opfordres til at tage initiativer, som vil kunne forberedes gennem de  

 kommende måneder, således at Folketinget kan tage relevante initiativer for  

 at mindske antallet og følgerne af tvangsauktioner.
 Et andet mindretal (Det Konservative Folkepartis, Venstres og Det  

 Radikale Venstres medlemmer af udvalget) indstiller beslutningsforslaget til  

forkastelse ved 2. (sidste) behandling.
 Dette mindretal har noteret sig, at boligministeren over for udvalget har  

 tilkendegivet, at man fra regeringens side er indstillet på at se på  

 problemet med det stigende antal tvangsauktioner med henblik på at finde en  

 løsning, der kan vende den aktuelle udvikling, især for de husejere, der uden  

 egen skyld er kommet i en vanskelig økonomisk situation.
En afgørelse af, hvilke forholdsregler det i den forbindelse vil være  

 hensigtsmæssigt at træffe - eksempelvis ændrede bestemmelser om  

 gældssanering, øgede muligheder for omlægning af lån og for personlig  

 vejledning og rådgivning om afvikling af ydede lån samt effektivisering af  

 ejendomsomsætning - vil imidlertid forudsætte en nærmere drøftelse med bl.a.  

 realkreditinstitutterne og ejendomsformidlerne.
Sådanne drøftelser har  

 boligministeren allerede taget initiativ til, og man er på denne baggrund i  

 gang med en vurdering af situationen på ejendomsmarkedet og mulighederne for  

 at afhjælpe og ikke mindst forebygge fremtidige problemer.
 Boligministeren finder, at man bør afvente resultaterne af disse analyser  

 og vurderinger, der forventes tilendebragt inden udgangen af august 1989, med  

 henblik på lovgivningsinitiativer i begyndelsen af det nye folketingsår.
Et tredje mindretal (Fremskridtspartiets medlem af udvalget) finder  

 problemerne omkring det stadig stigende antal tvangsauktioner så store og  

 alvorlige, at der meget hurtigt må gøres noget virkelig effektivt fra  

 Folketingets side.
Resultatet af de undersøgelser og udredninger, der i  

 øjeblikket finder sted, kan virke som inspirationskilde, men må ikke  

 forhindre, at der virkelig sker noget.
 Fremskridtspartiet er enigt i at opfordre regeringen til snarest muligt at  

 fremsætte forslag til lovgivning, der kan imødegå de alvorlige problemer for  

 familier i dyrt finansierede ejerboliger, der er erhvervet i de seneste år.
 Da dette er forslagets eneste reelle indhold, indstiller mindretallet  

 beslutningsforslaget til vedtagelse ved 2. (sidste) behandling.
 Et fjerde mindretal (Centrum-Demokraternes medlem af udvalget) vil  

 redegøre for sin stilling til beslutningsforslaget ved 2. (sidste)  

 behandling.
 Et femte mindretal (Kristeligt Folkepartis medlem af udvalget) vil  

 ligeledes redegøre for sin stilling til beslutningsforslaget ved 2. (sidste)  

 behandling.
