Omgørelse  aktieselskab   

 kapitalforhøjelse Ligningsrådet er anmodet om at tillade omgørelse  

 efter skattestyrelseslovens § 37 C af et kapitalindskud, som et dansk  

 selskab,  

 A A/S, har foretaget i et amerikansk sambeskattet datterselskab, A Inc., i  

 indkomståret 1999. Kapitalindskuddet er oprindelig foretaget efter  

 amerikanske  

 regler om "additional paid in capital", dvs. uden aktieudstedelse.  

 Omgørelsen påtænkes gennemført ved udstedelse af aktier.
ToldSkat  

 Selskabsrevisionen har givet afslag på anmodning om omgørelse efter  

 skattestyrelseslovens § 37 C; afslaget er påklaget til Ligningsrådet.
Afgørelse Ligningsrådet imødekommer anmodningen i henhold  

 til skattestyrelseslovens § 37 C på betingelse af, at A Inc. udsteder 10  

 certifikater á USD 0,1 til A A/S.
De pågældende aktier anses i relation til  

 aktieavancebeskatningslovens regler for anskaffet på det tidspunkt, hvor  

 kapitalindskuddet er foretaget.
Baggrund A A/S var i indkomståret 1999 sambeskattet med sit  

 100 %-ejede amerikanske datterselskab A Inc.
Datterselskabet er stiftet i  

 henhold til selskabslovgivningen i Delaware, og selskabets nominelle  

 aktiekapital udgjorde i 1999 100 aktiecertifikater á 0,1 USD.
I 1999 gennemførte A A/S en rekapitalisering af  

 datterselskabet, som havde tabt sin egenkapital.
Rekapitaliseringen bestod i,  

 at A A/S dels eftergav og dels konverterede en fordring på datterselskabet  

 til  

 egenkapital.
Kapitalindskuddet blev gennemført efter amerikanske regler om  

 "additional paid in capital". Disse regler indebærer bl.a., at der  

 ikke udstedes aktier i forbindelse med kapitaltilførslen, og at tilførslen er  

 skattemæssigt neutral for det modtagende amerikanske selskab.
Ved opgørelsen af den skattepligtige indkomst  

 (sambeskatningsindkomsten) for 1999 havde selskaberne ikke medregnet nogen  

 del  

 af den eftergivne fordring.
ToldSkat Selskabsrevisionen konstaterede i  

 forbindelse med en revision af A-koncernen, at fordringen på det amerikanske  

 datterselskab var eftergivet uden modydelse i form af vederlæggelse med  

 nyudstedte aktier, og forhøjede herefter indkomsten i A Inc. med et beløb  

 svarende til beregnet kursværdi af gælden på eftergivelsestidspunktet, jf.  

 kursgevinstlovens § 8 og statsskattelovens § 4.
 A A/S anmodede herefter om tilladelse til  

 omgørelse vedrørende indkomståret 1999. A A/S har ønsket omgørelsen  

 gennemført  

 således, at indkomstvirkningen af gældseftergivelsen ophæves, mod at en  

 udvidelse af aktiekapitalen i A Inc. med 10 aktiecertifikater á 0,1 USD, som  

 er  

 gennemført i 2002, delvis anses at vedrøre kapitaltilførslen i 1999, eller  

 ved  

 at A Inc. udsteder et antal aktier, f.eks. 10 certifikater á 0,1 USD til A  

 A/S.
ToldSkat Selskabsrevisionen gav afslag på  

 anmodningen om omgørelse med den begrundelse, at det i  

 selvangivelsesmaterialet  

 er anført, at egenkapitalen er rekonstrueret dels ved eftergivelse af gæld  

 til  

 moderselskabet, dels ved konvertering af gæld til moderselskabet, samt at der  

 i  

 specifikationen til egenkapitalen er angivet en kapitalforhøjelse på 1  

 mio.USD.  

 Dette gav efter Selskabsrevisionens opfattelse indtryk af, at  

 kapitaltilførslen  

 havde tilknytning til en aktieemission, og at A A/S således havde modtaget en  

 modydelse.
Henset hertil fandt Selskabsrevisionen det betænkeligt at  

 imødekomme  

 anmodningen om omgørelse, idet dispositionen ikke ansås at have været lagt  

 klart frem, jf. skattestyrelseslovens § 37 C, stk. 1, nr. 3.
(Detaljerne i ansøgerens og ToldSkat  

 Selskabsrevisionens sagsfremlæggelse er udeladt.) Told- og Skattestyrelsens indstilling og  

 begrundelse Told- og Skattestyrelsen finder, at den indledende  

 overvejelse i denne sag er, om forudsætningerne for omgørelse efter  

 skattestyrelseslovens § 37 C er til stede.
Dernæst overvejes det, om  

 betingelserne i skattestyrelseslovens § 37 C, stk. 1, nr. 1-5, i øvrigt er  

 opfyldt.
Er forudsætningerne for omgørelse efter skattestyrelseslovens  

 § 37 C til stede? Indledningen til skattestyrelseslovens § 37 C  

 lyder:
 "I det omfang en skatteansættelse hviler på  

 en privatretlig disposition, kan skatteministeren tillade, at en  

 efterfølgende  

 ændring af dispositionen tillægges virkning for skatteansættelsen  

 (omgørelse),  

 hvis - - -".
Det indgår således i selve definitionen af  

 omgørelsesbegrebet, at der skal være foretaget en privatretlig disposition,  

 og  

 at denne ændres.
Efter Told- og Skattestyrelsens opfattelse er formuleringen  

 af  

 lovbestemmelsen imidlertid egnet til at skabe tvivl om, hvornår den  

 civilretlige ændring skal være foretaget.
Det fremgår ikke, om ændringen  

 nødvendigvis skal være tillagt retsvirkninger tilbage i tid til det  

 tidspunkt,  

 hvor den oprindelige disposition blev foretaget, eller om man kan tillade  

 skattemæssig omgørelse på grundlag af en ændring, der først tillægges  

 retsvirkninger fra det tidspunkt, hvor den foretages.
 Dette er især relevant i situationer, hvor den  

 oprindelige disposition godt kan ændres (eller dens civilretlige  

 retsvirkninger  

 neutraliseres ved en modsatrettet disposition), men hvor ændringen ikke kan  

 ske  

 med retsvirkninger tilbage i tiden, f.eks. fordi den oprindelige disposition  

 er  

 registreret af offentlige myndigheder eller medtaget i et regnskab, som ikke  

 efterfølgende kan ændres.
I den konkrete sag er det således et problem, at  

 den oprindelige disposition gik ud på, at A A/S i 1999 foretog et  

 kapitalindskud - i form af gældskonvertering og gældseftergivelse - i sit  

 amerikanske datterselskab uden at udvide aktiekapitalen i dette selskab.
A  

 A/S  

 ønsker nu omgørelse enten ved at lade datterselskabet udstede de manglende  

 aktier eller ved at "omklassificere" nogle af de aktier, der blev  

 udstedt i 2002, til at vedrøre 1999-omgørelsen.
Efter Told- og Skattestyrelsens opfattelse fører  

 en ordlydsfortolkning af lovteksten ikke til noget sikkert resultat.
Det er  

 derfor nødvendigt at se på formålet med omgørelse og på lovens baggrund og  

 forarbejder.
Formålet med omgørelse er at undgå tilfælde, hvor  

 en skattepligtig beskattes på grundlag af en privatretlig disposition, der  

 har  

 uforudsete skattemæssige virkninger, der er væsentlige og uheldige.
Meningen  

 med omgørelse er således, at den skattepligtige ved at ændre den oprindelige  

 privatretlig disposition helt eller delvis skal kunne opnå at blive stillet  

 skattemæssigt, som om disposition enten slet ikke var foretaget (fuldstændig  

 omgørelse), eller som om dispositionen ganske vist var foretaget, men på  

 andre  

 vilkår end de én gang aftalte (såkaldt "reparationsomgørelse"). Jf.  

 herved Processuelle regler på ToldSkats område 2003-1, afsnit O.1,  

 "Generelt om omgørelse", s. 348 øverst.
 Formålet giver ikke i sig selv svar på spørgsmålet  

 om, fra hvilket tidspunkt den efterfølgende ændring af den oprindelige  

 disposition skal være tillagt retsvirkning.
Omgørelsesbegrebet stammer oprindelig ikke fra  

 lov, men fra en administrativ praksis udviklet af skattemyndighederne i en  

 periode forud for 1986, idet Ligningsrådet ved SD-cirkulære 1986-22  

 bemyndigede  

 de lokale ligningsmyndigheder til at tillade omgørelse af  

 hovedaktionærdispositioner efter nærmere angivne retningslinier.
Omgørelse  

 blev  

 lovfæstet, da § 37 C blev indsat i skattestyrelsesloven ved lov nr. 381 af 2.  

 juni 1999.
I bemærkningerne til lovforslaget (L 192,  

 folketingsåret 1998/99), henvises der til den administrative  

 omgørelsespraksis.  

 I de almindelige bemærkninger, punkt 7 (FT 1998/99, Tillæg A, s. 4558), står  

 bl.a., at "Under hensyn til karakteren af omgørelsespraksis foreslås  

 adgangen til at tillade omgørelse lovfæstet." Lovforslaget og den vedtagne lovbestemmelse  

 indeholder en række betingelser, skattestyrelseslovens § 37 C, stk. 1, nr.  

 1-5,  

 der til dels er nye i forhold til den hidtidige administrative praksis og til  

 dels er en lovfæstelse heraf.
Efter Told- og Skattestyrelsens opfattelse må  

 det  

 ovenfor citerede uddrag af de almindelige bemærkninger tages som udtryk for,  

 at  

 det ikke har været lovgivers hensigt at ændre retstilstanden i forhold til  

 den  

 hidtidige administrative praksis bortset fra de tilfælde, hvor det er  

 udtrykkelig angivet i bemærkningerne, at lovteksten indebærer en ændring i  

 forhold til det hidtil gældende.
Navnlig er det Told- og Skattestyrelsens  

 opfattelse, at det centrale spørgsmål i denne sag om tidspunktet for den  

 efterfølgende ændrings retsvirkninger kan besvares ved at se på den hidtidige  

 administrative praksis.
 At hidtidig administrativ praksis stadig har  

 betydning, understøttes af Skatteministeriets cirkulære nr. 116 af 1. juli  

 1999  

 om ansættelsesfrister, skatteforbehold, omgørelse, fælleskommunal  

 administration m.v., jf. lov nr. 381 af 2. juni 1999, afsnit 7.1. Told- og  

 Skattestyrelsens notat om betalingskorrektion og omgørelse, TfS 2000.740 TS,  

 indeholder i afsnit 3 en gennemgang af skattestyrelseslovens § 37 C, hvor det  

 ligeledes fremhæves, hvornår der er tale om fravigelser i forhold til  

 hidtidig  

 praksis.
Hidtidig administrativ praksis anerkender både  

 fuldstændig omgørelse og "reparationsomgørelse", hvorimod  

 tilladelse  

 til omgørelse er nægtet i tilfælde, hvor det er umuligt at ændre den  

 oprindelige  

 disposition, jf.
TfS 1993.310 LR, hvor en ejendomsoverdragelse mellem en  

 hovedaktionær og hans selskab ønskedes omgjort, men hvor det selskab, der  

 oprindelig var handlet med, ikke længere ejedes af hovedaktionæren.  

 Hovedaktionæren ønskede i stedet, at et andet af ham kontrolleret selskab  

 skulle indgå i overdragelsen, men Ligningsrådet nægtede tilladelse til  

 omgørelse, fordi den nye disposition ikke kunne foregå mellem de oprindelige  

 parter.
På linje hermed er - efter lovfæstelsen af omgørelsespraksis -  

  

 SKM2002.321.LR  


,  

 hvor tilladelse til omgørelse mellem en hovedanpartshaver og hans selskab  

 blev nægtet, fordi selskabet i mellemtiden var opløst.
 Der foreligger ingen offentliggjort praksis, der illustrerer, at der er givet  

 afslag på en anmodning om omgørelse med den begrundelse, at den påtænkte nye  

 disposition godt kan foretages, men ikke kan gives tilbagevirkende kraft til  

 tidspunktet for den oprindelige disposition.
I den bindende forhåndsbesked TfS 1996.513 LR var  

 der ved en skattefri fusion mellem to aktieselskaber ved en fejltagelse ikke  

 blevet udstedt aktier i det fortsættende selskab.
Efter fusionsskattelovens §  

 2  

 er det et krav, at vederlaget til det ophørende selskabs aktionærer består i  

 aktier i det fortsættende selskab.
Da fejlen blev opdaget, havde det  

 fortsættende selskab oprindelig rettet henvendelse til Erhvervs- og  

 Selskabsstyrelsen for at få tilladelse til at ændre fusionsplanen, således at  

 der skulle udstedes aktier.
Dette blev afslået.
Herefter søgte man told- og  

 skatteregionen om tilladelse til omgørelse af fusionen i skattemæssig  

 henseende, således at der ved fondsudvidelse skulle udstedes aktier.
Dette  

 blev  

 tilladt af Ligningsrådet med det vilkår, at de udstedte aktier i relation til  

 fusionsskattelovens § 11 (om vederlag til det ophørende selskabs aktionærer)  

 skulle anses for erhvervet på samme tidspunkt og for samme anskaffelsessum  

 som  

 aktierne i det ophørende selskab.
Vilkåret om, at det oprindelige  

 erhvervelsestidspunkt skulle gælde, fulgte således særskilt af  

 fusionsskattelovens  

 § 11 (successionsreglen).
I en ikke offentliggjort ligningsrådssag var en  

 del af et aktieselskab blevet udskilt til et 100 % ejet datterselskab.  

 Transaktionen var besluttet umiddelbart før fusionsskattelovens ikrafttræden,  

 men blev først foretaget umiddelbart efter fusionsskattelovens ikrafttræden.  

 Ved transaktionen blev moderselskabet bl.a. vederlagt med et  

 stiftertilgodehavende på ca. 2,5 mill.kr.
Selskabets revisor havde den  

 opfattelse, at transaktionen var omfattet af lov om skattefri  

 virksomhedsomdannelse,  

 og var ikke opmærksom på, at den pga. dispositionstidspunktet blev omfattet  

 af  

 fusionsskattelovens § 15 c om tilførsel af aktiver.
Da fusionsskattelovens  

 bestemmelser om tilførsel af aktiver foreskriver, at det indskydende selskab  

 kun må vederlægges i aktier, bevirkede stiftertilgodehavendet, at  

 transaktionen  

 blev skattepligtig.
Selskabet fik imidlertid tilladelse til at omgøre  

 transaktionen i skattemæssig henseende, således at stiftertilgodehavendet  

 blev  

 overført til overkursfond i det efterfølgende regnskabsår. Årsagen hertil  

 var,  

 at det ikke var selskabsretligt muligt at ændre datterselskabets  

 åbningsstatus.
 I artiklen i TfS 1988.170 (vicedirektør Niels  

 Lauesen, Statsskattedirektoratet: "Nye regler fra ligningsrådet om  

 værdiansættelse af goodwill") findes under punkt 8. "Ikrafttræden  

 m.v." følgende:
 "I denne forbindelse bør også nævnes det  

 regnskabsmæssige problem, der opstår når skattemyndighederne ved nedsættelse  

 af  

 en goodwill accepterer en omgørelse, idet det ikke tillades, at der foretages  

 ændringer af de omhandlede værdiansættelser i selskabets officielle  

 årsregnskab.
Efter at spørgsmålet har været genstand for  

 drøftelser mellem Statsskattedirektoratet og Foreningen af Statsautoriserede  

 Revisorers skatteudvalg, har Statsskattedirektoratet nu accepteret en  

 praktisk  

 løsning gående ud på, at hovedaktionæren "eftergiver" selskabet en  

 til reduktionen af goodwill-værdien svarende del af stiftertilgodehavendet.  

 Denne "eftergivelse" er indkomstskattefri for selskabet.  

 Fremgangsmåden vil være anvendelig i de fleste forekommende tilfælde.
Der  

 foretages ingen ændringer i den regnskabsmæssige værdiansættelse af  

 goodwill." (Fremhævninger foretaget af Told- og Skattestyrelsen.) Det synes at kunne udledes heraf, at  

 ligningsmyndighederne har været opmærksom på, at der forekom tilfælde, hvor  

 den  

 efterfølgende disposition ikke kunne tillægges civilretlige virkninger  

 tilbage  

 i tiden, men først fra dispositionstidspunktet, og hvor man har tilladt  

 omgørelse alligevel.
 I den foreliggende sag er det muligt for ansøgeren  

 at disponere på en sådan måde, at den oprindelige disposition ændres, men det  

 må efter de foreliggende oplysninger om amerikansk selskabsret lægges til  

 grund, at ændringen ikke kan tillægges civilretlige retsvirkninger tilbage  

 til  

 tidspunktet for den oprindelige disposition, jf. ovenfor.
 På grundlag af de foreliggende oplysninger om  

 baggrunden for skattestyrelseslovens § 37 C og den forud for lovfæstelsen  

 eksisterende administrative praksis er det Told- og Skattestyrelsens  

 opfattelse, at forudsætningerne for at anvende omgørelsesinstituttet er  

 opfyldt  

 i den foreliggende sag, uanset at aktieudstedelse ikke kan foretages med  

 civilretlig tilbagevirkende kraft til 1999. Told- og Skattestyrelsen er dog  

 af  

 den opfattelse, at der til omgørelse kræves, at den oprindelige disposition  

 ændres ved en konkret, synlig disposition, der - bevidst fra den  

 disponerendes  

 side - har til hensigt at "reparere" den oprindelige disposition.  

 Dette indebærer efter Told- og Skattestyrelsens opfattelse, at A Inc. i denne  

 sag vil være nødsaget til at nyudstede et antal aktier, f.eks. 10 aktier á  

 0,1  

 USD, med det erklærede formål, at disse "reparerer" den mangende  

 aktieudstedelse i 1999. Told- og Skattestyrelsen kan således ikke tilslutte  

 sig  

 det synspunkt, at den manglende aktieudstedelse i 1999 kan  

 "repareres" ved nu at "omklassificere" en del af de  

 aktier,  

 der blev udstedt i 2002 med det bevidste og erklærede formål at  

 "reparere" en tilsvarende manglende aktieudstedelse i 2000, til nu  

 at  

 "reparere" den mangende aktieudstedelse i 1999 i stedet for.
 Hermed kan udstedelsesdatoen for disse aktier ikke  

 komme på tale som skattemæssig anskaffelsesdato for de aktier, der skal  

 udstedes vedrørende 1999.
 En eventuel tilladelse til omgørelse må således  

 efter Told- og Skattestyrelsens opfattelse meddeles på vilkår, at A Inc. på  

 ny  

 udsteder aktier, f.eks. 10 aktier á 0,1 USD.
 Hvorvidt der skal gives tilladelse til omgørelse,  

 afhænger herefter af, om de konkrete betingelser i skattestyrelseslovens § 37  

 C, stk. 1, nr. 1-5, er opfyldt.
Er betingelserne i skattestyrelseslovens § 37 C,  

 stk. 1, nr. 1-5, opfyldt? Efter skattestyrelseslovens § 37 C, stk. 1, nr. 1,  

 må dispositionen ikke i overvejende grad have været båret af hensyn til at  

 spare eller udskyde skatter eller afgifter.
Det fremgår af sagen, at dispositionen (A A/Ss  

 kapitalindskud i datterselskabet uden samtidig aktieudstedelse) blev  

 gennemført  

 for at retablere egenkapitalen i datterselskabet, og at de mulige  

 skattemæssige  

 konsekvenser heraf ikke blev overvejet.
A A/S har endvidere oplyst, at der  

 ikke  

 skulle have været betalt nogen form for skat eller afgift af en  

 aktieudstedelse  

 efter amerikanske regler.
Betingelsen må derfor anses for opfyldt.
Efter skattestyrelseslovens § 37 C, stk. 1, nr. 2,  

 skal dispositionen utvivlsomt have haft utilsigtede skattemæssige virkninger,  

 der er væsentlige.
Denne betingelse anses for opfyldt.
 Efter skattestyrelseslovens § 37 C, stk. 1, nr. 3,  

 skal dispositionen have været lagt klart frem for myndighederne.
 ToldSkat Selskabsrevisionen har anført, at denne betingelse  

 ikke er opfyldt, bl.a. fordi posten "aktiekapital" i  

 datterselskabets  

 regnskaber er opført med "-", dvs. nul i både 1998 og 1999, mens  

 der  

 i specifikationen til egenkapitalen er anført "kapitalforhøjelse ....  

 1000  

 tUSD".
Efter Selskabsrevisionens opfattelse siger hverken  

 posten "aktiekapital" eller posten "overkurs" noget om,  

 hvorvidt der er udstedt aktier, hvorimod specifikationsposten  

 "kapitalforhøjelse" efter en naturlig forståelse må indebære, at  

 gældskonverteringen er sket ved kapitalforhøjelse på 1000 tUSD og overkurs.  

 Ellers ville angivelsen være uden reel betydning.
Herved er  

 regnskabsoplysningerne egnede til at bibringe skattemyndighederne den  

 opfattelse, at der er sket aktieudstedelse.
Told- og Skattestyrelsen er enig med  

 Selskabsrevisionen i, at posten "aktiekapital" ikke kan tillægges  

 betydning.
Der er tale om et selskab oprettet i delstaten Delaware, hvilket  

 indebærer, at der er en aktiekapital, men at denne er af symbolsk størrelse.  

 At  

 aktiekapitalen er angivet med "-" viser således, at den i begge  

 indkomstår ligger under 1 måleenhed (dvs. under 500 USD, da beløb over 500  

 USD  

 ville have ført til oprunding). Det fremgår da også af de oplysninger, som A  

 A/S er fremkommet med under sagen, at den nominelle aktiekapital i 2003 er på  

 11 USD.
Regnskabsposten "aktiekapital" siger derimod intet om,  

 hvorvidt aktiekapitalen i 1999 er forhøjet, nedsat eller uændret i forhold  

 til  

 1998.
 Derimod må der efter Told- og Skattestyrelsens  

 opfattelse lægges afgørende vægt på, at posten "overkurs" ikke er  

 forøget fra 1998 til 1999, hvilket den skulle have været, hvis der var sket  

 aktieudstedelse i 1999.
Told- og Skattestyrelsen er enig med A A/S i, at  

 specifikationsposten "kapitalforhøjelse" ikke i sig selv kan  

 opfattes  

 som en indikator for, at der er sket kapitalforhøjelse med aktieudstedelse,  

 idet der er tale om et udenlandsk selskab, og fænomenet kapitalforhøjelse  

 uden  

 aktieudstedelse kendes fra adskillige lande, herunder USA.
Under hensyn  

 hertil  

 findes det ikke nødvendigt at uddybe, hvad baggrunden er for, at netop denne  

 del af gældseftergivelsen blev udspecificeret i noten til regnskabet.
 Told- og Skattestyrelsen finder således, at denne  

 betingelse må anses for opfyldt.
 Efter skattestyrelseslovens § 37 C, stk. 1, nr. 4,  

 skal de privatretlige virkninger af den ændring af dispositionen, der ønskes  

 tillagt skattemæssig virkning, være enkle og overskuelige.
 De privatretlige virkninger af en aktieudstedelse  

 er enkle og overskuelige, såfremt A Inc. foretager en ny udstedelse af  

 aktier.
For så vidt angår det skattemæssige  

 anskaffelsestidspunkt for disse aktier er det Told- og Skattestyrelsens  

 opfattelse, at de i relation til aktieavancebeskatningsloven skal anses for  

 anskaffet af A A/S på udstedelsestidspunktet i 2003 med en anskaffelsessum  

 svarende til kursværdien af den konverterede fordring på  

 konverteringstidspunktet.
Styrelsen er således enig med A A/S i det fremførte  

 synspunkt om, at spørgsmålet om civilretlig tilbagevirkende kraft alene har  

 betydning for spørgsmålet, om forudsætningerne for omgørelse overhovedet er  

 til  

 stede, men ikke har betydning for de skattemæssige virkninger af den  

 disposition, der rent faktisk foretages for at "reparere"  

 forholdet.  

 Styrelsen finder således, at de aktier, der rent faktisk forudsættes udstedt  

 i  

 2003, ganske vist bevirker, at betingelserne for omgørelse skal anses for  

 opfyldt, men samtidig, at der ved fastlæggelsen af de skattemæssige  

 virkninger  

 af dispositionen skal anses for anskaffet på det faktiske  

 anskaffelsestidspunkt, dvs. 2003. Forholdet er jo netop det, at der rent  

 faktisk ikke er udstedt aktier i 1999, men først i 2003. I relation til  

 aktieavancebeskatningslovens regler bør det faktiske anskaffelsestidspunkt  

 derfor lægges til grund.
A A/S ønsker omgørelsen foretaget således, at  

 indkomstvirkningen af gældseftergivelsen bliver ophævet.
Efter styrelsens  

 opfattelse vil den skatteretlige konsekvens derfor i relation til  

 kursgevinstloven være, at den samlede eftergivelse behandles som en  

 gældskonvertering,  

 hvorved de i 2003 udstedte aktier vil vedrøre den i 1999 foretagne  

 gældskonvertering.
Ved gældskonverteringen forudsættes udstedt aktier med en  

 samlet kursværdi svarende til fordringens kursværdi.
 Den skattemæssige behandling af debitor ved en  

 gældskonvertering i koncernforhold følger af kursgevinstlovens § 8, stk. 1,  

 hvorefter debitors gevinst på gælden ved frigørelsen ikke medregnes til den  

 skattepligtige indkomst, hvis kreditor ikke kan medregne det tilsvarende tab,  

 jf kursgevinstlovens § 4. Da A A/S (kreditor) ikke kan fradrage tabet ved  

 gældskonverteringen, skal A Inc. (debitor) ikke medregne gevinsten til den  

 skattepligtige indkomst.
Gældskonverteringen indebærer, at de udstedte  

 aktier anses for anskaffet til en værdi svarende til kursværdien af gælden på  

 tidspunktet for konverteringen, jf.
Ugeskrift for Retsvæsen 1977, 964 H.
Det  

 bemærkes i den henseende, at der mellem parterne er enighed om gældens  

 kursværdi.
I henhold til ligningslovens § 15 kan der ved en  

 gældskonvertering eventuelt ske begrænsning af et fremførselsberettiget  

 underskud.
Underskuddet nedsættes med det beløb, hvormed den konverterede  

 fordrings pålydende overstiger den konverterede fordrings kursværdi.
Det  

 følger  

 dog af bestemmelsen, at underskudsbegrænsningen skal reduceres i det omfang  

 debitor ikke skal medregne gevinsten på gælden efter kursgevinstlovens § 8. I  

 nærværende sag, hvor debitor ikke skal medregne gevinsten, skal der derfor  

 ikke  

 ske underskudsbegrænsning.
Endelig skal omgørelsesanmodningen efter  

 skattestyrelseslovens § 37 C, stk. 1, nr. 5, tiltrædes af alle, der  

 skatteretligt vil blive berørt af en tilladelse til omgørelse.
Denne  

 betingelse  

 anses for opfyldt.
 Da alle betingelser i skattestyrelseslovens § 37 C  

 således må anses for opfyldt,  

  

 indstiller Told- og Skattestyrelsen, at der  

 gives tilladelse til omgørelse efter skattestyrelseslovens § 37 C  

  

 på  

 vilkår, at A Inc. til A A/S udsteder 10 aktiecertifikater á 0,1 USD, og at de  

 pågældende aktier i relation til aktieavancebeskatningsloven anses for  

 anskaffet i 2003.
Ligningsrådets afgørelse Ligningsrådet tiltrådte indstillingen med den  

 ændring, at de pågældende aktier i relation til aktieavancebeskatningsloven  

 skal anses for anskaffet på det tidspunkt, hvor kapitalindskuddet blev  

 foretaget.
