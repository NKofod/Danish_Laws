Bekendtgørelse om  

 innovationsforeningers informationspligt I medfør af § 43, stk. 4, og § 61, stk. 5, i  

 lov nr. 1328 af 20. december 2000 om innovationsforeninger  

 fastsættes:
Kapitel 1 Generelle oplysninger § 1. En innovationsforening skal udover de  

 oplysninger, som foreningen skal give i medfør af lov om  

 innovationsforeninger eller regler fastsat i medfør af loven, give de  

 i §§ 2-5 nævnte oplysninger om foreningens investeringer i  

 unoterede kapitalandele i aktie- og anpartsselskaber, samt lån ydet til  

 disse selskaber.
 Stk. 2. Forinden en forening erhverver unoterede kapitalandele  

 i eller yder lån til et selskab, skal den indgå aftale om, at den  

 vil kunne få de oplysninger fra det pågældende selskab, som  

 er nødvendige for, at foreningen kan opfylde sine  

 oplysningsforpligtelser efter denne bekendtgørelse.
§ 2. En innovationsforening skal i sit  

 salgsmateriale give oplysning om, 1)	at foreningens investeringer i unoterede kapitalandele i selskaber  

 generelt er mere risikofyldte end investeringer i børsnoterede  

 værdipapirer, 2)	vedtægternes bestemmelse om, at foreningen ikke er åben  

 for emission, 3)	at intet medlem kan kræve sig indløst, og 4)	om eventuelle generalforsamlingsbeslutninger om emission eller  

 indløsning i henhold til § 9, nr. 15, i lov om  

 innovationsforeninger.
 Stk. 2. For så vidt angår investeringer i  

 unoterede kapitalandele i og udlån til selskaber skal foreningen i sit  

 salgsmateriale oplyse om foreningens investeringspolitik og  

 værdiansættelsesprincipper for unoterede aktier og anparter og  

 udlån samt om de principper, hvorefter op- og nedskrivninger af  

 unoterede aktier og anparter og udlån foretages.
§ 3. Såfremt bestyrelsesmedlemmer eller  

 direktører i en forening har en økonomisk interesse i eller  

 familiemæssig eller anden tilknytning til et selskab, som kan  

 være af betydning for foreningens dispositioner i relation til det  

 pågældende selskab, skal vedkommende forud for foreningens  

 erhvervelse af unoterede kapitalandele i eller udlån til selskabet  

 informere bestyrelsen herom.
Oplysningerne skal indføres i  

 bestyrelsens protokol.
Foreningen skal ved erhvervelse af kapitalandele i  

 eller udlån til selskabet straks orientere medlemmerne herom.
Kapitel 2 Oplysninger om de enkelte investeringer i unoterede  

 aktie- og anpartsselskaber § 4. En innovationsforening skal på  

 begæring ved henvendelser til foreningens kontor eller salgssteder  

 udlevere oplysninger om hvert enkelt selskab, hvis unoterede kapitalandele  

 foreningen har investeret i, eller som foreningen har ydet lån  

 til.
 Stk. 2. Oplysninger efter stk. 1 skal mindst  

 omfatte:
1)	oplysning om selskabets navn, hjemsted, etableringsår,  

 registreringsnummer i Erhvervs- og Selskabsstyrelsen, direktion, antal  

 ansatte, selskabets nominelle aktie- eller anpartskapital og foreningens  

 andel heraf samt anskaffelsesåret og størrelsen af foreningens  

 eventuelle udlån til selskabet, 2)	en beskrivelse af selskabets forretningsområde,  

 målsætning og strategi samt forventningerne til indeværende  

 regnskabsår i relation til virksomhedens målsætning og  

 strategi, 3)	en beskrivelse af selskabets væsentligste produkter, 4)	oplysninger om selskabets produktudvikling, 5)	en beskrivelse af markedsforholdene for selskabets produkter, og 6)	selskabets omsætning, resultat før skat og resultat  

 efter skat samt egenkapital og balancesum for hvert af de seneste tre  

 regnskabsår.
 Stk. 3. Foreningen skal hurtigst muligt oplyse medlemmerne om  

 nye forhold, som kan være af væsentlig betydning for  

 værdiansættelsen af foreningens kapitalandele i eller udlån  

 til selskaber, hvis kapitalandele er unoterede.
Kapitel 3 Oplysninger om foreningens eller afdelingens samlede  

 beholdning af unoterede kapitalandele i og udlån til aktie- og  

 anpartsselskaber § 5. En innovationsforening skal på  

 begæring ved henvendelse til foreningens kontor eller salgssteder  

 udlevere oplysninger om den samlede beholdning af unoterede kapitalandele i  

 og udlån til aktie- og anpartsselskaber.
 Stk. 2. Oplysninger efter stk. 1 skal mindst  

 omfatte:
1)	anskaffelsessummen i alt for foreningens beholdning af kapitalandele  

 og udlån, 2)	de senest opgjorte akkumulerede op- samt nedskrivninger af den  

 bogførte værdi af foreningens beholdning af kapitalandele og  

 udlån, 3)	den seneste bogførte værdi af beholdningen af  

 kapitalandele og udlån, 4)	den samlede regnskabsmæssige indre værdi af beholdningen  

 af kapitalandele og udlån beregnet på grundlag af seneste  

 regnskabsoplysninger for de enkelte selskaber, 5)	årets op- samt nedskrivninger af den bogførte  

 værdi af foreningens beholdning af kapitalandele og udlån, 6)	årets op- samt nedskrivninger af den regnskabsmæssige  

 indre værdi af den eksisterende beholdning, samt 7)	årets avance eller tab ved afvikling af unoterede  

 kapitalandele i og udlån til aktie- og anpartsselskaber i forhold til  

 den bogførte værdi.
Kapitel 4 Straffe- og ikrafttrædelsesbestemmelser § 6. Overtrædelse af §§ 1-5 straffes  

 med bøde.
 § 7. Bekendtgørelsen træder i kraft den 1. juli  

 2001.
