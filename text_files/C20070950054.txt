Ændring af praksis  chokoladeafgift  

  45 pct. fradrag i den afgiftspligtige mængde for chokoladeafgift til  

 komsumis SKAT har revurderet praksis vedrørende  

 muligheden for at få et fradrag på 45 pct. i den afgiftspligtige vægt efter  

 chokoladeafgiftslovens  

 § 8, stk. 2, og § 8, stk. 1, nr. 9.
 Ifølge lovens § 8, stk. 2, gælder følgende:  

 "Virksomheder, der fremstiller konsumis og efter § 3, stk. 2, er  

 registreret for fremstilling af overtræk af chokolade, kakao eller erstatning  

 herfor, kan foretage et fradrag på 45 pct. i den afgiftspligtige vægt opgjort  

 efter § 6, stk. 2".
 Fradraget blev i lovens forarbejder begrundet  

 med, at afgiftsbelastningen herved ville komme til at svare til afgiften af  

 overtræk, der indkøbes hos en chokoladefabrik, idet konsumis-virksomheder af  

 tekniske grunde til det indkøbte overtræk dengang tilsatte ca. 80 pct. fedt.
 Ifølge bestemmelsen i § 8, stk. 1, nr. 9, kan  

 der i den afgiftspligtige vægt foretages et fradrag på: "45 pct. i den  

 afgiftspligtige vægt for overtræk af chokolade, kakao eller lignende, der  

 uden  

 yderligere tilsætning af fedtstoffer (kokosolie og lign.) anvendes af  

 virksomheder, der fremstiller konsumis".
 Denne bestemmelse drejer sig bl.a. om  

 virksomheder, der ikke selv producerer overtræk til den konsumis, de  

 fremstiller.  

 Sådanne virksomheder kan registreres som oplagshaver efter lovens § 3, stk.  

 3.
 SKAT har hidtil haft den opfattelse, at der i  

 disse tilfælde kun kan foretages et fradrag på 45 pct. i den afgiftspligtige  

 mængde, hvis der er tilsat ca. 80 pct. fedtstof til den fremstillede eller  

 indkøbte chokolade eller konsumis med overtræk.
Baggrunden herfor er som nævnt ovenfor, at der  

 tidligere af tekniske grunde altid blev tilsat ca. 80 pct. fedt til  

 chokoladen  

 m.v., for at den kunne anvendes som overtræk til konsumis.
Den tekniske  

 udvikling har imidlertid medført, at dette ikke længere er nødvendigt.
Praksisændring Efter at have vurderet spørgsmålet nærmere er  

 SKAT nu af den opfattelse, at der ikke i loven med forarbejder er  

 tilstrækkelig  

 hjemmel til at stille det som en betingelse for fradraget efter lovens § 8,  

 stk. 2, eller § 8, stk. 1, nr. 9, at der tilsættes ca. 80 pct. fedt til  

 chokoladen m.v.
Fradraget kan derfor foretages uanset mængden af tilsat  

 fedtstof.
 Tilsvarende gælder ved beregning af  

 dækningsafgift ved indførsel af konsumis med overtræk af chokolade, kakao  

 eller  

 erstatning herfor.
Genoptagelse Virksomheder, der efter den hidtidige praksis  

 ikke har fået 45 pct. fradrag i den afgiftspligtige mængde, kan anmode SKAT  

 om  

 at få genoptaget opgørelsen af deres afgiftstilsvar.
Fristregler I henhold til skatteforvaltningslovens § 31,  

 stk. 2, kan der ske genoptagelse, hvis anmodning herom fremsættes senest 3 år  

 efter angivelsesfristens udløb.
 Hvis fristen for ordinær genoptagelse er  

 udløbet, kan der i henhold til skatteforvaltningslovens § 32, stk. 1, nr. 1,  

 efter anmodning ske ekstraordinær genoptagelse til gunst for den  

 afgiftspligtige af opgørelsen af afgiftstilsvaret fra og med den  

 afgiftsperiode, der er påbegyndt, men endnu ikke udløbet, 5 år forud for  

 underkendelsen af praksis.
 Ekstraordinær genoptagelse kan dog kun ske, hvis  

 betingelserne herfor i skatteforvaltningslovens § 32, stk. 1, nr. 1, er  

 opfyldt.
Praksisændringen sker på foranledning af SKATs  

 beslutning herom.
Der kan derfor i henhold til skatteforvaltningslovens § 32,  

 stk. 1, nr. 1, ske genoptagelse af opgørelsen af afgiftstilsvar fra og med  

 den  

 afgiftsperiode, der var påbegyndt, men endnu ikke udløbet, 5 år forud for  

 offentliggørelsen  

 af praksisændringen.
 Anmodning om ekstraordinær genoptagelse skal i  

 henhold til skatteforvaltningslovens § 32, stk. 2, fremsættes senest 6  

 måneder  

 efter, at den afgiftspligtige er kommet til kundskab om det forhold, der  

 begrunder fravigelsen af fristerne i skatteforvaltningslovens § 31.
 Ovenstående reaktionsfrist på 6 måneder regnes  

 fra offentliggørelsen af denne SKAT-meddelelse på SKATs hjemmeside.
Anmodningen om tilbagebetaling Anmodningen om tilbagebetaling skal indgives til  

 SKAT.
 Anmodningen skal indeholde oplysninger om  

 virksomhedens/myndighedens navn, adresse og CVR-nr., samt en specifikation af  

 kravet på tilbagebetaling for hver afgiftsperiode.
Dokumentation Virksomheden m.v. skal fremlægge oplysninger af  

 faktisk karakter, som kan begrunde tilbagesøgningskravet.
 Virksomheden skal endvidere bl.a. dokumentere  

 opgørelsen af tilbagebetalingskravet gennem relevant regnskabsmateriale og  

 andet bilagsmateriale, som efter virksomhedens opfattelse kan dokumentere  

 kravet.
 Virksomheden bør opbevare det relevante  

 regnskabsmateriale, indtil der er truffet endelig afgørelse om  

 tilbagebetaling,  

 selv om det 5-årige opbevaringskrav udløber forinden.
Gyldighed Meddelelsen bortfalder den 1. januar 2008.
