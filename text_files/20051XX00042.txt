Skriftlig fremsættelse (27. oktober 2005) Justitsministeren  

  

 (Lene Espersen):
 Herved tillader jeg mig for Folketinget at fremsætte:
Forslag til lov  

 om ændring af retsplejeloven (Den Særlige  

 Klagerets behandling af klager over dommere mv.) (Lovforslag nr.
L 39).
Den Særlige Klageret behandler bl.a. anmodninger om  

 genoptagelse af en straffesag og klager over dommeres og andre  

 domstolsjuristers adfærd samt sager om disciplinærforfølgning, afskedigelse  

 og  

 forflyttelse af dommere og andre domstolsjurister.
Klageretten består i dag  

 af  

 tre medlemmer  en højesteretsdommer, en landsdommer og en byretsdommer.  

 I  

 sager om bl.a. genoptagelse af straffesager består Klageretten af yderligere  

 to  

 personer, hvoraf den ene skal være advokat og den anden universitetslærer i  

 retsvidenskab  

 eller anden jurist med særlig videnskabelig uddannelse.
Ved udformningen af den gældende ordning har man lagt vægt  

 på at sikre størst mulig uafhængighed og sagkundskab i sager om klager over  

 dommeres adfærd.
Efter Justitsministeriets opfattelse taler det generelle  

 hensyn til at sikre domstolenes uafhængighed ikke i dag afgørende for, at  

 klager over dommeres adfærd mv. og sager om disciplinære og visse  

 ansættelsesmæssige skridt mod dommere mv. alene bør behandles af dommere.  

 Samtidig synes det at stemme bedre med nutidig retsopfattelse vedrørende krav  

 om uvildighed mv., at Klageretten også i disse sager sammensættes således, at  

 de 3 dommere suppleres af to personer, der ikke selv er dommere, men som  

 besidder stor indsigt i og viden om retsforhold.
 Det foreslås på denne baggrund, at Klageretten også i sager  

 om klager over dommeres adfærd mv. skal bestå af samtlige fem medlemmer.
 Det foreslås endvidere, at Klageretten får mulighed for  

 efter en konkret vurdering at se bort fra en overskridelse af den almindelige  

 klagefrist på 4 uger, hvis særlige grunde taler for det.
Efter de gældende regler kan der indgives klage til Den  

 Særlige Klageret eller til vedkommende retspræsident over dommere og andre  

 domstolsjurister.
Det foreslås, at der skal være samme adgang til at klage  

 over  

 sagkyndige retsmedlemmer, f.eks. søkyndige dommere i søsager og  

 børnesagkyndige  

 dommere i visse sager om prøvelse af en afgørelse om foranstaltninger for  

 børn  

 og unge.
 Idet jeg i øvrigt tillader mig at henvise til lovforslaget og  

 de ledsagende bemærkninger, skal jeg hermed anbefale lovforslaget til det  

 Høje  

 Tings velvillige behandling.
