 Ved noteveksling i Maputo den 21. december 1988 og den 11. januar 1989 er  

 der indgået en overenskomst mellem Danmark og Mozambique, ifølge hvilken den  

 danske regering yder et beløb på 2.400.000 kroner til levering af 15  

 dansk-producerede HF-radioer med dertil hørende udstyr til Mozambiques  

 elektricitetsselskab.
 Leverancen indgår i et samlet program, der støttes af NORAD og SIDA og har  

 som hovedformål at forsyne Mozambiques elektricitetsnet med  

 telekommunikationsfaciliteter, som er en forudsætning for en effektiv  

 overvågning af produktion og distribution af elektricitet i landet.
 Projektet forventes gennemført i løbet af 1989.
