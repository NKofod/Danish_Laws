Bilag 1 Bilag 2 Betænkning afgivet af Miljø- og Planlægningsudvalget den 10. december 2008 Betænkning over Forslag til lov om ændring af lov om vandforsyning m.v. og lov om miljømål m.v. for vandforekomster og internationale naturbeskyttelsesområder (Regulering af afgift til drikkevandsbeskyttelse m.v.) [af miljøministeren (Troels Lund Poulsen)] 1. Ændringsforslag 2. Udvalgsarbejdet Møder Høring Spørgsmål Optryk af materiale 3. Indstillinger og politiske bemærkninger 4. Ændringsforslag med bemærkninger Ændringsforslag Til § 1 Af et mindretal (S, SF, RV og EL):
 1) I den under nr. 1 foreslåede § 24 e indsættes i stk. 1 efter »størrelse«: »efter § 24, stk. 2, nr. 1, jf. stk. 3,«.
[Konsekvensændring som følge af ændringsforslag nr. 2] Af et mindretal (S, SF, RV og EL):
 2) I den under nr. 1 foreslåede § 24 e indsættes som stk. 3:
»Stk. 3. Kommunalbestyrelsen træffer afgørelse om afgiftens størrelse efter § 24, stk. 2, nr. 2, jf. stk. 3, og afkræver den afgiftspligtige det skyldige beløb til betaling.« [Bemyndigelse til kommunen til at fastsætte en årlig afgift til dækning af indsatsplanlægningen] Bemærkninger Til nr. 1 og 2 Peter Juel Jensen V nfmd.
Eyvind Vesselbo V Erling Bonnesen V Birgitte Josefsen V Hans Christian Thoning V Jørn Dohrmann DF Liselott Blixt DF Per Ørum Jørgensen KF Knud Kristensen KF Torben Hansen S Mette Gjerskov S Flemming Møller Mortensen S Ida Auken SF Steen Gade SF fmd.
Johs.
Poulsen RV Per Clausen EL Juliane Henningsen IA Liberal Alliance, Siumut, Tjóðveldisflokkurin og Sambandsflokkurin havde ikke medlemmer i udvalget.
Bilag 1 Oversigt over bilag vedrørende L 47 Oversigt over spørgsmål og svar vedrørende L 47 Bilag 2 Brev af 5. december 2008 fra miljøministeren om status for lovforslaget og om kontakten til KL om kompensation Brevet fra miljøministeren er optrykt efter ønske fra S, DF, SF, RV og EL.
MiljøministerietDepartementet Den 5. december 2008 Til Folketingets Miljø- og Planlægningsudvalg Til udvalgets orientering fremsendes hermed brev fra Miljøministeren med status for lov om ændring af lov om vandforsyning m.v. og lov om miljømål m.v. for vandforekomster og internationale naturbeskyttelsesområder (regulering af afgift til drikkevandsbeskyttelse) (L47) og notat fra KL fra den 7. november om lovforslaget.
Troels Lund Poulsen/ Jesper Olsen MiljøministerietDepartementet Den 5. december 2008 Kompensation af kommunerne i sag om grundvand Miljøministeren har den 30. oktober 2008 fremsat forslag til lov om vandforsyning.
Forslaget indebærer blandt andet, at afgiftssatsen for vandindvinding fremover fremgår direkte af loven, samt at staten fremover opkræver afgiften og tilbagefører kommunernes del af provenuet via DUT.
Der har i forbindelse med behandlingen af lovforslaget været rejst spørgsmål om KLs holdning til kompensation via DUT.
Jeg skal hertil bemærke, at KL over for Finansministeriet i notat af 7. november 2008 har tilkendegivet, at kommunerne skal kompenseres på normal vis over DUT-systemet, hvis der fastsættes en statslig afgift jf. vedlagte.
Det fremgår i øvrigt af notatet fra KL, at KL er uenig i udgifterne til indsatsplanlægning i kommunerne.
Spørgsmålet om finansiering af kommunernes udgifter vil indgå i de økonomiske forhandlinger på sædvanlig vis.
KL Den 7. november 2008 Notits vedrørende grundvandsafgift KL har i en høringsskrivelse fra 18. august 2008 og i et DUT-høringssvar af 13. august 2008 tilkendegivet synspunkter om lovforslag vedrørende grundvandsafgift.
 Det fremgår heraf, at KL foreslår, at der skabes hjemmel til en fortsættelse af den hidtidige praksis vedrørende finansiering af indsatsplanlægningen.
 KL forslår konkret, at kommunalbestyrelsen  på baggrund af en af Folketinget vedtaget delegationsbestemmelse  bemyndiges til, indenfor nærmere rammer og retningslinjer at udregne og fastsætte en årlig afgift til dækning af de faktiske udgifter til indsatsplanlægningen i kommunen.
Hvis dette forslag fra KL ikke gennemføres skal kommunerne kompenseres på normal vis over DUT-systemet, og sagen skal optages på lov- og cirkulæreprogrammet.
KL vil i den sammenhæng understrege, at KL er uenig i de beløb, der fremgår af lovforslaget, nemlig at kommunerne samlet vil blive kompenseret med ca. 450 mio. kr. i perioden 2009-2017. Det fremgår af ministeriets baggrundsanalyser, at skønnet for den kommunale del af udgifterne er usikker.
Det er afgørende for KL, at finansieringen svarer til de faktiske udgifter, og sagen bør derfor indgå i de økonomiske forhandlinger på sædvanlig vis.
