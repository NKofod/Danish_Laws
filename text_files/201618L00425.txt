Ændringsforslag stillet den 16. december 2016 Ændringsforslag til 3. behandling af Forslag til lov om de gymnasiale uddannelser [af ministeren for børn, undervisning og ligestilling (Ellen Trane Nørby)]:
Til § 68 Af undervisningsministeren:
 1) Som stk. 2 indsættes:
»Stk. 2. Institutioner, som har opnået tilladelse efter stk. 1, er ikke bundet af den placering af den større skriftlige opgave, som fremgår af § 38, stk. 2.« [Udvidede muligheder for Rudolf Steiner-institutioners tilrettelæggelse af den 2-årige uddannelse til hf-eksamen] Bemærkninger Til nr. 1 Efter det foreslåede stk. 2 vil Rudolf Steiner-institutioner, som har fået tilladelse til at udbyde den 2-årige uddannelse til hf-eksamen uden afholdelse af prøver og dokumentation gennem eksamensbevis, ikke være bundet af den placering af den større skriftlige opgave, som fremgår af lovforslagets § 38, stk. 2. De vil således frit kunne placere den større skriftlige opgave i løbet af uddannelsen.
Der ændres ikke ved de faglige krav til opgaven.
