(Til samtlige seminarierektorer) Ved skrivelser af 27. april og 1. maj 1971 har Dansk Seminarieforening  

 givet udtryk for, at tilsyn ved eksamen i henhold til læreruddannelsesloven  

 af 8. juni 1966 ikke efter seminarieorganisationernes opfattelse kan  

 betragtes som en tjenestepligt for seminarielærerne.
I denne anledning skal man herved meddele, at den hidtidige forpligtelse  

 for seminarielærerne til at føre tilsyn ved eksamen må anses for opretholdt,  

 så længe der ikke - efter forhandling med de pågældende organisationer - er  

 truffet anden bestemmelse.
Det tilføjes, at det efter indledningen til den  

 mellem undervisningsministeren og Danske Statsembedsmænds Samråd indgåede  

 tjenestetidsaftale for tjenestemandsansatte seminarielærere blandt andet  

 påhviler seminarielærerne at gennemføre prøver og eksaminer, jfr.  

 undervisningsministeriets cirkulære af 2. marts 1971 om tjenestetiden for  

 tjenestemandsansatte lærere ved statens seminarier samt følgeskrivelse af 19.  

 april 1971, og at der ikke heraf kan udledes nogen ændring af tilsynspligten  

 i forbindelse med eksamen.
