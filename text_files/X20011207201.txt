 Ligningsrådet fandt, at betingelserne i skattestyrelseslovens § 37  

 C, stk. 1 var opfyldt og meddelte tilladelse til at omgøre  

 dispositionen.
Anmodning om omgørelse  

 skattestyrelsesloven   virksomhedsordningen  

 hæverækkefølgen Skatteyder, der anvender virksomhedsordningen, investerede  

 i et antal investeringsbeviser i en investeringsforening.
Investeringerne  

 havde karakter af en omlægning fra en tidligere anbringelse i  

 obligationer til investeringsbeviser.
Begrundelsen herfor var et ønske  

 om at undgå ulejligheden med at foretage successive geninvesteringer i  

 takt med obligationernes udløb/udtrækning.
 Det bevirkede, at den skatteansættende myndighed i  

 medfør af virksomhedsskattelovens § 1, stk. 2 anså det til  

 investeringerne anvendte beløb for hævet i det  

 pågældende indkomstår og således overgået til  

 skatteyderens private økonomi.
 Kommunen afslog en anmodning om omgørelse med  

 henvisning til, at når det direkte fremgår af  

 virksomhedsskattelovens § 1, stk. 2, at sådanne investeringsbeviser  

 ikke kan indgå i virksomhedsordningen, kan dispositionen ikke antages  

 at have haft en utilsigtet virkning.
 Repræsentanten gjorde overfor Ligningsrådet  

 gældende, at dispositionen ikke har været båret af noget  

 hensyn om at spare eller udskyde skatter og afgifter, at dispositionen har  

 resulteret i en for skatteyder utilsigtet skattemæssig virkning, der er  

 væsentlig, at dispositionen klart har fremgået af det aflagte  

 virksomhedsregnskab, samt at de privatretlige virkninger af omgørelsen  

 er enkle og overskuelige.
 Videre blev det oplyst, at samtlige berørte parter  

 kunne tiltræde en omgørelse.
 Ligningsrådet fandt, at betingelserne i  

 skattestyrelseslovens § 37 C, stk. 1 var opfyldt og meddelte tilladelse til  

 at omgøre dispositionen.
