 1. § 23a,-stk. 1 om varslingsbestemmelsernes anvendelse.
a.
I bestemmelsen er det fastsat, at kap. 5a finder anvendelse i  

 forbindelse med afskedigelser, som foretages af en eller flere grunde, som  

 ikke kan tilregnes lønmodtageren selv, når antallet af påtænkte afskedigelser  

 inden for et tidsrum af 30 dage udgør et vist antal.
Det under LAN nedsatte varslingsudvalg har for tiden overvejelser om  

 rækkevidden og den nærmere fortolkning af denne bestemmelse.
Det drejer sig  

 om forståelsen af »påtænkte afskedigelser«.
b.
Såfremt en arbejdsgiver i forbindelse med de forhandlinger, der i  

 henhold til § 23b skal føres med lønmodtagerne, frafalder et antal af de  

 påtænkte afskedigelser, således at antallet af påtænkte afskedigelser bringes  

 ned under de i § 23, stk. 1, nr. 1-3,nævnte grænser, bortfalder den videre  

 varslingsprocedure.
2. § 23a, stk. 2, pkt. 1, om lønmodtagere ansat for et bestemt tidsrum eller til udførelse af en bestemt arbejdsopgave.
Bestemmelsen skal efter sin ordlyd forstås sådan, at alle ansatte er  

 omfattet af lovens beskyttelse.
Undtaget fra loven er alene afskedigelser,  

 der foretages i varslingsperioden, jfr. § 23a, stk. 1, når afskedigelserne  

 foretages i forbindelse med udløbet eller opfyldelsen af arbejdsaftaler, der  

 er indgået for et bestemt tidsrum eller til en bestemt opgave.
Det vil sige,  

 at ansatte for et bestemt tidsrum eller med henblik på en bestemt  

 arbejdsopgave er beskyttet af loven, indtil aftalen efter sit eget indhold  

 opfyldes eller udløber.
 Disse ansatte tælles imidlertid ikke med ved opgørelsen af antal  

 lønmodtagere, jfr. nedenfor II pkt. 3, om arbejdsministeriets bekendtgørelse  

 nr. 74 af 4.3.1977.
3. § 23a, stk. 2; pkt. 3 om afskedigelse af lønmodtagere, som berøres af standsning af en virksomheds aktiviteter som følge af en retsafgørelse.
a.
I henhold til konkursloven kan skifteretten efterkomme en begæring om  

 konkurs fremsat af enten debitor selv eller en af dennes kreditorer.  

 Efterkommer skifteretten begæringen, udstedes der et konkursdekret.
Dette  

 konkursdekret er omfattet af bestemmelsens ordlyd, idet det er en  

 retsafgørelse.
b.
I henhold til konkurslovens afsnit III om tvangsakkord uden for konkurs  

 kan en debitor søge sit økonomiske mellemværende med sine kreditorer løst ved  

 at åbne akkordforhandling (forudsat at betingelserne herfor er tilstede).  

 Godkender skifteretten resultatet af akkordforhandlingen, stadfæster  

 skifteretten tvangsakkorden.
Denne stadfæstelse af tvangsakkorden i henhold  

 til konkurslovens § 178, er omfattet af § 23a, stk. 2, nr. 3, idet det er en  

 retsafgørelse.
c.
Ophører et aktieselskab eller anpartsselskab ved likvidation, må der  

 ved fastlæggelsen af rækkevidden af undtagelsesbestemmelsen skelnes mellem  

 forskellige situationer.  Opløsning ved skifterettens bestemmelse.  

 Likvidation af et selskab kan indledes ved skifterettens bestemmelse om  

 selskabets opløsning, jfr. aktieselskabslovens § 117 og anpartsselskabslovens  

 § 86, bl.a. i tilfælde, hvor opløsning ikke er blevet vedtaget af selskabets  

 generalforsamling på trods af påbud i lovgivningen.
Dette kan f.eks. ske,  

 hvis selskabet i 3 på hinanden følgende år ikke har indsendt årsregnskab til  

 aktieselskabsregistret, jfr. aktieselskabslovens § 118 og  

 anpartsselskabslovens § 87. Disse tilfælde er omfattet af udtrykket  

 »retsafgørelse«, og falder derfor ind under  

 undtagelsesbestemmelsen.
Opløs~ ning på grundlag af domstolsafgørelse.
I  

 tilfælde, hvor selskabets opløsning følger af en domstolsafgørelse, jfr.  

 aktieselskabslovens § 119 og anpartsselskabslovens § 88, på grund af  

 selskabsdeltagernes misbrug af deres indflydelse i selskabet, afhænger  

 behandlingen af, om boet efter de almindelige regler om likvidation af  

 selskabet skal behandles efter reglerne om solvente/ikke solvente (d.v.s.  

 konkursramte) selskaber.
Begge tilfælde falder ind under  

 undtagelsesbestemmelsen, idet vedkommende selskabs aktiviteter standser som  

 følge af en retsafgørelse.
d: Følgende tilfælde falder ikke ind under lovens undtagelsesbestemmelse.
Hvis en virksomhed standser sine aktiviteter på  

 grundlag af en generalforsamlingsbeslutning.
Hvis en virksomhed standser sine  

 aktiviteter som følge af en administrativ afgørelse.
Dette gælder også, hvis  

 virksomhedens indehaver indbringer den administrative afgørelse for  

 domstolene, og retsafgørelsen går sagsøgeren imod, idet denne efterfølgende  

 retslige afgørelse af sagen ikke har været den direkte årsag til, at  

 virksomheden måtte standse sine aktiviteter.
Betalingsstandsninger, hvadenten  

 de etableres i henhold til konkurslovens § 10 eller fortsætter/etableres i  

 henhold til samme lovs § 24. 4. § 23a, stk. 4 om individuelle  

 opsigelsesvarsler. § 23a, stk. 4 fastslår, at reglerne i dette kapitel ikke  

 ændrer bestående individuelle opsigelsesvarsler, der er fastsat i henhold til  

 lov, kollektive overenskomster eller individuel aftale.
Lovens § 23a, stk. 4,  

 kan umiddelbart opfattes, som om det er meningen, at de individuelle  

 opsigelsesvarsler går forud for det kollektive opsigelsesvarsel, men det  

 fremgår af arbejdsministeriets akter, at meningen er, at de individuelle  

 varsler altid skal iagttages ved siden af reglerne om kollektive varsler, men  

 således at de kollektive varslingsregler går forud for de individuelle, hvor  

 disse er kortere end det kollektive varsel på 30 dage.
Dette kollektive  

 varsel bliver således en slags minimumsvarsel i forhold til den enkelte.
I  

 den forbindelse må det dog erindres, at § 23c, stk. 3, indebærer, at varslet  

 i forhold til den enkelte lønmodtager, der er omfattet af en kollektiv  

 afskedigelse, eventuelt kan indskrænkes til 20 dage som minimum.
Begrundelsen  

 for denne fortolkning af § 23a, stk. 4 er, at formålet med reglerne om  

 kollektive afskedigelser er at skaffe en respit på mindst 30 dage for  

 arbejdsmarkedsnævnene til at behandle den opståede situation.
Dette formål  

 ville let helt forspildes, såfremt kortere individuelle opsigelsesvarsler  

 skulle respekteres. 5. § 23a, stk. 5, om de arbejdsretslige regler om de  

 lovlige  følger af kollektive arbejdskonflikter.
Det under landsarbejdsnævnet  

 nedsatte varslingsudvalg behandler fortsat dette spørgsmål, hvorfor der  

 indtil videre skal henvises til direktoratets rundskrivelse af 9. marts 1981,  

 af hvilken det fremgår, at »afskedigelser, der er begrundet i  

 arbejdsmangel, der skyldes arbejdsstandsning hos andre end de af  

 afskedigelserne omfattede ansatte, falder inden for undtagelsesbestemmelsen.  

 Der skal derfor i ovennævnte situation ikke varsles«.
 6. Force majeure.
 Varslingsudvalget under landsarbejdsnævnet arbejder fortsat med dette  

 spørgsmål.
 7. Personer med beskæftigelse i udlandet.
Personer, der er udsendt til beskæftigelse i udlandet fra en her i landet  

 beliggende virksomhed, vil være omfattet af varslingsreglerne, såfremt  

 virksomheden efter arbejdsministeriets bekendtgørelse nr. 74 af 4/3 1977 om  

 virksomhedsbegreb m.v. er omfattet af loven.
Afgørende herfor er, at  

 virksomheden her i landet har ansættelses- og afskedigelseskompetencen.
II Bekendtgørelse om virksomhedsbegreb og om opgørelse af antal lønmodtagere i forbindelse med foretagelse af afskedigelser af større omfang.
 1. § 5, stk. 1 om lønmodtagere.
 Administrerende direktører.
Administrerende direktører, der i kraft af deres ansættelsesforhold  

 indtager en så selvstændig stilling i et selskab, at de må sidestilles med  

 arbejdsgivere, medtælles ikke ved opgørelsen af lønmodtagere, der normalt er  

 ansat i virksomheden.
D.v.s. det er ikke afgørende, hvorledes de pågældende  

 tituleres, men alene hvilke beføjelser der er tillagt de pågældende.
 Det samme gælder for øvrige direktører, der er anmeldt til  

 Aktieselskabsregistret eller Forsikringsregistret som medlemmer af  

 direktionen, medmindre det godtgøres, at der er foretaget sådanne  

 indskrænkninger i deres beføjelser, at de ikke har den selvstændighed med  

 hensyn til ledelse, som sædvanligt tilkommer en direktør.
Efter tilsvarende synspunkter må det afgøres, om ledere af virksomheder,  

 der ikke er organiseret som aktie- eller anpartsselskaber, skal medtælles  

 eller ej ved opgørelsen af lønmodtagere, der normalt er ansat i en  

 virksomhed.
Efter ovennævnte kriterier vil ledere normalt ikke blive  

 betragtet som funktionærer i funktionærlovens forstand.
 Ansatte med offentligt tilskud.
Ansatte med offentligt tilskud ansættes på normale løn- og arbejdsvilkår,  

 d.v.s. på lige fod med andre lønmodtagere og tælles derfor med i opgørelsen  

 over antal lønmodtagere, medmindre det ved etableringen af  

 ansættelsesforholdet er præciseret, at ansættelse sker for et bestemt  

 tidsrum, jfr.
II, pkt. 3.
 Ansatte på arbejdsfordeling.
 Ansatte på arbejdsfordeling, der er etableret ved aftale, tælles med, når  

 antal lønmodtagere opgøres, uanset om de er på arbejde på opgørelsesdagen  

 eller ej.
2. § 5, stk. 2 om lønmodtagere med under 15 timers ugentlig beskæftigelse.
 Efter ordlyden i § 5, stk. 2 tælles ansatte med under 15 timers ugentlig  

 beskæftigelse ikke med i opgørelsen af en virksomheds antal lønmodtagere.
3. § 5, stk. 3 om lønmodtagere ansat for et bestemt tidsrum eller til udførelse af en bestemt arbejdsopgave.
Efter ordlyden i § 5, stk. 3 tælles lønmodtagere ansat for et bestemt  

 tidsrum eller til udførelse af en bestemt arbejdsopgave ikke med i  

 opgørelsen.
Herefter tælles f.eks. ikke lærlinge med, da der indgås aftaler  

 med disse for et bestemt tidsrum.
Det spørgsmål har været rejst, om ikke længere tids tilknytning til en  

 virksomhed ved forlængelse af åremålsansættelse burde føre til, at de  

 pågældende tælles med i opgørelsen af virksomhedens antal lønmodtagere under  

 hensyn til den faktiske tilknytning til virksomheden.
Bekendtgørelsens regler  

 er tekniske optællingsregler og giver ikke mulighed for en sådan fortolkning.  

 Der henvises iøvrigt til spørgsmålet om omfanget af lovens beskyttelse, jfr.  

 ovenfor I pkt. 2.
 4. § 6 om opgørelse af antal lønmodtagere ved strejke/blokade.
Såfremt en virksomhed på opgørelsestidspunktet efter § 6 er ramt af  

 konflikt, opstår spørgsmålet om, hvorledes antallet af de normalt  

 beskæftigede opgøres.
Problemet er af »tælle-teknisk« karakter og  

 løses ved at anvende samme grundlag for opgørelsen, som blev anvendt ved den  

 senest foretagne opgørelse forud for konflikten.
 5. § 7 om opgørelse af antal afskedigede.
 Antal afskedigede opgøres efter § 7, tilsvarende som optællingen i § 5,  

 stk. 1 og stk. 2. Det bemærkes hertil, at det betyder, at ansatte for et  

 bestemt tidsrum eller til udførelse af en bestemt arbejdsopgave tælles med i  

 antal afskedigede, forudsat at afskedigelse finder sted før udløb eller  

 opfyldelse af arbejdsaftalen.
 P.D.V.
