 Henvendelse fra ung pige på 16 år om undersøgelse af mulighederne for  

 anvendelse af kvinder i avancerede jagerfly (F- 16) samt ophævelse af den  

 gældende dispensation fra ligebehandlingslovens § 2 i henhold til § 11 stk.  

 1, som medfører, at kvinder ikke kan anvendes som jagerpiloter.
 Dispensationen opretholdt under henvisning til igangværende  

 flyvemedicinske undersøgelser under NATO's Advisory Group for Aerospace  

 Research and Development, som forventes afsluttet i 1992, hvor  

 undersøgelsernes resultater vil blive vurderet, og spørgsmålet om  

 dispensationens opretholdelse vil blive genoptaget.
 REDEGØRELSE FOR SAGEN:
 En ung pige rettede den 5/9 1988 henvendelse til Forsvarsministeriet med  

 henblik på ophævelse af den for Forsvarsministeriet gældende dispensation fra  

 ligebehandlingslovens § 2 i henhold til § 11, stk.1, vedrørende anvendelse af  

 kvinder som jagerpiloter (F-16) samt anmodning om undersøgelse af sagen.
 Forsvarsministeriet oplyste, at flyvemedicinske undersøgelser er iværksat  

 med henblik på at belyse:
- Relationer mellem styrken af en pilots nakkemuskulatur og risikoen for  

 skader ved bratte G-ændringer, - relationer mellem store og langvarige G-påvirkninger og risikoen for  

 skader på en kvindelig pilots bækkenparti samt - relationer mellem periodiske ændringer i en pilots hormonbalance m.v. og  

 bevidstløshedsgrænser i forbindelse med G-påvirkninger.
 Undersøgelserne gennemføres i en arbejdsgruppe under NATO's Advisory Group  

 for Aerospace Research and Development og omfatter både kvinder og mænd.  

 Resultaterne forventes at foreligge i 1992.
 Det flyvemedicinske materiale blev forelagt Ligestillingsrådet, der  

 erklærede sig enig i, at det af sikkerhedsmæssige årsager er vigtigt at  

 undersøge, hvordan jagerflys acceleration påvirker kvinders fysik.  

 Ligestillingsrådet har derfor anbefalet en dispensation til udgangen af 1992.
 FORSVARSMINISTERIETS AFGØRELSE:
 Under henvisning til, at det ikke fandtes forsvarligt at åbne for  

 anvendelse af kvindelige piloter i F-16 fly, før de igangværende  

 flyvemedicinske undersøgelser var afsluttet, blev den gældende dispensation  

 opretholdt.
 LOVGRUNDLAG:
 Ligebehandlingslovens § 2 og § 11, stk. 1.
 Ændret til lov nr 244 af 19/04/1989.
