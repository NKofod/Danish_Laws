 I medfør af § 12, stk. 1 og 3 og § 13 a i lov om grundlæggende social- og  

 sundhedsuddannelser m.v., jf. lovbekendtgørelse nr. 828 af 17. september  

 1996, og i medfør af § 2, stk. 7 i lov nr. 508 af 30. juni 1993 om åben  

 uddannelse (erhvervsrettet voksenuddannelse) m.v. og efter forhandling med  

 socialministeren, fastsættes:
Uddannelsens formål, struktur og varighed § 1.  Formålet med uddannelsen er, at eleven tilegner  

 sig forudsætninger for alene og i samarbejde med forældre, pårørende og  

 kolleger i bred forstand at udføre pædagogisk og omsorgsrettet arbejde i  

 institutioner og private hjem m.v. i forhold til børn, unge og voksne med  

 almindelige eller særlige behov herfor.
 Stk. 2.  Uddannelsen har ligeledes til formål, at eleven  

 tilegner sig viden om samfundet og udvikler sig personligt.
 Stk. 3.  Endelig har uddannelsen til formål at  

 kvalificere til videre uddannelse.
 § 2.  Uddannelsen foregår ved skoler med en godkendt  

 uddannelsesordning, jf. § 31, stk. 1.
 Stk. 2.  Uddannelsen varer 11/2 år og er en  

 vekseluddannelse fordelt med 1 års skoleundervisning og 1/2 års  

 praktikuddannelse.
Uddannelsens indhold og tilrettelæggelse § 3.  Uddannelsen består af perioder af  

 skoleundervisning og praktikuddannelse.
 Stk. 2.  Skolen udarbejder den nærmere tilrettelæggelse  

 af skoleundervisningen og praktikuddannelsen i en uddannelsesordning, jf. §  

 31.
 Stk. 3.  Skolen og praktikstedet har hver for sig  

 ansvaret for gennemførelsen af uddannelsen, og for at der sikres tæt  

 sammenhæng mellem skoleundervisningen og praktikuddannelsen.
§ 4.  Skoleundervisningen har som mål, at eleven  

 tilegner sig Stk. 2.  I skoleundervisningen indgår vejledning om  

 uddannelse og erhverv samt om personlige forhold i relation til uddannelsen.
 § 5.  Skoleundervisningen består af et  

 introduktionsforløb på ca. 4 uger og yderligere ca. 40 ugers undervisning,  

 der sammensættes af områdefag, dansk og valgfag.
 Stk. 2.  Områdefagene udgør ca. 70 pct., dansk (niveau  

 C) ca. 20 pct. og valgfag ca. 10 pct. af de ca. 40 ugers undervisning.
 Stk. 3.  Områdefagene består af følgende fag og  

 fordeling af den samlede undervisningstid til områdefag:
§ 6.  Introduktionsforløbet skal give en generel  

 indføring og vejledning i uddannelsen, herunder dennes indhold og  

 tilrettelæggelse.
Forløbet skal ligeledes introducere de generelle rammer for  

 det pædagogiske arbejdsområde, herunder etik og samarbejdsformer.
 § 7.  Områdefagene har følgende mål:
Eleven skal tilegne sig Eleven skal tilegne sig Eleven skal tilegne sig Eleven skal tilegne sig § 8.  Faget dansk udbydes på niveau C og har som mål,  

 at eleven kan § 9.  Danskfagets discipliner består af tekstarbejde  

 samt mundtlig og skriftlig sprogbrug.
Stk. 2.  Tekstarbejdet omfatter analyse, perspektivering  

 og begrundet vurdering af forskellige teksttyper og genrer.
Fiktion, sagprosa  

 og billeder skal indgå.
Der læses tre eller flere emner, hvoraf et emne skal  

 behandle en litterær periode, et emne mediekultur og et emne børnekultur.
I  

 et af emnerne inddrages ældre tekster, ligesom den samlede tekstlæsning  

 omfatter mindst et litterært hovedværk.
Stk. 3.  Arbejdet med den mundtlige og skriftlige  

 sprogbrug skal indgå i det enkelte emnearbejde og tilrettelægges med  

 progression.
I arbejdet med mundtlig fremstilling arbejdes der med at styrke  

 evnen til at lytte og udtrykke sig hensigtsmæssigt i forskellige situationer,  

 mens arbejdet med skriftlig fremstilling skal styrke evnen til at formulere  

 sig præcist, nuanceret og sprogligt korrekt.
 Stk. 4.  I tilknytning til arbejdet med et af emnerne  

 udarbejder eleven en skriftlig rapport, der indgår i den afsluttende prøve.  

 Rapporten erstatter 4 standardopgaver, idet 1 standardopgave svarer til 4  

 timers elevarbejde.
 Stk. 5.  Det skriftlige arbejde fordeles jævnt over  

 uddannelsen og svarer til 15 standardopgaver i faget.
 Stk. 6.  Indtil 25 pct. af arbejdet med skriftlige  

 hjemmeopgaver må anvendes til redigering, omskrivning og lignende  

 procesorienteret eller uddybende bearbejdning af opgavebesvarelser.
 § 10.  Valgfag har til formål at bidrage til elevens  

 personlige udvikling og kan bestå af prøveforberedende fag, kultur- og  

 aktivitetsfag eller supplerende undervisning i de obligatoriske fag.
§ 11.  En del af undervisningen gennemføres som  

 tematisk undervisning, hvori indgår elementer fra de forskellige områdefag og  

 fra faget dansk.
Temaundervisningen har til formål at give eleven mulighed  

 for at fordybe sig i et eller flere emner eller problemer og at bidrage til  

 udvikling af elevens samarbejdsevner.
Stk. 2.  Temaer kan være rettet mod særligeområder i det  

 pædagogiske arbejde.
I den tematiske undervisning kan indgå observations- og  

 øvelsespraktik.
§ 12.  Praktikundervisningen har som mål, at eleven  

 tilegner sig § 13.  Praktikuddannelsen består normalt af 2  

 praktikforløb og foregår i dag- eller døgninstitutioner eller dagpleje eller  

 andre pædagogiske tilbud.
Praktikuddannelsen skal normalt indeholde praktik i  

 en dag- eller døgninstitution.
 Stk. 2.  Den ansættende kommunale myndighed planlægger i  

 overensstemmelse med uddannelsesordningen, jf. § 31, praktikuddannelsen  

 blandt de godkendte praktikpladser, jf. lovens § 21, stk. 5.
Stk. 3.  Praktikstedet har ansvaret for elevens  

 praktikuddannelse og vejledning i forbindelse hermed.
Praktikstedet  

 tilrettelægger praktikken, sådan at eleven opnår forskellige og varierede  

 erfaringer inden for det pædagogiske område jf. § 3, stk. 3.
En særligt tilrettelagt merituddannelse § 14.  For personer, der inden for de seneste 3 år har  

 haft sammenlagt mindst 1 års beskæftigelse på de pædagogiske eller  

 tilgrænsende arbejdsområder, kan den pædagogiske grunduddannelse udbydes som  

 en særligt tilrettelagt merituddannelse efter bestemmelserne i lov om åben  

 uddannelse.
 Stk. 2.  Størstedelen af de i stk. 1 nævnte  

 arbejdserfaringer skal være opnået inden for det pædagogiske arbejdsområde.
§ 15.  Den særligt tilrettelagte merituddannelse varer  

 1 år, tilrettelagt på heltid, jf. lov om åben uddannelse.
Uddannelsen består  

 af skoleundervisning, hvori kan indgå observations- og øvelsespraktik, jf. §  

 11, stk. 2.
 Stk. 2.  I merituddannelsen indgår de samme fag med  

 samme mål, omfang og vægtning som i skoleundervisningen i den ordinære  

 uddannelse, jf. kap 1 og 2, idet introduktionsforløbet, jf. § 5, stk. 1, dog  

 ikke indgår.
 § 16.  Skoler, der gennemfører uddannelsen efter  

 kapitel 1 og 2, kan optage elever til uddannelsen tilrettelagt efter reglerne  

 i dette kapitel.
Bedømmelse § 17.  De kvalifikationer, der er erhvervet i den  

 grundlæggende pædagogiske uddannelse, dokumenteres ved standpunktsbedømmelser  

 eller prøver i områdefagene, standpunktsbedømmelser i praktikuddannelsen, ved  

 en prøve i faget dansk og ved en prøve i forbindelse med et afsluttende  

 temaprojekt.
 § 18.  Ved uddannelsens prøver medvirker censorer.
Stk. 2.  Censorerne er offentlighedens garant for Stk. 3.  Finder censor, at kravene efter stk. 2 ikke er  

 opfyldt, afgiver censor indberetning herom til skolen.
Skolen videresender  

 straks indberetningen til Undervisningsministeriet med sine eventuelle  

 bemærkninger.
Desuden afgiver censor på opfordring fra skolen eller fra  

 ministeriet indberetning om prøvers afvikling og resultater.
 § 19.  Opgaver ved prøver stilles af den enkelte  

 skole.
 Stk. 2.  Prøver tilrettelægges, sådan at det sikres, at  

 individuel bedømmelse finder sted.
 Stk. 3.  Mundtlige prøver er offentligt tilgængelige,  

 medmindre andet følger af de praktiske forhold.
§ 20.  Skolen udpeger censorer.
Ministeriet kan dog  

 beskikke og udpege særlige censorer til at medvirke ved nærmere angivne  

 prøver.
Den enkelte skole modtager normalt senest 2 måneder, før den  

 pågældende prøve afholdes, meddelelse om til hvilken prøve, ministeriet har  

 udpeget særlige censorer.
 Stk. 2.  Censorer må ikke være tilknyttet skolen, hvor  

 eksaminanderne går, eller praktiksteder, der har haft de pågældende  

 eksaminander i praktik.
Stk. 3.  En censor kan ikke medvirke ved eksamination af  

 en elev, som er censors ægtefælle, beslægtede eller besvogrede i op- eller  

 nedstigende linie eller i sidelinien så nær som søskendebørn eller på anden  

 måde censor nærtstående.
Censor kan heller ikke medvirke, hvis der i øvrigt  

 foreligger omstændigheder, som er egnede til at vække tvivl om censors  

 upartiskhed.
 Stk. 4.  Bestemmelsen i stk. 3 gælder ikke, hvis det vil  

 være umuligt eller forbundet med væsentlige vanskeligheder at lade en anden  

 træde i den pågældendes sted under eksaminationen.
Stk. 5.  Hverken eksaminator eller censor må videregive  

 oplysninger om deres drøftelser eller optegnelser til brug for bedømmelsen  

 til andre end eleven eller nogen, der optræder på elevens vegne eller med  

 elevens samtykke.
Videregivelse af sådanne oplysninger fra censor eller  

 eksaminator må endvidere kun ske mundtligt i den andens påhør eller  

 skriftligt, efter at den anden har haft mulighed for at kommentere  

 oplysningen, jf. dog § 18, stk. 3.
 § 21.  Ved bedømmelsen af prøver og  

 standpunktsbedømmelser af områdefag og dansk anvendes 13-skalaen, jf.  

 bekendtgørelsen om karakterskala og anden bedømmelse.
 Stk. 2.  Ved standpunktsbedømmelse af praktik anvendes  

 bedømmelsen »Godkendt/Ikke godkendt«.
§ 22.  Et af områdefagene udvælges af ministeriet ved  

 lodtrækning som prøvefag ved uddannelsens afslutning.
Der gives  

 standpunktsbedømmelse i de resterende 3 områdefag.
 Stk. 2.  Prøven i det udtrukne områdefag kan være  

 mundtlig eller skriftlig efter skolens bestemmelse.
§ 23.  Der afgives standpunktsbedømmelse ved  

 afslutningen af en praktikperiode.
Standpunktsbedømmelse gives af  

 praktikstedet og har opnået bedømmelsen »Godkendt«, inden eleven må  

 gå op til den afsluttende mundtlige prøve.
§ 24.  Faget dansk afsluttes med en mundtlig prøve.  

 Prøven omfatter elevens skriftlige emneopgave og en ekstemporaltekst, som  

 eleven vælger ved lodtrækning.
Karakteren fastsættes på baggrund af en  

 helhedsvurdering af elevens skriftlige opgave og den samlede mundtlige  

 præstation.
 Stk. 2.  Prøven varer ca. 30 minutter og består af  

 følgende:
 Stk. 3.  Under eksaminationen over den skriftlige opgave  

 skal eleven kommentere sin opgave samt fremdrage væsentlige sider i det  

 behandlede emne.
Stk. 4.  Under eksaminationen i ekstemporalteksten skal  

 eleven fremdrage væsentlige sider af tekstens indhold og form samt  

 perspektivere teksten ud fra grundsynspunkter, som har været anvendt i  

 undervisningen.
Notater udarbejdet i forberedelsestiden må anvendes under  

 eksaminationen.
Stk. 5.  De ekstemporale tekster skal have tilknytning  

 til pensum og skal tilsammen omfatte mindst tre emner med tilhørende tekster,  

 samt hvad der i øvrigt er arbejdet med i faget.
Både skønlitteratur, sagprosa  

 og billeder skal være repræsenteret, jf. § 9, stk. 2.
Stk. 6.  Der gives 30 minutters forberedelsestid til den  

 ekstemporaltekst, der er valgt ved lodtrækning.
Til forberedelsen må eleven  

 medbringe alle former for skriftlige og trykte hjælpemidler.
 § 25.  For at eleven kan aflægge uddannelsens  

 afsluttende mundtlige prøve, jf. § 26, skal gennemsnittet af  

 standpunktsbedømmelser i områdefag og prøver i områdefag og dansk være mindst  

 6, og ingen af karaktererne må være 00.
§ 26.  I forbindelse med uddannelsens afslutning  

 afholdes en mundtlig prøve.
Som udgangspunkt for prøven udarbejder eleven  

 alene eller i samarbejde med andre et temaprojekt, som danner grundlag for  

 eksaminationen.
 Stk. 2.  Ved den afsluttende prøve skal eleven mindst  

 opnå karakteren 6.
 § 27.  Skolen indsender til Undervisningsministeriet  

 oplysning om tidspunkter for prøver, disses art og antallet af eksaminander.  

 Ministeriet fastsætter fristen og formen for skolens indberetning.
 § 28.  Elever, der ikke har opnået karakteren 6 i  

 forbindelse med en prøve eller standpunktsbedømmelse i et områdefag eller  

 standpunktsbedømmelsen godkendt i et praktikforløb, kan efter et nærmere af  

 skolen og den ansættende myndighed fastlagt skole- eller praktikforløb  

 vurderes påny.
 Stk. 2.  En elev kan højst deltage i samme prøve eller  

 standpunktsbedømmelse eller gennemgå det samme praktikforløb med henblik på  

 standpunktsbedømmelse 2 gange.
 Stk. 3.  Bliver en elev syg eller af anden grund  

 forhindret i at gennemføre en prøve, tilrettelægger skolen en ny prøve.
 § 29.  Skolen udsteder bevis for gennemført  

 grundlæggende pædagogisk uddannelse med angivelse af resultaterne af de  

 aflagte prøver og standpunktsbedømmelser.
 Stk. 2.  Beviset skal endvidere angive:
 Stk. 3.  Uddannelsesbeviset skal indeholde en engelsk  

 oversættelse af oplysningerne jf. stk. 1 og 2.
 § 30.  Elever med særlige forudsætninger, der er  

 anerkendt til specialpædagogisk støtte, skal have de fastlagte prøver  

 tilpasset, så de imødekommer elevens forudsætninger.
Andre bestemmelser § 31.  De nærmere regler for uddannelsen fastlægges i  

 uddannelsesordninger.
Uddannelsesordningerne udarbejdes af skolelederen og  

 godkendes af fællesbestyrelsen, jf. lovens § 20, stk. 1, efter indhentet  

 udtalelse fra uddannelsesrådet.
 Stk. 2.  Ud over, hvad der følger af bestemmelserne i  

 denne bekendtgørelse, skal uddannelsesordningerne indeholde:
 Stk. 3.  Skolen skal gøre eleverne bekendt med  

 uddannelsesordningen.
 § 32.  Den ansættende kommunale myndighed godkender  

 efter indhentet udtalelse fra skolelederen, at elever med relevante  

 uddannelses- og beskæftigelsesmæssige forudsætninger fritages for dele af  

 uddannelsen, jf. stk. 3 og 4.
 Stk. 2.  Fællesbestyrelsen kan efter indhentet udtalelse  

 fra uddannelsesrådet fastsætte vejledende retningslinjer for de i stk. 1  

 nævnte godkendelser.
 Stk. 3.  Ved godkendelsen tages der i videst muligt  

 omfang hensyn til tidligere uddannelse og beskæftigelse.
 Stk. 4.  Fritagelse fra prøver kan ikke gives for hele  

 uddannelsen eller for uddannelsens centrale dele i et sådant omfang, at  

 uddannelsen ikke kan anses for gennemført.
§ 33.  Undervisningsministeren kan i særlige tilfælde  

 tillade fravigelse fra bekendtgørelsen, hvis det sker som led i  

 uddannelsesforsøg.
I tilladelsen fastsættes varighed og rapporteringsform.  

 Rådet for social- og sundhedsuddannelserne afgiver indstilling herom.
 Stk. 2.  Ministeriet kan dispensere fra bekendtgørelsens  

 regler, når det findes begrundet i usædvanlige forhold.
Ikrafttræden § 34.  Bekendtgørelsen træder i kraft den 5. oktober  

 1996.
