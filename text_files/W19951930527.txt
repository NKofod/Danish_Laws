 Ankestyrelens erfaringer med bistandslovens nye regler om samvær og  

 begrænsninger i samværet ved anbringelse af børn uden for hjemmet.
 Samtidig med ændringerne i bistandslovens regler om anbringelse uden for  

 hjemmet pr. 1. januar 1993, blev der også indført nye regler om samvær og  

 begrænsninger i samværet.
- - - Overskriften til lovens § 67 er »Samvær og kontakt« og de  

 grundlæggende regler er, at børnene og deres forældre har ret til samvær og  

 kontakt, og at kommunalbestyrelsen har pligt til at påse, at denne ret kommer  

 til udfoldelse.
 Retten til kontakt og samvær er imidlertid ligesom alle andre rettigheder  

 i samfundet begrænset af andres lige så beskyttelsesværdige rettigheder og  

 interesser.
 Det ville således være uhensigtsmæssigt, hvis retten til samvær betød, at  

 forældrene opholdt sig i døgndrift på institutionen eller i plejefamilien hos  

 deres børn.
Kommunalbestyrelsens opgaver Kommunalbestyrelsen kan derfor om fornødent træffe beslutning om omfanget  

 og udøvelse af samværet og kontakten og kan fastsætte nærmere vilkår, under  

 forudsætning af, at der lægges særlig vægt på hensynet til barnet og formålet  

 med anbringelsen, jf. § 67, stk. 2.
 Dette gøres normalt ved, at der indgås aftale med forældrene om nærmere  

 fastsatte tidspunkter, hvor de kan besøge barnet, hvor mange weekender om  

 måneden barnet kan opholde sig i hjemmet, hvor barnet skal opholde sig i  

 ferier, osv.
Det må antages, at disse aftaler i langt de fleste tilfælde foregår  

 gnidningsløst.
Det er i hvert fald meget få tilfælde, hvor Ankestyrelsen har  

 fået kendskab til problemer, når der tages hensyn til, at reglen ikke kun  

 finder anvendelse på de ca. 850 tvangsfjernede børn og unge, men også på de  

 frivillige anbringelser af børn og unge uden for hjemmet (godt 11.000).
Kompetencefordeling Kommunalbestyrelsen Det, der har givet problemer i de sager, der har været forelagt  

 Ankestyrelsen, har været spørgsmålet om kompetencefordelingen mellem  

 kommunalbestyrelsen og Børn og unge-udvalget og der-med også om den rette  

 klagemyndighed.
 Efter § 67, stk. 3, kan kommunalbestyrelsen for en bestemt periode  

 beslutte, at samvær kun må foregå under tilstedeværelse af en repræsentant  

 for kommunen, og det kan for en bestemt periode besluttes at afbryde  

 forbindelsen mellem forældrene og barnet eller den unge.
Børn- og unge-udvalget Efter § 67, stk. 4, skal en beslutning om overvågning, der strækker sig ud  

 over 3 måneder og en beslutning om afbrydelse af samværet træffes af Børn og  

 unge-udvalget.
 Endvidere er det i § 67, stk. 4, 3. punktum, bestemt, at såfremt  

 begrænsningen i samværet medfører, at forældrene og børnene kun må se  

 hinanden mindre end en gang om måneden, skal beslutningen træffes af Børn og  

 unge-udvalget.
Klage Hvad angår klagevejen fremgår det af § 67 a, at en beslutning, der er  

 truffet af kommunalbestyrel-sen, kan ankes til det sociale ankenævn, og det  

 fremgår af § 128, jf. § 127, at en beslutning, der er truffet af Børn og  

 unge-udvalget, kan påklages for Ankestyrelsen.
 Der er således i reglerne fastsat nogle kompetenceafgrænsninger, der også  

 refererer til ankevejene.
Ankestyrelsens afgørelser Ankestyrelsen har truffet afgørelse i nogle sager om kompetencespørgsmålet  

 samt om fortolkningen af indholdet i § 67.
 Det er kommunalbestyrelsen, der træffer beslutning om samvær, når samværet  

 fastsættes til en gang eller mere om måneden, og det er Børn og  

 unge-udvalget, der træffer beslutning, når samværet begrænses til mindre end  

 en gang om måneden.
I flere sager havde Børn og unge-udvalgene i forskellige kommuner i  

 forbindelse med behandling af spørgsmål om anbringelse uden for hjemmet  

 samtidig truffet beslutning om fastsættelse af samvær til en gang eller mere  

 end en gang om måneden.
Omfanget af samværet var blevet påklaget til  

 Ankestyrelsen samtidig med klagen over anbringelsen.
 Ankestyrelsen udtalte i en af disse sager, at beslutningen ikke var  

 gyldig, da Børn og unge-udvalget ikke havde kompetence til at træffe  

 beslutning om samværsbegrænsning, med mindre beslutningen medførte, at samvær  

 kun måtte finde sted mindre end en gang om måneden.
 Kommunalbestyrelsens kompetence kunne ifølge almindelige  

 forvaltningsretlige principper ikke delegeres til Børn og unge- udvalget.
 Ankestyrelsen har netop offentliggjort en SM om dette spørgsmål (SM  

 0-76-95).
Hvad er samvær? Der har endvidere været tvivl om fortolkning af den tidsmæssige  

 udstrækning af, hvornår et besøg kan kaldes et samvær.
 På den ene side kan det forhold, at mor og barn vinker til hinanden, når  

 moderen kører forbi barnet i bil, ikke kaldes et samvær, og på den anden side  

 er et weekendophold i hjemmet helt klart et samvær.
 Dette har betydning for at afgrænse kommunalbestyrelsens kompetence i  

 forhold til Børn og unge-udvalget.
 Hvis et samvær, der fastsættes til en gang om måneden, har en så stor  

 tidsmæssig udstrækning, at det kan kaldes et samvær, ligger kompetencen hos  

 kommunalbestyrelsen, men hvis besøget er så kortvarigt, at det kun har  

 begrænset eller ingen funktion som samvær, må det antages, at kompetencen  

 ligger hos Børn og unge- udvalget, idet der i så fald er tale om, at  

 forbindelse mellem barnet og forældrene er afbrudt.
 Ankestyrelsen vil som 3. instans (ved en principiel afgørelse) kunne tage  

 stilling til en afgørelse truffet af et social ankenævn om, hvorvidt et  

 månedligt samvær er af et så beskedent omfang, at samværet må betragtes som  

 afbrudt.
Ankestyrelsen har afslået at behandle en klage over en afgørelse fra et  

 ankenævn som principiel sag, hvor forældrene og barnet var sammen i 1 1/2  

 time en gang om måneden.
Ankestyrelsen har således med denne afgørelse taget  

 stilling til, at et sådant samvær falder inden for rammerne af  

 kommunalbestyrelsens kompe-tance i § 67, stk. 2.
 Ankestyrelsen har ikke haft lejlighed til at tage stilling til samvær af  

 kortere varighed.
Kommende sager Ankestyrelsen har optaget en sag om fastsættelse af samvær til mere end en  

 gang om måneden til principiel behandling.
Sagens drejer sig om en førstegangsanbringelse uden for hjemmet af en  

 7-årig dreng.
Han havde først været frivilligt anbragt, men da samværet blev  

 fastsat til et besøg en gang om måneden og 2 telefonsamtaler pr. uge, havde  

 faderen krævet ham hjemgivet.
 Sagen er optaget til behandling som led i fastlæggelse af praksis for,  

 hvornår det kan anses for forsvarligt og nødvendigt at fastsætte samværet til  

 lovens minimum sammenholdt med, at kommunalbestyrelsen har pligt til at sørge  

 for, at forbindelsen mellem forældrene og barnet holdes ved lige.
Rette klagemyndighed Ankestyrelsen har endelig taget stilling til henvisningen i § 67 a, om,  

 hvilken klageinstans, der er rette myndighed.
 I lovens § 67 a, om klage, er det nævnt, at beslutninger efter § 67, stk.  

 2, samt beslutninger efter § 67, stk. 3, 1. pkt., der vedrører en periode  

 indtil 3 måneder, af forældremyndighedens indehaver eller den unge, der er  

 fyldt 15 år, kan indbringes for det sociale ankenævn.
 Ankestyrelsen har fra et ankenævn fået videresendt en klage over en  

 afgørelse om samværshyppigheden efter § 67, stk. 2, hvor der var truffet  

 afgørelse for en længere periode end 3 måneder.
 Ankestyrelsen tilbagesendte kla-gen til ankenævnet til behandling, idet  

 Ankestyrelsen fandt, at lovens ord om »periode indtil 3 måneder«,  

 udelukkende henviste til § 67, stk. 3, om samværsovervågning.
 Ankestyrelsen fandt således, at kommunalbestyrelsens beslutning efter §  

 67, stk. 2, under alle omstændigheder skal påklages for ankenævnet, selv om  

 den tidsmæssige udstrækning er på mere end 3 måneder.
 Sammenfatning:
 Kommunalbestyrelsen er forpligtet til at påse, at kontakten mellem  

 forældre og børn opretholdes.
 Kommunalbestyrelsen kan træffe beslutning om omfanget og udøvelsen af  

 samværet og fastsætte nærmere vilkår for samværet.
 Kommunalbestyrelsen kan for en bestemt periode træffe beslutning om  

 overvågning af samværet for en periode af indtil 3 måneder.
 Børn og unge-udvalget kan træffe beslutning om overvåget samvær for en  

 periode af mere end 3 måneder, samt af samværsafbrydelse i en nærmere bestemt  

 periode.
 Beslutning om samvær, hvor samværet begrænses til at finde sted mindre end  

 en gang om måneden, skal træffes af Børn og unge- udvalget.
 Beslutninger om regulering af samvær, der er truffet af  

 kommunalbestyrelsen, kan indbringes for det sociale ankenævn og beslutninger  

 om samværsbegrænsning og samværsafbrydelse, der er truffet af Børn og  

 unge-udvalget kan indbringes for Den Sociale Ankestyrelse.
