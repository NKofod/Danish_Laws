I medfør af § 2, stk. 1, i justitsministeriets bekendtgørelse nr. 29 af  

 21. januar 1977 har brandinspektionen udsendt alle dateret 1. februar 1983. Disse forskrifter erstatter driftsmæssige  

 forskrifter af januar 1977.
 Eksemplarer af forskrifterne kan købes i Schultz Boghandel, Møntergade 19,  

 1116 København K, tlf. (01) 14 11 95, fra den 15. februar 1983.
Indholdet i forskrifterne er i det store og hele uændret i forhold til  

 forskrifterne af januar 1977, men der er foretaget enkelte redaktionelle  

 ændringer bl.a. på grundlag af de erfaringer, der er indhøstet ved  

 administration af de hidtidige forskrifter.
Herudover skal man fremkomme med  

 følgende bemærkninger:
 ad bekendtgørelsen.
 § 2,  stk. 2.
Den angivne hjemmel for brandmyndigheden til at stille krav udover de, der  

 er angivet i »Driftsmæssige forskrifter«, giver ikke adkomst til at  

 forlange gennemførelse af nogen form for bygningsmæssige foranstaltninger,  

 herunder installation af nød- og panikbelysning, varslingsanlæg, automatisk  

 brandalarmeringsanlæg, automatisk sprinkleranlæg eller vandfyldte  

 slangevinder.
Bestemmelserne hjemler således alene krav af driftsmæssig  

 karakter i forbindelse med specielle forhold og arrangementer, der ikke er  

 omtalt i »Driftsmæssige forskrifter«.
§ 5 Opmærksomheden henledes på, at bestemmelserne i § 5 er ophævet ved  

 justitsministeriets bekendtgørelse nr. 23 af 18. januar 1980 om eftersyn af  

 brandfarlige bygninger m.v.
§ 6 Brandinspektionens typegodkendelse omfatter alene anvendelse af  

 selskabshuse til private formål.
Benyttelse af samme huse til restaurations-  

 eller udstillingsformål, f.eks. i forbindelse med byfester o.lign., er  

 omfattet af bestemmelserne i brandlovens § 28, stk. 1, og kræver særlig  

 tilladelse fra den stedlige brandmyndighed i hvert enkelt tilfælde.
§ 7 Den stedlige brandmyndighed har ingen beføjelser til at fravige de  

 driftsmæssige forskrifter udover de tilfælde, som direkte er angivet i  

 forskrifterne.
 ad driftsmæssige forskrifter - generelt.
I forskrifternes afsnit 2 er det angivet, at den daglige ansvarlige leder  

 skal drage omsorg for, at de driftsmæssige forskrifter overholdes.
I store  

 virksomheder og institutioner vil det som regel være hensigtsmæssigt at få  

 ansvaret uddelegeret (f.eks. for sygehuses vedkommende til de enkelte  

 afdelingssygeplejere).
 Brandmyndigheden bør gøre den daglige leder opmærksom på det ansvar, der  

 påhviler denne.
 Trykvandslukkeren kan ikke erstatte det i forskrifterne påbudte  

 slukningsmateriel.
 Skilte m.v. skal være i overensstemmelse med DS 734. Eksisterende skilte  

 m.v. kan dog ikke kræves udskiftet i medfør af bestemmelserne i de  

 driftsmæssige forskrifter.
 Det bør ikke tillades, at den nødvendige frie flugtvejsbredde reduceres.  

 Opmærksomheden henledes i denne forbindelse på bygningsreglementets krav om  

 bredde af flugtvejsgange (mindst 1,3 m - dog mindst 2,4 m i institutioner for  

 handicappede personer, herunder sygehuse).
 Tilladelse til permanent opstilling af inventar m.v., som ikke er  

 forsvarligt fastgjort til væg eller gulv, bør kun meddeles for så vidt angår  

 nicher og lignende arealer udenfor den egentlige ganglinie.
 Tvivlsspørgsmål vedrørende anvendelse af gange til andre formål end trafik  

 bør forelægges Statens brandinspektion.
 Soverum, forsamlingslokaler og undervisningslokaler i militære  

 etablissementer er omfattet af de driftsmæssige forskrifter.
 ad driftsmæssige forskrifter for hoteller m.v.
 Punkt 1.1.
 Da de driftsmæssige forskrifter er udsendt i medfør af bestemmelser i  

 bekendtgørelse af 21. januar 1977, har det ikke været muligt at udfærdige et  

 særskilt sæt driftsmæssige forskrifter for plejeinstitutioner (institutioner  

 for handicappede personer), jfr. kap. 6.11 i bygningsreglement 1982. Disse  

 institutioner er således fortsat omfattet af de driftsmæssige forskrifter for  

 hoteller m.v. med de særlige bestemmelser, der er gældende for institutioner  

 for handicappede personer.
 Opmærksomheden henledes på, at soverumsafsnit i sygehuse er undergivet  

 forskrifterne.
 Punkt 4.2.2.
 Soverumsafsnit, der er indrettet på grundlag af bestemmelserne i kap. 6.3  

 - 6.7 og 6.10 i bygningsreglement 1977, skal have fast vagtordning i  

 overensstemmelse med definitionen i punkt 1.4. Hvis dette ikke er tilfældet,  

 skal brandmyndigheden stille krav om, at der installeres et automatisk  

 brandalarmeringsanlæg, jfr. punkt 4.3.4 i »Regler om udførelse af  

 varslingsanlæg i hoteller m.v., skoler og butikker« af januar 1977.
 Punkt 4.2.3.
 Automatiske brandalarmeringsanlæg skal udføres med alarmafgivelse til  

 brandvæsenet som angivet i punkt 4.2.3, sidste afsnit.
 Punkt 6.2.2.
 Bestemmelsen i punkt 6.2.2, andet afsnit, er gældende for såvel  

 eksisterende som nye institutioner.
 Punkt 6.4.
 De nævnte opslag kan købes i Dansk Brandværns-Komite, Datavej 48, 3460  

 Birkerød, tlf. (02) 82 00 99.
 ad driftsmæssige forskrifter for forsamlingslokaler.
 Punkt 2.2.
 Ved »kirkelige handlinger« forstås gudstjenester, messer,  

 barnedåb, konfirmationer, bryllupper, begravelser m.m.
 Benyttelse af løse stole i rækker kræver altid sammenkobling som angivet i  

 punkt 6.4.2, og fritagelse for kravene i forskrifterne omfatter kun selve  

 kirkerummet og ikke andre forsamlingslokaler i forbindelse med kirken.
 Den i andet punktum indeholdte bemyndigelse for brandmyndigheden til at  

 stille krav i henhold til bestemmelserne i punkterne 6.2.1 og 6.2.2 har til  

 formål at sikre forsvarlige flugtveje fra pladser på balkoner o.lign., og  

 bemyndigelsen vil ikke kunne anvendes til at stille krav vedrørende  

 udgangsforhold fra kirkerum med alle pladser på kirkerummets gulv, medmindre  

 helt specielle forhold gør sig gældende.
 Bestemmelsen i tredie punktum er ny i forhold til driftsmæssige  

 forskrifter fra 1977.
 Punkterne 4.2.1, 4.2.3 og 4.3.
 Der henvises til bemærkninger til samme punkter på siderne 26 og 27 i  

 »Meddelelser fra Statens brandinspektion nr. 1-50 1/1 1971 - 1/11  

 1978«.
 Punkt 6.2.
 Det understreges, at de driftsmæssige forskrifter er gældende uanset  

 oprettelsestidspunktet for den pågældende virksomhed eller institution,  

 hvilket bl.a. indebærer, at ethvert forsamlingslokale til mere end 150  

 personer skal være forsynet med flugtveje i det mindste som angivet i 6.2.
 Punkt 6.4.3.
 Arrangementer med opstilling af stole og borde (lange borde) til f.eks.  

 bankospil skal tilrettelægges på en sådan måde, at der fremkommer de  

 nødvendige frie gangarealer til lokalets udgange, og således at der ved en  

 bordside højst bliver 24 stole mellem fri gangarealer, se side 7.
 ad driftsmæssige forskrifter for skoler.
 Punkt 6.2.1.
 Den 21. oktober 1982 har Den centrale rådgivningstjeneste for skolebyggeri  

 tilsendt samtlige amtsråd og kommunalbestyrelser en vejledning om indretning  

 af »Hjemmearealer m.v.« i folkeskoler, og i denne vejledning  

 stilles der forslag om inddragelse af gange i fællesarealer og om permanent  

 møblering af sådanne fællesarealer.
 I den anledning har byggestyrelsen og Statens brandinspektion meddelt Den  

 centrale rådgivningstjeneste, at et sådant arrangement er i klar modstrid med  

 bygningsreglementets og de driftsmæssige forskrifters bestemmelser om  

 flugtveje, medmindre samtlige undervisningslokaler har dør direkte til terræn  

 i det fri, og at der ikke er hjemmel for brandmyndighederne til at tillade,  

 at gange møbleres og anvendes til undervisningsformål.
a = mindst 1,3 m bredt gangareal b = mindst 1 m mellem stoleryggene, når stolene er i brug.
Stolene skal ikke sammenkobles ad driftsmæssige forskrifter for daginstitutioner.
Uanset at bygningsreglement 1982 er gældende for daginstitutioner for mere  

 end 50 personer eller med mere end 10 sovepladser, gælder de driftsmæssige  

 forskrifter fortsat kun for institutioner for mere end 150 personer eller med  

 mere end 25 sovepladser.
Det bemærkes, at periodiske eftersyn ikke skal  

 foretages i mindre institutioner, jfr. bekendtgørelse nr. 23 af 18. januar  

 1980 om eftersyn af brandfarlige bygninger m.v.
 ad driftsmæssige forskrifter for butikker.
Da bygningsreglement 1982 ikke indeholder  

 krav om installation af Alle sager, der forelægges brandinspektionen, skal være vedlagt fornødne  

 bygningsmæssige tegninger m.m. til henlægning i brandinspektionens arkiv samt  

 indeholde angivelse af den pågældende ejendoms matr.nr.
