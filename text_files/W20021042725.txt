Klage  

 over indgivelse af 4 beroligende injektioner samt tvangsbehandling Det lokale Psykiatriske Patientklagenævn godkendte  

 beslutningen om de 4 beroligende injektioner, men underkendte beslutningen om  

 tvangsbehandling, idet man fandt, at der var givet for kort betænkningstid (9  

 dage).
Sundhedsvæsenets Patientklagenævn fandt, at  

 betingelserne for at indgive de 4 beroligende injektioner var opfyldt, idet  

 det  

 var nødvendigt at bringe patienten til ro med henblik på bedring af hans  

 tilstand.
Nævnet lagde vægt på, at patienten i de konkrete situationer var  

 voldsomt opkørt, verbalt truende, vred og latent aggressiv.
Sundhedsvæsenets  

 Patientklagenævn fandt endvidere, at indgivelsen af de 4 beroligende  

 injektioner opfyldte kravet om mindst indgribende foranstaltning og lagde  

 vægt  

 på, at man forinden havde forsøgt at begrænse og korrigere patientens  

 aktiviteter samt forsøgte at tale ham til ro og tilbyde ham beroligende  

 medicin  

 til frivillig indtagelse.
Sundhedsvæsenets Patientklagenævn fandt endvidere, at  

 patienten var sindssyg, og at det ville være uforsvarligt ikke at  

 tvangsbehandle ham, da udsigten til hans helbredelse eller en betydelig  

 afgørende bedring i tilstanden ellers ville blive væsentligt forringet.  

 Sundhedsvæsenets Patientklagenævn har lagt vægt på, at patienten befandt sig  

 i  

 en psykotisk tilstand med forfølgelsesforestillinger, herunder mente, at  

 personalet injicerede kokain i hans blodårer.
Sundhedsvæsenets  

 Patientklagenævn  

 fandt efter en konkret vurdering, at tvangsbehandlingen opfyldte kravet om  

 mindst indgribende foranstaltning og lagde vægt på, at patienten gennem 9  

 dage  

 blev forsøgt motiveret for frivillig behandling, før beslutning om  

 tvangsmedicinering blev truffet, ligesom patienten havde været vedvarende  

 afvisende over for frivillig behandling, da han ikke mente at være syg.  

 Nævnet  

 lagde endelig vægt på, at patienten tidligere havde modtaget antipsykotisk  

 behandling med god effekt på tilstanden.
Sundhedsvæsenets Patientklagenævn fandt endvidere, at  

 behandlingen opfyldte kravet om anvendelse af afprøvede lægemidler i  

 sædvanlig  

 dosering og med færrest mulige bivirkninger.
Nævnet lagde vægt på, at Zyprexa  

 og Cisordinol er almindeligt anvendte og vel afprøvede antipsykotiske  

 lægemidler, ligesom de besluttede doseringer er sædvanlige.
 Sundhedsvæsenets Patientklagenævn tiltrådte således den  

 afgørelse, der blev truffet af Det lokale Psykiatriske Patientklagenævn for  

 så  

 vidt angår godkendelsen af indgivelse af de 4 beroligende injektioner, men  

 ændrede afgørelsen for så vidt angår beslutningen om tvangsbehandling,  

 således  

 at denne godkendes.
