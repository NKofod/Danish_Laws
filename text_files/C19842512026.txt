 1. Omfang.
Bestemmelserne i denne kundgørelse omfatter foredragsvirksomhed ved de  

 under forsvarskommandoen og hjemmeværnskommandoen hørende skoler og kurser,  

 herunder skoler og kurser under værnene, jfr.
Kundgørelse for Forsvaret  

 B.11-1976, når foredraget holdes af personer ansat uden for forsvaret.
Efter  

 forsvarsministeriets nærmere bestemmelse kan skoler og kursus under de under  

 forsvarsministeriet underlagte øvrige myndigheder endvidere omfattes af  

 nærværende bestemmelser.
Ansatte i staten, der udfører foredrag som et led i  

 tjenesten, har ikke krav på særligt vederlag herfor.
 2. Almindelige bestemmelser.
Foredrag ved de under pkt. 1 anførte skoler og kurser vederlægges efter  

 foredragets karakter, niveau og varighed.
Foredrag kan derfor vederlægges  

 efter de for vederlæggelse m.v. af timebetalt undervisning gældende regler.  

 En eventuel efterfølgende debatperiode vederlægges med sats IV pr. time.
3. Særlige bestemmelser.
For foredrag ved forsvarsakademiet og forsvarets  

 center for ledeskab fastsættes følgende særlige regler:
a.
Foredrag for militære og civile chefer/ledere i lønramme 35 og højere,  

 som forudsætter, at foredragsholderen har en ganske særlig baggrund i  

 relation til emnet (f.eks. forfatter af bøger emnet vedrørende, eller har  

 udført forskning inden for emneområdet o.lign.), kan vederlægges med en  

 timebetaling på op til 3 gange sats I i de af finansministeriet, lønnings- og  

 pensionsdepartementets udsendte cirkulærer om vederlæggelse m.v, af  

 timelønnet undervisning.
En eventuel efterfølgende debatperiode vederlægges  

 højest med sats I pr. time.
b.
Foredrag for forsvarets øvrige chefer/ledere, som forudsætter, at  

 foredragsholderen har en videregående indsigt og baggrund (f.eks. særlig  

 indsigt inden for foredragsholderens speciale o.lign.),kan vederlægges med en  

 timebetaling på op til 2 gange sats I i nævnte cirkulære.
En eventuel  

 efterfølgende debatperiode vederlægges højest med sats II pr. time.
c. Øvrige foredrag kan vederlægges med en timebetaling efter sats I i  

 cirkulæret.
En eventuel efterfølgende debatperiode vederlægges højest efter  

 sats III pr. time.
 4. Foredrag ved forsvarets sanitetsskole, der  

 forudsætter at foredragsholderen er speciallæge, vederlægges efter de under  

 pkt.3.b. nævnte satser.
5. For foredrag inden for hjemmeværnskommandoens  

 område fastsættes følgende særlige regler: a.
Foredrag, som forudsætter, at  

 foredragsholderen har en videregående indsigt og baggrund (f.eks. særlig  

 indsigt inden for foredragsholderens speciale o.lign.), kan vederlægges med  

 en timebetaling på op til 2 gange sats I i nævnte cirkulære.
En eventuel  

 efterfølgende debatperiode vederlægges højest med sats II pr. time.
b. Øvrige foredrag kan vederlægges med timebetaling efter sats I i  

 cirkulæret.
En eventuel efterfølgende debatperiode vederlægges højest efter  

 sats III pr. time.
 6. Foredrag i forbindelse med særlige seminarer m.v.  

 vederlægges efter de under pkt.3 anførte retningslinier efter  

 forsvarskommandoens nærmere bestemmelse i det enkelte tilfælde.
 7. De under pkt.2 - 6 anførte satser fremgår af  

 Kundgørelse for Forsvaret A.
 8. Bestemmelserne træder i kraft den 1. oktober 1984.
 FMN 6. kt. 564.21-0.
 Hans Engell.
