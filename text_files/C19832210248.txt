Opbygning og varighed Uddannelsens mål Lærlingen skal i læretiden opnå erhvervskompetence som lastvognsmekaniker  

 i overensstemmelse med nedenstående uddannelsesregler og den for teknisk  

 skole fastsatte kursusplan.
Uddannelsens tilrettelægning De krævede praktiske og teoretiske færdigheder behandles på teknisk skole.  

 Uddannelsen på virksomheden tilrettelægges således at lærlingen beskæftiges  

 ved og opnår praktiske færdigheder i de arbejdsdiscipliner, der er gennemgået  

 under det/de forudgående skoleophold.
 Vejledning til brug ved uddannelsens tilrettelægning fås hos  

 Metalindustriens Lærlingeudvalg.
Teknisk skole Den faglige del af undervisningen på teknisk skole omfatter praktik og  

 teori med hovedvægt på uddannelse i brug af håndværktøj, måleinstrumenter og  

 andet værkstedsudstyr samt reparationsteknik og systematisk fejlfinding.
 Pensum er opdelt således:
Trin 1 (forskole) - varighed 10 uger Skruestikarbejde, boring og rivning, blød- og hårdlodning, gassvejsning og  

 CO2-svejsning, tyndpladearbejde, kravning af rør samt øvelser i demontering  

 og montering.
Trin 2 - varighed 10 uger Dieselmotorer, brændstofanlæg, køle- og smøresystem.
Bremser.
Trin 3 - varighed 7 uger Bremser, kobling, gearkasse, bagtøj.
Trin 4 - varighed 10 uger Ladeanlæg, ledningsanlæg og strømforbrugere, chassis og affjedring,  

 færdselsloven, synsprocedure og styretøj.
Trin 5 - varighed 2 uger Repetition afsluttet med en faglig prøve i henhold til lærlingelovens §  

 15.
 Undervisningen på teknisk skole omfatter endvidere arbejderbeskyttelse og  

 sikkerhed på arbejdspladsen samt undervisning i almene fag.
Virksomhedsuddannelsen Uddannelsen gennemføres i henhold til nedenstående af lærlingerådet  

 fastsatte uddannelsesregler:
Uddannelsen skal omfatte eftersyn, fejlfinding, reparation, justering og  

 kontrol af forskellige lastmotorvognsmodeller fortrinsvis vogne med totalvægt  

 over 9000 kg samt påhængsvogne/sættevogne, endvidere vogne med specialudstyr  

 samt busser i henhold til fabrikkernes forskrifter og de til enhver tid i  

 lovgivningen fastsatte forskrifter Følgende arbejdsområder skal indgå i uddannelsen:
- dieselmotorer med tilhørende brændstofanlæg samt køle-, smøre- og  

 udstødningssystem - transmission, specielt kobling, mekanisk gearkasse og differentiale - bremseanlæg, herunder hydraulisk med trykluftforstærkning,  

 trykluftmekanisk tokreds samt to-leder påhængsvogn - styretøj, herunder servostyring - undervogn, herunder aksler, vanger, hjulophæng, affjedring og  

 støddæmpere - el-anlæg, dog ikke større reparationer på elektriske komponenter - påhængsvognskobling.
 Ønskeligt supplement til virksomhedsuddannelsen:
- benzinmotorer, specielt tændingsanlæg og benzinanlæg - automatiske gearkasser og koblinger - luftaffjedring - sættevognskobling - en- og treleder trykluftbremseanlæg Kørekort Lærlingen skal inden udlæringen have kørekort til motorvogn over 3500 kg  

 samt påhængsvogn over 750 kg, og, læremesteren betaler udgifterne hertil,  

 herunder for indtil 15 timers køreundervisning hos en af ham godkendt  

 kørelærer.
 Reglerne gælder fra 1. januar 1983.
