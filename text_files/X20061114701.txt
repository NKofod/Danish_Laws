Omlægning af administrationsselskabets  

 indkomstår Ansøgning Der anmodes om  

 tilladelse til omlægning af selskabets indkomstår, jf. selskabsskattelovens §  

 31 B, stk. 1.
Afgørelse Skatterådet  

 imødekommer anmodningen.
Sagsfremstilling A ApS ejer 100 %  

 af B ApS.
A ApS har  

 indkomstår 1. januar - 31. december.
B ApS har indkomstår 1. oktober - 30.  

 september.
 B ApS blev  

 stiftet 1. oktober 2005 og dets første indkomstår er 1. oktober 2005 - 30.  

 september 2006.
 Reglerne om  

 sambeskatning blev ændret i 2005. Det medfører, at selskaberne i koncernen  

 skal  

 sambeskattes, jf. selskabsskattelovens § 31, stk. 1. Det øverste moderselskab  

 der deltager i sambeskatningen, skal udpeges som administrationsselskab i  

 sambeskatningen, jf. selskabsskattelovens § 31, stk. 4.
 De nye regler om  

 sambeskatning har virkning fra og med indkomstår, der påbegyndes den 15.  

 december  

 2004 eller senere, jf. § 15, stk. 3 i Lov nr. 426 af 6. juni 2005.
 A ApS indtræder  

 i de nye sambeskatningsregler virkning fra 1. januar 2005. For B ApS har de  

 nye  

 sambeskatningsregler virkning fra og med det indkomstår, der begynder den 1.  

 oktober 2005.
 Fra 1. oktober  

 2005 bliver A ApS administrationsselskab for koncernen, jf.  

 selskabsskattelovens  

 § 31, stk. 4, da det fra og med denne dato er det øverste moderselskab, der  

 deltager i sambeskatningen, jf. selskabsskattelovens § 31, stk. 4. Etablering  

 af koncernforbindelsen i relation til sambeskatningsreglerne er derfor sket  

 denne dag.
 Hvis et selskab  

 ved etableringen af koncernforbindelsen har et indkomstår, som afviger fra  

 administrationsselskabets indkomstår, omlægges selskabets indkomstår efter  

 reglerne i stk. 1-4, så det udløber samtidig med administrationsselskabets  

 indkomstår.
 Det følger af  

 selskabsskattelovens § 10, stk. 5, 4. pkt., at hvis et nystiftet selskab  

 etablerer  

 koncernforbindelse med et andet selskab i sin første indkomstperiode og denne  

 indkomstperiode vedrører et indkomstår, der endnu ikke er påbegyndt af det  

 andet selskab, indtræder sambeskatningen dog først med virkning for det  

 nystiftede selskabs første indkomstår.
B ApS er stiftet  

 den 1. oktober 2005 og er derfor et nystiftet selskab.
Selskabet etablerer  

 koncernforbindelse med A ApS i sin første indkomstperiode, d.v.s.  

 indkomståret  

 2006. Indkomståret 2006 er endnu ikke påbegyndt for A ApS.
Sambeskatningen  

 indtræder derfor først med virkning for B ApS' første indkomstår, d.v.s.  

 indkomståret 2006.
 Det følger af  

 selskabsskattelovens § 10, stk. 5, at alle selskaber i en sambeskatning  

 omfattet af selskabsskattelovens § 31 skal have samme indkomstår som  

 administrationsselskabet,  

 jf. § 31, stk. 5.
 Dette medfører,  

 at B ApS ved indtræden i sambeskatningen med A ApS skal omlægge sit  

 indkomstår,  

 så det udløber samtidig med A ApS' indkomstår.
Ansøgeren har  

 anmodet om Skatterådets tilladelse til i stedet at omlægge  

 administrationsselskabets,  

 A ApS, indkomstår.
Administrationsselskabet ønsker at omlægge sit indkomstår  

 til 1. oktober - 30. september med omlægningsperioden 1. januar - 30.  

 september  

 2006, der skal udgøre indkomståret 2006.
Ansøgers eventuelle opfattelse ifølge anmodning og bemærkninger til  

 sagsfremstilling Ansøgeren  

 foretrækker at omlægge administrationsselskabets indkomstår p.g.a.  

 sæsontravlhed.  

 I perioden omkring 31. december er der travlhed hos både selskabets revisor  

 og  

 i datterselskabet, B ApS.
Datterselskabet får fremstillet  

 børnetøjskollektioner  

 i X-land og har specielt travlt på denne årstid.
Det vil derfor være bedre  

 for  

 selskaberne at afslutte indkomståret 30. september.
Begge selskaber giver  

 underskud, hvorfor der ikke vil være noget provenu for selskaberne ved at  

 omlægge administrationsselskabets indkomstår som ønsket.
Sagsfremstillingen  

 er sendt til udtalelse hos ansøgerens repræsentant.
Selskabets repræsentant  

 er  

 ikke kommet med kommentarer til sagsfremstillingen.
SKATs indstilling og begrundelse Det fremgår af  

 selskabsskattelovens § 31 B, stk. 1, at Skatterådet kan tillade, at omlægning  

 af indkomstår ved etablering af koncernforbindelsen sker på anden måde end  

 foreskrevet i selskabsskattelovens § 10, stk. 5, hvis administrative hensyn  

 til  

 selskaberne taler herfor og der ikke opnås særlige skattemæssige fordele  

 herved.
 Da det er  

 oplyst, at der er særlig stor travlhed i datterselskabet omkring 31.  

 december,  

 og at det derfor passer selskabet bedst at have indkomstår 1. oktober - 30.  

 september, er det SKATs opfattelse, at der er administrative hensyn, der  

 taler  

 for, at dispensation til omlægning af administrationsselskabets indkomstår  

 bør  

 gives efter selskabsskattelovens § 31 B, stk. 1. Der ses desuden ikke at  

 opnås  

 særlige skattemæssige fordele herved.
 SKAT indstiller  

 derfor, at tilladelse til omlægning af administrationsselskabets indkomstår  

 gives efter selskabsskattelovens § 31 B, stk. 1 med omlægningsperioden 1.  

 januar 2006 - 30. september 2006.
Sagsfremstillingen  

 og SKATs indstilling er sendt til udtalelse hos Skattecenter Y.
Skattecenter  

 Y  

 udtaler, at skattecenteret tilslutter sig, at anmodningen imødekommes.
Skatterådets afgørelse og begrundelse Skatterådet  

 tiltræder SKATs indstilling og begrundelse.
Kommentar Afgørelsen  

 forholder sig alene til ansøgerens anmodning om omlægning af A's indkomstår.  

 Konsekvenserne heraf for B omtales ikke, idet dette principielt henhører  

 under  

 ligningen.
 SKAT kan dog  

 herom vejledende oplyse følgende:
 Det følger af  

 selskabsskattelovens § 10, stk. 5, 4. pkt., at hvis et nystiftet selskab  

 etablerer koncernforbindelse med et andet selskab i sin første  

 indkomstperiode  

 og denne indkomstperiode vedrører et indkomstår, der endnu ikke er påbegyndt  

 af  

 det andet selskab, indtræder sambeskatningen dog først med virkning for det  

 nystiftede selskabs første indkomstår.
B ApS er stiftet  

 den 1. oktober 2005, og er derfor et nystiftet selskab.
Selskabet etablerer  

 koncernforbindelse med A ApS i sin første indkomstperiode, d.v.s.  

 indkomståret  

 2006. Indkomståret 2006 er endnu ikke påbegyndt for A ApS.
Sambeskatningen  

 indtræder derfor først med virkning for B ApS' første indkomstår, d.v.s.  

 indkomståret 2006.
 Indkomsten for B  

 ApS i indkomståret 2005 skal selvangives efter de almindelige regler og  

 etableringen  

 af koncernforbindelsen mellem A ApS og B ApS får først virkning for 2006.  

 Indkomståret  

 2006 for B skal omlægges, så det slutter samtidig med indkomståret 2006 for  

 A,  

 d.v.s. 31. december 2006. Indkomståret for B udgør herefter perioden 1.  

 oktober  

 2005 - 31. december 2005.
I denne sag har  

 ansøgeren anmodet om tilladelse til i stedet at omlægge A ApS' indkomstår.
Da  

 sambeskatningen først indtræder med virkning fra B's første indkomstår,  

 indkomståret 2006, skal A ApS i denne situation selvangive sin indkomst for  

 indkomståret 2005 på sædvanlig vis.
Omlægningsperioden er 1. januar 2006 -  

 30.  

 september 2006. Sambeskatningsindkomsten for 2006 vil herefter omfatte  

 indkomsten i A ApS i perioden 1. januar 2006 - 30. september 2006 og  

 indkomsten  

 i B ApS i perioden 1. oktober 2005 - 30. september 2006.
 Fra og med  

 indkomståret 2007 vil begge selskaber have indkomstår 1. oktober - 30.  

 september.
