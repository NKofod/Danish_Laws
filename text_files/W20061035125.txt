 Etablering til fast værge i forbindelse med værgeskift.
 Civilstyrelsens afgørelse af 17. oktober 2006, j.nr. 06-310-00091.
Civilstyrelsen har nu behandlet Deres klage over Statsamtets afgørelse af 30. december 2005. Ved afgørelsen tillagde statsamtet Dem et årligt vederlag på 4.500 kr. ekskl. moms i forbindelse med værgemålet for EH, ligesom statsamtet tillagde Dem et årligt vederlag på 2.000 kr. ekskl. moms til dækning af kontorholdsudgifter.
Statsamtet afslog imidlertid at tillægge Dem et iværksæt-telsesvederlag på 4.900 kr. ekskl. moms i forbindelse med, at De blev beskikket som værge for EH.
Vi ændrer statsamtets afgørelse.
Vi tillægger Dem således et iværksættelsesvederlag på 4.900 kr. ekskl. moms i forbindelse med, at De blev beskikket som værge for EH.
 Vi har truffet afgørelse efter sagsbehandlingsbekendtgørelsens § 12, stk. 2.
Det fremgår af § 12, stk. 2, at værgen, for værgemål, der omfatter alle økonomiske forhold, ved værgemålets iværksættelse, kan tillægges et vederlag på op til 4.900 kr. ekskl. moms for etablering af værgemålet, herunder for udarbejdelse af fortegnelse over aktiver og passiver m.v. jf. § 3 i vær-gemålsbekendtgørelsen. (Beløbet er for 2005 reguleret til 5.000 kr.) Efter Civilstyrelsens praksis tillægges der som udgangspunkt kun iværksættelsesvederlag, når værgemålet bliver iværksat.
Der kan dog undtagelsesvist tillægges iværksættelsesvederlag ved vær-geskift, men kun såfremt værgeskiftet for den nye værge kræver en ekstraordinær indsats, f.eks. fordi den tidligere værge ikke har haft orden i sagerne.
 Det fremgår af sagen, at der for EH er iværksat et værgemål, der omfatter alle økonomiske forhold, og at De ved statsamtets afgørelse af 24. april 2005 blev beskikket som værge, da den tidligere værge, FS, blev frataget værgebeskikkelsen.
 Ved brev af 8. december 2005 ansøger De statsamtet om at blive tillagt et vederlag for etablering af værgemålet på 4.900 kr. ekskl. moms.
De oplyser i denne forbindelse, at Deres arbejde i forbindelse med overtagelsen af værgemålet har bestået i omfattende korrespondance med den tidligere værge med anmodning om regnskabsaflæg-gelse, fremsendelse af bilag, udlevering af EH´s beskedne bohave og af hendes endnu mere beskedne garderobe, drøftelser og møde med .
Kommune om bolig, køb af møbler og tøj samt administration af økonomi.
 De oplyser videre, at der ikke i forbindelse med overtagelse af værgemålet samtidig er sket over-tagelse af allerede etablerede betalingsordninger m.v., og at der ved overtagelsen af værgemålet virkelig er sket etablering af nødvendigt overblik for at få sat struktur på EH´s økonomi.
 De oplyser videre, at der i forbindelse med etablering af værgemålet har været et tidsforbrug på 7,5 timer.
 Ved brev af 17. august 2006 har Civilstyrelsen anmodet om EH´s bemærkninger til sagen.
 Bo og Naboskab .. har ved brev modtaget i Civilstyrelsen den 7. september 2006 oplyst, at man er enig i statsamtets afslag på at tillægge Dem et etableringsvederlag.
 Civilstyrelsen har efterfølgende ved brev af 25. september 2006 anmodet om Deres eventuelle bemærkninger til Bo og Naboskab . udaterede brev.
 De har ved brev af 6. oktober 2006 supplerende oplyst, at arbejdet i forbindelse med overtagelsen af værgemålet har bestået i at der indhentes oplysninger om EH´s økonomi, etableres betalingsord-ninger, tilbagekaldes hævefuldmagter, udstedes nye, fremsendes påkrav til tidligere værge vedrørende indboudlevering med trussel om fogedforretning samt om ophør af huslejebetaling.
Der er videre afholdt møde med .
Kommune om EH´s boforhold både midlertidig aflastnings-bolig og fremtidig permanente bolig samt om de økonomiske muligheder for anskaffelse af møbler og andet indbo.
