 Erstatter: FKOBST P. 324-2 af DEC 1983.
GENERELT 1. Alle arkivalier ved forsvarets arkivskabende  

 myndigheder skal afleveres til Rigsarkivets 3. Afdeling, Forsvarets Arkiver  

 (FOARK), medmindre der foreligger permanent kassationstilladelse givet af  

 Rigsarkivaren eller for tilfældet meddelt af FOARK.
AFLEVERING AF ARKIVALIER 2. Forsvarets arkivalier må kun afleveres til FOARK og  

 ikke til andre statslige, kommunale eller private institutioner.
AFLEVERINGSFRIST FOR ARKIVALIER 3. For aflevering af arkivalier generelt gælder  

 følgende afleveringsfrister:
a.
Uklassificeret arkivalier.
b.
Klassificerede arkivalier.
c.
Særlige forhold.
TURNUSAFLEVERINGER 4. Arkivalier udfærdiget efter 1/4 1957 afleveres fra  

 1991 efter følgende turnus:
ADVIS OM AFLEVERING 5. Den arkivskabende myndighed vil året før  

 afleveringstidspunktet modtage advisskrivelse fra FOARK vedrørende  

 afleveringen med henblik på endelig fastsættelse af afleveringstidspunkt.
ORDNING AF ARKIVER 6. Hvert arkiv skal være henlagt efter det  

 ordningssystem som var gældende, da det blev dannet og administrativt var i  

 brug (Proveniensprincippet). Tilakterede sager lægges på plads, med mindre  

 den nye plads fremgår af journalen (Postlisten). Det kontrolleres, at sagerne  

 ligger i den rigtige orden svarende til postlisten og journalsystemet i  

 øvrigt.
I forbindelse med ordningen renses sagerne for overflødigt materiale, der  

 falder uden for bevarings- og kassationsbestemmelserne og som ikke udgør en  

 integreret del af den pågældende sag.
F.eks. fjernes dubletter, genparter og  

 lign.
Endvidere fjernes alle metaldele såsom clips, hæfteklammer m.v.
Tape  

 fjernes, såfremt dette kan ske uden beskadigelse af teksten.
Defekte eller  

 iturevne arkivalier repareres så vidt muligt.
Tape må ikke anvendes til  

 reparation af arkivalier. defekte sagsomslag (sagsnotater) erstattes med nye,  

 idet de hidtidige dog bevares og lægges ind i det nye omslag, såfremt der på  

 disse er notater, der vedrører sagsbehandlingen.
FORELØBIG REGISTRERING 7. I forbindelse med ordningen foretages en opstilling  

 (normalorden) af arkivalierne i nedennævnte rækkefølge:
 A - sagsarkivet omfatter indgåede skrivelse (kun for de i ref. c., bilag  

 1-5 anførte myndigheder/institutioner og skoler).
B - Ind- og udgåede registraturer omfatter postoversigt, postliste og  

 emnekort.
Postoversigt kun, når denne indeholder en enkelt arkivskabende  

 myndighed.
 C - Kopibog (udgåede skrivelser med bilag). Bilag i form af  

 reglementsudkast eller dele heraf dog kun efter udstedende myndigheds  

 bestemmelse.
 D - Befalinger (kun egne).
F - Straffesager omfatter afhøringsrapporter, disciplinarbøger og  

 straffebøger.
Se endvidere ref. c., pkt. 2.F.
K - Klassificeret/nedklassificeret arkiv, omfatter postlister, (ind- og  

 udgåede), emnekort og udgåede skrivelser med bilag.
Omfatter også indgåede  

 klassificerede skrivelser fra ikke militære virksomheder/institutioner.
 V - Varia, omfatter bevaringsværdigt materiale, der normalt ikke vil kunne  

 placeres under øvrige arkivalietyper, f.eks. materiale fra samarbejdsudvalg,  

 scrapbøger, dagbøger m.v.
Ovennævnte normalorden finder principielt anvendelse ved  

 myndigheder/tjenestesteder med sekretariatsvirksomhed.
Myndigheder uden  

 egentlig sekretariatsvirksomhed følger opstillingen i muligt omfang.
Efter opstilling i normalorden foretages en foreløbig registrering.
Ved  

 foreløbig registrering opføres arkivalierne på skema, jf. bilag 1. Der  

 anføres kun et arkiv på det enkelte skema.
Et eksempelvis udfyldt skema er  

 vist i bilag 4 (foreløbig afleveringsfortegnelse).
 skemaet indsendes til FOARK som afleveringsanmodning og den afleverende  

 myndighed modtager fra FOARK dels afleveringsgodkendelse, dels oplysning om,  

 hvorledes arkivæskerne skal mærkes og nummereres.
PAKNING AF ARKIVALIER 8. Pakning af arkivalier sker i særlige arkivæsker  

 (Rigsarkivets model), hvor dette overhovedet kan lade sig gøre.
Arkivæskerne  

 rekvireres mod betaling ved firmaet BARFOD og I.
CHR.
PETERSEN, Fabriksparken  

 56, Glostrup.
Arkivæskerne findes i følgende størrelser:
Arkivæskerne leveres i plan ufoldet stand og består af to elementer, der  

 ved foldning bliver til henholdsvis bund og låg, jf. bilag 2. Pakningen  

 påbegyndes ved, at bunden foldes.
Den ene af bundens langsider er udført som  

 en klap, der kan bøjes til side, så indholdet let kan udtages og indsættes.  

 Når arkivalierne lægges i arkivæskens bund, skal klappen være anbragt til  

 venstre.
Bunden må kun fuldes til kanten (aldrig overfyldes). Papir, der har  

 været opbevaret i ringordnere, skruebind eller i særlige hænge- eller  

 sagsmapper, udtages heraf inden placeringen i bunden.
Der pakkes med  

 sagsomslagenes ryg mod klappen i den ene langside.
Når alle arkivalierne er fordelt i bunden, foldes et tilsvarende antal  

 låg.
På dette tidspunkt sker mærkning af såvel bund som låg, jf. pkt. 9,  

 hvorefter lågene er klar til at blive påsat og pakningen er hermed afsluttet.
 Pakning af arkivalier, hvis format ikke tillader anbringelse i arkivæsker,  

 sker efter anvisning fra FOARK.
Kartotekskort i format A 4 pakkes som andre arkivalier i arkivæsker.  

 Øvrige kartotekskort efter aftale.
Kort og tegninger i større formater  

 emballeres ligeledes efter aftale.
MÆRKNING AF ARKIVÆSKER 9. Samtlige arkivæsker samt arkivalier i anden  

 emballage mærkes således, at tilhørsforhold og indhold tydeligt fremgår.
Mærkning, jf. bilag 3, foretages ved påklæbning af en hvid etiket  

 fremstillet af papir, Bankpost ES 21, der tilskæres i den nødvendige  

 størrelse.
Udformning af teksten sker efter anvisning fra FOARK.
Der anføres  

 kun følgende tekst på etiketten: 1. Arkivets navn. 2. Tidsperiode (ældste og  

 yngste årstal for arkivet). 3. Arkivalietype. 4. Æske nr.
Etiketten påklæbes med en stærk plastiklim.
Limstik o.lign. samt  

 selvklæbende etiketter må ikke anvendes.
Etikettens tekst påføres ved påtryk med lysægte sort dokumentfarve f.eks.  

 mærket Constanta eller påskrives med skabelonskrift med en tuschpen f.eks.  

 Rotring Isograph samt Rotring tusch.
Visse tuschtyper er ikke lysægte og må  

 derfor ikke anvendes.
Det anbefales at anvende »20 punkt« som  

 skriftstørrelse (5 mm høje bogstaver).
 Skrivemaskine med plakatskrift kan anvendes til fremstilling af  

 »Master etiket«.'Master etiketten' mangfoldiggøres ved  

 fotokopiering, hvorved etiketterne gøres lysægte. (Se bilag 3).
Hver arkivæske påklæbes tre steder en etiket med samme tekst.
På låget en  

 etiket på den kortside, der vender ind mod brugeren, når arkivæsken ligger  

 retvendt og lukket og bundens klap er til venstre.
Der anbringes endvidere en  

 etiket på langsiden til højre for den angivne kortside.
I arkivæskens bund  

 anbringes yderligere en etiket indvendig på klappen, når denne vender til  

 venstre, jf. bilag 3.
 Bind og protokoller, der ikke har kunnet anbringes i arkivæske, påklæbes  

 tilsvarende en etiket om muligt anbragt nederst på bindets ryg.
Etiketten tilskæres efter behov.
Er bindet for smalt til at bære en etiket  

 af passende størrelse, placeres etiketten på bindets forside i øverste  

 venstre hjørne.
 Kartotekskasser mærkes såvel på låget som på underdelen.
ENDELIG REGISTRERING 10. Når pakning og mærkning med stiketter er foretaget  

 registreres arkivalierne på blanket »Afleveringsfortegnelse«, jf.  

 bilag 1. Af denne fortegnelse skal fremgå hver enkelt arkivæske med dennes  

 nr., indhold og tidsperiode (årstal). De enkelte arkivalietyper opføres i den  

 fastsatte orden (alfabetisk). Aflevering af andet arkivmateriale såsom  

 billedsamlinger, tegninger, film, grammofonplader, signeter, segl og stempler  

 m.v. kan medtages i fortegnelsen under den ordinære aflevering af hensyn til  

 kvittering for modtagelsen.
 Afleveringsfortegnelsen, jf. bilag 5, udfærdiges i 4 eksemplarer, hvoraf 1  

 eksemplar følger arkivalierne og resterende eksemplarer fremsendes til FOARK  

 på normal vis.
 Afleverende myndighed modtager fra FOARK kvittering for afleverede  

 arkivalier.
TRANSPORT 11. Forinden arkivalierne afsendes kontaktes FOARK  

 registrator (tlf. 33 92 23 24, lokal 2324) vedrørende aftaler for tidspunkt  

 og transportmåde.
 Afsendende myndighed afholder udgifterne til transporten.
EB J.
O.
FISCHER kontreadmiral Chef for Personelstaben BILAG 6 MICROFILM I STATSINSTITUTIONER RIGSARKIVETS VEJLEDNING OG KRAV A.
ADMINISTRATIVE BESTEMMELSER 1.  Generelle bestemmelser a.
Rigsarkivet er arkivmyndighed for statsinstitutioner, hvorfor prøvning  

 af microfilm henhører under denne.
Microfilm som anvendes og senere skal  

 afleveres til Rigsarkivet, skal være fremstillet og behandlet i  

 overensstemmelse med de i afsnit B »Tekniske krav til arkivfilm«  

 angivne bestemmelser.
Der stilles ingen krav til microfilm, der ikke skal  

 afleveres.
b.
Institutionens planer om microfilmning forelægges Rigsarkivet, som  

 afgør, om der skal fremstilles arkivfilm eller almindelige microfilm.
Forlæg  

 i almindelige formater fotograferes på rullefilm eller microkort.
Forlæg i  

 særformater kan fotograferes på planfilm.
2.  Anmeldelse, prøvefilmning a.
To måneder før fremstilling af arkivfilm påbegyndes, skal opgaven  

 anmeldes til Rigsarkivet.
Anmeldelsen sker på særligt skema, som indsendes i  

 to eksemplarer.
Anmeldelsesskemaer rekvireres i Rigsarkivet.
b.
Institutionens udkast til en instruks vedrørende tilrettelæggelse,  

 gennemførelse og kontrolforanstaltninger vedlægges anmeldelsesskemaerne i to  

 eksemplarer.
c.
En prøve på hver type forlæg, som tænkes filmet, vedlægges skemaerne.
d.
Med skemaerne indsendes en prøvefilm fremstillet med det udstyr og i  

 den kvalitet, som tænkes benyttet ved selve microfilmningen.
Prøvefilmen skal  

 indeholde alle de skilte, som tænkes benyttet.
e.
Når prøvefilmen er godkendt skriftligt af Rigsarkivet, kan optagelsen  

 af arkivfilm begynde.
f.
Overgang til nyt udstyr og ændringer i rutiner, f.eks. ved inddragelse  

 af andre typer forlæg eller ved udeladelse af hidtil filmede forlæg,  

 betragtes som en ny filmningsopgave, som Rigsarkivet skal underrettes om i  

 god tid.
3.  Instruks, dokumentation a.
Institutionen fastsætter særskilt instruks for hver filmningsopgave,  

 medmindre der er tale om COM-film fremstillet hos I/S Datacentralen.
Et  

 eksemplar tilstilles Rigsarkivet.
b.
Der føres logbog (journal) med angivelse af tidspunkter for optagelse,  

 fremkaldelse og kopiering af hver film, medmindre der er tale om COM-film  

 fremstillet af I/S Datacentralen.
I logbogen angives resultaterne af  

 prøvelæsning og teknisk kontrol.
c.
Rigsarkivet tilsendes kopi af logbogen på de tidspunkter, som aftales i  

 forbindelse med godkendelse af filmningsopgaven.
d.
Rigsarkivet og I/S Datacentralen træffer aftale om kvalitetsnormer,  

 dokumentation og aflevering af COM-film fremstillet til institutionen.
e.
Manuel søgning på filmen skal kunne ske alene ved hjælp af de  

 indfotograferede oplysninger.
Hvis søgningen sker elektronisk, skal også  

 denne teknik forelægges Rigsarkivet.
f.
Rigsarkivet kan indkalde film til kontrol.
4.  Aflevering til Rigsarkivet a.
Filmene afleveres som rullefilm, microkort eller planfilm.
Hvis  

 micorkort er fremstillet af rullefilm, og optagelserne er sket fortløbende,  

 afleveres kamerafilm og kopifilm uopklippet.
Kopier af microkort skal dog  

 afleveres i kortform.
b.
Filmene pakkes og nummereres i to rækker.
Foruden med  

 registreringsnummeret (såkaldt MIK-nr. - jf. afsnit B. 4.a.), mærkes den  

 første række »Kamerafilm«, den anden »Kopifilm, 2,  

 generation«.
Afleveres to kamerafilm, mærkes de »Kamerafilm I«  

 og »Kamerafilm II«.
c.
Aflevering sker på de vilkår, som er aftalt i forbindelse med  

 godkendelsen af opgaven.
Den originale logbog vedlægges afleveringen.
Hvis  

 logbogen ikke giver tilstrækkelig oversigt over afleveringen, vedlægges en  

 særlig afleveringsfortegnelse.
d.
Rigsarkivet meddeler skriftligt, om de modtagne film kan godkendes.
Som  

 kvittering returneres de tidligere indsendte kopier af logbogen.
e.
Når Rigsarkivets godkendelse af de modtagne film er modtaget, kan  

 forlæggene kasseres.
B.
TEKNISKE KRAV TIL ARKIVFILM 1.  Generelle bestemmelser a.
Arkivfilm er kamerafilm (1. generation), som opfylder nedenstående  

 tekniske krav, der gør dem egnede til langtidsopbevaring.
Af kanalmicrokort  

 arkiveres et sølvkopikort (2. generation) med henblik på aflevering til  

 Rigsarkivet.
b.
Arkivfilmen må kopieres to gange, inden arkivering finder sted.
Den ene  

 kopi skal afleveres til Rigsarkivet, medens den anden benyttes af  

 institutionen som brugsfilm.
Kopifilmen (2. generation) benyttes ved senere  

 kopieringer til fremstilling af nye brugsfilm.
Kamerafilm må ikke benyttes i  

 læseapparat.
 2.  Filmmateriale, fremkaldelse, formater m.v.
a.
Til fremstilling af kamerafilm og 2. generations kopifilm, der skal  

 afleveres til Rigsarkivet, anvendes altid kemisk fremkaldt sølvfilm.  

 Jf.DS/ISO 4331 og DS/ISO 4332.
b.
Der anvendes kun 16, 35 eller 105 mm film (rullefilm eller microkort)  

 eller planfilm.
Til fotografering af kort og tegninger må der ikke bruges  

 mindre filmformater end 35 mm.
c.
Fremkaldte film beskyttes mod kemisk påvirkning.
Opbevaring af film i  

 fremkalderrum bør derfor undgås.
d.
Filmfabrikanternes anvisninger om råfilmens holdbarhedsterminer og  

 opbevaringsforhold overholdes.
3.  Prøvefilmen a.
Prøvefilmen fremstilles med det samme udstyr, som skal anvendes ved  

 selve microfotograferingen.
b.
Reduktionsforhold angives altid på filmen, således at det kan bedømmes  

 i alle optagelser.
c.
Prøvefilmen skal indeholde optagelser af alle typer og kvaliteter af  

 forlæg, som skal microfotograferes.
De fotograferede forlæg vedlægges  

 prøvefilmen.
d.
Prøvefilmen skal opfylde de kvalitetskrav, der stilles til arkivfilm  

 (se pkt. 5. og 6.).
4.  Filmens indhold a.
På hver film indfotograferes i begyndelsen et registreringsnummer, som  

 meddeles af Rigsarkivet, og som betegner institutionen og filmningsopgaven.  

 Nummeret gentages ved filmens afslutning og anføres tillige på pakningen.  

 Desuden skal hver film nummereres fortløbende inden for opgaven.
b.
I begyndelsen af hver film indfotograferes en testtavle med testkort  

 til måling af skarpheden.
Jf.
DS/ISO 446 eller DS/ISO 3334. Testtavlen må  

 være forsynet med grå felter med 18% og 50% reflektion samt oplysninger om  

 reduktionsforhold.
c.
På hver film indfotograferes skilt med tekniske specifikationer  

 angående film, kamera, evt. servicefirma, operatør og optagelsestidspunkt.
d.
Skilte indfotograferes med oplysninger om institutionens navn, evt.  

 afdeling/kontor og arkivaliernes sagsgruppe eller journalnumre.
e.
Rudenummeret eller anden form for mærkning skal indfotograferes, når  

 det er nødvendigt.
f.
Film skal som første og sidste optagelse gengive symbolerne for  

 spolestart og spoleslut.
Fortsætter sagen på en anden film, indfotograferes  

 en dobbelt pil som tegn på, at sagen fortsættes.
g.
Ved fotografering af kort og tegninger kan det være nødvendigt at  

 indfotografere målestol.
5.  Kvalitetskrav til filmbilleder a.
Alle filmens optagelser skal opfylde kvalitetskravene i pkt. 6.
 b. 5. generations film skal være læselige.
c.
Reduktionsgraden afpasses efter forlægget, således at kravet i pkt.  

 5.b. kan opfyldes.
6.  Tekniske krav til arkivfilm a.
Arkivfilm må ved måling af skarphed ikke have ringere værdier end 80  

 ved reduktioner mellem 1:23 og 1:26 ved brug af testkort nr. 1, DS/ISO 446.  

 Ved brug af testkort nr. 2, DS/ISO 3334, må værdien ikke være ringere end  

 120. Ved fotografering af kort og tegninger skal opløseligheden måles på  

 testkort nr. 2, og værdien må ikke være ringere end 140.
b.
Filmens grundslør skal ligge under 0,10.
c.
Sværtningen (densiteten) skal overholde værdier mellem 0,9 og 1,5  

 afhængig af forlæggenes karakter (DS/ISO 6200). Ved fotografering af kort og  

 tegninger skal værdien ligge mellem 0,9 og 1,3.
d.
Sværtningen skal være ensartet på filmens billedfelt.
e.
Arkivfilms og 2. generations kopifilms restindhold af thiosulfat efter  

 fremkaldelse må ikke overstige 0,7 microgram pr. (cm2). Måling foretages  

 efter metoder angivet i DS/ISO 417 (methylenblåmetoden eller den  

 sølvdensitometriske måling med UV-lys). En udskylning af restthiosulfat kan  

 ikke foretages senere end ca. 7 dage efter fremkaldelsen.
f.
Resultaterne af ovennævnte målinger skal registreres på særlige skemaer  

 (logbog - se afsnit A, pkt. 2.).
g.
Splejsning af arkivfilm må kun foregå ved thermosvejsning eller ved  

 brug af filmtape efter Rigsarkivets anvisning.
7.  Emballering af arkivfilm a.
Hver arkivfilm emballeres i dåse af materiale, som er syrefrit, kemisk  

 stabilt, rustfrit og kan udholde varme (150 graders C i 4 timer) uden  

 nedbrydning og deformering jf.
DS 2134 og ISO 5456. Fabrikkernes dåser til  

 råfilm kan som regel genanvendes til kamerafilmen.
b.
Der stilles de samme krav til spolerne, også her kan råfilmens spoler  

 som regel genanvendes.
c.
Filmen spoles fast, men ikke for hårdt.
Papir, elastikker o.l. må ikke  

 benyttes omkring selve filmen.
Kamerafilmen pakkes med så lidt luft i  

 emballagen som muligt jf.
DS/ISO 2134.
d.
Også microkort og planfilm skal emballeres i materialer, der er kemisk  

 stabile.
8.  Opbevaring af arkivfilm a.
Arkivfilmene opbevares i særlige rum, der er egnede til opbevaring af  

 sølvfilm.
b.
Temperaturen i rummet skal være under 18 graders C med en maximal  

 variation af plus/minus 1 grad på 24 timer.
Den relative luftfugtighed skal  

 være mellem 20 og 40% med maximal variation 5% på 24 timer.
c.
Luften i opbevaringsrummet skal være fri for støv og anden forurening.
d.
Opbevaringsrummet må ikke udstyres med materialer, der afgiver flygtige  

 kemiske forbindelser til luften, f.eks. andre film, visse træsorter,  

 forskellige former for maling og lak, lysstofrør, stærke rengøringsmidler.  

 Som materiale til hylder og skabe anbefales ovnlakerede metalplader.
e.
Institutionen sikrer sig ved stikprøver, at hverken film eller  

 beholdere får skader i form af rust eller pletter under opbevaringen.
9.  Akklimatisering og transport af arkivfilm a.
Akklimatisering skal finde sted ved pakning af film og ved flytning til  

 og fra lokaler med forskellige temperaturer og grader af luftfugtighed jf.
DS  

 2134 og ISO 5466.
b.
Der udvises særlig omhu under transport.
Filmdåserne lukkes med tape og  

 pakkes i solid emballage, evt. i thermocontainer, inden transport eller  

 forsendelse til Rigsarkivet.
BILAG 7 BESTEMMELSER FOR AFLEVERING AF STAMPAPIRER TIL RIGSARKIVET 1. Følgende stampapirer afleveres:
 - Stamoplysninger til brug for Forsvarsministeriet.
 - Stamblad 1 for faste befalingsmænd.
 - Stamkort 1 (hvidt), særlige overgangsbestemmelser for HJV.
 - Stamblad eller tilsvarende for civilt personel.
2. Stampapirer for officerer, stampersonel med  

 langtidskontrakt, frivilligt hjemmeværnspersonel samt civilt personel  

 afleveres til Forsvarets Arkiver (FOARK) 70 år efter den pågældendes fødsel.  

 For øvrigt militært personel - herunder værnepligtige befalingsmænd og menige  

 - afleveres stampapirer 50 år efter den pågældendes fødsel.
For frivilligt  

 hjemmeværnspersonel til tjeneste udover 70 års alderen sker aflevering ved  

 afsked.
For personel afgået ved døden følges ovennævnte tidsfrister 70/50.
 3. Stampapirer afleveres af følgende  

 personelforvaltende myndigheder:
- Forsvarskommandoen, forvaltningssektion (PO1) og (PO4) - Hærens personelmobiliseringskontor VLK/ELK og BV - Søværnets personelmobiliseringskontor SOK - Flyvevåbnets personelmobiliseringskontor FTK - Hærens Materielkommando - Forsvarets Auditørkorps - Hjemmeværnskommandoen - Hjemmeværnets personelforvaltende myndigheder og - Hærens personelforvaltende myndigheder.
 4. Stampapirer afleveres årligt i april måned efter  

 direkte aftale med FOARK på tlf. 33 92 23 24. Stampapirerne ordnes og pakkes  

 kategorivis således:
 - For officerer i alfabetisk navneorden.
- For øvrigt militært personel, befalingsmænd og værnepligtige samt civilt  

 personel årgangsvis i CPR-nummerorden (fødselsdatoorden). I følgeskrivelsen  

 til forsendelsen medtages kun antallet af de forskellige kategorier af  

 stampapirer.
Personelbedømmelser afleveres kun af Forsvarskommandoen og  

 Hjemmeværnskommandoen.
 5. Stamkort 2 og stamblad 2 (faste befalingsmænd) samt  

 øvrige stampapirer vil - efter de personelforvaltende myndigheders  

 bestemmelse - kunne tilintetgøres, når disse papirer ej mere er i  

 administrativ brug.
