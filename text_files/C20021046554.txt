Skrivelse med orientering om ændring af  

 lov om social service - ophævelse af anciennitetsprincippet ved  

 optagelse i dagtilbud til børn (Til samtlige kommuner m.fl.) Folketinget har den 11. december 2002 vedtaget:
L 38   Forslag til lov om ændring af lov om social  

 service (Ophævelse af anciennitetsprincippet ved optagelse i dagtilbud  

 til børn), Lovforslaget, som vedtaget ved 3. behandlingen,  

 vedlægges som bilag.
 Lovforslaget med bemærkninger kan bl.a. ses på  

 Socialministeriets hjemmeside www.sm.dk - se under lovgivning.
 Formålet med ophævelse af  

 anciennitetsprincippet er at give kommunerne større frihed og  

 fleksibilitet, så det bliver lettere for kommunerne ud fra lokale  

 hensyn at tilrettelægge en fleksibel administration af optagelsen af  

 børn i dagtilbud til børn.
Fremover skal den enkelte kommune fastsætte egne  

 retningslinjer for optagelse af børn i dagtilbud.
Endvidere skal  

 kommuner uden pasningsgaranti efter § 15 a fastsætte en forventet  

 længste ventetid for optagelse i dagtilbud.
Det er samtidig  

 præciseret, at alle børn har adgang til et dagtilbud, samt at  

 ingen børn kan opsiges fra et dagtilbud, uden at der tilbydes et andet  

 tilsvarende dagtilbud eller anden relevant foranstaltning.
 Med lovforslaget ændres der ikke på  

 børns grundlæggende ret til at få en plads i et dagtilbud,  

 men kun på muligheden for at ændre på den  

 rækkefølge børnene optages i.
Indholdet af lovændringen Ændring af § 12 i lov om social service om  

 optagelse i dagtilbud til børn - § 12, stk. 2-5 erstattes af nyt  

 § 12, stk. 2-3.
Kommunen fastsætter egne retningslinjer for  

 optagelse af børn i dagtilbud Den enkelte kommune skal ud fra lokale forhold  

 fastsætte egne retningslinjer for den rækkefølge, som  

 børn optages i dagtilbud, ligesom kommunen fastsætter  

 retningslinjer for opskrivning af børn til dagtilbud.
 De fremtidige rammer for optagelse i dagtilbud til  

 børn skal fortsat være baseret på, at dagtilbud er for  

alle børn.
Kommunen skal ved fastsættelse af retningslinjer for  

 optagelse sikre, at disse er i overensstemmelse med forvaltningsretlige  

 grundsætninger herunder lighedsprincippet samt  

 formålsbestemmelsen for dagtilbud til børn.
Kommunen skal  

 ligeledes administrere optagelsen efter lovlige kriterier, hvilket  

 indebærer, at der hverken må ske diskriminering eller  

 favorisering af visse grupper af børn.
Dette skal ses i  

 sammenhæng med, at dagtilbud til børn har tre ligestillede  

 formål: pædagogiske, sociale og pasningsmæssige  

 formål.
 Kommunen kan derfor hverken fastsætte  

 retningslinjer, der i realiteten udelukker grupper af børn fx  

 børn af arbejdsløse forældre fra reelt at få en  

 plads i et dagtilbud, eller fastsætte retningslinjer, der giver  

 fortrinsret til visse grupper af børn fx søskende, så de  

 kan springe ventelisten helt eller delvist over.
I retningslinjerne for optagelse i dagtilbud til  

 børn kan kommunen godt tage hensyn til, at nogle børn får  

 en plads hurtigere end andre børn.
Kommunen kan derfor i sine  

 retningslinjer fastsætte, at et barn, der efter en konkret vurdering  

 findes at have et særligt behov for en plads, umiddelbart kan  

 tilgodeses.
 Ved fastsættelse af retningslinjer for optagelse kan  

 kommunerne tage hensyn til fx:
-	forældre tilknyttet arbejdsmarkedet, ledige forældre, der  

 får arbejde og forældre, som er under uddannelse, -	kontanthjælpsmodtagere, forsikrede ledige, revalidender mv.,  

 der ikke umiddelbart kan komme i ordinært job, så de kan få  

 tilbud om aktivering mv. og dermed støttes i en indslusning på  

 arbejdsmarkedet, -	børn henvist fra anden myndighed, speciallæge eller fra  

 andre afdelinger/dagtilbud i kommunen, -	søskende kan komme i samme dagtilbud, -	sammensætning af børnegrupperne med hensyn til alder,  

 køn og etnicitet.
Kommunen kan således godt ud fra hensyntagen til fx  

 forældres arbejdstilknytning fastsætte retningslinjer, der  

 indebærer, at nogle børn kommer til at vente lidt længere  

 end andre børn.
Men alle børn skal inden for en vis periode  

 anvises en plads.
 Kommunerne bør ved fastsættelse af  

 retningslinjerne tage stilling til, hvordan overgangen fra et dagtilbud til  

 det efterfølgende aldersrelevante dagtilbud tilrettelægges, samt  

 hvordan forældre, der søger senere optagelse af barnet end efter  

 endt barselsorlov, sikres adgang til en plads i et dagtilbud.
 Som kommunens retningslinjer for optagelse i dagtilbud kan  

 kommunerne fortsat vælge at bruge anciennitetsprincippet i den  

 hidtidige form.
 Hvis kommunen vælger at fastsætte andre  

 retningslinjer end svarende til det hidtidige anciennitetsprincip, skal  

 kommunen tage stilling til, hvordan børn skrevet op efter de hidtil  

 gældende regler skal stilles ved overgangen til nye retningslinjer.
Alle børn har adgang til at blive optaget i et dagtilbud Der ændres ikke på det forhold, at alle  

 børn har adgang til at blive optaget i et dagtilbud.
Ligesom alle  

 børn har ret til at blive skrevet på venteliste til en  

 plads.
 Ingen børn kan udelukkes fra at få en plads,  

 men med afskaffelse af anciennitetsprincippet kan nogle børn komme til  

 at vente lidt længere på en plads end andre børn.
 Kommunen har mulighed for at foretage en konkret vurdering  

 af barnets daglige tidsmæssige behov for et dagtilbud og tilbyde barnet  

 en deltids- eller en fuldtidsplads i overensstemmelse hermed.
 Ønsker forældrene en plads til et barn i et  

 dagtilbud, kan et åbent pædagogisk tilbud, en legestue o.l. ikke  

 erstatte en plads i et dagtilbud.
 Kommunen kan ikke stille betingelser ved anvisning af en  

 plads i et dagtilbud, fx om at pladsen tildeles for en bestemt periode.
Fastsættelse af en forventet længste ventetid   kommuner  

 uden pasningsgaranti efter § 15 a Kommuner uden pasningsgaranti efter § 15 a skal  

 fastsætte en forventet længste ventetid for, hvor længe et  

 barn kan komme til at vente på en plads i et dagtilbud.
 Hermed understreges, at alle børn, hvor  

 forældrene har skrevet deres barn op til en plads i overensstemmelse  

 med kommunens retningslinjer for opskrivning, inden for en fastsat periode  

 kan forvente at få anvist en plads i et dagtilbud.
 Den enkelte kommune fastsætter ud fra lokale forhold  

 en forventet længste ventetid.
Der kan imidlertid i kommunen opstå uforudsete  

 situationer, så den forventede ventetid bliver kortere eller  

 længere.
Den forventede længste ventetid kan derfor ikke  

 betragtes som en garantiperiode for anvisning af en plads, men er med til at  

 sikre, at ingen grupper børn nedprioriteres eller reelt udelukkes fra  

 at få en plads.
Fastsættelse af en forventet længste ventetid  

 er en præcisering af lov om retssikkerhed og administration på  

 det sociale område, hvor alle kommuner efter § 3, stk. 2, skal  

 fastsætte en generel frist for, hvor lang tid der må gå,  

 fra der søges om plads i et dagtilbud, til der træffes  

 afgørelse om optagelse.
Kommunen har hidtil kunnet opfylde sin pligt  

 efter retssikkerhedsloven ved at oplyse forældrene om, at barnet er  

 optaget på en venteliste, og at der vil blive anvist plads efter  

 ventelistens rækkefølge.
 Med fastsættelse af en forventet længste  

 ventetid sættes der fokus på, at en kommune ikke kan  

 nedprioritere bestemte grupper af børn, og at alle forældre  

 bliver oplyst om inden for hvilken tidsramme, de kan forvente at få  

 tilbud om en plads til barnet.
Børn kan ikke opsiges fra et dagtilbud Det er blevet præciseret, at ingen børn  

 hverken midlertidigt eller permanent af kommunen kan opsiges fra en plads i  

 et dagtilbud, uden at der tilbydes enten en plads i et andet tilsvarende  

 dagtilbud eller en anden relevant foranstaltning.
Det hænger sammen  

 med, at optagelse af børn i dagtilbud er en ydelse efter serviceloven  

 og ikke en privatretlig aftale.
 Et dagtilbud kan ophøre på det tidspunkt,  

 hvor barnet når den øvre aldersgrænse for dagtilbudet.
Information til forældrene Kommunen skal oplyse forældrene om de fastsatte  

 retningslinjer for optagelse af børn i dagtilbud samt om frister for  

 opskrivning af børn til dagtilbud mv.. Kommuner uden pasningsgaranti  

 efter § 15 a skal endvidere oplyse om den for forventede længste  

 ventetid til en plads.
Klageadgang Servicelovens § 12, stk. 1, ændres ikke med  

 lovforslaget.
Kommunens afgørelse om optagelse i et dagtilbud kan  

 derfor fortsat ikke indbringes for anden administrativ myndighed.
Socialministeriet, den 12. december  

 2002 Kirsten á Rogvi /Lisbeth Denkov Bilag 1 Vedtaget af Folketinget ved 3. behandling den  

 11. december 2002 Forslag til Lov om ændring af lov om social  

 service (Ophævelse af anciennitetsprincippet ved optagelse i  

 dagtilbud til børn) § 1 I lov om social service, jf. lovbekendtgørelse nr. 755 af 9.  

 september 2002, foretages følgende ændring:
 1. § 12, stk. 2-5, ophæves, og i stedet  

 indsættes:
» Stk. 3. Alle børn har adgang til at blive optaget  

 i et dagtilbud.
Kommuner uden pasningsgaranti efter § 15 a  

 fastsætter en forventet længste ventetid for optagelse i  

 dagtilbud.
Kommunen kan ikke opsige børn fra et dagtilbud, uden  at  

 der tilbydes et andet tilsvarende dagtilbud eller anden relevant  

 foranstaltning.« § 2 Loven træder i kraft den 1. januar 2003.
