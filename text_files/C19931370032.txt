 Til virksomheder autoriseret eller godkendt til håndtering af fersk kød,  

 fersk fjerkrækød, kaninkød og kødvarer samt embedsdyrlægerne ved disse.
 Vedrørende helbredskontrol ved kødvirksomheder.
Med skrivelse af 6. august 1993, j.nr. 5a 0412-66-0/93, fremsendte  

 Veterinærdirektoratet bekendtgørelse nr. 371 af 10. juni 1993 om  

 helbredskontrol m.v. på visse levnedsmiddelvirksomheder.
Da den nye  

 bekendtgørelse har givet anledning til flere forespørgsler, skal  

 Veterinærdirektoratet i forlængelse af nævnte skrivelse præcisere følgende  

 punkter:
Kontrol med helbredsattester Embedsdyrlægen skal påse, at der foreligger en helbredsattest for de af  

 virksomhedens ansatte, som er omfattet af bekendtgørelsen, jf. § 1, samt for  

 kontrolpersonalet.
For så vidt angår de eksportautoriserede virksomheder, for  

 hvilke regler om helbredskontrol har været i kraft længe, vil dette begrænse  

 sig til kontrol ved nyansættelser.
For øvrige virksomheder, som først ved den  

 nye bekendtgørelse er blevet omfattet af regler vedrørende helbredskontrol,  

 skal opmærksomheden henledes på, at der uanset formuleringen i § 2 også for  

 eksisterende personale skal foreligge en helbredsattest.
Opbevaring af attesterne I denne forbindelse giver ansættelse ved flere virksomheder et særligt  

 problem, men det skal understreges, at der uanset antallet af  

 ansættelsessteder kun skal foreligge een helbredsattest pr. person.
 Den enkelte medarbejder og den enkelte virksomhed skal være bekendt med,  

 på hvilken virksomhed vedkommendes attest opbevares.
Betaling af helbredsundersøgelse Udgifterne til helbredskontrolundersøgelserne for virksomhedens ansatte er  

 Veterinærdirektoratet uvedkommende.
 Kontrolpersonalet skal indsende lægeregningen til Veterinærdirektoratet,  

 ØAK, Rolighedsvej 25, 1958 Frederiksberg C med oplysning om  

 ansættelsessted(er) samt cpr-nummer.
 Med henvisning til adgang til kontrol af attesterne skal det understreges,  

 at helbredsattesterne ikke skal sendes til Veterinærdirektoratet.
 P.V.V.
