 I medfør af § 16 og § 46 i varemærkelov nr. 211 af 11. juni 1959, jf.  

 lovbekendtgørelse nr. 141 af 18. marts 1986 fastsættes herved følgende:
 § 1.  Ansøgning om registrering af varemærker indgives  

 til Patentdirektoratet, København (registreringsmyndigheden). Ansøgningen  

 skal affattes på dansk på dertil bestemte blanketter.
 Stk. 2.  Har ansøgeren ikke bopæl her i landet, skal han  

 have en herboende fuldmægtig, som kan repræsentere ham i alt vedrørende  

 ansøgningen og den deraf følgende registrering.
 § 2.  Ansøgningen skal indeholde en gengivelse af  

 mærket.
 § 3.  Ansøgningen skal være underskrevet af ansøgeren  

 eller hans fuldmægtig og angive:
 Stk. 2.  Som bilag skal medfølge:
 Stk. 3.  Med ansøgningen skal følge de foreskrevne  

 afgifter.
 § 4.  Vil en ansøger påberåbe sig prioritet for  

 ansøgningen i henhold til bestemmelserne i varemærkelovens § 18 eller § 30,  

 skal begæring herom fremsættes i ansøgningen med oplysning om, fra hvilken  

 dag og på hvilket grundlag prioriteten påberåbes, eller fremsættes skriftligt  

 med de nævnte oplysninger senest 1 måned efter ansøgningens indgivelse.
 Stk. 2.  Registreringsmyndigheden kan forlange, at  

 ansøgeren inden for en af myndigheden fastsat frist indleverer fornødent  

 bevis for rigtigheden af de af ham givne oplysninger.
 § 5.  Når ansøgningen modtages af  

 registreringsmyndigheden, forsynes den med indleveringsdato og  

 ansøgningsnummer, og der gives ansøgeren kvittering for modtagelsen af  

 ansøgningen.
 § 6.  Når ansøgningen er fundet i behørig orden og  

 intet er fundet til hinder for registrering, bekendtgøres ansøgningen i  

 Registreringstidende for vare- og fællesmærker.
§ 7.  Inden for en frist af 2 måneder fra  

 bekendtgørelsesdagen, kan enhver overfor registreringsmyndigheden fremkomme  

 med indsigelse mod mærkets registrering.
Indsigelser skal fremsættes  

 skriftligt med behørig begrundelse.
Der gives ansøgeren lejlighed til at  

 udtale sig om de fremkomne indsigelser.
 Stk. 2.  Efter fristens udløb optages ansøgningen til  

 fortsat behandling.
 Stk. 3.  Godkendes ansøgningen, indføres varemærket i  

 varemærkeregistret og bekendtgørelse herom sker i Registreringstidende.  

 Samtidig underrettes ansøgeren om registreringen ved fremsendelse af en  

 udskrift af registret.
Stk. 4.  Afslås ansøgningen, underrettes ansøgeren  

 herom.
Når de ved varemærkelovens § 44 fastsatte ankefrister er udløbet, uden  

 at afgørelsen er indbragt for industriministeren eller domstolene,  

 bekendtgøres afgørelsen i Registreringstidende.
§ 8.  Varemærkeregistret skal indeholde oplysning om  

 ansøgningsdato, bekendtgørelsesdato samt registreringsdato og -nummer,  

 mærkeindehaverens navn og postadresse, en gengivelse af mærket, angivelse af  

 de klasser eller de varer og tjenesteydelser indenfor en eller flere klasser,  

 registreringen omfatter, samt bemærkning om eventuel prioritet for  

 ansøgningen.
Har mærkeindehaveren ikke bopæl her i landet, skal registret  

 indeholde oplysning om hans fuldmægtigs navn og adresse.
Har mærkeindehaveren  

 bopæl her i landet og har han udpeget en fuldmægtig til at repræsentere sig i  

 alt vedrørende registreringen, skal registret indeholde oplysning om hans  

 fuldmægtigs navn og adresse.
 § 9.  Begæring om mærkeændring i henhold til  

 varemærkelovens § 24 skal fremsættes skriftligt.
 Stk. 2.  Såfremt ændringen angår et mærke, der ikke  

 udelukkende består af ord gengivet med almindelige bogstaver, skal der  

 medfølge 2 afbildninger af mærket.
 Stk. 3.  Tages begæringen til følge indføres mærket i  

 registret.
§ 10.  Den, til hvem retten til et registreret  

 varemærke er overgået, skal til registreringsmyndigheden indgive skriftlig  

 begæring om, at overdragelsen tilføres varemærkeregistret.
Begæringen skal  

 indeholde oplysning om den nye mærkeindehavers navn, erhverv og postadresse  

 og skal være ledsaget af behørig dokumentation for overdragelsen.
 § 11.  Har indehaveren af et registreret varemærke  

 givet en anden ret til at anvende mærket i erhvervsøjemed (licens), skal  

 varemærkeregistret, såfremt mærkeindehaveren eller licenstageren indgiver  

 skriftlig begæring herom ledsaget af behørig dokumentation for den meddelte  

 licens.
 Stk. 2.  Er retten til et registreret varemærke blevet  

 pantsat, eller er der foretaget udlæg deri, skal panthaverens eller  

 udlægshaverens navn eller firma og postadresse tilføres varemærkeregistret,  

 såfremt mærkeindehaveren, panthaveren eller udlægshaveren indgiver skriftlig  

 begæring herom, ledsaget af behørig dokumentation for de således stiftede  

 rettigheder.
 § 12.  Udpeger en mærkeindehaver en fuldmægtig eller  

 en ny fuldmægtig, må fuldmagt indleveres, og den nye fuldmægtigs navn og  

 adresse indføres i registeret.
 § 13.  Sker der i øvrigt ændring i noget forhold,  

 hvorom bemærkning tidligere er tilført varemærkeregistret, skal ændringen  

 tilføres registret, såfremt mærkeindehaveren eller en anden dertil berettiget  

 indgiver skriftlig begæring herom ledsaget af behørig dokumentation for  

 ændringen.
 § 14.  Er en begæring om tilførsel til  

 varemærkeregistret om noget forhold, der omfattes af bestemmelserne i §§ 9-11  

 og § 13, ikke underskrevet af den, der er berettiget til at indgive sådan  

 begæring, skal denne være ledsaget af behørig fuldmagt for underskriveren.
 § 15.  Ansøgning om fornyelse af et varemærkes  

 registrering kan tidligst indgives 1 år før og skal være indgivet senest 6  

 måneder efter registreringsperiodens udløb.
 Stk. 2.  Ansøgning om fornyelse sker ved indbetaling af  

 den for fornyelse foreskrevne fornyelsesafgift og klassafgift for de  

 vareklasser og klasser for tjenesteydelser, for hvilke registreringen ønskes  

 fornyet, med samtidig angivelse af registreringsnummeret for varemærket.
 Stk. 3.  Fornyelsesafgift og klasseafgift, som betales  

 efter udløbet af den pågældende registreringsperiode, skal erlægges med  

 forhøjet beløb.
 Stk. 4.  Såfremt ændring som nævnt i §§ 10, 12 eller 13  

 har fundet sted, skal meddelelse herom ske samtidig med  

 fornyelsesansøgningen, ledsaget af behørig dokumentation for ændringen.
 Stk. 5.  Har mærkeindehaveren ikke iagttaget de om  

 ansøgningen om fornyelse givne forskrifter, giver registreringsmyndigheden en  

 frist til at berigtige ansøgningen.
Stk. 6.  Er ansøgningen ikke berigtiget inden udløbet af  

 den fastsatte frist, afslås den, og mærkeindehaveren underrettes herom.
Når  

 de ved varemærkelovens § 44 fastsatte ankefrister er udløbet, uden at  

 registrereringsmyndighedens afgørelse er indbragt for industriministeren  

 eller domstolene, slettes varemærket af registret, og bekendtgørelse herom  

 sker i Registreringstidende.
 Stk. 7.  Findes ansøgningen i orden, indføres fornyelsen  

 i varemærkeregistret, og bekendtgørelse herom sker i Registreringstidende.  

 Samtidig underrettes mærkeindehaveren om registreringens fornyelse.
 Stk. 8.  Er ansøgning om fornyelse ikke indgivet inden 6  

 måneder efter registreringsperiodens udløb, slettes varemærket af registret,  

 og bekendtgørelse herom sker i Registreringstidende.
§ 16.  Begæring om et varemærkes udslettelse af  

 registret skal være underskrevet af mærkeindehaveren selv eller af hans  

 fuldmægtig.
Når mærket er slettet af registret, bekendtgøres dette i  

 Registreringstidende.
 § 17.  Fuldmagter, overdragelsesdokumenter og andre i  

 denne bekendtgørelse omhandlede dokumenter skal, hvis de er affattet på et  

 fremmed sprog, på registreringsmyndighedens forlangende forsynes med en af en  

 statsautoriseret translatør bekræftet oversættelse.
 § 18.  Denne bekendtgørelse træder i kraft den 15.  

 juni 1987.
 Stk. 2.  Samtidig ophæves bekendtgørelse nr. 335 af 21.  

 september 1960 som ændret ved bekendtgørelse af 4. november 1971 og ved  

 bekendtgørelse nr. 589 af 9. december 1976.
Industriministeriet, den 29. maj 1987 NILS WILHJELM /Niels Erik D.
Jensen Bilag Klassefortegnelse I.
Varer Klasse 1.  Kemiske produkter til industrielle, videnskabelige og  

 fotografiske formål samt til anvendelse i landbrugs-, havebrugs og  

 skovbrugsøjemed, kunstig harpiks i rå tilstand, plastic i rå tilstand,  

 gødningsmidler, ildslukningsmidler, præparater til hærdning og lodning,  

 kemiske konserveringsmidler til levnedsmidler, garvestoffer, bindemidler til  

 industrielle formål.
 Klasse 2.  Maling, fernis, lak, rustbeskyttelsesmidler og  

 træimprægneringsmidler, farvestoffer, bejdsemidler, naturlig harpiks i rå  

 tilstand, bladmetaller og metalpulver til brug for malere, dekoratører,  

 bogtrykkere og kunstnere.
 Klasse 3.  Blegemidler og andre midler til vask og rensning af  

 tøj, præparater til rengøring, polering og fjernelse af pletter samt  

 slibemidler, sæbe, parfumerivarer, æteriske olier, kosmetiske præparater,  

 hårvand, tandplejemidler.
 Klasse 4.  Olier og fedtstoffer til industrielle formål,  

 smøremidler, midler til absorbering, fugtning og binding af støv,  

 brændstoffer (herunder motordrivmidler) og belysningsstoffer, lys og væger.
 Klasse 5.  Farmaceutiske og veterinærmedicinske præparater samt  

 præparater til sundhedspleje, diætetiske præparater til medicinsk brug,  

 næringsmidler til spædbørn, plastre og forbindsstoffer, materiale til  

 tandplombering og til tandaftryk, desinfektionsmidler, præparater til  

 udrydelse af skadedyr, svampeog ukrudtsdræbende midler.
 Klasse 6.  Uædle metaller og legeringer heraf, byggematerialer af  

 metal, transportable bygninger af metal, materialer af metal til  

 jernbaneanlæg, metalkabler og -tråd (dog ikke til elektriske formål),  

 kleinsmedearbejder, isenkramvarer af metal, metalrør, pengeskabe, andre varer  

 af metal (ikke indeholdt i andre klasser), malm.
 Klasse 7.  Maskiner og værktøjsmaskiner, motorer (dog ikke til  

 køretøjer), koblinger og drivremme (dog ikke til køretøjer),  

 landbrugsredskaber, rugemaskiner.
 Klasse 8.  Håndværktøj og -instrumenter (hånddrevne),  

 knivsmedevarer, gafler og skeer, hug- og stikvåben, barbermaskiner.
 Klasse 9.  Videnskabelige, nautiske, geodætiske, elektriske,  

 fotografiske, kinematografiske og optiske apparater og instrumenter samt  

 apparater og instrumenter til vejning, måling, signalering, kontrol,  

 livredning og undervisning, apparater til optagelse, transmission og  

 gengivelse af lyd eller billede, magnetiske databærere, lydplader,  

 møntautomater og -apparater, kasseapparater, regnemaskiner og  

 databehandlingsudstyr, ildslukningsapparater.
 Klasse 10.  Kirurgiske, medicinske, odontologiske og veterinære  

 apparater og instrumenter samt kunstige lemmer, øjne og tænder, ortopædiske  

 artikler, suturmaterialer.
 Klasse 11.  Apparater til belysning, opvarmning, dampdannelse,  

 kogning, køling, tørring, ventilation og vandledning samt  

 sanitetsinstallationer.
 Klasse 12.  Køretøjer, befordringsmidler til brug på land, i  

 luften eller i vandet.
 Klasse 13.  Skydevåben, ammunition og projektiler, sprængstoffer,  

 fyrværkerigenstande.
 Klasse 14.  Ædle metaller og legeringer heraf samt varer af ædle  

 metaller eller varer overtrukket hermed og ikke indeholdt i andre klasser,  

 juvelerarbejder, smykker, ædelstene, ure og kronometriske instrumenter.
 Klasse 15.  Musikinstrumenter.
 Klasse 16.  Papir, pap, varer heraf og ikke indeholdt i andre  

 klasser, tryksager, bogbinderiartikler, fotografier, papirhandlervarer,  

 klæbemidler til papirvarer og til husholdningsbrug, artikler til brug for  

 kunstnere, pensler, skrivemaskiner og kontorartikler (dog ikke møbler),  

 instruktionsog undervisningsmateriale (dog ikke apparater), plasticmateriale  

 til emballeringsbrug (ikke indeholdt i andre klasser), spillekort, tryktyper,  

 klicheeer.
 Klasse 17.  Kautsjuk, guttaperka, gummi, asbest, glimmer samt  

 varer fremstillet af disse materialer og ikke indeholdt i andre klasser,  

 plastic i halvforarbejdet tilstand, tætnings-, paknings- og  

 isoleringsmateriale, slanger, dog ikke af metal.
 Klasse 18.  Læder og læderimitationer samt varer fremstillet af  

 disse materialer og ikke indeholdt i andre klasser, skind og huder, kufferter  

 og rejsetasker, paraplyer, parasoller og spadserestokke, piske og  

 sadelmagervarer.
 Klasse 19.  Byggematerialer (ikke af metal), stive rør til  

 bygningsbrug (ikke af metal), asfalt, beg, tjære og bitumen, transprotable  

 bygninger (ikke af metal), monumenter (ikke af metal).
 Klasse 20.  Møbler, spejle, billedrammer, varer (ikke indeholdt i  

 andre klasser) af træ, kork, rør, spanskrør, kurvefletning, horn, ben,  

 elfenben, fiskeben, skildpadde, rav, perlemor og merskum samt af  

 erstatningsstoffer for disse materialer eller af plastic.
 Klasse 21.  Husholdnings- og køkkenredskaber samt beholdere (dog  

 ikke af ædle metaller eller overtrukket hermed), kamme og svampe, børster,  

 børstenbindermateriale, redskaber til rengøringsformål, ståluld, glas i rå  

 eller halvforarbejdet tilstand (med undtagelse af glas til bygningsbrug),  

 glasvarer, porcelæn og keramik (ikke indeholdt i andre klasser).
 Klasse 22.  Tovværk, reb, liner, snore, net, telte, markiser,  

 presenninger, sejl, sække (ikke indeholdt i andre klasser),  

 polstringsmateriale (dog ikke af kautsjuk eller af plastic), ubearbejdet  

 fibermateriale til tekstilfabrikation.
 Klasse 23.  Garn og tråd til tekstilfabrikation.
 Klasse 24.  Vævede stoffer og tekstilvarer (ikke indeholdt i andre  

 klasser), senge- og bordtæpper.
 Klasse 25.  Beklædningsgenstande, fodtøj og hovedbeklædning.
 Klasse 26.  Kniplinger og broderier, bånd og possementmagervarer,  

 knapper, hægter og maller, knappenåle og synåle, kunstige blomster.
 Klasse 27.  Tæpper, måtter, linoleum og andet belægningsmateriale  

 til eksisterende gulve, vægbeklædningsmateriale, som ikke er tekstilvarer.
 Klasse 28.  Spil og legetøj, gymnastik- og sportsartikler (ikke  

 indeholdt i andre klasser), julepynt.
 Klasse 29.  Kød, fisk, fjerkræ og vildt, tørrede og kogte frugter  

 og grøntsager, gelee og syltetøj, æg, mælk og mejeriprodukter, spiselige  

 olier og spisefedt, salatdressinger, konserves.
 Klasse 30.  Kaffe, the, kakao, sukker, ris, tapioka, sago,  

 kaffeerstatning, mel og næringsmidler af korn, brød, konditori- og  

 konfekturevarer, spiseis, honning, sirup, gær, bagepulver, salt, sennep,  

 eddike, herunder vineddike, saucer (dog ikke salatdressinger), krydderier,  

 råis.
 Klasse 31.  Landbrugs-, skovbrugs- og havebrugsprodukter samt korn  

 (ikke indeholdt i andre klasser), levende dyr, friske frugter og grøntsager,  

 frø og såsæd, naturlige planter og blomster, næringsmidler til dyr, malt.
 Klasse 32.  Øl, mineralvand og kulsyreholdige vande og andre ikke  

 alkoholholdige drikke, frugtdrikke og frugtsaft, saft og andre præparater til  

 fremstilling af drikke.
 Klasse 33.  Alkoholholdige drikke (dog ikke øl).
 Klasse 34.  Tobak, artikler for rygere, tændstikker.
II.
Tjenesteydelser Klasse 35.  Annonce- og reklamevirksomhed, bistand ved udøvelse af  

 forretningsvirksomhed.
 Klasse 36.  Forsikringsvirksomhed og finansiel virksomhed.
 Klasse 37.  Bygge-, installations-, vedligeholdelses- og  

 reparationsvirksomhed.
 Klasse 38.  Telekommunikationsvirksomhed.
 Klasse 39.  Transport- og opbevaringsvirksomhed.
 Klasse 40.  Forarbejdning og behandling af materialer og  

 genstande.
 Klasse 41.  Opdragelses-, uddannelses- og  

 underholdningsvirksomhed.
 Klasse 42.  Andre tjenesteydelser, der ikke indeholdes i klasserne  

 35-41.
 (* 1) Ordene »ansøgning« og »ansøger« omfatter samme  

 begreb som ordene »anmeldelse« og »anmelder« i  

 varemærkeloven.
