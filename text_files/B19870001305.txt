 I henhold til § 5 i lov om friskoler og private grundskoler m.v., jfr.  

 lovbekendtgørelse nr. 677 af 3. oktober 1986, fastsættes følgende:
 § 1.  En friskole eller privat grundskole kan tilbyde  

 sine elever undervisning i deres fritid efter reglerne i denne  

 bekendtgørelse.
 § 2.  Der kan tilbydes eleverne undervisning i deres  

 fritid i emner både i og uden for skolens fagkreds.
 Stk. 2.  Undervisningen i det enkelte emne skal være  

 tilrettelagt efter en plan, som sikrer, at der gives en egentlig  

 undervisning.
Stk. 3.  Undervisning i emner, der indgår i skolens  

 fagkreds, skal tilrettelægges med hensyntagen til den almindelige  

 undervisning i faget, således at de elever, der ikke deltager i  

 undervisningen i fritiden, fortsat kan følge den almindelige undervisning på  

 sædvanlig måde.
Der kan ikke tilbydes undervisning med det formål at forbedre  

 de enkelte elevers standpunkt i det pågældende fag.
 § 3.  Undervisningen i fritiden skal i princippet stå  

 åben for elever fra alle skolens klasser, men den kan tilrettelægges i hold,  

 som hver for sig kun omfatter bestemte klasse- eller alderstrin, eller i hold  

 for begyndere, øvede og viderekomne.
 Stk. 2.  Undervisningen kan helt eller delvis indrettes  

 i samarbejde med en anden friskole eller privat grundskole eller med  

 folkeskolen.
 § 4.  For deltagelse i undervisning i fritiden kan  

 skolen opkræve betaling af forældrene til de deltagende elever.
 § 5.  Bekendtgørelsen har virkning fra den 1. august  

 1987.
 § 6.  Bekendtgørelse nr. 488 af 6. december 1979 om  

 undervisning i fritiden ved friskoler og private grundskoler ophæves.
Undervisningsministeriet, den 13. januar  

 1987 P.
M.
V.
E.
B.
