Cirkulære om
genoptagelse af skatteansættelser, hvor  

 overdragelsessummer  

 efter afskrivningsloven og ligningsloven er kontantværdiansat  

 efter Skatteministeriets bekendtgørelse nr. 486 af 31. maj  

 19941) 1.	I henhold til §§ 19 A, 33 A og 44 i lov om skattemæssige  

 afskrivninger m.v., jf. lovbekendtgørelse nr. 932 af 24. oktober 1996  

 med senere ændringer, skulle overdragelsessummerne for henholdsvis  

 bygninger, installationer og dræningsanlæg samt driftsmidler og  

 skibe omfattet af afskrivningslovens afsnit I-III omregnes til  

 kontantværdi efter regler, der fastsættes af skatteministeren.  

 Ligeledes skulle goodwill knyttet til en erhvervsvirksomhed,  

 tidsbegrænsede rettigheder, såsom særlig  

 fremstillingsmåde eller lignende (know-how), patentret, forfatterret og  

 ret til mønster og varemærke samt retten ifølge en  

 udbytte-, forpagtnings- eller lejekontrakt omregnes til kontantværdi  

 efter regler, der fastsættes af skatteministeren, jf. §§ 14 J, 16  

 E og 16 F i lov om påligning af indkomstskat til staten  

 (ligningsloven), jf. lovbekendtgørelse nr. 819 af 3. november 1997 med  

 senere ændringer.
I bekendtgørelse nr. 486 af 31. maj 1994 fastsatte  

 skatteministeren med henvisning til ovennævnte lovbestemmelser  

 nærmere retningslinier for, hvorledes omregningen til  

 kontantværdi skulle foretages.
Ifølge bekendtgørelsens  

 § 5 er skatteydere bortset fra i nogle særligt opregnede  

 undtagelsestilfælde pligtige til at foretage kursansættelsen  

 på unoterede gældsbreve m.v. efter et tabelmateriale, der  

 kvartalsvis udsendes af Told- og Skattestyrelsen.
 De nævnte regler om omregning til kontantværdi blev ved  

 lov nr. 433 af 26. juni 1998 og lov nr. 434 af 26. juni 1998 ophævet  

 med virkning fra og med indkomståret 1999 og erstattet af § 45,  

 stk. 1, i lov nr. 433 af 26. juni 1999. Efter disse bestemmelser  

 omregnes overdragelsessummer til kontantværdi ved, at den kontante del  

 af anskaffelsessummen henholdsvis salgssummen lægges sammen med  

 kursværdien af aktivets gældsposter.
2.	Landsskatteretten afsagde den 5. april 2000 en kendelse, hvori et  

 spørgsmål om værdiansættelsen af et gældsbrev  

 var udskilt til særskilt prøvelse forud for afholdelse af  

 eventuel syns- og skønsforretning.
Ved selvangivelsen for  

 indkomstårene 1994 og 1995 havde skatteyderen ansat kursen på  

 gældsbrevet til kurs 45. Efter at have solgt gældsbrevet til kurs  

 35 anmodede skatteyderen om, at denne kurs blev lagt til grund ved  

 ansættelserne for de påklagede indkomstår.
De stedlige  

 skattemyndigheder forhøjede imidlertid kursen til 86, idet kommunen  

 anså sig for forpligtet til at ansætte kursen i overensstemmelse  

 med det tabelmateriale, som Told- og Skattestyrelsen havde udsendt i  

 medfør af Skatteministeriets bekendtgørelse nr. 486 af 31. maj  

 1994. Skatteyderen indbragte herefter spørgsmålet for  

 Landsskatteretten, der fandt, at bekendtgørelsens § 5 om adgang  

 for Told- og Skattestyrelsen til bindende fastsættelse af kursen  

 på nærmere specificerede arter af fordringer og gæld ikke  

 havde den fornødne lovhjemmel i afskrivningsloven og  

 ligningsloven.
 3.	Det følger af Landsskatterettens kendelse, at skatteydere,  

 der ved selvangivelsen har fulgt retningslinierne i Skatteministeriets  

 bekendtgørelse nr. 486 af 31. maj 1994 og ansat kursen på  

 unoterede gældsbreve m.v. i overensstemmelse med Told- og  

 Skattestyrelsens tabelmateriale inden for fristerne i skattestyrelsesloven,  

 jf. nedenfor under pkt. 4 og 5, er berettigede til at få  

 ansættelserne genoptaget med henblik på, at kursen på  

 unoterede gældsbreve m.v. ansættes til handelsværdien.
 Det samme gælder i tilfælde, hvor skattemyndighederne har  

 ændret en selvangiven indkomst ved anvendelse af Told- og  

 Skattestyrelsens tabelmateriale.
 Ændring af den kursansættelse, der er lagt til grund ved  

 skatteansættelserne for de pågældende indkomstår,  

 forudsætter, at den skattepligtige dokumenterer eller  

 sandsynliggør, at den anvendte kurs i ikke uvæsentlig grad  

 afviger fra fordringens handelsværdi.
 4.	I henhold til skattestyrelseslovens § 34, stk. 2, kan der  

 ske genoptagelse, hvis anmodning herom senest fremsættes 3 år  

 efter udløbet af det pågældende indkomstår.
 Er skatteyderens indkomstår ikke sammenfaldende med  

 kalenderåret, regnes fristen fra udløbet af det år, som  

 indkomståret træder i stedet for, jf. skattestyrelseslovens  

 § 34, stk. 5.
5.	Hvis fristen i skattestyrelseslovens § 34, stk. 2, er  

 overskredet, kan der i henhold til skattestyrelseslovens § 35,  

 stk. 1, nr. 7, efter anmodning ske ændret skatteansættelse  

 fra og med det indkomstår, der har været til prøvelse.
Det  

 vil i dette tilfælde sige fra og med indkomståret 1994.
 Ekstraordinær skatteansættelse kan dog kun ske, hvis den  

 indebærer en indkomstændring på mindst 5.000 kr. for det  

 enkelte indkomstår, jf. skattestyrelseslovens § 35,  

 stk. 2.
Anmodning om ekstraordinær skatteansættelse skal  

 fremsættes under iagttagelse af fristbestemmelsen i  

 skattestyrelseslovens § 35, stk. 3, det vil sige inden rimelig tid,  

 efter at forholdet, der begrunder genoptagelse, er kommet til den  

 skattepligtiges kundskab.
Om forståelsen heraf henvises til  

 cirkulære nr. 116 af 1. juli 1999, punkt 4.3.
 6.	Anmodning om genoptagelse af skatteansættelserne efter punkt 4  

 og ekstraordinær genoptagelse af skatteansættelserne efter punkt  

 5 skal indgives til den skatteansættende myndighed, jf.  

 skattestyrelseslovens § 35, stk. 4.
 7.	Cirkulæret vil blive indarbejdet i Ligningsvejledningen for  

 2000, hvorfor det bortfalder den 1. marts 2001.
Told- og Skattestyrelsen, den 8. november  

 2000 Frantz Howitz /Kim Lohse 1)   I Told- og  

 Skattestyrelsens egen interne nummerrække har cirkulæret nr.  

 2000-30.
