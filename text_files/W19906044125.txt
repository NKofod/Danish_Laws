K afgav til P en ultimiteret ordre om køb af obligationer.
P meddelte  

 senere, at ordren var undladt effektueret på grund af kursudviklingen i  

 papiret.
K. fastholdt ordren, der afregnedes til kurs 85,45. K påklagede  

 kursen.
Klagen ikke taget til følge.
 Kendelse af 31. januar 1990 i sag nr. 427/1989 (Køb af obligationer).
 Klageren K indgav til pengeinstituttet P's afdeling en ultimiteret ordre  

 om køb af nominelt 29.000 kr. 7% Kreditforeningen Danmark 92. serie 2.005.  

 Ordren blev afgivet den 27. oktober 1989.
Om eftermiddagen den 31. oktober meddelte P K, at P havde undladt at  

 effektuere ordren, da P ikke mente at kunne handle til en kurs, som var  

 passende til den gældende markedsrente.
P foreslog en alternativ investering.  

 K ønskede imidlertid alene at købe de bestilte obligationer.
 Den 8. november 1989 afregnedes ordren til kurs 85,45.
 K indbragte sagen for Ankenævnet med påstand om, at P tilpligtedes at  

 effektuere ordren til kurs 85, der var den officielle kurs for den første  

 børsdag efter ordrens afgivelse.
 P nedlagde påstand om frifindelse.
 Ankenævnet tog P's påstand til følge med følgende bemærkninger:
 »Det lægges til grund, at indklagede den 30. oktober 1989 ikke har  

 haft mulighed for at købe de pågældende obligationer til den officielle kurs  

 på 85, som var et resultat af en mellem to andre parter afviklet handel, men  

 at købet i givet fald måtte være sket til kurs 87, som var den bedste  

 udbudskurs.
