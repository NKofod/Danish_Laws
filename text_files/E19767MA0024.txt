Højesterets dom af 17. december 1975 Under en ved Østre Landsret anlagt sag påstod Positiv Fritid Handel A/S  

 Finansministeriet tilpligtet at tilbagebetale selskabet merværdiafgiften af  

 alle de præmier, selskabet havde indkøbt til reklamelotterier.
Selskabet  

 stillede subsidiært krav om tilbagebetaling af afgiften af smågevinsterne, og  

 mere subsidiært afgiften af den del af smågevinsterne, der er påført  

 selskabets firmanavn eller varemærke.
 Nævnet vedrørende merværdiafgift mv havde truffet afgørelse om, at  

 afgiften af indkøb af præmier til brug i de af selskabet afholdte  

 reklamelotterier ikke kan medregnes til den indgående afgift, jf lovens § 16,  

 stk 3, punkt e (se afgørelse nr 362).
Ved dom af 11. februar 1975 blev ministeriet frifundet.
Retten fandt, at  

 alle gevinsterne under hensyn til det om deres handelsværdi oplyste samt til,  

 at modtagerne ikke kan anses at have præsteret tilsvarende modydelser, må  

 henføres under gavebegrebet i merværdiafgiftslovens § 16, stk 3, punkt e.
 Med hensyn til afgiften af de gevinster, der bærer selskabets firmanavn,  

 har retten tillige lagt vægt på, at de ikke i det ydre fremtræder som reklame  

 for selskabet og derfor heller ikke af denne grund har kunnet opfattes som  

 reklameartikler.
 Sagen blev af selskabet indbragt for Højesteret, der ved dom af 17.  

 december 1975 stadfæstede landsretsdommen.
