ændring af overenskomsten af 26. februar 1980 med Italien om undgåelse af dobbeltbeskatning for så vidt angår indkomst- og formueskatter og forhindring af skatteunddragelse.
 Protokollen har følgende ordlyd:
PROTOKOL OM ÆNDRING AF OVERENSKOMSTEN MELLEM KONGERIGET DANMARKS REGERING OG DEN ITALIENSKE REPUBLIKS REGERING OM UNDGÅELSE AF DOBBELTBESKATNING, FOR SÅ VIDT ANGÅR INDKOMST- OG FORMUESKATTER OG FORHINDRING AF SKATTEUNDDRAGELSE, UNDERSKREVET I KØBENHAVN DEN 26.
FEBRUAR 1980 Kongeriget Danmarks regering og Den Italienske Republiks regering, der  

 ønsker at indgå en protokol om ændring af overenskomsten mellem de  

 kontraherende parter til undgåelse af dobbeltbeskatning, for så vidt angår  

 indkomst- og formueskatter og forhindring af skatteunddragelse, underskrevet  

 i København den 26. februar 1980, er enedes om følgende:
Artikel 1 Artikel 2, stk. 3 a), i overenskomsten udgår og erstattes af følgende:
 (herefter omtalt som »dansk skat«)».
Artikel 2 Følgende nye artikel 28 A (Virksomhed i forbindelse med forundersøgelser,  

 efterforskning eller indvinding af kulbrinter) indsættes efter artikel 28  

 (Diplomatiske og konsulære embedsmænd):
»Artikel 28 A Virksomhed i forbindelse med forundersøgelser, efterforskning eller  

 indvinding af kulbrinter.
 1. Uanset bestemmelserne i artikel 5 (Fast driftssted)  

 og artikel 14 (Frit erhverv) skal en person, der er hjemmehørende i en  

 kontraherende stat og udfører virksomhed i den anden kontraherende stat i  

 forbindelse med forundersøgelser, efterforskning eller indvinding af  

 kulbrinter i denne anden stat, med hensyn til denne virksomhed anses for at  

 udøve virksomhed i denne anden stat gennem et der beliggende fast driftssted  

 eller fast sted.
2. Bestemmelserne i stykke 1 finder ikke anvendelse,  

 hvor virksomheden udøves i en periode, som tilsammen ikke overstiger 90 dage  

 inden for en 12 måneders periode.
Ved anvendelsen af denne bestemmelse skal  

 imidlertid virksomhed, udøvet af et foretagende, tilknyttet et andet  

 foretagende i artikel 9's forstand (Indbyrdes afhængige foretagender), anses  

 som udøvet af det foretagende, til hvilket det er knyttet, hvis den  

 pågældende virksomhed er væsentlig den samme som den, der udøves af det  

 sidstnævnte foretagende.
3. Uanset bestemmelserne i stykke 1 og 2 udgør  

 virksomhed med skibe i forbindelse med forundersøgelser og  

 boreplatform-virksomhed, udøvet uden for kysten, kun et fast driftssted, hvis  

 virksomheden udøves i en periode, som sammenlagt overstiger 180 dage inden  

 for en 12 måneders periode.
Ved anvendelsen af denne bestemmelse skal  

 imidlertid virksomhed, udøvet af et foretagende, tilknyttet et andet  

 foretagende i artikel 9's forstand (Indbyrdes afhængige foretagender), anses  

 som udøvet af det foretagende, til hvilket det er knyttet, hvis den  

 pågældende virksomhed er væsentlig den samme som den, der udøves af det  

 sidstnævnte foretagende.
 4. Uanset bestemmelserne i stykke 1 og 2 kan  

 fortjeneste oppebåret af en person, der er hjemmehørende i en kontraherende  

 stat, ved transport med skib eller luftfartøj af materiel eller personel til  

 et sted, hvor der i den anden kontraherende stat drives virksomhed uden for  

 kysten i forbindelse med forundersøgelser, efterforskning eller indvinding af  

 kulbrinter, eller ved drift af bugserbåde og lignende fartøjer i forbindelse  

 med sådan virksomhed, kun beskattes i den kontraherende stat, i hvilken  

 foretagendets virkelige ledelse har sit sæde.
5. Gage, løn og andet lignende vederlag, som en fysisk  

 person, der er hjemmehørende i en kontraherende stat, oppebærer for  

 personlige tjenesteydelser, som udføres om bord på et skib eller luftfartøj,  

 omfattet af stykke 4, skal beskattes i overensstemmelse med artikel 15,  

 stykke 3, (Personlige tjenesteydelser).« Artikel 3 Uanset bestemmelserne i artikel 19 (Offentlige hverv), stykke 1 b), kan  

 vederlag, undtagen pensioner, der udbetales af Italien eller af en af  

 Italiens politiske eller administrative underafdelinger eller lokale  

 myndigheder til en fysisk person, der er italiensk statsborger (selv om denne  

 også er dansk statsborger) for udførelse af hverv for den italienske stat  

 eller dens underafdeling eller lokale myndighed, kun beskattes i Italien,  

 forudsat at denne fysiske person har påbegyndt tjeneste og var i tjeneste den  

 1. januar 1985.
Artikel 4 1. Denne protokol skal ratificeres, og  

 ratifikationsinstrumenter skal udveksles i København, Ministeriet for skatter  

 og afgifter, så hurtigt som muligt.
 2. Denne protokol skal træde i kraft på datoen for  

 udvekslingen af ratifikationsinstrumenterne, og dens bestemmelser skal have  

 virkning:
Til bekræftelse heraf har de undertegnede, dertil behørigt bemyndigede,  

 underskrevet denne protokol.
Udfærdiget i København, den 25. november 1988 i  

 to eksemplarer på dansk, italiensk og engelsk, således at alle tekster har  

 samme gyldighed, undtagen i tvivlstilfælde, hvor den engelske tekst skal være  

 afgørende.
For Kongeriget Danmarks regering Anders Fogh Rasmussen For Den Italienske Republiks regering Alessandro Cortese de Bosis Protokollen trådte i medfør af artikel 4 i kraft den 28. juli 1992.
