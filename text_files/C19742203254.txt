(Handelsskolerne) Hoslagt fremsendes skrivelse om anvendelsen af den i bekendtgørelse af 9.  

 oktober 1970 omhandlede karakterskala.
 Skrivelsen afløser den tidligere skrivelse af 25. november 1970, II-239.
 Den nu udsendte skrivelse betegner ingen ændringer.
 En række overgangsbestemmelser, der ikke mere er aktuelle i den tidligere  

 skrivelses slutning, er ikke medtaget.
 Desuden er der til tydeliggørelse af meningen med skrivelsens bestemmelser  

 om beståelseskriterierne indføjet et par forklarende sætninger herom, der er  

 i overensstemmelse med gældende praksis.
 For det første bemærkes direkte, at der ved beregning, jf. pkt. 1 og 2,  

 ikke må ske forhøjelser.
 Desuden ændres formuleringen af, om betingelse 2 er opfyldt, således at nu  

 af ordlyden fremgår, at det kun er ved beregningen af summen af de to laveste  

 karakterer under betingelse 2, man regner eventuelle dobbelttællende  

 karakterer som enkelttællende.
 P.D.V.
 E.B.
 Arne Højsteen.
 Eks. 1:
En elev har følgende 12 karakterer: 10, 6, 03, 9, 00, 11, 13, 9, 10, 9, 8  

 og 10. Summen af de to laveste karakterer er 3, og summen af samtlige 12  

 karakterer er 98. Når summen af de to laveste karakterer er 03, viser  

 tabellen, at summen af samtlige 12 karakterer skal være mindst 103, for at  

 eleven skal bestå.
Eleven har altså ikke bestået.
 Eks. 2:
 En elev har følgende 12 karakterer: 8, 5, 8, 6, 03, 8, 6, 7, 8, 03, 7, 9.  

 Summen af de to laveste karakterer er 6, og summen af samtlige 12 karakterer  

 er 78. Når summen af de to laveste karakterer er 6, viser tabellen, at summen  

 af samtlige 12 karakterer skal være mindst 76, for at eleven skal bestå.  

 Eleven har altså bestået.
 Eks. 3:
En elev har følgende 9 karakterer: 8, 10, 6, 9, 8, 11, 03, 5 og 6. Summen  

 af de to laveste karakterer er 8, og summen af samtlige karakterer er 66. Når  

 summen af de to laveste karakterer er 8, viser tabellen, at summen af  

 samtlige 9 karakterer skal være mindst 49,5, for at eleven kan bestå.
Eleven  

 har altså bestået.
 Eks. 4:
En elev har følgende 9 karakterer: 8, 6, 03, 9, 5, 5, 03, 7 og 8. Summen  

 af de to laveste karakterer er 6, og summen af samtlige 9 karakterer er 54.  

 Når summen af de to laveste karakterer er 6, viser tabellen, at summen af  

 samtlige 9 karakterer skal være mindst 55, for at eleven skal bestå.
Eleven  

 har altså ikke bestået.
 Ved de statskontrollerede fagprøver, højere fagprøver og prøver efter  

 specialkursus skal følgende to betingelser være opfyldt for at prøven er  

 bestået:
Til vejledning af bedømmerne fremsættes nedenstående bemærkninger om  

 brugen af 13-skalaen, hvor man for nogle af trinenes vedkommende giver en  

 kort karakteristik af de tilsvarende standpunkter og præstationer.
Brugen af  

 de ikke beskrevne trin vil med fornøden sikkerhed fremgå som mellemværdier  

 mellem de beskrevne.
Da skalaen skal anvendes i skoleformer af forskellige  

 niveauer, må det fremhæves, at de anførte karakterdefinitioner i hver enkelt  

 skoleform selvsagt må anvendes i relation til de krav, som stilles der.
Karakteren 6 er placeret lige over bestågrænsen; den svarer derfor til et  

 standpunkt eller en præstation hvor eleven har vist det mindste mål af  

 forståelse, kundskaber og færdigheder, hvormed man kunne bestå, hvis man  

 tænkte sig, at undervisningen eller prøven kun omfattede eet fag.
Med hensyn  

 til den viste forståelse og fremstilling samt de viste kundskaber og  

 færdigheder må standpunktets plusser og minusser stå nogenlunde lige.
 Karakteren 00 gives til den elev, der med hensyn til den pågældende  

 skoleforms undervisningsstof har vist fuldstændig mangel på forståelse og  

 svigtende evne eller svigtende vilje til at tilegne sig det, og den gives for  

 en præstation, hvor eleven under prøven ikke har vist kundskaber eller  

 færdigheder inden for det stof, der kræves tilegnet ved den pågældende prøve.
Karakteren 00 må blive ret sjælden.
Det kan ikke påregnes, at der i enhver  

 klasse findes elever, der gør sig fortjent til denne karakter.
Karakteren 11 er den normale topkarakter.
Den kan opnås af en elev, der  

 kan behandle et stof med godt overblik og viser en hurtig opfattelse,  

 forståelse og selvstændig stillingtagen til mindre problemer i tilknytning  

 til det forelagte emne.
Det er eksaminators pligt under prøven at give eleven  

 lejlighed til at vise dette.
Karakteren 11 kan ikke opnås bare ved en fejlfri gengivelse af  

 undervisningsstoffet.
Karakteren skal gives for den fejlfri eller så godt som  

 fejlfri skriftlige besvarelse, medmindre denne røber en sådan overlegenhed  

 over emnet eller en sådan ganske særlig god forståelse, at den gør sig  

 fortjent til karakteren 13.
Karakteren 13 er en undtagelseskarakter; den er forbeholdt den helt  

 udsædvanlige præstation eller det suveræne standpunkt, hvis forudsætning er  

 hurtig opfattelse og fuld forståelse af et problem eller et emne, og som  

 viser selvstændig stillingtagen og overblik over større dele af stoffet af  

 disses indbyrdes sammenhæng.
Skriftlige besvarelser skal for at svare til  

 denne karakter ikke blot være fejlfri; for de danske stiles vedkommende må  

 kræves en ganske særlig tænksomhed, dispositionsevne og sprogbehandling, for  

 de fremmedsproglige stiles vedkommende ikke bare den forsvarlige udtryksform,  

 men den helt dækkende, som rammer det pågældende sprogs tone bedst, og for  

 regningen og matematikkens vedkommende en særlig udtømmende og hensigtsmæssig  

 behandling af emnet.
Karakteren 13 må blive ret sjælden.
Den kan ikke påregnes, at der i enhver  

 klasse findes elever, der gør sig fortjent til denne karakter.
 Hvor opgaven er af en sådan art, at eleverne ikke har lejlighed til at  

 vise kundskaber eller færdigheder ud over det normalt dygtige, fremgår det af  

 ovenstående redegørelse, at eleverne for disse fejlfri besvarelser kun kan  

 opnå karakteren 11.
 Karakteren 10 gives til den elev, der har vist god forståelse og evne til  

 at tilegne sig undervisningsstoffet med eventuelle tilhørende noter, givet af  

 læreren, og som derudover har vist et ikke ringe overblik og nogen evne til  

 selvstændig stillingtagen til forelagte mindre problemer.
Karakteren 8 kan betegnes som den karakter, omkring hvilken gennemsnittet  

 i reglen bør ligge, når der er tale om et stort antal beståede elever.
I den  

 enkelte klasse kan gennemsnittet for samtlige beståede elever meget vel  

 afvige ret væsentligt fra 8.
Karakteren 03 gives til den elev, som røber en svigtende forståelse og et  

 meget ringe kendskab til stoffet i det prøvede område, og som ydermere i  

 væsentlig grad mangler orientering i stoffet som helhed.
Samme karakter  

 meddeles den elev, der under prøven har åbenbaret en sådan usikkerhed, at det  

 derigennem er klarlagt, at elevens kundskaber inden for hele området er  

 særdeles mangelfulde og at forståelse eller overblik stort set mangler.
 Samtidig ophæves direktoratets skrivelse af 25. november 1970 (II-239).
Bilag I til II-419 Anvendelsen af den i bekendtgørelse af 9. oktober 1970 omhandlede  

 karakterskala.
 Som anført i bekendtgørelsen § 1, stk. 2 skal karakterskalaen anvendes på  

 følgende måde:
 13: Gives for den usædvanlig selvstændige og udmærkede præstation.
 11: Gives for den udmærkede og selvstændige præstation.
 10: Gives for den udmærkede, men noget rutineprægede præstation. 9: Gives  

 for den gode præstation der ligger lidt over middel. 8: Gives for den  

 middelgode præstation. 7: Gives for den ret jævne præstation, de ligger lidt  

 under middel. 6: Gives for den noget usikre, men nogenlunde tilfredsstillende  

 præstation. 5: Gives for den usikre og ikke tilfredsstillende præstation.
 03: Gives for den meget usikre, meget mangelfulde og utilfredsstillende  

 præstation.
 00: Gives for den helt uantagelige præstation.
Af karakterdefinitionerne fremgår skalaens hovedinddeling i 3 trin.
De  

 karakteristiske hovedord er »udmærkede«, »middel« og  

 »usikker«.
 Ved enhver bedømmelse vil man stå sig ved først at placere standpunktet  

 eller præstationen inden for en af de 3 hovedgrupper og derefter afgøre, om  

 den endelige vurdering skal resultere i øverste, midterste eller nederste  

 trin inden for den pågældende hovedgruppe.
 Til den midterste af hovedgrupperne må henføres præstationer eller  

 standpunkter, der viser, at eleven er så godt hjemme i sit stof, at det kan  

 siges stort set at være tilegnet.
 For at blive placeret i den øverste gruppe må eleven derudover vise  

 overblik over stoffet og i større eller mindre grad kunne tage selvstændig  

 stilling til forelagte problemer inden for det pågældende stof.
 Til den nederste af hovedgrupperne henføres elever, der viser usikkerhed i  

 den forstand, at de ikke har tilegnet sig det krævede stof og viser mangel på  

 kundskaber eller færdigheder inden for stoffet.
 Det forudsættes, at yderkaraktererne 13 og 00 kun undtagelsesvis benyttes.
Når karakterskalaen fremtræder som en ren talskala, sker det for så klart  

 som muligt ved selve vurderingen at fastholde, at det netop kun er en skala.  

 Ord eller symboler vil let i tidens løb påvirkes af en praksis ved  

 anvendelsen, medens det ved en skala er lettere at fastholde begreber som  

 antallet af trin, skalaens midtpunkt osv.
Kan disse begreber fastholdes  

 klart, vil en devaluering eller det modsatte kunne undgås.
 Som det fremgår af bekendtgørelsens § 2, skal følgende to betingelser være  

 opfyldt for at handelsmedhjælpereksamen, handelseksamen eller højere  

 handelseksamen er bestået:
 Ved beregning jf. pkt. 1 og 2 må der ikke ske forhøjelser.
 Ved beregning af summen af de to laveste karakterer under betingelse 2  

 regnes eventuelle dobbelttællende karakterer som enkelttællende.
 For at fritage skolerne for ekstra regnearbejde anføres nedenstående  

 tabel, i hvis vandrette indgang man finder angivet summen af de to laveste  

 karakterer, og i hvis lodrette indgang står anført antallet af karakterer.  

 Inde i tabellen finder man den laveste sum af samtlige karakterer, med  

 hvilken eleven kan bestå.
