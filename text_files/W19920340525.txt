 En arbejdsløshedskasse gav afslag på kursusgodtgørelse og  

 befordringstilskud med begrundelsen, at medlemmet var fritstillet af sin  

 arbejdsgiver i kursusperioden og derfor ikke mistede arbejdsindtægt.
 Det var oplyst, at medlemmet var i en opsigelsessituation fra  

 arbejdsgiveren, som havde fritstillet ham og ikke ønskede sig involveret i  

 medlemmets kursusaktivitet og dermed havde fraskrevet sig retten til  

 kursusgodtgørelse (refusion).
 Ankenævnet var enig i, at der ikke kunne udbetales kursusgodtgørelse,  

 men fandt, at der kunne udbetales befordringstilskud.
 Nævnet lagde vægt på, at medlemmets arbejdsgiver ville have haft ret  

 til refusion, såfremt han ikke havde fritstillet medlemmet.
 Et arbejdsløshedskassemedlem klagede over, at hans arbejdsløshedskasse  

 fandt, at han ikke var berettiget til kursusgodtgørelse og befordringstilskud  

 i medfør af lov om arbejdsmarkedsuddannelser under deltagelse i et  

 efteruddannelseskursus for faglærte, benævnt »Datalære 1« i tiden  

 24. til 28. februar 1992.
Arbejdsløshedskassen begrundede afgørelsen med, at medlemmet ifølge egne  

 oplysninger var fritstillet i kursusperioden og derfor ikke mistede  

 arbejdsindtægt.
Kassen anførte videre, at når medlemmet ikke havde ret til  

 kursusgodtgørelse, mistede han automatisk retten til befordringstilskud.
 Medlemmet var opsagt af sin arbejdsgiver til fratrædelse den 31. maj 1992.
I klagen til ankenævnet oplyste medlemmet bl.a., at han var i en  

 opsigelsessituation fra arbejdsgiveren, som havde fritstillet ham og ikke  

 ønskede sig involveret i medlemmets kursusaktivitet og dermed fraskrev sig  

 sin ret til kursusgodtgørelse (refusion). Medlemmet anførte videre, at sagen  

 ikke drejede sig om kursusgodtgørelse, men alene om befordringstilskud.
Han  

 mente, at han ikke skulle stilles ringere på grund af, at arbejdsgiveren  

 havde fraskrevet sig sin ret til refusion.
 Ankenævnet var enig i den del af arbejdsløshedskassens afgørelse,  

 hvorefter medlemmet ikke kunne få udbetalt kursusgodtgørelse under deltagelse  

 i det omhandlede kursus.
 Nævnet lagde til grund, at medlemmet var fritstillet af sin arbejdsgiver i  

 kursusperioden.
 Nævnet fandt imidlertid, at der kunne udbetales befordringstilskud, jf. §  

 15, i Arbejdsministeriets bekendtgørelse nr. 887 af 28. december 1989.
 Nævnet lagde herved vægt på, at medlemmets arbejdsgiver ville have haft  

 ret til refusion, såfremt han ikke havde fritstillet medlemmet.
 Kassen anmodedes om at beregne og anvise befordringstilskud for det  

 omhandlede kursus.
