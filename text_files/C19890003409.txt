(Til Hovedstadsrådet og Københavns  

 Kommune) Cirkulærets formål og baggrund § 1.  Regeringen har meddelt, at der skal udstedes et  

 landsplandirektiv med regionplanretningslinier og tilvejebringes en lokalplan  

 for Christiania.
 § 2.  Landsplandirektivet og den efterfølgende  

 lokalplan betyder ikke i sig selv, at der sker en lovliggørelse af forholdene  

 i Christiania, men formålet med landsplandirektivet og lokalplanen er at  

 fastlægge rammer for områdets og bebyggelsens anvendelse og fremtidige  

 bygningsændringer, som kan danne grundlag for den fremtidige udvikling i  

 området.
 § 3.  Cirkulæret udstedes i henhold til § 4, stk. 1 og  

 2, i lov om lands- og regionplanlægning, jfr. lovbekendtgørelse nr. 776 af  

 14. december 1988 og § 29 i lov om kommuneplanlægning, jfr. lovbekendtgørelse  

 nr. 291 af 22. juli 1985, som ændret ved lov nr. 287 af 13. maj 1987.
 § 4.  Cirkulæret har været forhandlet med de berørte  

 ministerier og styrelser samt med Hovedstadsrådet og Københavns Kommune.
Forudsætninger for regionplanlægningen § 5.  Regionplanlægningen for hovedstadsområdet skal  

 udføres ud fra den forudsætning, at det på kortbilaget viste område -  

 Christiania - skal anvendes som angivet i stk. 2-4.
 Stk. 2.  Det på kortbilaget viste delområde I skal  

 anvendes til blandet bolig- og værkstedsformål med mulighed for placering af  

 servicefunktioner såsom butikker og restaurationer samt institutioner m.v.,  

 der er forenelige med områdets særpræg.
Stk. 3.  Det på kortbilaget viste delområde II skal  

 anvendes til offentligt rekreativt areal.
Området må ikke bebygges.
 Stk. 4.  Den nøjagtige grænse mellem delområde I og II  

 fastlægges i lokalplanen for området.
 § 6.  De i § 5 fastsatte retningslinier har  

 retsvirkning som regionplan.
Udarbejdelse af lokalplan § 7.  Miljøministeren tilvejebringer en lokalplan for  

 det område, som er angivet på kortbilaget, inden for de i § 5 fastsatte  

 regionplanretningslinier.
 § 8.  Lokalplanen vil blive udarbejdet under  

 hensyntagen til områdets arkitektoniske og kulturhistoriske værdier, herunder  

 de foreliggende fredninger og eksisterende bevaringsværdig bebyggelse.
 § 9.  Lokalplanen vil inden offentliggørelse blive  

 forhandlet med de berørte ministerier og styrelser samt med Hovedstadsrådet  

 og Københavns Kommune.
Administrationen i henhold til lov om  

 kommuneplanlægning § 10.  Efter bestemmelsen i kommuneplanlovens § 29,  

 stk. 2, 1. pkt., overtager miljøministeren kommunalbestyrelsens beføjelser  

 efter § 17, § 22, stk. 2, § 24 og § 27 i lov om kommuneplanlægning.
I tiden  

 indtil lokalplanen er endeligt godkendt og offentliggjort, skal Københavns  

 Kommune derfor forelægge eventuelle ansøgninger om bebyggelse og lignende  

 vedrørende Christiania-området for Miljøministeriet, Planstyrelsen.
