(Til biskopperne) I henhold til Kirkeministeriets bekendtgørelse af 15. juni 1987 skal der  

 tirsdag den 8. november 1988 afholdes ordinært valg til menighedsråd.
I cirkulære af 10. juni 1988 har Kirkeministeriet fastsat nærmere regler  

 om udarbejdelse af kirkelige valglister og valgkort.
I medfør af §§ 18 og 24  

 i lov om valg til menighedsråd fastsættes herved følgende bestemmelser om  

 foretagelse, opgørelse m.v. af valget.
 Valget ledes af en valgbestyrelse, der bistås af de øvrige  

 menighedsrådsmedlemmer og om fornødent af lønnet medhjælp.
I.
Forberedelse til valget Valget foretages i et passende lokale i menighedsrådskredsen efter  

 menighedsrådets bestemmelse (menighedslokale, sognegård eller skolelokale).
 Bekendtgørelse om valget skal ske ved alle regelmæssige gudstjenester i  

 menighedsrådskredsen de to første søndage i september samt i de stedlige  

 dagblade eller lokalaviser i første halvdel af september måned.  

 Afstemningstiden skal i alle menighedsrådskredse være fra kl. 9 til  

 kl. 20.
II.
Kandidatlister Samtidig med bekendtgørelsen om tid og sted for valghandlingen indkalder  

 valgbestyrelsen kandidatlister.
 I anmeldelsen af kandidatlisten skal det være angivet, om kandidaterne er  

 opstillet i prioriteret rækkefølge, eller om de er sideordnet  

 opstillet.
 Også når kandidaterne er sideordnet opstillet, skal det af anmeldelsen  

 fremgå, om kandidaterne på stemmesedlen ønskes opført i en bestemt  

 rækkefølge, eller om de ønskes opført alfabetisk.
 Er kandidaterne sideordnet opstillet, og indeholder listen navne på flere  

 kandidater end det antal medlemmer, der i alt skal vælges til menighedsrådet,  

 skal der endvidere af stillerne træffes bestemmelse om, hvilke af listens  

 kandidater, der skal være medlemmer af menighedsrådet, og hvem der  

 skal betragtes som først valgt, hvis afstemningen aflyses som følge af, at  

 der kun er indleveret denne ene kandidatliste til valget.
Til brug herfor er der fremstillet et bilag til den formular til  

 anmeldelse af kandidatlister, der er udarbejdet af Kirkeministeriet.  

 Formularen med bilag forhandles af Barfod & I.
Chr.
Petersen,  

 Fabriksparken 56, 2600 Glostrup (tlf. 02 45 15 16), og af Landsforeningen af  

 Menighedsrådsmedlemmer, Vesterbro Torv 1-3, 8000 Århus C (tlf. 06 19 70 77).
 Valgbestyrelsen kan ikke afvise en rettidigt indleveret kandidatliste, der  

 er skrevet uden anvendelse af formular, hvis listen opfylder de nedenfor  

 anførte betingelser.
Ved indkaldelsen af kandidatlister må der gøres opmærksom på, at kandidatlisterne tidligst kan indleveres til formanden for  

 valgbestyrelsen kl. 19 syv uger før valget, dvs. tidligst den 20. september  

 kl. 19, og senest skal være indleveret kl. 19 seks uger før valget, dvs.  

senest den 27. september kl. 19.
 at kandidatlisterne skal indeholde oplysning om kandidaternes og  

 stillernes navn, bopæl og fødselsdato.
at en kandidatliste kan indeholde færre navne end det antal  

 medlemmer, der skal vælges (mindst 1 kandidat og 5 stillere), at en kandidatliste højst må indeholde navne på indtil 6  

 kandidater flere end det antal medlemmer, der skal vælges til menighedsrådet  

 (dette antal må angives i bekendtgørelsen), og at hver kandidatliste skal være underskrevet af mindst 5, højst 15  

 af menighedsrådskredsens vælgere som stillere.
Ingen kan være stiller for mere end een kandidatliste eller for en liste,  

 hvorpå den pågældende selv er opført som kandidat.
Ingen kan opstilles som  

 kandidat på mere end een liste.
Intet navn må anføres på en kandidatliste uden vedkommendes samtykke, der  

 skal foreligge skriftligt for valgbestyrelsen.
Endvidere skal anmeldelsen af  

 kandidatlisten indeholde oplysning om, hvem valgbestyrelsen kan rette  

 henvendelse til vedrørende listen.
 Den, der indleverer kandidatlisten, har ret til på en medbragt genpart af  

 listen at få kvittering af valgbestyrelsens formand for, at listen er  

 indleveret, og hvornår dette er sket.
 Er der truffet bestemmelse om, at to eller flere sogne eller  

 kirkedistrikter skal have fælles menighedsråd, må det oplyses, at der skal  

 indgives særskilt kandidatliste for hvert af de pågældende sogne eller  

 kirkedistrikter, da valget skal foretages selvstændigt og med særlige  

 kandidatlister for hvert af sognene eller distrikterne under ledelse af den  

 fælles valgbestyrelse, uanset at det drejer sig om et fælles menighedsråd,  

 jf. § 2, stk. 3, i lov om menighedsråd.
Valgbestyrelsen bør ved en kandidatlistes indlevering undersøge, om denne  

 er i overensstemmelse med de anførte regler.
Kandidatlisterne vil kunne  

 indsendes til vedkommende folkeregister til prøvelse af, om de opførte  

 kandidater og stillere opfylder betingelserne for at deltage i  

 menighedsrådsvalg.
Er en sognebåndsløser opført på en kandidatliste, må sådan  

 henvendelse om fornødent rettes til folkeregistret i den pågældendes  

 bopælskommune.
Valgbestyrelsen kan ikke undslå sig for at stille en kandidat til valg,  

 selv om den pågældende er straffet, da det er det nyvalgte menighedsråd, der  

 i sit første møde skal afgøre, om en kandidat på grund af straf har mistet  

 sin valgbarhed.
Afgørelsen kan indbringes for Kirkeministeriet.
 Valgbestyrelsen skal senest 5 uger før valgdagen, dvs. senest den 4.  

 oktober, give stillerne meddelelse om eventuelle mangler ved listen, således  

 at disse mangler kan afhjælpes indtil kl. 19 fire uger før valgdagen, dvs.  

 senest den 11. oktober kl. 19.
 Når en kandidatliste er indgivet, kan stillerne og kandidaterne ikke  

 foretage ændringer i listen, selv om de er enige om det, ligesom  

 hverken kandidater eller stillere kan trække sig tilbage fra listen.
 Tilbagetagelse af en indgiven kandidatliste kan derimod ske,  

 såfremt samtlige kandidater og stillere for listen skriftligt giver  

 valgbestyrelsen meddelelse herom, før listen bekendtgøres.
 Den først indgivne liste betegnes som nr. 1, den anden som nr. 2 osv.
 Indgives flere lister samtidig, sker nummereringen ved lodtrækning under  

 overværelse af et vidne fra hver af listerne.
 Stillerne for en kandidatliste kan over for valgbestyrelsen anmelde en  

 listebetegnelse, som kandidatlisten skal betegnes med på stemmesedlerne.  

 Anmeldelse af en sådan listebetegnelse skal ske skriftligt samtidig med  

 kandidatlistens indlevering og skal være tiltrådt ved underskrift af samtlige  

 stillere og kandidater.
Formanden skal på forlangende give en samtidig fremlagt genpart af  

 kandidatlisten påtegning om, at originalen er rettidigt modtaget, samt om det  

 tildelte nummer og den anmeldte listebetegnelse.
Kandidatlister må ikke være  

 betegnet på anden måde end med det nummer, listen har fået tildelt, og den  

 anmeldte listebetegnelse.
Samtlige godkendte lister indføres i  

 menighedsrådets forhandlingsbog.
Såfremt flere kandidatlister indgives med samme listebetegnelse, tilkommer  

 listebetegnelsen den liste, der er indgivet først.
Er listerne indgivet  

 samtidig, foretages der lodtrækning om listebetegnelsen.
Stillerne for den  

 liste, der ved lodtrækningen ikke opnår den anmeldte listebetegnelse, har  

 adgang til sammen med de kandidater, der er opført på listen, at anmelde en  

 ny listebetegnelse senest den 11. oktober.
Kandidatlister kan anmeldes at ville støtte hinanden (listeforbund),.  

 anmeldelse herom skal ske skriftligt senest kl. 19 fire uger før valgdagen,  

 dvs. senest den 11. oktober kl. 19, og skal være tiltrådt ved underskrift af  

 samtlige kandidater på de lister, der indgår listeforbund.
Anmeldelsen skal  

 endvidere være tiltrådt ved underskrift af de samme stillere, som har  

 underskrevet de pågældende kandidatlister.
Stillere og kandidater kan dog give skriftlig fuldmagt til en eller flere  

 stillere til at anmelde listeforbund.
Fuldmagten vedlægges anmeldelsen.
Kandidatlisterne samt oplysning om anmeldte listeforbund skal bekendtgøres  

 senest 3 uger før valget dvs. senest den 18. oktober.
Valgbestyrelsen træffer  

 bestemmelse om, hvorledes bekendtgørelsen skal ske, f.eks. ved opslag eller  

 bekendtgørelse i kirkebladet.
Bekendtgørelsen bør såvidt muligt tillige ske i  

 de stedlige dagblade eller lokalaviser.
 Er der ved udløbet af fristen for indgivelse af kandidatlister kun  

 indleveret een gyldig liste, må det bekendtgøres på den af valgbestyrelsen  

 bestemte måde, at afstemningen bortfalder.
 Valgbestyrelsen bør i så fald opfordre stillerne til snarest muligt og  

 senest 2 uger efter valgdagen at indlevere en personlig stedfortræderliste.  

 På denne liste kan anføres en eller flere stedfortrædere for hver kandidat i  

 en bestemt angiven rækkefølge, ligesom samme person kan være stedfortræder  

 for flere kandidater.
III.
Stemmesedler - valglokaler Er der indkommet flere gyldige kandidatlister, tilvejebringer  

 valgbestyrelsen de nødvendige stemmesedler.
Stemmesedlen skal i tydeligt tryk indeholde betegnelserne  

 »kandidatliste nr. 1« og eventuel listebetegnelse,  

 »kandidatliste nr. 2« og eventuel listebetegnelse osv. efter det  

 antal lister, der er godkendt.
Betegnelsen af hver af listerne skal stå i  

 linje for sig.
Adskilt fra listebetegnelsen ved en streg anføres under  

 hinanden i mindre tryk og indbyrdes adskilte ved en streg navnene på listens  

 kandidater i den rækkefølge, stillerne har bestemt.
 Hvis kandidaterne er opstillet i prioriteret rækkefølge, skal der  

 umiddelbart til venstre for navnene (helt til venstre ved stemmesedlens kant)  

 anføres det nummer (arabertal), som kandidaten er opført med på  

 kandidatlisten, efterfulgt af et punktum.
 Hvis kandidaterne er sideordnet opstillet, må der derimod  

ikke anføres numre ud for kandidaterne.
Hvis der efter valgbestyrelsens skøn kan ske forveksling af kandidaternes  

 navne, skal der på stemmesedlen foruden navn trykkes en kortfattet betegnelse  

 på stilling eller bopæl for de kandidater, hvis navne kan forveksles.
Såfremt  

 en kandidat er kendt under et kaldenavn, kan dette anføres på stemmesedlen i  

 en parentes efter hans borgerlige navn.
Hver kandidatliste skal være adskilt  

 fra de øvrige lister ved en tyk streg.
I øvrigt må intet andet end nummer og  

 listebetenelse være påført nogen stemmeseddel hverken ved tryk, ved skrift  

 eller på anden måde.
Dog er det tilladt i stemmesedlens øverste højre hjørne  

 i småt tryk at anføre en betegnelse for menighedsrådskredsen og årstallet for  

 valget.
 Stemmesedlerne skal ved knæk være til at sammenfolde, således at ingen ved  

 sedlernes aflevering kan se, hvorledes der er stemt.
Valgbestyrelsen skal sørge for, at der i valglokalet findes det nødvendige  

 antal stemmekasser, i hvilke stemmesedlerne skal nedlægges.
Stemmekasserne  

 skal være til at aflåse og således indrettet, at ingen stemmeseddel kan  

 udtages, uden at kasserne åbnes.
 I valglokalet skal der være opstillet afsondrede stemmerum.
 Stemmekasser og stemmerum samt eventuelt andet materiel vil kunne lånes  

 hos kommunalbestyrelsen.
IV.
Afstemningen Valghandlingen åbnes af valgbestyrelsens formand, der oplæser de godkendte  

 kandidatlister tillige med navnene på stillerne og meddeler nummer og  

 listebetegnelse for hver liste, samt mellem hvilke lister der eventuelt er  

 indgået listeforbund.
Trykte eller tydeligt skrevne kandidatlister med  

 angivelse af stillernes navne og af eventuelle listeforbund samt - foroven på  

 listen - tydelig angivelse af nummer og listebetegnelse ophænges på passende  

 steder og i passende antal i eller uden for valglokalet.
Uddeling af  

 valgpropaganda og ophængning af valgplakater må ikke finde sted på valgstedet  

 (afstemningslokalet, gange, trapper, gårdsplads m.v.).
 Lederen af valget fordeler derefter valglisterne, stemmesedlerne og  

 stemmekasserne mellem valgbestyrelsens medlemmer og medhjælpere.
Inden den første stemmeseddel nedlægges i en stemmekasse, åbner  

 stemmemodtageren kassen og viser de tilstedeværende, at den er tom, hvorpå  

 den straks i de tilstedeværendes påsyn lukkes og aflåses.
Nøglen afleveres  

 til valgbestyrelsens formand.
 Stemmeafgivningen kan ordnes således:
Et af valgbestyrelsens medlemmer eller en af medhjælperne modtager  

 valgkort og afkrydser valglisten, mens en anden udleverer stemmesedlerne.
En  

 tredje medhjælper har stemmekassen.
 Vælgerne betjenes i den rækkefølge, hvori de møder.
 De, der er optaget på valglisten, men ikke længere har bopæl i  

 menighedsrådskredsen eller ikke længere er medlem af folkekirken, har ikke  

 ret til at afgive stemme.
 Besiddelse af et valgkort er ikke nogen betingelse for at afgive stemme,  

 hvis vælgeren på anden måde kan godtgøre sin identitet.
Når valglisteføreren har konstateret vælgerens identitet, afkrydser han  

 valglisten.
Derpå udleveres en stemmeseddel til vælgeren.
Stemmesedlen må  

 ikke være sammenfoldet.
Efter at have modtaget stemmesedlen skal vælgeren  

 straks gå ind i stemmerummet, hvor ingen andre må være til stede.  

 Stemmeafgivningen sker ved at mærke stemmesedlen med et kryds enten ud for  

 listebetegnelsen eller ud for navnet på den kandidat, som ønskes valgt.
Når  

 stemmesedlen er afkrydset, sammenfolder vælgeren stemmesedlen, således at  

 ingen kan se, hvorledes der er stemt, og nedlægger den i stemmekassen.
Når en  

 vælger uforvarende er kommet til at afmærke sin stemmeseddel forkert eller  

 makulere den, skal der være adgang til - mod aflevering af den makulerede  

 stemmeseddel, der tages i forvaring af valgbestyrelsen - at få udleveret en  

 ny stemmeseddel.
Når der af blinde eller svagtsynede vælgere fremsættes ønske om bistand  

 til afstemningen, skal bistand ydes enten af en af vælgeren udpeget person  

 eller af en af valgbestyrelsen udpeget vælger.
Vælgere, der på grund af  

 manglende førlighed ikke kan bevæge sig ind i stemmelokalet, vil kunne afgive  

 stemme umiddelbart uden for lokalet under overværelse af 2 personer, der  

 medvirker ved valget.
 Den, der yder bistand, må ikke røbe, hvorledes vælgeren har stemt.
 I samtlige menighedsrådskredse begynder afstemningen kl. 9 og fortsætter  

 til kl. 20.
 Afstemningen slutter, når der efter kl. 20 ikke melder sig vælgere for at  

 afgive stemme, uanset at der gives opfordring hertil.
 Når stemmeafgivningen er ophørt, underskriver hver valglistefører sin  

 valgliste.
 De ikke udleverede stemmesedler og eventuelle ved ombytning  

 tilbageleverede stemmesedler, valglisterne, de modtagne valgkort og  

 stemmekasserne tages i forvaring af formanden, og stemmeoptællingen kan  

 begynde.
V.
Stemmeafgivning ved indsendelse af stemmeseddel Berettigede til at stemme pr. brev er vælgere, der er forhindret i at møde  

 frem på afstemningsstedet i det tidsrum, afstemningen finder sted, nemlig:
 Stemmeafgivning pr. brev kan finde sted de sidste 3 uger før valget, dog  

 senest 3. sidste hverdag før valgdagen, dvs. i tidsrummet fra tirsdag den 18.  

 oktober til og med fredag den 4. november 1988.
 Det nødvendige stemmemateriale - stemmeseddel med dertil hørende blå  

 konvolut, følgebrev og omslag (grå konvolut) - tilvejebringes ved  

 Kirkeministeriets foranstaltning.
 Man henviser i øvrigt til det særlige cirkulære om brevstemmeafgivning til  

 menighedsrådsvalg, idet bemærkes, at begæringsblanket til afstemning i  

 hjemmet skal rekvireres fra vedkommende folkeregister.
Menighedsrådet nummererer de modtagne omslag og opfører afsenderens navn  

 og bopæl samt tidspunktet for modtagelsen på en særlig fortegnelse.
Omslagene  

 sendes uåbnede til valgbestyrelsen.
 Omslaget skal være valgbestyrelsen eller valgstyrerne i hænde inden  

 afstemningens påbegyndelse.
Valgbestyrelsen (valgstyrerne) åbner de modtagne omslag inden  

 afstemningens påbegyndelse og undersøger i hvert enkelt tilfælde, om  

 afsenderen er opført på valglisten.
I bekræftende fald afkrydses vælgerens  

 navn på valglisten.
 Viser det sig, at den pågældende ikke er stemmeberettiget, eller oplyses  

 det, at han inden valgdagen er afgået ved døden, lægges den uåbnede konvolut  

 tillige med følgebrevet på ny ind i omslaget og kommer ikke i betragtning.  

 Det samme gælder, når omslaget indeholder andet eller mere end eet følgebrev  

 og een konvolut, eller der efter beskaffenheden af omslaget, følgebrevet  

 eller konvolutten er grund til at antage, at de ikke hører til de ved  

 Kirkeministeriets foranstaltning tilvejebragte, eller at der ved deres  

 udfyldning, attestation, underskrift eller indsendelse ikke er gået frem som  

 foreskrevet.
De konvolutter, som herefter kommer i betragtning, opbevares, hver enkelt  

 sammen med det tilhørende følgebrev og omslag, indtil afstemningen er  

 afsluttet.
Konvolutterne nedlægges derefter i en stemmekasse og blandes med  

 de øvrige stemmesedler og åbnes først ved optællingen.
 Omslag, som modtages af valgbestyrelsen (valgstyrerne) efter afstemningens  

 påbegyndelse, henlægges uåbnede og kommer ikke i betragtning.
 En brevstemmeseddel er ugyldig, når det ikke med sikkerhed kan afgøres,  

 enten hvilken af kandidaterne eller hvilken liste vælgeren har villet give  

 sin stemme.
 Søfolk, der sejler i udenrigsfart, har ret til at benytte de til brug ved  

 kommunale valg af Indenrigsministeriet tilvejebragte stemmesedler,  

 konvolutter og følgebreve m.v., når det ved påtegning på følgebrevet og  

 omslaget anføres, at stemmeafgivningen vedrører valg til menighedsråd.
VI.
Stemmeoptællingen Optællingen foretages af valgbestyrelsen og er offentlig i det omfang  

 pladshensyn gør det muligt.
 Optællingen sker på følgende måde:
Stemmesedlerne udtages af stemmekasserne, blandes og fordeles mellem  

 optællerne, der ordner dem således, at stemmesedler afgivet for samme  

 kandidatliste samles i bunker for sig.
Derefter optælles, hvor mange stemmer,  

 der er afgivet for hver af de på stemmesedlerne opførte kandidatlister.
En  

 stemmeseddel er afgivet for den liste, inden for hvis felt vælgeren har sat  

 kryds.
En stemmeseddel anses for gyldig, selv om der på stemmesedlen er sat  

 to eller flere kryds, når blot disse kryds er anbragt inden for samme  

 kandidatlistes felt.
En stemmeseddel, der er afkrydset udfor såvel  

 listebetegnelsen som eet kandidatnavn på samme liste, må anses for en gyldig  

personlig stemme.
Også stemmesedler, der er afmærket med et stort  

 kryds over hele kandidatlistens felt, er gyldige (listestemmer).
 Hvor der er tvivl om en stemmeseddels gyldighed, medregnes stemmesedlen  

 ikke i optællingen, men lægges foreløbig til side.
Valgbestyrelsen afgør derpå, om de tvivlsomme stemmesedler skal anses for  

 ugyldige eller ej.
En stemmeseddel er ugyldig, VII.
Opgørelse af valget 1. Mandatfordeling Den endelige opgørelse af valget foretages af valgbestyrelsen enten samme  

 dag, som stemmeoptællingen har fundet sted, eller senest dagen efter.
Først bestemmes, hvor mange kandidater der skal vælges af hver  

 kandidatliste.
Har listeforbund været anmeldt, sammenlægges stemmetallene for  

 de kandidatlister, der har indgået listeforbund.
Det for hver kandidatlite  

 eller listeforbund afgivne stemmetal deles med 1, 2, 3 osv., indtil hvert  

 stemmetal er delt med et tal så stort som det antal mandater, der i det  

 højeste kan ventes at tilfalde vedkommende kandidatliste eller listeforbund.  

 Den største af de således fremkomne kvotienter giver den liste eller det  

 listeforbund, den er tilfaldet, ret til medlem nr. 1, den næststørste  

 kvotient giver den liste eller det listeforbund, den er tilfaldet, ret til  

 medlem nr. 2, og således fremdeles, indtil det antal medlemmer, der skal  

 vælges, er fordelt mellem de forskellige kandidatlister og listeforbund.
Er  

 kvotienterne lige store, gør lodtrækning udslaget.
Lodtrækningen foretages af  

 valgbestyrelsens formand i de tilstedeværendes påsyn.
 Det antal mandater, der er tilfaldet et listeforbund, deles mellem de  

 kandidatlister, forbundet består af, ved benyttelse af samme fremgangsmåde.
 Til belysning af fremgangsmåden anføres følgende eksempler:
 Eksempel 1:
Der deltager i alt 4 kandidatlister i valget.
Der er ikke indgået  

 listeforbund.
Der skal vælges 9 kandidater.
 Valgresultatet er følgende:
Liste 1: 255 stemmer Liste 2: 172 stemmer Liste 3: 100 stemmer Liste 4: 180 stemmer Mandatfordelingen foretages således: Liste 1 Liste 2 Liste 3 Liste 4 255  

 172 100 180 Divisor 1 255 (1) 172 (3) 100 (5) 180 (2) Divisor 2 127 1/2 (4) 86 (7) 50 90 (6) Divisor 3 85 (8) 571/3 33 1/3 60 Divisor 4 63 3/4 (9) Divisor 5 51 Liste 1, 2, 3 og 4 får således valgt henholdsvis 4, 2, 1 og 2 kandidater.
 Eksempel 2:
Der deltager i alt 4 kandidatlister i valget.
Der er listeforbund mellem  

 listerne 3 og 4. Der skal vælges 9 kandidater, og stemmeoptællingen udviser  

 samme resultat som i eksempel 1.
Mandatfordelingen foretages således: Liste 1 Liste 2 Liste 3+4 Divisor 1 255 (2) 172 (3) 280 (1) Divisor 2 127 1/2 (5) 86 (7) 140 (4) Divisor 3 85 (8) 57 1/3 93 1/3 (6) Divisor 4 63 3/4 70 (9) Divisor 5 51 56 Liste 1 får i dette tilfælde kun 3 kandidater valgt, liste 2 får stadig 2,  

 medens listeforbundet mellem 3 og 4 opnår i alt 4 mandater, altså 1 mandat  

 mere, end listerne kunne opnå tilsammen uden listeforbund.
De sidstnævnte 4  

 mandater fordeles mellem listerne 3 og 4 på tilsvarende måde: Liste 3 Liste 4 Divisor 1 100 (2) 180 (1) Divisor 2 50 90 (3) Divisor 3 60 (4) Divisor 4 45 Liste 3 opnår således 1 kandidat valgt og liste 4 opnår 3 kandidater  

 valgt.
2. Udvælgelse af kandidater og stedfortrædere Når det på denne måde er opgjort, hvor mange medlemmer der skal vælges på  

 hver kandidatliste, bestemmes det, hvilke af listens kandidater, der skal  

 erklæres for valgte.
 Først optælles det, hvor mange stemmer hver enkelt kandidat har fået  

 (personlige stemmer), og hvor mange stemmer der i øvrigt er afgivet for  

 listen (listestemmer).
Er kandidaterne sideordnet opstillet, erklæres de kandidater, der har fået  

 flest personlige stemmer, for valgt i det antal, hvori der er  

 tilfaldet listen mandater og i rækkefølge efter størrelsen af de opnåede  

 personlige stemmer.
I tilfælde af stemmelighed foretages lodtrækning ved  

 valgbestyrelsens foranstaltning.
Er kandidaterne opstillet i prioriteret rækkefølge, udregnes først  

 for hver kandidatliste det fordelingstal, der skal lægges til grund ved  

 kandidaternes udvælgelse af listen.
Tallet udregnes ved at dividere antallet  

 af samtlige for kandidatlisten afgivne stemmer (personlige stemmer og  

 listestemmer tilsammen) med et tal, der er een større end det antal mandater,  

 der er tilfaldet listen.
Det fremkomne tal forhøjes til det nærmeste hele tal  

 - også hvis det allerede er et helt tal - og det herefter fremkomne tal er  

 fordelingstallet for den pågældende kandidatliste.
Har en liste således i alt  

 fået 447 stemmer og 5 mandater, divideres 5 + 1 op i 447, hvilket giver 74,5,  

 der forhøjet til nærmest følgende hele tal giver fordelingstallet 75.
Særskilt for hver kandidatliste fordeles listestemmerne til listens  

 kandidater på følgende måde: Til det antal personlige stemmer, som er opnået  

 af den kandidat, der er opført som nr. 1 på kandidatlisten, lægges så mange  

 listestemmer, at fordelingstallet nås.
De listestemmer, der herefter bliver  

 tilovers, lægges derpå til de personlige stemmer, som nr. 2 på kandidatlisten  

 har opnået, indtil fordelingstallet nås, og på tilsvarende måde forholdes for  

 de øvrige kandidaters vedkommende, indtil samtlige listestemmer er fordelt.  

 Herefter erklæres de kandidater, der har opnået fordelingstallet enten ved  

 personlige stemmer alene eller ved tillæg af listestemmer for valgte i den  

 rækkefølge, hvori de er opført på listen.
Opnås det ikke på denne måde at  

 få valgt hele det antal kandidater, der skal vælges, erklæres i rækkefølge  

 efter størrelsen af de opnåede stemmetal (personlige stemmer og listestemmer  

 tilsammen) så mange af listens øvrige kandidater for valgte, som endnu skal  

 vælges for listen.
 Har to kandidater opnået samme stemmetal og kan kun een opnå valg,  

 erklæres den kandidat, der står først på kandidatlisten, for valgt.
Skal der for en kandidatliste vælges flere medlemmer end det antal  

 kandidater, der er opført på listen, overføres det eller de overskydende  

 mandater til den kandidatliste, som den udtømte liste har anmeldt  

 listeforbund med.
Hvis den udtømte kandidatliste står i listeforbund med  

 flere kandidatlister, tilfalder mandatet den af disse lister, der ifølge den  

 foretagne fordeling er nærmest berettiget til at få mandat.
Såfremt den  

 udtømte kandidatliste ikke står i listeforbund med andre lister, overføres  

 mandatet til den af de øvrige kandidatlister, der efter stemmetal har nærmest  

 krav på det.
De ikke valgte kandidater betragtes som stedfortrædere for de  

 valgte på samme liste.
Rækkefølgen blandt stedfortræderne bestemmes af det  

 antal personlige stemmer og listestemmer, den enkelte stedfortræder har fået.  

 Er der ikke afgivet personlige stemmer, er placeringen på listen afgørende.  

 Ved sideordnet opstilling skal der i så fald foretages lodtrækning.
 Udvælgelsen af de valgte kandidater og bestemmelse af rækkefølgen af  

 stedfortræderne kan herefter foretages således:
På en kandidatliste med 10 kandidater er afgivet i alt 255 stemmer, der  

 fordeler sig med 210 personlige stemmer og 45 listestemmer.
Listen har fået 4  

 mandater, og listens fordelingstal er 255 De personlige stemmer samt fordelingen af listestemmerne er som anført  

 nedenfor.
 Eksempel 1 (Stillerne har bestemt, at kandidaterne er opstillet  

i prioriteret rækkefølge).
 Eksempel 2 (Stillerne har bestemt, at kandidaterne er opstillet  

sideordnet, dvs. at kun de personlige stemmer medregnes ved  

 kandidatudvælgelsen).
Når valget er endeligt opgjort, tilfører formanden for valgbestyrelsen  

 menighedsrådets forhandlingsbog oplysning om, hvorledes stemmerne fordelte  

 sig på de forskellige kandidatlister, i hvilken nummerorden mandaterne  

 tilfaldt disse, hvilket fordelingstal der blev lagt til grund for hver  

 kandidatliste, hvor mange personlige stemmer, der blev afgivet for  

 kandidaterne, hvorledes listestemmerne fordeltes på kandidaterne, hvilke  

 medlemmer, der blev erklæret valgt, samt det medlemsnummer, der tilfaldt  

 enhver af de valgte.
Navnene på de kandidater, der ikke har opnået valg,  

 anføres i forhandlingsbogen, og den underskrives af hele valgbestyrelsen.
VIII.
Opbevaring og kassation af valgmaterialet Stemmesedlerne indpakkes og forsegles af valgbestyrelsen.
De gyldige, de  

 ugyldige, de ombyttede og de ikke udleverede stemmessedler holdes hver for  

 sig i særskilte pakker med tydelig påskrift om deres indhold.
Pakkerne  

 afgives til menighedsrådet, der opbevarer dem, indtil ankefristen er udløbet,  

 eller klage over valget endeligt er afgjort; derefter skal de tilintetgøres.  

 Valglister og valgkort skal af valgbestyrelsen afleveres til folkeregistret  

 inden udgangen af november måned.
 Folkeregistret udsteder kvittering for modtagelsen af materialet og  

 foranlediger det derefter makuleret.
 Kvitteringen fra folkeregistret vedlægges menighedsrådets forhandlingsbog.
IX.
Valgklage - indberetning om valget Valgbestyrelsen underretter de valgte om valget.
Samtidig oplyses, at  

 eventuel klage over valgets gyldighed senest ugedagen efter valget må  

 indsendes til provsten, der indhenter valgbestyrelsens erklæring og derefter  

 tilstiller biskoppen sagen til afgørelse.
Biskoppens afgørelse kan både af  

 valgbestyrelsen og klageren indbringes for kirkeministeren.
Udskrift af forhandlingsbogen, affattet på de af ministeriet autoriserede  

 skemaer, udfærdiges i 2 eksemplarer.
Den ene udskrift indsendes snarest  

 muligt af valgbestyrelsens formand gennem provsten til biskoppen, der  

 opbevarer den i bispearkivet.
Den anden udskrift opbevares i menighedsrådets  

 arkiv.
Der findes to typer af autoriserede skemaer, et til benyttelse i  

 tilfælde, hvor afstemning finder sted, og et andet til brug hvor der kun er  

 indleveret een kandidatliste, således at afstemning bortfalder.
Skemaerne kan  

 rekvireres fra bispekontoret.
X.
Udgifter ved valget Udgifter i anledning af valget, herunder til valglokale, materiel til brug  

 ved stemmeafgivningen, tryksager, fornøden medhjælp til valgbestyrelsen m.v.  

 afholdes af kirkekassen.
 Der tilkommer de på valgdagen medvirkende et vederlag, der maksimalt kan  

 fastsættes til 560 kr., svarende til vederlaget ved kommunale valg.
Kirkeministeriet, den 10. juni 1988 P.M.V.
E.
B.
ASGER JØRGENSEN /Erik Andersen (* 1) Det afgøres ved lodtrækning mellem kandidaterne BB og JJ,  

 hvem af dem der skal være medlem nr. 4 og hvem af dem stedfortræder nr. 1.
 (* 2) Det afgøres ved lodtrækning mellem kandidaterne CC og FF,  

 hvem af dem der skal være stedfortræder nr. 3 og hvem af dem stedfortræder  

 nr. 4.
