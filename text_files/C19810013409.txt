(Til samtlige amtsråd og  

 kommunalbestyrelser) Ved den som bilag til nærværende cirkulære optrykte lov nr. 282 af 10.  

 juni 1981 er der foretaget nogle ændringer i loven om beskatning til  

 kommunerne af faste ejendomme, jfr. lovbekendtgørelse nr. 388 af 28. august  

 1979.
1. Ved en tilføjelse til ejendomsskattelovens § 7 er  

 det bestemt, AT FREDEDE BYGNINGER, HVORPÅ DER ER TINGLYST EN SÆRLIG  

 BEVARINGSDEKLARATION i henhold til lovgivningen om bygningsfredning, er  

 fritaget for kommunal grundskyld for så vidt angår den bebyggede grund,  

 gårdsplads og have.
Såfremt der på en ejendom findes bygninger såvel med som  

 uden bevaringsdeklaration, omfatter fritagelsen alene grunden under den  

 bygning, bevaringsdeklarationen omfatter, samt denne bygnings gårdsplads og  

 have.
Vurderingsmyndighederne foretager den fornødne fordeling af  

 grundværdien såvel i dette tilfælde som i andre tilfælde, hvor kun en del af  

 ejendommen kan fritages.
 Fritagelsen, der omfatter såvel kommunal som amtskommunal grundskyld, har  

 virkning fra og med skatteåret 1982. Da ejendomme, der er fritaget for  

 grundskyld, i medfør af ejendomsskattelovens § 20 i tilsvarende omfang er  

 fritaget for ejendomsskyld, er den hidtidige bestemmelse i lovens § 21, stk.  

 1, der hjemlede indenrigsministeren adgang til at fritage de omhandlede  

 ejendomme for ejendomsskyld, samtidig ophævet.
2. Som en ny § 8 A i ejendomsskatteloven er indført  

 bestemmelser om, at visse ejendomme i en overgangsperiode skal beskattes med  

 en lavere grundskyldpromille end den i øvrigt gældende.
Lempelsen omfatter al  

 TÆT-LAV BEBYGGELSE tilhørende almennyttige boligselskaber, dvs. at parcel-,  

 række-, kæde- og klyngehuse falder ind under reglen.
Også parcel- og  

 rækkehusejendomme m. v., som tilhører andelsboligforeninger, skal beskattes  

 med den nedsatte promille, uanset om de er omfattet af § 2 i loven om  

 boligbyggeri.
 Lempelsen er begrænset til skatteårene 1982, 1983 og 1984 og indebærer, at  

 de pågældende ejendomme i de nævnte skatteår skal svare kommunal og  

 amtskommunal grundskyld med henholdsvis 55, 70 og 85 procent af den promille,  

 hvormed grundskyld pålignes de øvrige ejendomme i kommunen.
 Efter statsskattedirektoratets instruktion træffer vurderingsrådet den  

 nærmere afgørelse af, hvilke ejendomme der skal anses for omfattet af  

 lempelsesreglen, og foretager de fornødne fordelinger af grundværdierne i  

 tilfælde, hvor ejendomme, der tilhører almennyttige boligselskaber eller  

 andelsboligforeninger, kun delvis er bebygget med tæt-lavt byggeri.
 Den under punkt 3 omhandlede begrænsning af stigningen af  

 grundskyldbeløbet finder ikke anvendelse på ejendomme, der er omfattet af § 8  

 A.
 3. Ved en ny § 8 B i ejendomsskatteloven er det  

 fastsat, at grundskyldbeløbet for visse ejendomme i skatteårene 1982-85 HØJST  

 KAN STIGE MED VISSE NÆRMERE ANGIVNE BELØB FRA ÅR TIL ÅR.
 De nærmere betingelser for, at begrænsningen skal finde anvendelse, er  

 følgende:
I KØBENHAVNS OG FREDERIKSBERG KOMMUNER SKAL STIGNINGEN ANDRAGE MERE END 2  

 KR.
PR.
M2 OG SAMTIDIG OVERSTIGE 800 KR.
 Det er det ENDELIGT PÅLIGNEDE SKATTEBELØB fra året før, der skal  

 sammenlignes med og ikke et tidligere pålignet beløb, der ændres som følge af  

 en ændring af vurderingen.
Eksempel En ejendom beliggende uden for Københavns og Frederiksberg kommuner med et  

 grundareal på 275 m2 har en stigning i det beregnede grundskyldbeløb på 1.000  

 kr., altså 725 kr. udover en stigning på 1 kr. pr. m2. Da ejeren selv skal  

 bære en stigning på 400 kr., nedsættes det beregnede beløb med 600 kr.
Samme ejendom har haft en stigning i den amtskommunale grundskyld på 950  

 kr.
På tilsvarende måde nedsættes beløbet her med 950 kr. - 400 kr. = 550 kr.
4. Endelig er det ved en tilføjelse til  

 ejendomsskattelovens § 23 A fastsat, at DÆKNINGSAFGIFT af de i denne  

 bestemmelse omhandlede forretningsejendomme m.v. alene skal svares af den del  

 af den afgiftspligtige forskelsværdi, der overstiger 50.000 kr.
Også denne  

 ændring har virkning fra og med skatteåret 1982.
