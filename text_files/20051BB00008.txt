Fremsat den 11. oktober 2005 af Jørgen Arbo‑Bæhr (EL),  

 Line Barfod (EL), Per Clausen (EL) og Frank Aaen (EL) Forslag til folketingsbeslutning om  

 stop for sort rengøring m.v.
 Folketinget pålægger regeringen at fremsætte et lovforslag, der  

 modvirker, at servicevirksomheder, som sælger ydelser, der fortrinsvis består  

 i  

 at stille arbejdskraft til rådighed, systematisk unddrager de offentlige  

 kasser  

 for moms og indeholdt skat.
 Lovforslaget skal indeholde følgende:
Indførelse af en autorisationsordning.
Servicevirksomheder,  

 der sælger ydelser, der først og fremmest består i at stille arbejdskraft til  

 rådighed (f.eks. rengøringsvirksomheder), kan opnå autorisation på betingelse  

 af, at den pågældende virksomhed dokumenterer betryggende arbejdsgange,  

 særlig  

 for så vidt angår bogføring, løbende revision og personalets  

 ansættelsesbetingelser,  

 herunder arbejdsmiljø. Som en del af autorisationsordningen etableres i  

 samarbejde  

 med arbejdsgiver- og lønmodtagerorganisationer inden for området et  

 obligatorisk kursus for folk, der etablerer virksomheder af den nævnte type.
 Krav om, at offentlige institutioner kun benytter  

 autoriserede virksomheder.
 Indførelse af et udbyderansvar, således at  

 virksomheder, der køber ydelser fra servicevirksomheder, der ikke er  

 autoriserede, hæfter for eventuelle offentlige krav, der udspringer af de  

 ydelser, som er købt, hvis servicevirksomheden ikke betaler de skyldige  

 beløb.
Sikring af myndighedernes (f.eks.
Told og Skats)  

 mulighed for effektiv kontrol.
 Sikring af sanktionsrammer, der gør det økonomisk  

 urentabelt for virksomheder at bryde loven, herunder klargøring af mulighed  

 for  

 at fratage virksomheder/personer retten til at drive virksomhed på området  

 ved  

 gentagne lovbrud.
Bemærkninger til forslaget Fra tid til anden afslører Told og Skats razziaer, at ulovlig  

 virksomhed florerer inden for visse brancher med sort arbejde,  

 momsunddragelse,  

 misbrug af billig arbejdskraft samt undergravning af overenskomstmæssige løn-  

 og arbejdsforhold til følge.
I Rockwool Fondens Forskningsenheds rapport  

 »Danmarks  

 uformelle økonomi« (2003) anslår Gunnar Viby Mogensen, at de sorte  

 aktiviteter  

 udgør 3,8 pct. af bruttonationalproduktet.
En undersøgelse udgivet af Handelskartellet i november 2004  

 viser med Told og Skats hjemmeside som kilde, at kontrolaktioner gennemført i  

 perioden den 3.-13. juni 2004, hvor 1727 virksomheder blev kontrolleret,  

 afslører,  

 at 31,7 pct. havde »rod i regnskabet«, og at kun 54,4 pct. af de ansatte var  

 indberettet til MIA-systemet.
Dette sidste tal vil selvfølgelig aldrig kunne  

 blive 100 pct. på grund af nyansættelser mm., men det afslører et betydeligt  

 omfang af sort arbejde.
 Ud over manglende indtægter til staten (moms og skat) betyder de  

 sorte aktiviteter, at der sker en konkurrenceforvridning og et pres på  

 lønniveauet.
 Nogle brancher er særlig hårdt ramt, f.eks. hotel- og restaurationsbranchen  

 samt rengøringsbranchen, hvor svindel med momsregnskaber, sort arbejde,  

 mangel  

 på kontrol med ansættelsesbeviser og med ejerskabet øjensynlig stortrives,  

 som  

 det blev dokumenteret på TV 2 for et par år siden.
Disse forhold - med fokus på rengøringsbranchen - blev behandlet  

 på en konference med deltagelse af Servicebranchens Arbejdsgiverforening,  

 Rengøringsselskabernes Branche- og Arbejdsgiverforening, ISS, Dansk  

 Funktionærforbund, Fagligt Fælles Forbund, RestaurationsBranchens Forbund og  

 repræsentanter for Venstre, Socialdemokratiet, SF og Enhedslisten.
På  

 konferencen var der bred enighed om, at det var påtrængende med en lovmæssig  

 regulering af området.
 Efterfølgende har de to ovennævnte arbejdsgiverorganisationer  

 sammen med de tre nævnte lønmodtagerorganisationer henvendt sig til  

 Arbejdsmarkedsudvalget  

 med forskellige anbefalinger.
Dette er baggrunden for beslutningsforslaget, som har været  

 forelagt så vel de nævnte arbejdsgiverorganisationer som fagforbundene, og  

 som  

 ikke kun retter sig mod rengøringsbranchen, men bredere mod  

 »servicevirksomheder, som sælger ydelser, der fortrinsvis består i at stille  

 arbejdskraft til rådighed«.
De pågældende organisationer stiller sig positivt  

 til forslaget.
 Forslaget skal bremse den svindel, der i dag foregår på området,  

 og som i visse tilfælde fører til slavelignende arbejdsforhold.
Dette skal ske ved at indføre en autorisationsordning, hvor  

 autorisationen kun tildeles virksomheder, der dokumenterer betryggende  

 arbejdsgange  

 med hensyn til bogføring, revision og ansættelsesbetingelser.
I samarbejde  

 med  

 arbejdsgiver- og lønmodtagerorganisationer etableres et obligatorisk kursus  

 for  

 folk, der starter virksomhed inden for området.
Det kunne f.eks. gøres  

 obligatorisk for virksomhederne at benytte LetLøn.
Derudover skal der være sanktionsrammer, der for det første gør  

 det økonomisk urentabelt for virksomheder at bryde loven (moms- og anden  

 regnskabssvindel, sort og illegalt arbejde) og for det andet indeholder  

 muligheden  

 for at fratage folk retten til at drive virksomhed inden for området ved  

 gentagne lovovertrædelser.
Det kunne f.eks. være i form af et »klippekort«,  

 hvor festen slutter ved tredje lovovertrædelse.
Kontrolmulighederne skal effektiviseres således, at Told og Skat  

 og Arbejdsdirektoratets mulighed for finmasket kontrol øges.
Et eksempel  

 kunne  

 være at kræve ansættelsesbeviser fra dag et.
I den ovenfor nævnte opgørelse  

 fra  

 Told og Skat fra juni 2004 opgav over 11 pct. af de ansatte, at de havde  

 første  

 arbejdsdag.
 Endelig bør der indføres et udbyderansvar, således at »hæleren«  

 ikke går fri ved brug af uautoriserede firmaer, der ikke overholder  

 lovgivningen, ligesom det skal gøres obligatorisk for offentlige udbydere at  

 benytte autoriserede firmaer.
Beslutningsforslaget er udtryk for den opfattelse, at brugen af  

 sort og illegal arbejdskraft lettest begrænses ved at sætte ind over for  

 arbejdsgivernes lovbrud.
En stor del af de ansatte, der tages i sort arbejde  

 inden for serviceområdet, er mennesker, der reelt er ekskluderet fra det  

 ordinære arbejdsområde.
Der arbejdes her sort for at overleve på et rimeligt  

 niveau.
 Motivationen til at arbejde sort for den enkelte  

 kontanthjælpsmodtager fjernes ved at lette adgangen til det ordinære  

 arbejdsmarked, mens dette beslutningsforslag sigter mod at fjerne  

 motivationen  

 til at beskæftige sort arbejdskraft.
Skriftlig fremsættelse Jørgen  

 Arbo-Bæhr  

  

 (EL):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om stop for sort rengøring m.v..
(Beslutningsforslag nr.
B 8).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
