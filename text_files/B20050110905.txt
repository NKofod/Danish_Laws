Bekendtgørelse  

 om militære myndigheders adgang til at foretage uopsættelige  

 efterforskningsskridt i tilfælde, hvor auditørens afgørelse ikke kan  

 indhentes I medfør af § 9, stk. 2, i militær retsplejelov,  

 jf. lov nr. 531 af 24. juni 2005 fastsættes:
 § 1.  

  

 Er  

 det ikke muligt at komme i kontakt med en repræsentant fra Forsvarets  

 Auditørkorps, kan den militære chef på et tjenestested foretage de  

 efterforskningsskridt i militære straffesager, som i det konkrete tilfælde  

 vurderes som uopsættelige.
 Stk. 2.  

  

 Den militære  

 chef kan i det konkrete tilfælde bemyndige underordnede officerer eller  

 personel  

 af sergentgruppen til at foretage uopsættelige efterforskningsskridt.
 Stk. 3.  

  

 Den  

 militære chef skal hurtigst muligt underrette auditøren om uopsættelige  

 efterforskningsskridt, som er foretaget i medfør af stk. 1 og  

 stk. 2.
Stk. 4.  

  

 Militærpolitiet kan ligeledes i de stk. 1 nævnte tilfælde foretage  

 uopsættelige efterforskningsskridt.
Auditøren og vedkommende militære chef  

 skal  

 straks underrettes herom.
 § 2.  

  

 Uopsættelige  

 efterforskningsskridt kan navnlig bestå i:
 1)  

 	  

 Sikring af  

 identiteten af en formodet gerningsmand og eventuelle vidner.
 2)  

 	  

 Besigtigelse af  

 sigtedes og andres ydre, herunder optagelse af fotografier og visitation af  

 tøj.
 3)  

 	  

 Iværksættelse af  

 lægeundersøgelse af sigtede og forurettede, med henblik på at få udstedt  

 lægeerklæring  

 (politiattest).
 4)  

 	  

 Udtagning af  

 blodprøver i de sager som ikke er reguleret i militær retsplejelovs  

 § 15(vedrørende overtrædelser af militær straffelovs §§ 20 og 21  

 eller færdselslovens §§ 53 og 54).
 5)  

 	  

 Ransagning på  

 militært område jf. militær retsplejelovs § 12 og retsplejelovens  

 kapitel  

 73 og beslaglæggelse til sikring af bevismidler eller genstande der bør  

 konfiskeres eller som tilhører forurettede, jf. retsplejelovens kapitel 74.
 6)  

 	  

 Afhøring samt  

 sigtelse af den formodede gerningsmand samt afhøringer af vidner.
 7)  

 	  

 Anholdelse af  

 militært personel, der med rimelig grund mistænkes for et strafbart forhold,  

 jf. retsplejelovens § 755, stk. 1.
 § 3.  

  

 Denne  

 bekendtgørelse træder i kraft den 1. januar 2006.
