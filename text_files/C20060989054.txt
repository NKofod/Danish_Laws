Genoptagelse af sager om værdiansættelse af  

 igangværende arbejder somfølge af ændret praksis Skatteministeriet har taget bekræftende til  

 genmæle i en sag ved Østre Landsret om adgangen til at ændre princip for  

 værdiansættelsen af igangværende arbejder.
 I den pågældende sag havde sagsøgeren for  

 indkomståret 1997 ansøgt Ligningsrådet om tilladelse til at skifte  

 princip  

 i forbindelse med den skattemæssige værdiansættelse af  

 igangværende arbejder.  

 Sagsøgeren havde tidligere skattemæssigt værdiansat sine igangværende  

 arbejder  

 til de direkte omkostninger med tillæg af acontoavance men ønskede fra  

 og  

 med indkomståret 1997 at værdiansætte de igangværende arbejder til de  

 direkte medgåede omkostninger.
 Ligningsrådet havde truffet afgørelse om, at  

 ansøgningen om principskifte ikke kunne imødekommes.
 Skatteministeriet har nu taget bekræftende til  

 genmæle over for sagsøgerens påstand om, at sagsøgeren for indkomståret  

 1997 har været berettiget til at ændre princip for værdiansættelsen  

 af igangværende arbejder.
Baggrunden herfor er, at der under sagens  

 behandling for Østre Landsret er fremkommet nye oplysninger om  

 administrativ praksis vedrørende principskiftesager forud for 1997. På  

 grundlag af  

 disse oplysninger kan det ikke i tilstrækkeligt omfang afvises, at  

 Ligningsrådet  

 i 1998-1999, herunder ved afgørelsen i den pågældende sag har foretaget en  

 skærpelse  

 af praksis, der ikke forud har været offentliggjort.
Det kan i den  

 pågældende sag derfor heller ikke afvises, at der er sket en ikke lovlig  

 praksisskærpelse.
Den skattemæssige opgørelse af  

 igangværende arbejder Den skattemæssige opgørelse og behandling af  

 igangværende arbejder er beskrevet i ligningsvejledningen 2006, afsnit  

 E.B.2.6.2.
 Det fremgår heraf, at for bygningshåndværkere,  

 entreprenører m.fl., hvor den enkelte opgave ofte strækker sig over  

 flere  

 år, medregnes fortjeneste henholdsvis tab på tidspunktet for  

 opgavens afslutning.
 Vedrørende værdiansættelsen af de igangværende  

 arbejder fremgår, at udgifter, der er direkte forbundet med det enkelte  

 arbejde - direkte produktionsomkostninger - skal aktiveres.
 Herudover er den skattepligtige berettiget, men  

 ikke forpligtet til at medregne de indirekte produktionsomkostninger ved  

 opgørelsen af værdien af igangværende arbejder.
 Endvidere er den skattepligtige berettiget, men  

 ikke forpligtet til også at aktivere en a contofortjeneste på det  

 arbejde,  

 der er udført i årets løb.
Advokater, revisorer og udøvere af tilsvarende  

 liberale erhverv skal behandle igangværende arbejder efter de  

 retningslinier,  

 der fremgår af TSS-cirkulære 1995-20, der er beskrevet  

 i ligningsvejledningen.
For arkitekter og rådgivende ingeniører gælder  

 Ligningsrådet anvisning for arkitekters og rådgivende ingeniørers  

 indtægtsføring af honorarer m.v., der ligeledes er beskrevet i  

 ligningsvejledningen.
For alle brancher gælder, at det én gang valgte  

 princip skal anvendes uændret år for  

 år.           &nbsp  

 ; Med hensyn til principskifte følger det af  

 ligningsvejledningen, at efter ansøgning tillades principskifte, når det  

 skønnes rimeligt under hensyn til virksomhedens forhold.
Ansøgning om  

 principskifte indsendes via et skattecenter til Skatterådet (tidligere  

 Ligningsrådet), der har kompetencen.
Ændring af praksis vedrørende  

 principskifte Som anført ovenfor kan det ikke afvises, at  

 Ligningsrådet i 1998-1999 må anses for at have foretaget en skærpelse af  

 praksis vedrørende adgangen til principskifte.
Denne skærpelse har ikke forud  

 været offentliggjort, således at der muligvis ikke har været tale om en  

 lovlig  

 praksisskærpelse.
Det har imidlertid ikke ud fra det foreliggende  

 materiale været muligt at beskrive den forud for 1997 gældende praksis  

 vedrørende principskifte.
På den baggrund er det besluttet at ændre praksis,  

 således at der fremover anlægges følgende praksis vedrørende adgangen til  

 principskifte:
Der kan som udgangspunkt frit skiftes  

 opgørelsesprincip fra år til år, når dette blot oplyses i regnskabet.
Hvis  

 der  

 ved principskiftet sker eller tilsigtes ikke blot en forskydning af  

 skattebetalingen  

 men en eliminering af skatten, kan der ikke foretages principskifte.
Der skal således fremover ikke søges om  

 tilladelse til principskifte hos Skatterådet.
Spørgsmål om principskifte vil  

 i  

 stedet skulle behandles af skatteforvaltningen som led i den almindelige  

 ligningsmæssige  

 behandling.
Det vil derfor fremover være skatteforvaltningen, der træffer  

 afgørelse vedrørende adgangen til principskifte, og der vil være sædvanlig  

 klageadgang.
Genoptagelse Der vil ske genoptagelse af de sager, hvor  

 Ligningsrådet har meddelt afslag på en ansøgning om tilladelse til  

 principskifte  

 for 1997 og fremefter med henblik på vurdering af, om afgørelserne må anses  

 som  

 udtryk for den beskrevne praksisskærpelse.
Den persongruppe der er meddelt  

 afslag samt andre, der har haft igangværende arbejder, kan anmode om  

 genoptagelse efter nedenstående regler.
Fristregler I henhold til skatteforvaltningsloven § 26, stk.  

 2 kan der ske genoptagelse af skatteansættelserne, hvis anmodning herom  

 fremsættes senest den 1. maj i det 4. år efter udløbet af de pågældende  

 indkomstår.  

 Er den skattepligtiges indkomstår ikke sammenfaldende med kalenderåret,  

 regnes  

 fristen fra udløbet af det år, som indkomståret træder i stedet for, jf.  

 skatteforvaltningslovens § 26, stk. 6.
 Hvis fristen i skatteforvaltningsloven § 26,  

 stk. 2, er udløbet, kan der i henhold til skatteforvaltningsloven § 27, stk.  

 1,  

 nr. 7, efter anmodning ske ekstraordinær genoptagelse fra og med det  

 indkomstår,  

 der har været til prøvelse, eller fra og med et indkomstår, der er påbegyndt,  

 men endnu ikke udløbet 5 år forud for underkendelsen af praksis.
 Dvs. da det var indkomståret 1997, som var til  

 prøvelse, vil der som nævnt kunne ske genoptagelse fra 1997 og fremefter.
Reaktionsfrist Efter skatteforvaltningsloven § 27, stk. 2, skal  

 anmodningen om ekstraordinær genoptagelse efter skatteforvaltningsloven § 27,  

 stk. 1, nr. 7, fremsættes inden 6 måneder efter, at den  

 skattepligtige er  

 kommet til kundskab om det forhold, der begrunder fravigelse af fristen i §  

 26.
 Fristen regnes for offentliggørelsen af denne  

 SKAT-meddelelse på SKATs hjemmeside.
 Anmodning om genoptagelse af skatteansættelsen  

 skal indgives til SKAT (et skattecenter), jf. skatteforvaltningsloven § 27,  

 stk. 3.
 Skattecentrene bedes genoptage ansættelserne for  

 de pågældende år, hvis de bliver bekendt med, at der er skattepligtige, der  

 er  

 lignet forkert, eller hvis de bliver anmodet herom.
 Denne meddelelse bortfalder den 1. maj 2007.
