(Til domstolene) § 1.  Udgifter til tolkning, jf. retsplejelovens §  

 149, stk. 1, afholdes af parterne i overensstemmelse med lovens almindelige  

 regler om sagsomkostninger.
Stk. 2.  Efter bestemmelsen i retsplejelovens § 149,  

 stk. 4, afholdes udgifter til tolkning i sager, hvori en statsborger i et  

 andet nordisk land er part, af statskassen.
Retten kan bestemme, at  

 udgifterne skal godtgøres af parterne i overensstemmelse med lovens  

 almindelige regler om sagsomkostninger.
 § 2.  Udgifter til tolkning i straffesager afholdes  

 endeligt af statskassen.
 Stk. 2.  Det samme gælder, såfremt der ved behandlingen  

 af civile sager om afgiftssanktionerede overtrædelser af særlovgivningen,  

 herunder ved fogedrettens behandling af begæringer om udpantning for sådanne  

 afgiftskrav, anvendes tolkebistand.
 § 3.  Cirkulæret træder i kraft den 15. juli 1989.
 Stk. 2.  Samtidig ophæves cirkulære nr. 299 af 23.  

 november 1922 og cirkulære nr. 77 af 9. maj 1967.
 Justitsministeriet, den 7 juli 1989.
