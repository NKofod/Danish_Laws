Betænkning afgivet af Indfødsretsudvalget den 27. maj 2014 Betænkning over Forslag til lov om indfødsrets meddelelse [af justitsministeren (Karen Hækkerup)]:
1. Ændringsforslag Justitsministeren har stillet 5 ændringsforslag til lovforslaget.
2. Udvalgsarbejdet Lovforslaget blev fremsat den 10. april 2014 og var til 1. behandling den 25. april 2014. Lovforslaget blev efter 1. behandling henvist til behandling i Indfødsretsudvalget.
Møder Udvalget har behandlet lovforslaget i 2 møder.
Spørgsmål Udvalget har stillet 2 spørgsmål til justitsministeren til skriftlig besvarelse, som denne har besvaret.
3. Indstillinger og politiske bemærkninger Et flertal i udvalget (udvalget med undtagelse af DF og EL) indstiller lovforslaget til vedtagelse med de stillede ændringsforslag.
Venstres og Det Konservative Folkepartis medlemmer af udvalget er positivt indstillet over for lovforslaget, der har til formål at give statsborgerskab til 679 voksne og ca. 425 børn.
V og KF ser det som en stor glæde at få lov til at være med til at give folk dansk statsborgerskab.
V og KF bemærker dog, at 678 af personerne på lovforslaget er optaget efter de nye, mere lempelige retningslinjer, som regeringen i 2013 vedtog sammen med Enhedslisten.
Selvom V og KF ikke støtter de nye retningslinjer, er partierne af den holdning, at det ikke skal komme de mange personer, der er opført på listen, til skade.
V og KF støtter derfor lovforslaget.
Et mindretal i udvalget (DF) indstiller lovforslaget til forkastelse ved 3. behandling.
Mindretallet vil stemme for de stillede ændringsforslag.
Dansk Folkepartis medlemmer af udvalget konstaterer, at én person ifølge lovforslagets bemærkninger er blevet optaget på lovforslaget som følge af FNs konvention af 30. august 1961 om begrænsning af statsløshed.
Denne person er altså ikke blevet stillet over for de krav, som normalt stilles til personer, der ønsker statsborgerskab ved naturalisation.
Selv om denne person måske ville kunne opfylde betingelserne for at opnå statsborgerskab, har personen jo ikke opfyldt dem.
Det er en af grundene til, at DF ikke kan stemme for lovforslaget, da DF opfatter det som afgørende, at personer, som vil opnå dansk statsborgerskab, virkelig opfylder betingelserne og dermed tager de prøver og opfylder de krav, som alle andre skal opfylde  og ikke som de statsløse tildeles statsborgerskabet automatisk på grund af en konvention.
Det er Folketinget og ikke konventionerne, der på baggrund af objektive krav og kriterier tildeler dansk statsborgerskab.
Der er en anden grund til, at DF stemmer imod lovforslaget.
En betingelse for at blive dansk statsborger er blandt andet, at man har bestået »Prøve i Dansk 2«.
Sprogkravene blev sænket efter en aftale den 23. maj 2013 mellem regeringen og Enhedslisten.
På grund af de sænkede sprogkrav kan DF ikke stemme for lovforslaget.
DF er af den opfattelse, at de sproglige kundskaber er en fuldstændig afgørende forudsætning for en ordentlig integration.
Regeringen har valgt at svække disse krav, hvilket ifølge DF er den helt forkerte vej at gå.
Et andet mindretal i udvalget (EL) indstiller lovforslaget til vedtagelse med de under nr. 1, 3 og 5 stillede ændringsforslag.
Mindretallet vil stemme imod de under nr. 2 og nr. 4 stillede ændringsforslag.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til § 1 Af justitsministeren, tiltrådt af udvalget:
 1) Efter nr. 4 indsættes som nyt nummer:
»4 A) Issam Faiyad Abdel Karim Abdel Ghani, Frederiksberg.« [Optagelse af person] Af justitsministeren, tiltrådt af et flertal (udvalget med undtagelse af EL):
 2) Nr. 228, 354 og 521 udgår.
[Udtagelse af personer] Af justitsministeren, tiltrådt af udvalget:
 3) Efter nummer 232 indsættes som nyt nummer:
»232 A) Abeer Nayes Hashem, Odense.« [Optagelse af person under § 1 i stedet for § 2] Til § 2 Af justitsministeren, tiltrådt af et flertal (udvalget med undtagelse af EL):
 4) Nr. 574 udgår.
[Udtagelse af person] Af justitsministeren, tiltrådt af udvalget:
 5) Nr. 592 udgår.
[Udtagelse af person med henblik på optagelse under § 1] Bemærkninger Til nr. 1 Ansøgeren under ændringsforslag nr. 1 er behandlet efter retningslinjerne i cirkulæreskrivelse nr. 9253 af 6. juni 2013 om naturalisation.
 Ansøgeren foreslås optaget under lovforslagets § 1 som nyt nummer 4 A, idet den pågældende på sagsbehandlingstidspunktet før lovforslagets fremsættelse opfyldte retningslinjerne for naturalisation.
Til nr. 2 Ansøgerne under ændringsforslag nr. 2 er behandlet efter retningslinjerne i cirkulæreskrivelse nr. 9253 af 6. juni 2013 om naturalisation.
 Ansøgerne foreslås udtaget af lovforslaget, da de pågældende ikke opfylder retningslinjerne for naturalisation.
Til nr. 3 Ansøgeren under nr. 3 er behandlet efter retningslinjerne i cirkulæreskrivelse nr. 9253 af 6. juni 2013 om naturalisation.
Ansøgeren er optaget under lovforslagets § 2 som nummer 592 med betingelse om løsning fra sit hidtidige statsborgerskab.
Ansøgeren har imidlertid efter sin optagelse på lovforslaget indsendt dokumentation for, at hun er blevet løst fra sit hidtidige statsborgerskab.
Ansøgeren foreslås på den baggrund udtaget af lovforslagets § 2 og optaget under lovforslagets § 1 som nyt nummer 232 A.
Til nr. 4 Ansøgeren under ændringsforslag nr. 4 er behandlet efter retningslinjerne i cirkulæreskrivelse nr. 9253 af 6. juni 2013 om naturalisation.
 Ansøgeren foreslås udtaget af lovforslaget, da den pågældende ikke opfylder retningslinjerne for naturalisation.
Til nr. 5 Ansøgeren under ændringsforslag nr. 5 er behandlet efter retningslinjerne i cirkulæreskrivelse nr. 9253 af 6. juni 2013 om naturalisation.
 Ansøgeren foreslås udtaget af lovforslagets § 2 og optaget under lovforslagets § 1 som nyt nummer 232 A.
Lennart Damsbo-Andersen (S) Jens Joel (S) Karen J.
Klint (S) Jeppe Bruus (S) Trine Bramsen (S) Marlene Borst Hansen (RV) nfmd.
Liv Holm Andersen (RV) Karina Lorentzen Dehnhardt (SF) Johanne Schmidt-Nielsen (EL) Preben Bang Henriksen (V) Michael Aastrup Jensen (V) Jan E.
Jørgensen (V) Karsten Nonbo (V) Christian Langballe (DF) fmd.
Marie Krarup (DF) Mette Bock (LA) Tom Behnke (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 179 Bilagsnr.
