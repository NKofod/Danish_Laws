 Indledning.
 1. Ved en mellem Danmark og Spanien den 3. juli 1972  

 afsluttet overenskomst til undgåelse af dobbeltbeskatning med en protokol af  

 samme dato, jfr. udenrigsministeriets bekendtgørelse nr. 70 af 16. august  

 1973 (Lovtidende C) er der fastsat en række bestemmelser, der medfører  

 afvigelser fra skattelovgivningens almindelige regler i tilfælde, hvor en  

 skatteyder ellers ville blive udsat for dobbeltbeskatning på grund af  

 sammenstødende skattekrav fra dansk og spansk side.
 Ikrafttræden m.m.
 2. Overenskomsten trådte i kraft den 21. juni 1973 og  

 finder anvendelse første gang for så vidt angår skatter af indkomst, der er  

 oppebåret fra og med den 1. januar 1974 (art. 30, stk. 1), samt for så vidt  

 angår formueskat for året 1974 og følgende år.
 Bestemmelserne i art. 8 anvendes dog første gang på skatter på fortjeneste  

 af luftfartsvirksomhed i international trafik, der er opstået i 1966 (art.  

 30, stk. 2). Ifølge protokollens afsnit IV er ingen af staterne dog  

 forpligtet til at tilbagebetale skatter omfattet af art. 8, der allerede  

 måtte være erlagt.
 Bestemmelserne i art. 19, stk. 1, om aflønning i offentlige hverv skal  

 anvendes første gang på indkomst opstået i 1970 (art. 30, stk. 3).
3. Overenskomsten bygger såvel i sin udformning som i  

 sit indhold på OECD's modelkonvention af 1963 og svarer således  

 indholdsmæssigt til de fleste af de af Danmark i nyere tid indgåede  

 dobbeltbeskatningsoverenskomster.
Hvor intet særligt er anført kan derfor  

 henvises til modelkonventionen og kommentarerne hertil.
 Det bemærkes, at det følger af art. 22 og 23, at indkomst og formue,  

 hvorom ikke andet udtrykkeligt er fastsat, beskattes i bopælsstaten.
 4. I art. 2 er de af overenskomsten omfattede skatter  

 nærmere specificeret.
For Danmarks vedkommende finder overenskomsten anvendelse på indkomst- og  

 formueskat til staten, herunder folkepensionsbidrag, særlig indkomstskat og  

 sømandsskat samt på kommunal indkomstskat, herunder amtskommunal indkomstskat  

 og kirkeskat.
Udbytteskatten ifølge kildeskattelovens § 65 er ligeledes  

 omfattet af overenskomsten.
Endvidere finder overenskomsten anvendelse på alle andre skatter af samme  

 eller væsentlig samme art, der fremtidigt måtte blive indført som tillæg til  

 eller i stedet for gældende skatter.
Som skatter af nyere dato, der er  

 omfattet, kan anføres det særlige folkepensionsbidrag og bidrag til  

 dagpengefonden.
 Overenskomsten finder ikke anvendelse på særlige skatter af  

 lotterigevinster eller på arve- og gaveafgift.
 Definitioner.
 5. I art. 3 angives de almindelige definitioner.
Fremhæves skal særligt art. 3, stk. 1 b), hvorefter "Danmark"  

 omfatter den del af kontinentalsoklen, som Danmark kan udforske og udnytte.  

 Udtrykket omfatter ikke Færøerne og Grønland og således heller ikke de til  

 disse dele af riget hørende dele af kontinentalsoklen.
Overenskomsten kan dog  

 udvides til også at gælde for disse områder.
 Udtrykket "Spanien" betyder ifølge art. 3, stk. 1 c), den  

 spanske stat, og når anvendt i geografisk betydning, halvøen Spanien, de  

 baleariske og kanariske øer, de spanske byer og provinsen i Afrika, herunder  

 i et vist omfang den spanske del af kontinentalsoklen.
 Begrebet "international trafik", der omhandles i art. 8, stk. 1  

 og 3, art. 13, stk. 2, art. 15, stk. 3, og art. 23, stk. 3, samt protokollen,  

 skal i medgør af art. 3, stk. 1 g), betyde enhver rejse foretaget af et skib  

 eller et luftfartøj, der drives af et foretagende i en af de kontraherende  

 stater, bortset fra rejser, som er begrænset udelukkende til steder i den  

 anden kontraherende stat.
 Fordeling af beskatningsretten.
6. Beskatningsretten til indtægter af skibs- og  

 luftfart i international trafik og til formue i sådan virksomhed samt til  

 realisationsgevinst ved salg af aktiver (bortset fra fast ejendom) i en  

 virksomhed af denne art, der er omtalt i art. 8, art. 13, stk. 2, og art. 23,  

 stk. 3, tilkommer den stat, i hvilken foretagendets virkelige ledelse har sit  

 sæde.
Såfremt sådan virksomhed drives af ansvarlige interessenter  

 hjemmehørende i de kontraherende stater, og sædet for den virkelige ledelse  

 derfor ikke kan bestemmes, fordeles beskatningsretten efter deltagernes  

 anparter, jfr. afsnit II i protokollen, der også indeholder regler for SAS.
 7. I art. 10 er beskatningsretten til udbytter delt  

 mellem "bopælsstaten" (den stat, hvori modtageren er hjemmehørende,  

 se herom art. 4) og "kildestaten", således at kildestaten kan  

 beholde 15 pct. af bruttoudbyttet i udbytteskat (i datterselskabsforhold med  

 mindst 50 pct. aktiebesiddelse dog kun 10 pct.).
 En spansk aktionær i et dansk selskab må søge tilbagebetaling af den for  

 meget tilbageholdte danske udbytteskat.
8. Ifølge art. 11 kan renter beskattes i modtagerens  

 bopælsstat, men kildestaten kan dog beholde 10 pct. af bruttorentebeløbet som  

 skat.
Det bestemmes nærmere i stk. 5, i hvilke tilfælde renter skal anses for  

 at hidrøre fra en af de to stater.
 Danmark kan ikke for tiden udnytte denne beskatningsret som kildestat,  

 idet der ikke er indført begrænset skattepligt af renter.
 9. Ifølge art. 12 kan royalties beskattes i  

 modtagerens bopælsstat, men kildestaten kan dog beholde 6 pct. af  

 bruttobeløbet som skat.
 I forhold til OECD's modelkonvention er udtrykket "royalties"  

 udvidet til også at omfatte vederlag for anvendelse af eller for retten til  

 at benytte film eller bånd til radio- eller fjernsynsudsendelser samt  

 transportmidler (art. 12, stk. 3). Spanien vil herefter kunne beskatte  

 vederlag for udleje af danske skibe til spanske virksomheder, men skatten må  

 ikke overstige 6 pct. af bruttovederlaget.
 Danmark kan ikke for tiden udnytte denne beskatningsret som kildestat,  

 idet der ikke er indført begrænset skattepligt af royalties.
 10. Art. 14 vedrørende indtægter ved frit erhverv  

 indeholder i stk. 1, b) i forhold til modelkonventionen en udvidelse, som  

 tillader beskatning i kildestaten af indkomst ved frit erhverv uden  

 tilknytning til et fast sted, hvis udøveren opholder sig i kildestaten i  

 mindst 90 dage i skatteåret, og erhvervet er udøvet der.
 Beskatningsretten i medfør af denne regel kan Danmark kun udnytte, hvis  

 opholdet strækker sig over 6 måneder (kildeskattelovens § 1, nr. 3).
 11. Art. 15 vedrørende beskatningsretten til vederlag  

 for personlige tjenesteydelser er, stort set, i overensstemmelse med  

 modelkonventionen.
 I protokollens afsnit III er bestemmelserne dog suppleret således:
12. Ifølge art. 16 tilkommer beskatningsretten til bestyrelseshonorarer og lignende vederlag den stat, hvori selskabet er hjemmehørende.
Denne beskatningsret kan Danmark udnytte med hjemmel i kildeskattelovens § 2, jfr. § 43, stk. 2a.
13. Ifølge art. 17 er beskatningsretten til vederlag  

 oppebåret af kunstnere og idrætsfolk tillagt den stat, hvori disse personers virksomhed er udøvet.
14. Private pensioner (art. 18) og lignende vederlag  

 for tidligere tjenesteydelser kan kun beskattes i den stat, hvori modtageren er hjemmehørende (om "hjemmehørende", se art. 4, stk. 1). Danmark  

 skal således frafalde beskatning efter kildeskattelovens § 2, stk. 1b), jfr. § 43, stk. 2b), og finansministeriets bekendtgørelse nr. 145 af 28. marts 1969, når en privat pension m.v. udbetales  

 til en i Spanien hjemmehørende person.
Såfremt den pågældende ved en erklæring fra de spanske skattemyndigheder dokumenterer, at han er hjemmehørende i Spanien i overenskomstens forstand, skal kommunen meddele, at skattetræk i pensionen kan undlades.
En sådan dokumentation vil tillige medføre ophør af fuld skattepligt efter kildeskattelovens § 1 nr. 2. Blanketter (F 54) til brug for den nævnte attestation fås i kildeskattedirektoratet og i vedkommende kommune. (Vedrørende offentlige pensioner og folkepension m.v. henvises til pkt. 15 15. Ifølge art. 19 beskattes vederlag (herunder  

 pensioner) for offentlige hverv, hvortil bl.a. henregnes hverv udført for offentlig, selvstyrende institution eller for en fond, oprettet af en af de kontraherende stater, kun i den stat, der udbetaler vederlaget.
Denne bestemmelse har som anført ovenfor i pkt. 2 virkning fra og med 1.
 januar 1970.
Folkepension o.lign. er ikke omfattet hverken af art. 18 eller af art. 19, da disse ydelser ikke har forbindelse med tidligere tjenesteydelser.
Sådanne pensioner er herefter omfattet af art. 22, der giver beskatningsretten til bopælsstaten.
Bor en dansk folke- eller invalidepensionist i Spanien, skal Danmark frafalde den i kildeskattelovens § 2, stk. 1 b), jfr. § 43, stk. 2 hjemlede beskatning af folke- og invalidepension m.v.
16. Ifølge art. 20 må en professor, lærer eller  

 videnskabsmand, hjemmehørende i en af de kontraherende stater, som besøger den anden stat udelukkende for at undervise eller drive videnskabelig forskning, ikke beskattes i opholdsstaten af sit vederlag for sådan virksomhed.
 Følgende betingelser skal være opfyldt:
 Den pågældende skal fortsat være hjemmehørende i sin bopælsstat, jfr.
art. 4, opholdet skal ske efter indbydelse fra universitet, skole eller lign., opholdet skal på forhånd være bestemt til at vare højst to år, og opholdet må kun have undervisnings- og/eller forskningsformål.
Da der kræves en indbydelse, finder bestemmelsen ikke anvendelse, hvor ansættelsen er sket efter ansøgning.
Art. 20 hjemler ikke fritagelse for skattepligt, men alene fritagelse for beskatning af det for den præsterede undervisning og forskning oppebårne vederlag.
Såfremt en spansk professor er her i landet i mere end to år, bliver det omhandlede vederlag undergivet beskatning fra udløbet af to-års fristen, således at han fra dette tidspunkt også skal skatteansættes af vederlaget.
Såfremt det på forhånd kan antages, at opholdet bliver af mere end 2 års varighed, finder artiklen ikke anvendelse.
17. Studerende m.fl. kan under de i art. 21 anførte  

 betingelser fritages for beskatning af modtagne beløb til underhold og uddannelse, af stipendier, legater o.lign. samt af lønindtægter, der har forbindelse med studiet m.v. eller er nødvendige for deres ophold.
Det er i artiklens slutning præciseret, at fritagelse for beskatning af lønindtægt ikke gælder, hvis studierne m.v. er af underordnet betydning i forhold til det udførte lønarbejde.
 Fritagelse er betinget af:
at skatteyderen er eller (umiddelbart før gæsteopholdet) har været hjemmehørende i den ene stat, at opholdet i den anden stat er midlertidigt, og at opholdet udelukkende sker som studerende, som lærling eller som nyder af et stipendium eller anden understøttelse med særligt sigte på studier eller forskning ydet af organisationer med de i artiklen anførte formål.
18. Øvrige indkomster (art. 22) beskattes, som anført  

 under punkt 3, i bopælsstaten.
19. Art. 23 om formuebeskatningen indeholder regler,  

 der svarer til bestemmelserne i OECD's modelkonvention.
 Metoder til ophævelse af dobbeltbeskatning.
20. Danmark skal som bopælsstat som hovedregel benytte  

 den såkaldte "ny exemption-metode" til ophævelse af dobbeltbeskatning, jfr.  

 art.
24, stk. 1, mens Spanien som bopælsstat skal benytte den såkaldte "gamle exemption-metode", jfr. art. 24, stk. 2.
Ved skatteansættelsen her i landet af en her hjemmehørende person skal herefter medregnes al indkomst og formue, hvorefter den del af henholdsvis indkomst- eller formueskatten, der forholdsmæssigt falder på den indkomst - bortset fra de under pkt. 21 nævnte indtægtsarter - eller formue, hvortil Spanien har beskatningsretten, skal frafaldes.
21. Dobbeltbeskatning af udbytter, renter eller  

 royalties, som ifølge artiklerne 10, 11 eller 12 kan beskattes i Spanien, og som oppebæres af en i Danmark hjemmehørende person, skal af Danmark ophæves ved anvendelse af den såkaldte "creditmetode", jfr. art. 24, stk. 3.
 Reglen svarer ganske til ligningslovens § 33.
22. I visse tilfælde giver Danmark som bopælsstat dog  

 et særligt nedslag i de danske skatter af udbytter, renter eller royalties, hidrørende fra Spanien.
Ifølge art. 24, stk. 5, skal den foran under pkt. 21 omtalte creditmetode også anvendes, når den spanske indkomstskat af en af de tre nævnte indkomstarter er blevet frafaldet eller nedsat.
Nedslaget i de danske skatter skal da beregnes, som om ingen sådan spansk eftergivelse var sket eller nedsættelse indrømmet (såkaldt "matching-credit"). Nedslaget i de danske skatter kan  

 dog ikke overstige de skattebeløb, som Spanien ifølge artiklerne 10, 11 og 12 har lov til at opkræve, og kan heller ikke i disse tilfælde overstige den del af den danske skat, der forholdsmæssigt vedrører de fra Spanien hidrørende udbytte-, rente- eller royalty- bruttobeløb, jfr. art. 24, stk. 3. For tiden er i spansk lovgivning sådan fritagelse i visse tilfælde hjemlet for renter og royalties.
23. Også for formueskat af i Spanien beliggende fast  

 ejendom, der ikke er knyttet til et fast driftssted, skal nedslaget her i landet for spansk formueskat beregnes efter "creditmetoden", jfr. art.  

 24, stk. 4 Beskatning ved til- og fraflytning.
24. Der er ikke i overenskomsten givet særlige regler  

 til løsning af de beskatningsproblemer, der kan opstå i forbindelse med flytning mellem de to stater, og de interne regler om indtræden og ophør af skattepligt finder derfor anvendelse.
Personer, der flytter fra Danmark til Spanien, kan benytte kildeskattedirektoratets blanket F 54 til fremskaffelse af spansk dokumentation for, at de har taget bopæl i Spanien, og at de der er underkastet beskatning efter de for fastboende gældende regler.
 Gensidig bistand.
25. Art. 27 fastsætter en gensidig pligt til  

 udveksling af oplysninger, som er nødvendige for gennemførelsen af overenskomsten eller den interne lovgivning i et af de to lande.
Bestemmelser om bistand til inddrivelse af skatter findes ikke.
Henvendelse fra danske skattemyndigheder om oplysninger fra Spanien skal ske gennem skattedepartementet.
 Overenskomstens praktisering.
26. Overenskomstens bestemmelser skal praktiseres ved  

 selve skatteligningen.
For så vidt angår indkomståret 1973 og tidligere år vil der, såfremt skatteansættelser eller skatteberegninger er foretaget i strid med overenskomstens bestemmelser, blive tale om genoptagelse af de pågældende ansættelser eller beregninger.
For så vidt begæring om regulering af skatteansættelser eller skatteberegninger for nævnte indkomstår i overensstemmelse med overenskomstens bestemmelser fremsættes inden udgangen af 1974, bemyndiges skatterådene herved til at genoptage vedkommende ansættelser eller beregninger til fornyet behandling uden forud indhentet bemyndigelse fra statens ligningsdirektorat.
Fremkommer begæringen først efter nævnte tidspunkt, vil bemyndigelse til genoptagelse være at indhente på sædvanlig måde.
Tilsvarende vil en forskudsregistrering for indkomståret 1974 på begæring være at ændre, jfr. kildeskattelovens § 53, såfremt den er foretaget i strid med overenskomsten.
27. Tvivlsspørgsmål med hensyn til overenskomstens  

 praktisering vil være at forelægge for skattedepartementet.
 Finansministeriet, den 4. februar 1974.
Hans P.
Gøtrik.
/ J.
Gjetting.
