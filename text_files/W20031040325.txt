Klage  

 over manglende behandling for blodprop Nævnet fandt grundlag for at kritisere 1. reservelægen  

 ved behandlingen af patienten den 25. december 2001, og lagde blandt andet  

 vægt  

 på, at patienten blev akut indlagt på grund af brystsmerter. 1. reservelægen  

 foretog samme dag en undersøgelse af patienten, som oplyste, at hun 4 dage  

 tidligere havde påbegyndt penicillinbehandling og at hun siden da havde hun  

 haft tilbagevendende længerevarende smerter af stikkende karakter til venstre  

 i  

 brystet med tunghedsfornemmelse i venstre arm.
Resultatet af blodprøverne  

 viste, at indholdet af det såkaldte kreatinkinase B (CKB) i blodet var  

 normalt.
 Nævnet oplyste, at CKB er et enzym, som findes i  

 hjertet, og som frigøres til blodet i forbindelse med en blodprop i hjertet.  

 Nævnet oplyste endvidere, at let forhøjet troponinindhold i blodet tyder på,  

 at  

 patienten har en mindre blodprop i hjertet.
Det fremgik af 1. reservelægens udtalelse til sagen, at  

 resultatet af blodprøveundersøgelsen til bestemmelse af såkaldt troponin I  

 forelå senere samme aften, men at han imidlertid ikke så dette resultat.
Det  

 fremgik endvidere, at han, hvis han havde set dette resultat, ville have  

 ændret  

 diagnosen og dermed håndteringen af patienten.
Han anførte endvidere, at  

 proceduren omkring modtagelse af prøvesvar i afdelingen efterfølgende blev  

 indskærpet af ledelsen.
Det var nævnets opfattelse, at den læge, der stiller  

 diagnosen og træffer deraf afledte dispositioner, bør afvente resultaterne af  

 alle relevante foreliggende undersøgelser.
Nævnet fandt på denne baggrund, at  

 1. reservelægen burde have afventet resultatet af samtlige  

 laboratorie-analyser  

 og herefter have foranlediget, at patienten forblev indlagt til fortsat  

 overvågning.
Nævnet fandt endvidere ikke grundlag for at kritisere  

 den 1. reservelæge, der foretog behandlingen af patienten den 30. december  

 2001, idet nævnet blandt andet lagde vægt på, at 1. reservelægen foretog en  

 undersøgelse og ordinerede blodprøvetagning til analyse af enzymer med  

 henblik  

 på diagnosen blodprop i hjertet.
Herudover optog han hjertekardiogram  

 (elektrokardiogram), ligesom han etablerede vedvarende EKG- overvågning  

 (telemetri). Han indledte endvidere behandling med Hjertemagnyl, Fragmin,  

 Selo-Zok samt infusion med Nitroglycerin.
Det var nævnets opfattelse, at de foreliggende  

 elektrokardiogrammer viste forandringer forenelige med såkaldt ikke-  

 ST-elevationshjerteinfarkt.
Denne kategori af hjerteinfarkt behandles ikke  

 med  

 blodpropopløsende medicin eller akut ballonudvidelse af kranspulsårer, men  

 med  

 Hjertemagnyl, Fragmin, Selo-Zok samt infusion med Nitroglycerin.
