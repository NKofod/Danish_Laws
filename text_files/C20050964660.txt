Vejledning om tillæggelse  

 af lønanciennitet (Til  

 Kriminalforsorgens fængsler og Kriminalforsorgens Uddannelsescenter) Lønanciennitet for tidligere beskæftigelse kan  

 vejledende tillægges nyansatte på følgende måde.
Punkter der i forvejen er  

 medtaget i Finansministeriets cirkulære og vejledning om lønanciennitet er  

 ikke  

 medtaget i denne vejledning, der er tænkt som en uddybning af  

 Finansministeriets retningslinier for at tillægge lønanciennitet.
 Overenskomstansatte:
 Sker ansættelsen efter en  

 overenskomst vil lønanciennitet kunne tillægges jf. de respektive §§  

 i overenskomsterne.
Lønanciennitet vil efter  

 fællesoverenskomsten af 2. juli 2002 mellem Finansministeriet og STK kunne  

 tillægges efter overenskomstens § 4.  

 (F. eks. er  

 følgende personale omfattet heraf: Kontorpersonale, håndværkere, arbejdsmænd,  

 rengøringsassistenter m. v.) Udgangspunktet vil altid  

 være, at den nyansatte lønindplaceres på lønskalaens 1. trin.  

 Ved skriftlig dokumentation for tidligere beskæftigelse tillægges  

 anciennitet på grundlag af det tidsrum, den pågældende har været beskæftiget  

 med arbejde betinget af uddannelsen.
Lønanciennitet kan tidligst regnes fra  

 udgangen af den måned, hvor uddannelsen er afsluttet.
 Lønanciennitet kan i få og  

 ganske særlige tilfælde tillægges/forhøjes udover, hvad der kan tillægges  

 betinget af uddannelsen og tidligere beskæftigelse.  

 Særlige  

 arbejdsmæssige erfaringer og kvalifikationer vil evt. kunne begrunde forhøjet  

 lønanciennitet.
 Ved ansættelser, hvor der  

 ikke kræves en egentlig faglig uddannelse for at varetage stillingen, vil der  

 kunne tillægges lønanciennitet, hvor den nyansatte tidligere har erhvervet  

 særlig arbejdsmæssig erfaring og særlige kvalifikationer.
 På tilsvarende måde er der  

 mulighed for i de øvrige overenskomster at tillægge lønanciennitet.
Hvor en ansat f. eks. ikke er  

 omfattet af en organisationsaftale, men hvor der laves individuel  

 ansættelsesaftale,  

 vil der også kunne tillægges forhøjet lønanciennitet.  

 I  

 disse tilfælde tillægges lønanciennitet efter den overenskomst, som den  

 ansatte  

 typisk ville have været henført under.
F. eks Fællesoverenskomsten mellem  

 Finansministeriet og STK, fællesoverenskomsten mellem Finansministeriet og  

 Statstjenestemændenes Centralorganisation II m. v.
 Tillæggelse af lønanciennitet  

 forudsætter, at den uddannelse og viden man har forud for ansættelse i en  

 stilling er af samme omfang og på samme niveau, som den stilling, man  

 nyansættes  

 i.
 Med hensyn til  

 overenskomstansættelse i lederstillinger henvises til nedenstående punkt om  

 civile tjenestemænd, idet udgangspunktet for lederstillinger på overenskomst  

 svarer til retningslinierne for tillæggelse af lønanciennitet til  

 tjenestemænd.
 Tjenestemænd:
 Udgangspunktet for  

 tjenestemænd er, at der tillægges dem lønanciennitet efter Finansministeriets  

 cirkulære af 16 juli 1987 med tilhørende vejledning om lønanciennitet m. v.  

 for  

 tjenestemænd i staten.  

 (Optrykt i PAV, Kapitel 18,  

 bilag 18.1).
 Særligt for  

 fængselsfunktionærer:
 Ved nyansættelse sker  

 lønindplaceringen som udgangspunkt på det første skalatrin, der er henført  

 til  

 lønrammen for fængselsfunktionærer.  

 Ved tidligere  

 ansættelse som tjenestemand i staten, ansættelse på skalalønsvilkår m. v.  

 henvises til de enkelte punkter i cirkulæret.
 Ved førstegangsansættelse som  

 fængselsfunktionær på prøve (tjenestemand) sker lønindplaceringen som ovenfor  

 på 1. trin.
 Ved skriftlig dokumentation  

 for tidligere uddannelse og beskæftigelse kan der i nogle tilfælde tillægges  

 den nyansatte tjenestemand lønanciennitet.
 Har en nyansat f.eks.  

 gennemgået en kontorfaglig -, handelsfaglig -, håndværksfaglig   

 og/eller  

 tilsvarende uddannelse og været beskæftiget med arbejde betinget af  

 uddannelsen, vil der kunne tillægges lønanciennitet fra det tidspunkt, hvor  

 uddannelsen er afsluttet, og den efterfølgende periode, man har været  

 beskæftiget med faget.
 Nyansatte med uddannelser fra  

 f. eks pædagogisk seminarium eller anden tidligere uddannelse på samme  

 niveau,  

 som uddannelsen til fængselsfunktionær, vil kunne få tillagt anciennitet for  

 det tidsrum, hvor de har været beskæftiget med arbejde betinget af  

 uddannelsen.
 I særlige tilfælde vil der  

 kunne tillægges lønanciennitet efter en konkret vurdering for særlig  

 arbejdsmæssig  

 erfaring og særlige kvalifikationer.
 Kortvarige uddannelser som  

 f.  

 eks. plejer,  

 sygehjælper, hjemmehjælper, social- og sundhedsassistent vil som udgangspunkt  

 ikke være anciennitetsgivende, da uddannelserne ikke er på et tilsvarende  

 niveau eller af omfang, som uddannelsen til fængselsfunktionær.
 Lønanciennitet vil dog aldrig  

 kunne tillægges, således at lønnen som nyansat i en stilling som  

 fængselsfunktionær i det væsentlige overstiger den løn, som den nyansatte  

 fængselsfunktionær har oppebåret umiddelbar forud for ansættelsen som  

 fængselsfunktionær.
Ved ansættelse som  

 fængselsfunktionær på prøve sker lønindplacering i lønramme 6/9, der omfatter  

 skalatrinene 11, 12, 13, 14, 15, 16, 17 og 18.  

 Hvis en  

 lønmæssig placering ved ansættelse af en fængselsfunktionær på prøve er  

 lavere  

 end lønnen forud for tjenestemandsansættelsen, vil der kunne ydes et  

 personligt  

 tillæg (udlignende tillæg), når der foreligger dokumentation for tidligere  

 aflønning.
Det udlignende tillæg vil sammen med lønnen som fængselsfunktionær  

 på prøve aldrig kunne overstige lønnen i lønramme 6/9 svarende til skalatrin  

 18.
 Civile tjenestemænd  

 og værkmestre:
 Civile tjenestemænd får som  

 udgangspunkt tillagt lønanciennitet efter Finansministeriets retningslinier.  

 I almindelige stillinger vil udgangspunktet være, at der tillægges  

 lønanciennitet inden for ens fagområde, og at der kan tillægges anciennitet  

 fra  

 det tidspunkt, hvor man har afsluttet en uddannelse og med den periode, hvor  

 man siden har været beskæftiget inden for det relevante fagområde.
 For lederstillinger gælder  

 som udgangspunkt en relevant faglig uddannelse inden for stillingens område,  

 og  

 at der vil kunne tillægges lønanciennitet for tidligere ledererfaring på  

 samme  

 niveau, som den lederstilling, man tiltræder.  

 Tillæggelse  

 af lønanciennitet i en lederstilling forudsætter sædvanligvis direkte  

 overgang  

 fra en anden tilsvarende lederstilling.
 Dokumentation:
 Det skal tilføjes, at  

 Rigsrevisionen normalt stiller krav om, at det fremgår af en personalesag, at  

 man har fået tillagt forhøjet lønanciennitet.  

 Udover at  

 der skal foreligge dokumentation for tidligere beskæftigelse og uddannelse  

 bør  

 der være en beregning på, hvorledes der er tillagt lønanciennitet.
 Denne vejledning vil blive  

 optaget i Kriminalforsorgens Administrative Regelsamling.
 Direktoratets brev af  

 6. juni 2000 (j. nr. 00-0222-35) om forhøjet lønanciennitet udgår samtidigt.
