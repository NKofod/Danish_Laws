Hjemvisning af påbud om at sikre, at håndtering af kasser med frugt og grønt i en butik foregår sikkerheds- og sundhedsmæssigt fuldt forsvarligt Resumé Ved et tilsynsbesøg i en købmandsbutik observerede Arbejdstilsynet arbejdet med løft af kasser med frugt og grønt og fik oplyst, at ansatte i 3 timer, 3 gange om ugen foretager løftearbejde af kasser med frugt og grønt.
Kasserne vejede mindst 9 kilo.
Arbejdstilsynet konstaterede, at der over 2 timer blev udført 77 løft.
Det vil sige 38 løft i timen eller cirka et løft for hvert 1½ minut, og at hovedparten af løftene skete i ¾-arms afstand, mens andre enten var i underarms afstand eller længere end i ¾-arms afstand.
 Arbejdet blev udført med løftede arme, når kasserne skulle sættes på øverste hylde, og under knæhøjde, når kasserne skulle sættes på nederste hylde eller tages nederst fra en palle.
 Arbejdet foregik med asymmetri og vrid i ryggen, når kasserne blev taget fra pallen og ved afsætning på »øer«.
 Arbejdstilsynet gav virksomheden påbud om at sikre at opfyldning af frugt og grønt foregår sikkerheds- og sundhedsmæssigt forsvarligt og påbud om at bruge en arbejdsmiljørådgiver til løsning af arbejdsmiljøproblemet.
 Det fremgår af § 38, stk. 1, i arbejdsmiljøloven, at arbejdet skal planlægges, tilrettelægges og udføres sikkerheds- og sundhedsmæssigt fuldt forsvarligt.
Det fremgår af § 3, i bekendtgørelsen om manuel håndtering, at arbejde med manuel håndtering, der kan indebære risiko for sikkerhed eller sundhed, skal undgås ved hensigtsmæssig tilrettelæggelse af arbejdet, herunder anvendelse af tekniske hjælpemidler.
Hvis dette ikke er muligt, skal der træffes effektive foranstaltninger til imødegåelse af risikoen.
 Det fremgår af § 6, i bekendtgørelsen om brug af autoriserede arbejdsmiljørådgivere, at en arbejdsgiver skal efterkomme påbud om brug af en arbejdsmiljørådgiver, når Arbejdstilsynet afgiver en afgørelse om overtrædelse af et komplekst og alvorligt arbejdsmiljøproblem, som er angivet i bekendtgørelsens kapitel 3.
 Det fremgår af § 9, i bekendtgørelsens kapitel 3, at løft af byrder, der udføres som et led i den sædvanlige arbejdsfunktion ved vægtgrænser, der overstiger 25 kg tæt ved kroppen, 15 kg i underarms afstand eller 7 kg i ¾-arms afstand, er et komplekst og alvorligt arbejdsmiljøproblem, hvis der samtidig forekommer en eller flere forværrende faktorer i form af uhåndterlig eller ustabil byrde, asymmetrisk løft, løft over skulderhøjde eller under knæhøjde, bæring af byrden mere end 2 meter, utilstrækkelig plads og uhensigtsmæssigt underlag.
 Et enigt Arbejdsmiljøklagenævn hjemviste Arbejdstilsynets afgørelse om opfyldning af frugt og grønt og ophævede påbuddet om brug af arbejdsmiljørådgiver.
 Arbejdsmiljøklagenævnet fandt ikke sagen tilstrækkeligt oplyst, idet det af afgørelsen ikke fremgår, hvordan vægten af de enkelte kasser fordeler sig, herunder hvor mange kasser der var på 12, 18 og 20 kilo.
 Desuden fremgik det ikke af afgørelsen, hvordan de forværrende faktorer hænger sammen med vægten på kasserne, fx om det er de lette eller de tunge kasser, der løftes med forværrende faktorer og om løft under knæhøjde er foretaget med foroverbøjet ryg.
 Endelig manglede der i sagen oplysninger om pladsforholdene, og hvad de ansatte havde af øvrige opgaver.
 På grund af hjemvisningen af påbuddet var der ikke grundlag for rådgiverpåbuddet.
Arbejdsmiljøklagenævnet har på møde den 13. december 2011 behandlet [navn udeladt]'s klage på vegne af [virksomhedens navn udeladt] over Arbejdstilsynets afgørelse af 17. december 2010. [Navn udeladt] klager over Arbejdstilsynets afgørelse om, at virksomheden skal 1) sikre at opfyldning af frugt og grønt foregår sikkerheds- og sundhedsmæssigt forsvarligt 2) bruge en autoriseret arbejdsmiljørådgiver.
Nævnet traf følgende A F G Ø R E L S E Arbejdsmiljøklagenævnet hjemviser Arbejdstilsynets afgørelse om, at [virksomhedens navn udeladt] skal sikre, at opfyldning af frugt og grønt foregår sikkerheds- og sundhedsmæssigt fuldt forsvarligt.
 Det betyder, at [virksomhedens navn udeladt] ikke skal sende en tilbagemelding til Arbejdstilsynet.
 Arbejdsmiljøklagenævnet ophæver Arbejdstilsynets afgørelse om, at [virksomhedens navn udeladt] skal bruge en autoriseret arbejdsmiljørådgiver.
 Det betyder, at [virksomhedens navn udeladt] ikke skal indgå en aftale med en autoriseret arbejdsmiljørådgiver.
B E G R U N D E L S E Løftearbejde Arbejdsmiljøklagenævnet lægger vægt på, at sagen ikke er tilstrækkeligt oplyst.
Det fremgår ikke af Arbejdstilsynets afgørelse af 17. december 2010  hvordan vægten af de enkelte kasser fordeler sig, herunder hvor mange kasser der var på 12, 18 og 20 kilo  hvordan de forværrende faktorer hænger sammen med vægten på kasserne, fx om det er de lette eller de tunge kasser, der løftes med forværrende faktorer og om løft under knæhøjde er foretaget med foroverbøjet ryg  hvordan pladsforholdene var  hvad købmanden i øvrigt havde af arbejdsopgaver.
Arbejdstilsynet observerede arbejdet med løft af kasser med frugt og grønt og konstaterede,  at en person i 3 timer, 3 gange om ugen foretager løftearbejde  at der over 2 timer blev udført 77 løft.
Det vil sige 38 løft i timen eller cirka et løft for hvert 1½ minut  hovedparten af løftene skete i ¾-arms afstand, mens andre enten var i underarmsafstand eller længere end i ¾-arms afstand  kasserne vejede mindst 9 kilo  arbejdet blev udført  med løftede arme, når kasserne skulle sættes på øverste hylde  under knæhøjde, når kasserne skulle sættes på nederste hylde eller tages nederst fra palle  med asymmetri og vrid i ryggen, når kasserne blev taget fra pallen og ved afsætning på »øer«.
 Afgørelsen er truffet af et enigt Arbejdsmiljøklagenævn.
Autoriseret arbejdsmiljørådgiver Det er en forudsætning for at give en arbejdsgiver et påbud om brug af autoriseret arbejdsmiljørådgiver, at der er konstateret en overtrædelse af arbejdsmiljølovgivningen.
 Da der i dette tilfælde ikke er konstateret en overtrædelse af arbejdsmiljølovgivningen, er der ikke grundlag for påbuddet om brug af autoriseret arbejdsmiljørådgiver.
 Afgørelsen er truffet af et enigt Arbejdsmiljøklagenævn.
R E G L E R Arbejdsmiljøklagenævnet har ved afgørelsen benyttet følgende regler:
 Reglerne kan læses på de følgende sider.
OPLYSNINGERNE I SAGEN Sagen er afgjort på grundlag af de dokumenter, som klagenævnet har modtaget fra Arbejdstilsynet, [navn udeladt]'s breve af 9. juni 2011 og 6. september 2011 samt Arbejdstilsynets supplerende udtalelse af 17. august 2011.
På klagenævnets vegne [navn udeladt] Kopi til  [Adressat udeladt]  [Adressat udeladt]  Arbejdstilsynet, Regler Lov om arbejdsmiljø, jf. lovbekendtgørelse nr. 1072 af 7. september 2010 Kapitel 5 Arbejdets udførelse § 38. Arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.
 Stk. 2. Anerkendte normer eller standarder, som har sikkerheds- eller sundhedsmæssig betydning, skal følges.
§ 39. Beskæftigelsesministeren kan fastsætte nærmere regler om, hvilke krav der skal være opfyldt, for at arbejdet kan anses for fuldt forsvarligt planlagt, tilrettelagt og udført, herunder om 1) sikkerheds- og sundhedsmæssige foranstaltninger vedrørende arbejder, arbejdsprocesser og -metoder, f.eks. for at undgå sammenstyrtning, nedstyrtning, sammenskridning, rystelser, stråling, støj eller eksplosions-, brand- eller sundhedsfare ved luftarter, dampe, støv og røg, hede, kulde eller lugt, sygdomssmitte eller forkerte arbejdsstillinger, bevægelser eller belastninger, 2) forbud mod særligt farlige arbejder, arbejdsprocesser og -metoder, 3) opslag eller egnet markering.
 Stk. 2. Beskæftigelsesministeren kan endvidere fastsætte regler om særligt arbejdstøj og personlige værnemidler, herunder om hvem der skal afholde udgifterne hertil.
Kapitel 13 Arbejdstilsynet § 77. Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.
 Stk. 2.
§ 77 a.
Arbejdstilsynet kan påbyde, at modtageren af påbud eller andre afgørelser om overtrædelse af arbejdsmiljølovgivningen skal indhente bistand fra en autoriseret arbejdsmiljørådgiver, bl.a. med henblik på, at det forebyggende arbejdsmiljøarbejde i virksomheden styrkes.
 Stk. 2. Beskæftigelsesministeren fastsætter nærmere regler om rådgivningspåbuddets indhold, omfang og varighed og de nærmere vilkår herfor.
Arbejdstilsynets bekendtgørelse nr. 1164 af 16. december 1992 om manuel håndtering Kapitel 2 Arbejdets udførelse § 3. Arbejde med manuel håndtering skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.
 Stk. 2. Manuel håndtering, der kan indebære risiko for sikkerhed eller sundhed, skal undgås ved hensigtsmæssig tilrettelæggelse af arbejdet, herunder anvendelse af tekniske hjælpemidler.
 Stk. 3. Hvis dette ikke er muligt, skal der træffes effektive foranstaltninger til imødegåelse af risikoen.
 ...
Arbejdstilsynets bekendtgørelse nr. 259 af 20. marts 2007 om brug af autoriserede arbejdsmiljørådgivere Kapitel 2 Påbud om brug af autoriserede arbejdsmiljørådgivere § 6. Arbejdsgiveren skal efterkomme påbud om brug af autoriseret arbejdsmiljørådgiver, når Arbejdstilsynet afgiver en eller flere afgørelser om overtrædelser af arbejdsmiljølovgivningen om et eller flere komplekse og alvorlige arbejdsmiljøproblemer, der indebærer risiko for sikkerhed og sundhed og som angivet i kapitel 3, når overtrædelserne er 1) konstateret ved et enkeltstående tilsyn eller ved et tilsynsforløb bestående af screening og et deraf efterfølgende tilsyn, og 2) konstateret ved tilsyn med arbejde tilknyttet én produktionsenhed.
 Stk. 2. Der afgives ikke påbud efter stk. 1, hvis arbejdsgiveren inden for det seneste år har løst et identisk arbejdsmiljøproblem på samme arbejdssted, og løsningen umiddelbart kan overføres.
Kapitel 3 Komplekse og alvorlige overtrædelser af arbejdsmiljølovgivningen Det ergonomiske område § 9. Løft af byrder, der udføres som led i den sædvanlige arbejdsfunktion, 1) ved vægtgrænser, der overstiger 25 kg tæt ved kroppen, 15 kg i underarms afstand eller 7 kg i ¾-arms afstand, og 2) der samtidigt forekommer en eller flere forværrende faktorer i form af uhåndterlig eller ustabil byrde, asymmetrisk løft, løft over skulderhøjde eller under knæhøjde, bæring af byrden mere end 2 meter, utilstrækkelig plads og uhensigtsmæssigt underlag.
 Stk. 2. Når der ikke er udviklet egnede tekniske løsninger på løft, der overstiger grænserne i stk. 1, afgives påbud til virksomheden om brug af autoriseret rådgivning ved gennemførelse af midlertidige foranstaltninger med henblik på at nedbringe belastningen.
Kapitel 4 Rådgivningspligt § 43. Modtageren af påbud om rådgivning skal give en tilbagemelding til Arbejdstilsynet om indgåelse af en aftale om rådgivning senest 6 uger efter, at påbuddet om rådgivning er modtaget.
 Stk. 2. Tilbagemeldingen påtegnes af sikkerhedsorganisationen eller, i virksomheder, der ikke har pligt til at etablere sikkerhedsorganisation, af en repræsentant for de ansatte.
 Stk. 3. Modtageren af påbud om rådgivning skal sørge for, at tilbagemeldingen påtegnes af den autoriserede arbejdsmiljørådgiver, som herved bekræfter, at der er indgået en aftale i henhold til § 43.
 Stk. 4.
