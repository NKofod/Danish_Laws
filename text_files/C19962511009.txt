Efter aftale med Hovedorganisationen af Officerer i Danmark fastsættes følgende bestemmelser om løn- og ansættelsesvilkår mv.
 for kadetter på forsvarets officersskoler:
Generelt § 1.  Som kadetter i forsvaret ansættes militært  

 personel, der er optaget på forsvarets officersskoler med henblik på  

 gennemgang af en officersgrunduddannelse, der kvalificerer til varig  

 ansættelse som officer i forsvaret, herunder hjemmeværnet.
 § 2.  Det forudsættes, at en med ovennævnte personel  

 indgået kontrakt om frivillig tjeneste bringes til ophør fra det tidspunkt,  

 indtræden på officersskolen finder sted.
 Stk. 2.  Såfremt den pågældende ved indtræden på  

 officersskolen er omfattet af afgivet erklæring om tjenestepligt, vil denne  

 fortsat være bindende efter indtræden herpå.
 § 3.  Ansættelsen som kadet finder sted på grundlag af  

 egnethed og forsvarets behov og er herudover betinget af opfyldelse af de  

 kvalifikations- og helbredsmæssige krav, der stilles til gennemgang af  

 uddannelsen og bestridelse af de stillinger, uddannelsen kvalificerer til  

 anvendelse i.
 § 4.  Ved ansættelse som kadet fastsættes en prøvetid  

 på 6 måneder.
 Stk. 2.  Ved afgang fra officersskolen inden for  

 prøvetiden kan kadetter efter egnethed og forsvarets behov genindtræde i det  

 eventuelle kontraktforhold, der blev bragt til ophør under henvisning til §  

 2.
 Opsigelse, tjenestepligt mv.
 § 5.  Ansættelse som kadet kan i prøvetiden skriftligt  

 opsiges med 14 dages varsel af begge parter.
 Stk. 2.  Efter prøvetidens udløb kan  

 ansættelsesforholdet som kadet skriftligt bringes til ophør med 1 måneds  

 varsel fra begge parter.
 § 6.  Optagelse som kadet på forsvarets officersskoler  

 er betinget af, at ansøgeren samtidig underskriver en erklæring om  

 tjenestepligt, der skal være gældende ved uddannelsens gennemførelse eller  

 afbrydelse heraf efter prøvetidens udløb.
 Stk. 2.  En ved indtræden på officersskolen resterende  

 del af en tjenestepligtsperiode kan ikke afvikles i den periode, hvor  

 kadetten gennemgår officersgrunduddannelse.
Stk. 3.  Piloter kan uanset bestemmelsen i stk. 2 i  

 uddannelsestiden afvikle tjenestepligt, der er pålagt ved indgåelsen af en  

 initialkontrakt.
Tjenestepligt, som de pågældende har pådraget sig som følge  

 af gennemgang af officersgrunduddannelsen, kan afvikles sideløbende hermed.
 Stk. 4.  Efter gennemgang af officersgrunduddannelse  

 skal piloter dog som minimum afvikle samme længde tjenestepligt som øvrige  

 officersgrunduddannede af samme hold.
 Stk. 5.  Længden af den pågældende tjenestepligt samt  

 øvrige bestemmelser for afvikling heraf m.v. fastsættes i henhold til  

 Forsvarsministeriets bekendtgørelse nr. 828 af 10. december 1990.
§ 7.  Efter ansøgning og med begrundelse i  

 helbredsmæssige forhold kan Forsvarskommandoen eller Hjemmeværnskommandoen  

 tillade, at uddannelsen midlertidigt afbrydes i indtil 1 år under  

 forudsætning af, at uddannelsen forventes fuldført og påregnes at medføre  

 varig ansættelse som officer.
Såfremt uddannelsen afbrydes på grund af  

 graviditet, optages vedkommende kadet på det nærmest efterfølgende kadethold.
 Stk. 2.  Forsvarskommandoen eller Hjemmeværnskommandoen  

 fastsætter i hvert enkelt tilfælde de nærmere bestemmelser for den tjeneste,  

 kadetten skal udføre under den midlertidige afbrydelse af uddannelsen.
Uddannelse og udnævnelse § 8.  Kadetter bevarer ved indtræden på officersskolen  

 normalt den forud for optagelsen opnåede militære grad.
 Stk. 2.  Kadetter, der ikke er officerer, kan efter  

 Forsvarskommandoens eller Hjemmeværnskommandoens nærmere bestemmelse udnævnes  

 til løjtnant af reserven under uddannelsen.
Civiluddannelse § 9.  Personel, der optages som kadetter på forsvarets  

 officersskoler, mister i forbindelse med afbrydelse af hidtidige  

 kontraktforhold retten til optjent, ikke afviklet civiluddannelse.
 Stk. 2.  Ved afgang fra officersskole inden for  

 prøvetiden generhverves tidligere optjent civiluddannelse, jf. § 4, stk. 2.
Afvikling af tjenestepligt § 10.  Afvikling af tjenestepligt efter afbrydelse af  

 uddannelsen, eller såfremt uddannelsen ikke gennemføres med tilfredsstillende  

 resultat, skal foregå efter de bestemmelser for ansættelse på kontrakt til  

 korttidstjeneste, der efter aftale mellem Forsvarsministeriet og berørte  

 organisationer er gældende for militært personel med den pågældende grad.
Aflønning mv. af kadetter § 11.  Til det under §§ 1 og 7 nævnte personel ydes  

 normalt en kadetløn efter et indplaceringssystem baseret på et  

 anciennitetsprincip med maksimum på 6 år, jf. bilagte aftale af 11. oktober  

 1995.
 Stk. 2.  I ancienniteten medregnes forrettet militær  

 tjeneste fraregnet den første samlede værnepligtstid og konstabelelevtid.
 Stk. 3.  Der ydes i perioden som kadet ikke særskilt  

 betaling for merarbejde, mistede fridage, delt tjeneste, rådighedstjeneste,  

 godtgørelse under tjenesterejser, der ikke medfører overnatning, mv.
 Stk. 4.  Kadetter, der beordres til gavntjeneste,  

 oppebærer tilsvarende ydelser som tjenestemandsansatte officerer, jf. dog §  

 13.
 Stk. 5.  Kadetter oppebærer i de sidste 12 måneder inden  

 udnævnelse til linieofficer et fast månedligt tillæg på 500 kr. (marts  

 1989-niveau). Tillægget benævnes kadettillæg.
 Stk. 6.  De anførte lønninger og tillæg reguleres som  

 aftalt for tjenestemandsområdet.
 § 12.  Kadetter oppebærer løn under sygdom og barsel.
 § 13.  Under midlertidig afbrydelse af uddannelsen i  

 henhold til § 7 er kadetter normalt omfattet af de i § 11 anførte lønvilkår.
 Stk. 2.  For den periode, der følger efter afvikling af  

 en barselsorlov eller raskmelding fra en sygdom, der forårsagede uddannelsens  

 afbrydelse, og indtil genoptagelse af officersgrunduddannelsen, oppebærer  

 personel, der fuldt ud besætter en bemandingspost, en aflønning, der svarer  

 til lønnen for kontraktansat personel af den pågældende grad og alder, men  

 uden at oppebære bonus eller optjene civiluddannelse.
 § 14.  Forsvarskommandoen eller Hjemmeværnskommandoen  

 kan i særlige tilfælde, hvor personel omfattet af de i § 11 anførte  

 bestemmelser blive udsat for en væsentlig reduktion af den hidtidigt  

 oppebårne faste løn, som ikke har været forudsat, efter forhandling med  

 aftaleparten indgå aftale om en højere aflønning.
 § 15.  Kadetter, der gennemgår  

 officersgrunduddannelsen, og som efter afsluttet pilotuddannelse i USA  

 gennemgår uddannelse på flyoperativ tjenestegren, kan under typeuddannelsen  

 til danske flytyper ved en dansk flyvestation ydes et månedligt pilottillæg  

 på 1.740 kr./måned (oktober 1984-niveau).
 Stk. 2.  Det i stk. 1 nævnte tillæg kan endvidere ydes  

 til kadetter, der gennemgår officersgrunduddannelsens anden del i  

 flyvevåbnet, under forudsætning af:
- at de ved indtræden på uddannelsen har delvis operativ status, - at de under uddannelsen opretholder denne status, samt - at de i uddannelsestiden besætter en bemandingspost ved en flyoperativ  

 enhed.
 Stk. 3.  Der kan ikke ydes pilottillæg eller flyvetillæg  

 til kadetter i flyvevåbnet under den grundlæggende flyveuddannelse i USA.
 Stk. 4.  Kadetter, der gennemgår  

 officersgrunduddannelsen som navigatør, og som derfor er optaget på den i  

 flyvevåbnet etablerede officersgrunduddannelse for piloter, ydes tillæg efter  

 de i stk. 1 fastsatte bestemmelser.
§ 16.  Kadetter, der gennemgår  

 officersgrunduddannelsen, og som opretholder status som pilot ved Søværnets  

 Flyvetjeneste, bibeholder hidtidigt pilottillæg.
Det forudsættes, at piloten  

 umiddelbart efter endt uddannelse i overensstemmelse med planlagt  

 tjenesteturnus vender tilbage til operativ tjeneste ved Søværnets  

 Flyvetjeneste.
 § 17.  Kadetter, der gennemgår  

 officersgrunduddannelsen, og som opretholder status som pilot ved Hærens  

 Flyvetjeneste, oppebærer et pilottillæg, der udgør 1.740 kr. pr. måned  

 (oktober 1984-niveau). Det forudsættes, at piloten umiddelbart efter endt  

 uddannelse i overensstemmelse med planlagt tjenesteturnus vender tilbage til  

 operativ tjeneste ved Hærens Flyvetjeneste.
 § 18.  Såfremt der ydes pilottillæg i henhold til §§  

 15-17, bortfalder kadettillæg i henhold til § 11, stk. 5.
Merudgiftsgodtgørelse i ind- og udland § 19.  Under tjenstligt fravær fra det faste  

 tjenestested, hvor betingelserne for at oppebære time- og dagpenge i henhold  

 til Kundgørelse for Forsvaret B. 5-13 ville være opfyldt for personel  

 omfattet heraf, ydes til kadetter godtgørelser for merudgifter i henhold til  

 de i Kundgørelse for Forsvaret B. 16-1981, §§ 2, 3, 4, 6, 7, 8, 10, 11 og 12  

 anførte bestemmelser.
 Stk. 2.  Hvorvidt der i henhold til stk. 1 skal ydes fri  

 kost eller en godtgørelse på et beløb svarende til prisen for en  

 standardkostportion i forsvarets cafeterier for de måltider, der falder under  

 fraværet, afgøres forud herfor i hvert enkelt tilfælde af den pågældende  

 officersskole, idet der i størst muligt omfang skal ydes fri kost ved køb i  

 forsvarets cafeterier.
 § 20.  Under tjenstligt fravær fra det faste  

 tjenestested, hvor der deltages i militære enheders sejlads, øvelses-, skyde-  

 eller uddannelsesvirksomhed, ydes til kadetter, såfremt de pågældende  

 enheders personel er berettiget hertil, merudgiftsgodtgørelse i henhold til  

 bestemmelserne i Kundgørelse for Forsvaret B. 16-1981.
 § 21.  Ydelser efter bestemmelserne i §§ 19-20 kan kun  

 ydes, når den pågældende uddannelsesaktivitet eller dele heraf ikke kan  

 tilrettelægges således, at der uden væsentlige ulemper kan ske daglig hen- og  

 tilbagerejse ved benyttelse af forsvarets køretøjer eller offentlige  

 befordringsmidler på en sådan måde, at statens samlede udgifter herved  

 formindskes.
 § 22.  Kadetter har under gennemgang af uddannelsen  

 fast tjenestested ved den pågældende officersskole, medmindre andet  

 fastsættes i det enkelte tilfælde.
 § 23.  Under tjeneste ved midlertidig afbrydelse af  

 uddannelsen efter ansøgning i henhold til § 7 er det af Forsvarskommandoen  

 eller Hjemmeværnskommandoen udpegede tjenestested at betragte som kadettens  

 faste tjenestested.
 § 24.  Under gennemgang af den grundlæggende  

 pilotuddannelse forudsættes det, at kadetter under ophold i USA indkvarteres  

 på militært etablissement.
 Stk. 2.  Ud over den i stk. 1 nævnte indkvartering ydes  

 der under hensyntagen til de særlige arrangementer for indkvartering mv. en  

 fast godtgørelse, der fastsættes til 60% af nedsat fast godtgørelse under  

 ophold i USA (uden for New York), idet der henvises til § 38 i den med  

 Kundgørelse for Forsvaret B. 5-13 udsendte aftale om godtgørelse af  

 merudgifter ved tjenesterejser.
 Stk. 3.  Den i stk. 2 nævnte godtgørelse ydes endvidere  

 i situationer, hvor der af tjenestestedet er tilrettelagt særskilt  

 indkvartering af kadetter i tilslutning til uddannelsesstedet.
 § 25.  Kadetter, som i perioder, hvor kursusvirksomhed  

 i USA er indstillet, er henvist til at tage ophold udenfor kursussstedet, kan  

 i disse perioder i stedet for de i § 24 særligt fastsatte ydelser ydes nedsat  

 fast godtgørelse og godtgørelse for dokumenterede opholdsudgifter  

 (logi/hotel) inden for det nedsatte hoteldispositionsbeløb efter reglerne i  

 Kundgørelse for Forsvaret B. 5-13.
 Stk. 2.  Ydelse af nedsat fast godtgørelse eller  

 dokumenterede udgifter til logi mv. under henvisning til stk. 1 for kadetter,  

 der gennemgår grundlæggende pilotuddannelse i USA, kan kun finde sted efter  

 Forsvarskommandoens godkendelse og kun i de tilfælde, hvor såvel de danske  

 som udenlandske elevers opholdsbetingelser afviger væsentligt fra det ved  

 uddannelsens tilrettelæggelse normalt planlagte.
 Flyttegodtgørelse, befordringsgodtgørelse  

 mv.
 § 26.  Ved indtræden på officersgrunduddannelse ydes  

 godtgørelse for dokumenterede flytteudgifter, såfremt den foretagne flytning  

 er forårsaget af ændring af det faste tjenestested.
 Stk. 2.  Ved afgang fra officersgrunduddannelse i  

 forbindelse med fuldførelse af den planlagte uddannelse ydes  

 flyttegodtgørelse efter de for tjenestemænd gældende regler.
 Stk. 3.  Ved afgang fra uddannelsen til anden tjeneste  

 inden for prøvetiden ydes godtgørelse for dokumenterede flytteudgifter,  

 såfremt den foretagne flytning er forårsaget af ændring af det faste  

 tjenestested.
 Stk. 4.  Ved afgang fra uddannelsen til anden tjeneste  

 efter prøvetidens udløb ydes befordringsgodtgørelse til det nye tjenestested.  

 I tilfælde, hvor der i forbindelse med afgangen som følge af afvikling af  

 tjenestepligt indgås kontrakt om midlertidig tjeneste, kan der ydes  

 godtgørelse for dokumenterede flytteudgifter.
 Stk. 5.  Ved genoptagelse af uddannelse efter  

 midlertidig afbrydelse heraf i henhold til § 7 ydes befordringsgodtgørelse  

 til det nye faste tjenestested.
Barsel, adoption og omsorgsdage § 27.  Kadetter er omfattet af reglerne i  

 Finansministeriets cirkulære nr. 41/95 af 26. juni 1995 om barsel, adoption  

 og omsorgsdage.
Særlige bestemmelser § 28.  Udgifter til undervisningsmidler, der efter den  

 pågældende myndigheds nærmere bestemmelse ikke stilles til rådighed for  

 kadetten under uddannelsen, afholdes af denne selv.
§ 29.  Kadetter er i uddannelsesperioden ikke omfattet  

 af gældende arbejdstidsregler, jf.
Kundgørelse for Forsvaret B. 2-8, og kan  

 ikke oppebære godtgørelse for tjeneste på lørdage, søn- og helligdage,  

 godtgørelse for indgreb i på forhånd fastlagte fridage, for tjeneste i tiden  

 kl. 17.00-06.00 samt vagt- og øvelsestillæg mv.
Ikrafttræden § 30.  Nærværende cirkulære er gældende fra den 1.  

 april 1995.
 § 31.  Kundgørelse for Forsvaret B. 5-18 af 15. juni  

 1990 ophæves.
 P.M.V.
 E.B.
