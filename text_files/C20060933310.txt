Cirkulæreskrivelse  

 til samtlige statsamter og Københavns Overpræsidium om ikke godkendte  

 fornavne I henhold til en række bestemmelser i  

 navneloven, lov nr. 524 af 24. juni 2005, har Familiestyrelsen udstedt en  

 bekendtgørelse om navne, bekendtgørelse nr. 146 af 6. marts 2006. Både loven  

 og  

 bekendtgørelsen trådte i kraft den 1. april 2006.
 § 20 i bekendtgørelsen om navne bestemmer bl.a., at statsamtet  

 forelægger sager om godkendelse af nye fornavne efter navnelovens § 14, stk.  

 3  

 for Familiestyrelsen.
 På baggrund af de sager om godkendelse af nye fornavne, som  

 Familiestyrelsen har fået forelagt siden den 1. april 2006, er det  

 Familiestyrelsens opfattelse, at sagerne er af en sådan karakter, at det ikke  

 er nødvendigt, at statsamterne forelægger sagerne.
 Familiestyrelsen skal derfor anmode statsamterne om ikke  

 længere at forelægge sager om godkendelse af nye fornavne for  

 Familiestyrelsen.
Dette gælder dog ikke, når navnet er et beskyttet efternavn  

 eller har efternavns karakter.
Sådanne sager skal fortsat forelægges for  

 Familiestyrelsen.
Af hensyn til opdatering af listerne over godkendte fornavne på  

 Familiestyrelsens hjemmeside skal vi anmode statsamterne om at fremsende en  

 liste hver den 1. i måneden over de drenge- og pigefornavne, som statsamtet  

 har  

 godkendt.
Listerne kan sendes pr. mail til Familiestyrelsen.
Familiestyrelsen arbejder på en vejledning til statsamterne om  

 behandlingen af sager om godkendelse af nye fornavne.
Indtil videre henvises  

 til bemærkningerne til navneloven punkt 4 og betænkning om personnavne  

 afgivet  

 af Navnelovsudvalget, betænkning nr. 1446, 2004, kapitel 5, afsnit 5.4 og  

 kapitel 6, § 14.
