Bekendtgørelse om anerkendelse af  

 udenlandske beviser til tjeneste i handelsskibe1) (Anerkendelsesbeviser) I medfør af § 20, stk. 5 og 6, i lov nr. 15 af 13. januar 1997 om  

 skibes besætning, som ændret ved § 2 i lov nr. 902 af 16.  

 december 1998 og lov nr. 1261 af 20. december 2000, fastsættes:
Definitioner og formål § 1. Denne bekendtgørelse fastsætter  

 de nærmere regler for udstedelse af dansk  

 STCW-konventionspåtegning (anerkendelsesbevis) til udenlandske beviser,  

 der fra 1. februar 2002 kræves for tjeneste om bord i skibe registreret  

 i Dansk Internationalt Skibsregister som navigationsofficerer,  

 maskinofficerer eller radiooperatører.
Stk. 2. Ved "Udenlandsk bevis" forstås i  

 denne bekendtgørelse et gyldigt bevis udstedt af en kompetent  

 udenlandsk myndighed i et land, der er part til STCW-konventionen,  

 og 1)	som giver ret til tjeneste som officer i dette lands handelsskibe,  

 og 2)	som er udstedt i overensstemmelse med reglement II/1, II/2, II/3,  

 III/1, III/2, III/3, IV/2, V/1 eller VII/1 i STCW-konventionen af 1978, som  

 revideret i 1995.
 Udstedelse af anerkendelsesbevis m.v.
§ 2. Anerkendelse af udenlandske beviser  

 forudsætter, 1)	at IMOs Sikkerhedskomite har meddelt, at det bevisudstedende land  

 ved sit informationsmateriale til IMO har vist, at det fuldt og helt har  

 implementeret STCW-konventionen af 1978, som revideret i 1995, 2)	at Søfartsstyrelsen har sikret sig, om nødvendigt ved  

 stedlige inspektioner, at det pågældende land fuldt og helt  

 opfylder konventionens minimumskrav til kvalifikationer, udstedelse af  

 beviser, opretholdelse af registre over udstedte beviser samt etablering af  

 systemer til kvalitetssikring af uddannelse og bevisudstedelse, og 3)	at der i henhold til konventionens bestemmelser er indgået en  

 aftale om anerkendelse af beviser med det pågældende  

 land.
 Stk. 2. Under særlige omstændigheder kan  

 Søfartsstyrelsen anerkende udenlandske beviser fra et bevisudstedende  

 land, uanset at stk. 1, nr. 1, ikke er opfyldt.
 Stk. 3. En liste over lande omfattet af stk. 1, nr. 3,  

 offentliggøres i Meddelelser fra Søfartsstyrelsen.
 Stk. 4. Rederier, som påtænker  

 ansættelse af søfarende i besiddelse af udenlandsk bevis udstedt  

 af et land, der ikke er opført på den i stk. 3 nævnte  

 liste, kan anmode Søfartsstyrelsen om at indlede procedurer i henhold  

 til stk. 1, nr. 2, over for det pågældende bevisudstedende  

 land.
 § 3. Ansøgning om udstedelse af  

 anerkendelsesbevis indgives til Søfartsstyrelsen på særlig  

 formular, som rekvireres i Søfartsstyrelsen.
 Stk. 2. Ansøgningsskema udfyldes og indsendes i  

 overensstemmelse med den på formularen påtrykte vejledning.
§ 4. Udstedelse af anerkendelsesbevis  

 forudsætter, 1)	at ansøgeren er i besiddelse af udenlandsk bevis med en  

 resterende gyldighedsperiode på mindst 6 måneder, 2)	at ansøgeren over for Søfartsstyrelsen eller en af  

 denne bemyndiget institution eller person behørigt har legitimeret sig  

 og forevist krævede dokumentationer, jf. vejledningen, og har aflagt en  

 prøve, hvis form og indhold fastsættes af  

 Søfartsstyrelsen, jf. dog stk. 2 og 3 samt § 7, 3)	at kendskab til dansk søfartslovgivning ved udstedelse af  

 anerkendelsesbevis, der giver ret til tjeneste som overstyrmand, maskinchef  

 eller 1. maskinmester er særskilt dokumenteret ved  

 prøveaflæggelse over for Søfartsstyrelsen eller en af  

 denne bemyndiget institution eller person, eller ved med tilfredsstillende  

 resultat at have gennemført et af Søfartsstyrelsen godkendt  

 kursus, og 4)	at der foreligger tilkendegivelse fra et rederi om  

 beskæftigelse af den pågældende søfarende i dansk  

 registreret skib.
Stk. 2. Krav om prøveaflæggelse, jf. stk. 1,  

 nr. 2, kan fraviges, når Søfartsstyrelsen har et særligt  

 indgående kendskab til det bevisudstedende lands uddannelses- og  

 bevisudstedelsessystem eller til den uddannelsesinstitution, hvor  

 bevisindehaveren har gennemført uddannelsen.
I "Meddelelser fra  

 Søfartsstyrelsen" offentliggøres, i hvilke tilfælde  

 krav om prøveaflæggelse bortfalder.
 Stk. 3. Krav om prøveaflæggelse, jf. stk. 1,  

 nr. 2, kan endvidere fraviges, såfremt der for ansøgeren  

 foreligger en egnethedserklæring fra en af Søfartsstyrelsen  

 dertil godkendt skibsfører eller maskinchef, under hvilken  

 ansøgeren har gjort tjeneste i overtallig stilling i et skib  

 tilhørende det i stk. 1, nr. 4 nævnte rederi under  

 følgende vilkår:
 1)	Inden tjenesten påbegyndes skal der gennem rederiet være  

 indsendt ansøgning om udstedelse af anerkendelsesbevis i  

 overensstemmelse med § 3. Søfartsstyrelsen vil herefter hurtigst  

 muligt underrette rederiet, om anerkendelsesbevis vil kunne udstedes på  

 grundlag af egnethedserklæringen.
 2)	Egnethedserklæringen, som skal udfærdiges på en af  

 Søfartsstyrelsen godkendt formular, udstedes af skibsføreren  

 eller, hvis det drejer sig om ansøgning om bevis som maskinofficer af  

 maskinchefen, efter mindst 1 måneds overtallig tjeneste på  

 grundlag af dennes vurdering af pågældendes kvalifikationer til  

 den tjeneste, hvortil der søges anerkendelsesbevis.
 Stk. 4. Krav om prøve eller gennemført  

 kursus, jf. stk. 1, nr. 3, kan i særlige tilfælde fraviges,  

 når tilstrækkeligt kendskab til dansk søfartslovgivning  

 dokumenteres på anden måde.
 Stk. 5. Godkendelse til udstedelse af  

 egnethedserklæring, jf. stk. 3, forudsætter, at vedkommende  

 skibsfører eller maskinchef er i besiddelse af dansk  

 sønæringsbevis og har gennemført et af  

 Søfartsstyrelsen afholdt kursus i vurdering af egnethed.
§ 5. Et anerkendelsesbevis udstedes med gyldighed  

 på højst 5 år.
Gyldighedsperioden kan ikke overstige  

 udløbsdatoen for det udenlandske bevis, der anerkendes.
 Stk. 2. Et udenlandsk anerkendelsesbevis kan ikke  

 benyttes som grundlag for udstedelse af dansk anerkendelsesbevis.
 Stk. 3. Tjeneste som skibsfører forudsætter  

 dansk indfødsret.
Overdragelse af beføjelser til rederi § 6. Søfartsstyrelsen kan bemyndige et  

 dansk rederi til at varetage de i § 4, stk. 1, nr. 2 og 3 nævnte  

 opgaver, under forudsætning af, 1)	at rederiet har fast dansk repræsentation i det  

 bevisudstedende land, og 2)	at procedurer for udførelse af de overdragede opgaver  

 dokumenteres i et kvalitetssystem.
 Stk. 2. Søfartsstyrelsen auditerer  

 kvalitetssystemet med henblik på meddelelse af bemyndigelse og  

 opretholdelse af meddelte bemyndigelser.
Anerkendelsesbeviser for søfarende med fartstid i  

 danske skibe forud for ansøgningen § 7. For navigations- eller maskinofficerer, der  

 kan dokumentere mindst 1 år tjeneste som sådan i danske skibe  

 inden for de seneste 3 år forud for ansøgningen, bortfalder  

 kravet om prøveaflæggelse, jf. § 4, stk. 1, nr. 2, under  

 forudsætning af, 1)	at den pågældende søfarende er i besiddelse af  

 udenlandsk bevis udstedt af et land, der er opført på den i § 2,  

 stk. 3, nævnte liste, og 2)	at der til ansøgningen er bilagt en erklæring om den  

 pågældendes egnethed.
Stk. 2. Egnethedserklæringen, som nævnt i  

 stk. 1, nr. 2, skal være udfærdiget af en skibsfører  

 eller, hvis ansøgningen om anerkendelsesbevis vedrører en  

 ansøger med tjeneste som maskinofficer, bortset fra tjeneste som  

 maskinchef, af en maskinchef.
Skibsføreren henholdsvis maskinchefen  

 skal have gjort tjeneste sammen med vedkommende således, at  

 egnethedserklæring kan afgives på et realistisk grundlag.
Stk. 3. Det skal af erklæringen  

 fremgå, 1)	på hvilke danske skibe den pågældende har gjort  

 tjeneste inden for de forudgående 3 år og i hvilke  

 stillinger, 2)	i hvilke perioder den pågældende har gjort sådan  

 tjeneste (datoer for på- og afmønstringer), 3)	på hvilket skib eller hvilke skibe skibsføreren  

 henholdsvis maskinchefen, der udfærdiger erklæringen, har gjort  

 tjeneste sammen med den pågældende samt varigheden af perioden,  

 og 4)	skibsførerens henholdsvis maskinchefens vurdering af den  

 pågældendes egnethed i stillingen, hvortil der søges  

 anerkendelsesbevis.
Inddragelse af et anerkendelsesbevis § 8. Søfartsstyrelsen kan inddrage et  

 anerkendelsesbevis, hvis indehaveren ved sin sejlads eller anden tjeneste om  

 bord har udgjort en direkte trussel mod liv, ejendom eller miljøet  

 eller det på grund af indehaverens sjælelige eller legemlige  

 tilstand skønnes uforsvarligt fortsat at lade den  

 pågældende udøve den virksomhed, beviset giver ret  

 til.
 Stk. 2. Rederiet er ansvarlig for, at et inddraget bevis  

 indleveres til Søfartsstyrelsen.
 Stk. 3. Når der er truffet afgørelse om  

 inddragelse af et anerkendelsesbevis, underrettes det bevisudstedende land om  

 afgørelsen af Søfartsstyrelsen.
Tjeneste uden anerkendelsesbevis § 9. Tjeneste i stilling, hvor anerkendelsesbevis  

 er foreskrevet, er tilladt uden anerkendelsesbevis i en periode på  

 højest 3 måneder, hvis 1)	den pågældende søfarende er i besiddelse af  

 gyldigt udenlandsk bevis, som af den bevisudstedende stat er påtegnet  

 om, at pågældende i henhold til STCW-konventionen er kvalificeret  

 til den tjeneste, der varetages, 2)	det bevisudstedende land er opført på den i § 2, stk.  

 3, nævnte liste, 3)	betingelserne i § 4, stk. 2, for bortfald af prøvekrav er  

 opfyldt, eller Søfartsstyrelsen på grundlag af en modtaget  

 egnethedserklæring, jf. § 4, stk. 3, har meddelt, at anerkendelsesbevis  

 kan udstedes, 4)	betingelserne i § 4, stk. 1, nr. 3, er opfyldt, hvis der er tale om  

 tjeneste som overstyrmand, maskinchef eller 1. maskinmester, 5)	ansøgning om anerkendelsesbevis er indsendt til  

 Søfartsstyrelsen i overensstemmelse med gældende vejledning  

 forinden tjenesten tiltrædes, og 6)	beviset i original form forefindes om bord sammen med behørig  

 dokumentation for, at indsendelse af ansøgning er sket.
 Stk. 2. For tjeneste som radiooperatør  

 kræves udover forudsætningerne i stk. 1, at  

 pågældendes radiocertifikat af Søfartsstyrelsen er  

 godkendt i henhold til Radioreglementet.
Gebyrer § 10. Med ansøgningen skal følge et  

 gebyr på 500 kr.
 Stk. 2. En ansøgning kan først behandles,  

 når det i stk. 1 nævnte gebyr er indbetalt til  

 Søfartsstyrelsen.
 Stk. 3. Særskilt gebyr, hvis størrelse  

 fastsættes af Søfartsstyrelsen på grundlag af  

 prøvens omfang og afholdelse, opkræves ved prøve aflagt  

 over for Søfartsstyrelsen i henhold til § 4, stk. 1, nr. 2 og 3.
 Stk. 4. I forbindelse med anmodning i henhold til § 2,  

 stk. 4, kan Søfartsstyrelsen opkræve gebyr til dækning af  

 udgifter ved undersøgelser, herunder eventuelle nødvendige  

 stedlige inspektioner, hvis der er tale om et land, hvorfra alene ganske  

 få anerkendelsesbeviser ønskes udstedt.
Ikrafttræden § 11. Bekendtgørelsen træder i kraft  

 15. februar 2001.
Søfartsstyrelsen, den 1. februar  

 2001 Niels J.
Bagge /Jørn Bøgh 1)   

  Bekendtgørelsen indeholder bestemmelser, der gennemfører  

 Rådets direktiv nr. 94/58/EF af 22. november 1994 om  

 minimumsuddannelsesniveauet for søfartserhverv, EF-Tidende 1994 L 319,  

 s. 28, som ændret ved Rådets direktiv nr. 98/35/EF af 25. maj  

 1998, EF-Tidende 1998 L 172, s. 1.
