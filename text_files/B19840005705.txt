 I henhold til § 3 i lov om radiokommunikation, jfr. lovbekendtgørelse nr.  

 210 af 6. april 1976, fastsættes herved følgende:
§ 1.  Under ekstraordinære forhold (krig eller truende  

 krigsfare) kan Post- og Telegrafvæsenet efter nærmere bestemmelser fra  

 Søværnets operative Kommando helt eller delvis lukke for normal offentlig  

 telekorrespondance over kystradiostationerne.
Skibes brug af radiostation kan  

 under tilsvarende forhold undergives begrænsninger.
 Stk. 2.  De nærmere retningslinjer for den mobile  

 maritime radiotjeneste under ekstraordinære forhold fremgår af den som bilag  

 optrykte instruks, der indgår i Post- og Telegrafvæsenets Instruks for  

 radiostationer i den mobile maritime tjeneste henholdsvis Instruks for  

 radiotelefonstationer i skibe.
 § 2.  Bekendtgørelsen træder i kraft den 1. april  

 1984.
Ministeriet for offentlige arbejder, den  

 7. februar 1984 ARNE MELCHIOR /J.
F.
Pedersen Bilag 1.
Instruks om den mobile maritime radiotjeneste under ekstraordinære forhold 1. Almindelige bestemmelser 1.1. Formålet med denne instruks er at fastlægge retningslinier for den  

 mobile maritime radiotjeneste under ekstraordinære forhold gældende for  

 danske kystradiostationer og skibe (herunder fiskefartøjer).
1.2. Denne instruks gælder for - kystradiostationerne Blåvand Radio, Lyngby Radio, Rønne Radio og Skagen  

 Radio samt - danske skibe.
For så vidt angår færøske og grønlanske skibe gælder den dog kun skibe,  

 som - er udstyret med HF-installation eller - besejler farvandsområder, der normalt er dækket af nævnte  

 kystradiostationers udsendelse på MF- eller VHF-området.
 1.3. Under ekstraordinære forhold (krig eller truende krigsfare) kan  

 kystradiostationerne blive helt eller delvis lukket for normal offentlig  

 korrespondance efter nærmere bestemmelser fra Søværnets operative Kommando  

 (SOK).
 1.4. Meddelelse til skibsfarten om restriktionerne vil blive udsendt over  

 nævnte kystradiostationer i forbindelse med trafiklisterne samt over Danmarks  

 Radio i farvandsefterretninger og eventuelt i forbindelse med radioavisen.
 1.5. Kystradiostationerne vil under sådanne forhold opretholde lyttevagt  

 som under normale forhold.
 1.6. Skibe, der befinder sig i områder, hvor restriktioner er pålagt, må  

 kun opgive position, hvis det er påkrævet i de i punkt 2.2.1. nævnte tilfælde  

 (nød- og andre vigtige meldinger).
 1.7. Alle skibe skal, ud over det i nærværende instruks fastsatte,  

 efterkomme enhver yderligere indskrænkning vedrørende brugen af radio, der  

 måtte blive fastsat af Post- og Telegrafvæsenet eller af Søværnets operative  

 Kommando.
 1.8. Der kan blive tildelt visse skibe særlige kaldesignaler til brug på  

 telegrafi og telefoni.
2. Tilladte meddelelser til og fra skibe indenfor de områder, hvor  

 restriktioner er pålagt 2.1. Når ekspedition af normal offentlig korrespondance med skibe i et  

 bestemt område er suspenderet, er samtaler mellem skibe i dette område og  

 telefonabonnenter i land forbudt.
Samtaler mellem skibe indbyrdes er  

 ligeledes forbudt.
 Tilsvarende bestemmelse gælder for udveksling af korrespondance ved brug  

 af telegrafi (herunder telex).
 2.2. Det er dog tilladt at udveksle følgende arter af meddelser.
2.2.1. Fra skibe til kystradiostationer og andre skibe - nødmeldinger - meldinger om observation af fjendtlige skibe og luftfartøjer,  

 minesprængninger o.lign.
- meddelelser, der - hvis de undlades - kan bringe liv eller skib i fare - anmodninger på VHF om gentagelse af ikke modtagne meddelelser, jfr.
 2.2.2., næstsidste stk.
 - videregivelse på VHF til andre skibe af meddelelser, jfr. 2.2.2., sidste  

 stk.
2.2.2. Til skibe fra kystradiostationer - meddelelser fra (eller via) Søværnets operative Kommando.
 Meddelelserne, der normalt vil angå skibenes sikkerhed m.v., vil i teksten  

 indeholde navnet på den udstedende myndighed, såfremt denne er en anden end  

 Søværnets operative Kommando.
 Meddelelser, der er rettet til et bestemt skib , vil indeholde  

 ordene »Marine meddelelse til ...« (Skibets navn og/eller  

 kaldesignal).
 Meddelelser, der er rettet til alle skibe , vil indeholde ordene  

 »Marine meddelelser nr. ...« begyndende med nr. 1 i ubrudt  

 nummerserie.
 Det er af største vigtighed, at alle meddelelser i nummerserien modtages.  

 Skibsførerne må derfor på VHF skaffe sig eventuelle manglende numre fra  

 søværnet, kystradiostationerne, nærliggende skibe eller havnemyndighederne.  

 Skibene bedes på VHF videregive indholdet af meddelelser, der er rettet til  

alle skibe , til nærliggende skibe, som ikke selv har kunnet modtage  

 dem.
3. Afvikling af tilladte meddelelser til og fra skibe indenfor områder,  

 hvor restriktioner er pålagt 3.1. Generelt 3.1.1. De tilladte meddelelser fra eller via Søværnets operative Kommando  

 til skibe i danske farvande vil tilgå de relevante kystradiostationer til  

 afvikling.
Trafik til skibe i andre farvande vil tilgå Lyngby Radio til  

 afvikling.
 3.1.2. Skibene bør i videst muligt omfang aflytte kystradiostationernes  

 trafiklisteudsendelser.
3.2. Ekspedition fra skibe De tilladte meddelelser afvikles på normal måde, og kystradiostationen vil  

 kvittere for modtagelsen.
3.3. Ekspedition til skibe 3.3.1. Ved meddelelser til et bestemt skib kalder  

 kystradiostationen skibet under anvendelse af dets navn (telefoni) eller dets  

 kaldesignal (telegrafi).
 Ved meddelelser til alle skibe benyttes ordene »alle danske  

 skibe« henholdsvis kaldesignalet OXXO.
 Ved hver blindsending sendes meddelelserne to gange.
 3.3.2. Skibene må normalt ikke svare på opkaldet, og der skal kun  

 kvitteres for modtagelsen, såfremt dette udtrykkeligt er forlangt i teksten.  

 Denne bestemmelse gælder dog ikke for meddelelser til et bestemt skib via  

 VHF, jfr. efterfølgende punkt 3.3.3.
3.3.3. Særlige regler for VHF-området Meddelelser til et bestemt skib afvikles som under normale forhold.
 Meddelelser til alle skibe udsendes på en VHF-arbejdskanal efter  

 annoncering på kanal 16 (156,80 MHz). Der skal ikke kvitteres for  

 modtagelsen.
3.3.4. Særlige regler for MF-området Meddelelser til et bestemt skib eller til alle skibe  

 blindsendes på kystradiostationens normale arbejdsfrekvenser umiddelbart  

 efter første og anden trafikliste efter modtagelsen ved kystradiostationen.
3.3.5. Særlige regler for HF-området Meddelelser til et bestemt skib eller til alle skibe  

 blindsendes på kystradiostationens normale arbejdsfrekvenser umiddelbart  

 efter hver trafikliste inden for et tidsrum af 24 timer efter modtagelsen ved  

 kystradiostationen.
4. Ophævelse af tidligere instrukser Denne instruks erstatter følgende instrukser af november 1956:
