Fremsat den 23. maj 2000 af  

 Frank Dahlgaard (UP) Forslag til folketingsbeslutning om at flytte Istedløven til Fredericia Folketinget opfordrer regeringen til at tage et hurtigt  

 initiativ til at flytte Istedløven fra dens nuværende placering  

 i København til Fredericia.
Bemærkninger til forslaget Forslaget om at flytte Istedløven til  

 Fredericia begrundes med, at skulpturen med dens nuværende beskedne  

 placering på Søren Kierkegaards Plads bag Tøjhusmuseet i  

 København kun fremstår som en afglans af dét  

 sejrsmonument, der blev rejst i 1862. Dels er skulpturen i forfald, og dels  

 hører den slet ikke hjemme i København.
Det er indlysende  

 rigtigt at flytte Istedløven til det naturskønne og  

 velrenoverede voldterræn i Fredericia.
» Først og fremmest var det i Fredericia, at man i  

 1858 fik ideen til at rejse et monument for den danske sejr ved Slaget ved  

 Isted i 1850. For det andet var det i Fredericia, at man startede  

 landsindsamlingen til netop dette monument, som man lod billedhuggeren H.W.  

 Bissen udføre.
For det tredje kan byen tilbyde Istedløven  

 selskab af andre af H.W.
Bissens værker, som eksempelvis Den tapre  

 Landsoldat, general Bülow, Orla Lehmann og relieffet på  

 fællesgraven.
Det er ikke et tilfælde, at Fredericia kendes under  

 navnet Bissens by.
Som skulpturen nu står hengemt i København,  

 fremstår den som en falmet udgave af det stolte sejrsmonument, H.W.  

 Bissen skabte.
Dens oprindelige granitsokkel er erstattet af en kasse  

 forskallingsbrædder, og den mangler endvidere de originale  

 officersrelieffer og de originale mindetavler.
Ny Carlsbergfondet har i den  

 forbindelse allerede givet tilsagn om at bekoste en total  

 istandsættelse af Istedløven, dvs. give monumentet en ny  

 stensokkel samt påsætte de originale officersrelieffer og  

 mindetavler og at foretage flytningen til det historiske voldanlæg i  

 Fredericia.
Endvidere er bystyret i Fredericia selvsagt indforstået med  

 at modtage Istedløven.
 Samlet taler alt dette for at tage imod Ny  

 Carlsbergfondets tilbud om at stille den økonomiske sikkerhed for  

 omkostningerne ved en snarlig istandsættelse og flytning af  

 Istedløven fra København til Fredericia.
Skriftlig fremsættelse Frank Dahlgaard (UP):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om at flytte  

 Istedløven til Fredericia.
(Beslutningsforslag nr.
B 165).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
