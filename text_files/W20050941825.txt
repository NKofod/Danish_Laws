 Landsskatteretskendelse vedr. genvundne afskrivninger.  

 Fordeling af overdragelsessum ved salg af blandet bygning.
 Klagen  

 vedrører  

 beskatning af genvundne afskrivninger i forbindelse  

 med salg af fast ejendom.
 Ved  

 opgørelsen af de genvundne afskrivninger efter salget af ejendommen X, lægges  

 det til grund, at driftsbygningernes andel af den samlede salgssum udgør 0.
Selskabet  

 solgte ved skøde af 4/12 2002 med overtagelse pr. 22. oktober 2002 ejendommen  

 X  

 sammen med et delareal af en nabogrund for kontant 350.000 kr.
Salgssummen  

 berigtigedes ved, at beløbet indbetaltes til køber selv som depositum for  

 sælgers fremtidige lejemål af ejendommen.
Ifølge parternes erklæring fordelte  

 købesummen sig med 350.000 kr. for grunden.
Ifølge skødet skyldtes denne  

 fordeling, at bygningen var købt til nedrivning, hvorfor købesummen  

 repræsenterede værdien af grunden.
Køberen har endelig oplyst, at de på  

 grunden  

 værende bygninger blev nedrevet i perioden 6/11 til 18/12 2002.
 ToldSkat  

 har ændret selskabets skatteansættelse, jf. skattestyrelseslovens § 12 A,  

 stk.  

 1, (lovbekendtgørelse nr. 805 af 24. september 2003 om skattemyndighedernes  

 organisation og opgaver m.v.) således:
 Indkomstår  

 2002:
Selvangiven  

 indkomst 124.281 kr.
Forhøjelse  

 af indkomsten med genvundne afskrivninger 62.013 kr.
Ansat  

 indkomst 186.294 kr.
 Selvangivet  

 tabssaldo, jf. ejendomsavancebeskatningslovens § 6, ændres fra 320.036 kr.  

 til  

 402.549 kr.
 Begrundelse  

 for ændringen er følgende:
Selskabet  

 har i 2002 solgt blandet benyttet ejendom for 350.000 kr.
Bygningen er  

 omfattet  

 af AL § 19 som en blandet benyttet bygning med en forretningsdel og en  

 udlejet  

 boligdel.
 Ifølge  

 det oplyste er boliglejemålet ophørt i juni 2002 og butikken er fraflyttet i  

 september 2002. Der har været lejeindtægt vedr. boligdelen på 48.000 kr. i  

 2001  

 og 20.000 kr. i 2002.
 Ejendomsvurderingen  

 er pr. 1/1 2002 i alt 1.000.000 kr., heraf grundværdi 252.400 kr.
Sælger  

 og køber har fordelt købesummen med 350.000 kr. som vedrørende grunden og 0  

 kr.  

 som vedrørende bygningerne.
Bygningerne er købt med henblik på nedrivning og  

 købers opførelse af en ny ejendom, som skal udlejes til sælger.
Selskabets  

 revisor har oplyst, at der i overdragelsen er indeholdt køb og videresalg af  

 yderligere grundstykke for 100.000 kr.
Hertil kommer salgsomkostninger til  

 skøde, tinglysning m.v. på 20.500 kr.
Hele  

 salgssummen er som nævnt henført til grundværdien, hvilket indebærer, at der  

 ikke er opgjort genvundne afskrivninger til beskatning.
Der er selvangivet  

 tabsfradrag på 320.036 kr. i henhold til EBL, idet anskaffelsessummen er  

 reduceret med ikke genvundne afskrivninger på 234.001 kr. jf.
EBL § 5, stk. 4  

 nr. 1.
 Det  

 er regionens opfattelse, at der skal beregnes og ske beskatning af genvundne  

 afskrivninger i forbindelse med salget af den blandet benyttede bygning, jf.  

 afskrivningslovens § 21, stk. 1 og stk. 2.
 Den  

 aftalte fordeling af overdragelsessummen skal ikke lægges til grund ved  

 beregning af genvundne afskrivninger for sælger, jf. afskrivningslovens § 21,  

 stk. 2.
 For  

 bygninger som nævnt i AL § 19 skal der efter AL § 21, stk. 2, 3. pkt., ske  

 opgørelse af den andel af den samlede anskaffelsessum, som de  

 afskrivningsberettigede udgifter til anskaffelse og forbedringer m.v. udgør.  

 Andelen opgøres som et vægtet gennemsnit.
Det  

 følger af § 21, stk. 2, 5. pkt., at Den andel af den samlede salgssum,  

 der  

 skal indgå ved opgørelsen efter 1. pkt. og stk. 3, udgøres af den andel, der  

 er  

 opgjort efter 3. og 4. pkt. Dvs.  

 at andelen af den samlede salgssum som skal indgå ved opgørelsen efter 1.  

 pkt.  

 (fortjenesten) er den samme andel som den samlede anskaffelsessum udgjorde.
 Der  

 kan  

 henvises til SKM2003.235.LSR (TfS  

 2003, 537) som illustrerer opgørelsen af genvundne afskrivninger ved salg af  

 en  

 blandet benyttet tidligere delvis afskrivningsberettiget bygning.
 Anskaffelsessummen  

 skal som følge af beskatning af genvundne afskrivninger på 62.013 kr.  

 reduceres  

 med 171.988 kr. i stedet for 234.001 kr., jf. ejendomsavancebeskatningslovens  

 §  

 5 stk. 4 nr. 1.
 Salgssummen  

 for ejendommen skal tillige fratrækkes afholdte omkostninger til skøde m.v.,  

 ifølge selskabets revisor opgjort til 20.500 kr.
 Ændringerne  

 medfører, at selvangivet tabssaldo, jf. ejendomsavancebeskatningslovens § 6,  

 ændres fra 320.036 kr. til 402.549 kr.
 I  

 klagen er anført følgende:
 På  

 vor ovennævnte kundes vegne skal vi påklage den af skattevæsenet foretagne  

 forhøjelse  

 af vor kundes skattepligtige indkomst for 2002.
 Som  

 det fremgår af vedlagte sagsfremstilling sælger A A/S ejendommen X.
 I  

 henhold til det udarbejdede skøde ved salget punkt 3 fastsættes prisen for  

 ejendommen til kr. 350.000.
 Punkt  

 3 har i øvrigt følgende ordlyd:
 Parterne  

 erklærer på tro og love, at købesummen fordeles således:
 Købesum  

 for grund kr. 350.000.
Fordelingen  

 skyldes at bygningen er købt til nedrivning, hvorfor købesummen repræsenterer  

 værdien af grunden. Da  

 bygningerne ifølge ovenstående er værdiløse og efterfølgende nedrives, er det  

 vores vurdering at afskrivningslovens § 21 ikke finder anvendelse, da denne  

 paragraf omhandler salg af bygninger og installationer.
Det er således vor  

 opfattelse, at der ikke skal ske beskatning af genvundne afskrivninger. Under  

 sagens behandling har Told og Skattestyrelsen afgiver følgende udtalelse:
Tilbagesendes  

 med bilag til Landsskatteretten idet man på det foreliggende grundlag skal  

 udtale, at driftsbygningernes andel af den samlede salgssum, 350.000 kr. pr.  

 10. december 2002, skønnes at være 64.261 kr. svarende til 28,0 % af  

 den  

 regulerede salgssum på 229.500 kr. Den  

 regulerede salgssum er excl. pris for grundstykke og excl.  

 salgsomkostninger.
Driftsbygningernes  

 procentvise andel af salgssummen er skønnet ud fra skatteyders fordeling af  

 købssummen som den fremgår af ToldSkats sagsfremstilling. Landsskatteretten  

 skal indledningsvis bemærke, at særreglen i afskrivningslovens § 21, stk. 2,  

 3  

  5 pkt. er en fordelingsregel for fordeling af overdragelsessummen ved  

 salg af  

 en såkaldt blandet bygning.
Der kan derved henvises til afgørelsen  

 offentliggjort i SKM2003.235.LSR /TfS 2003 nr. 537 og kommentaren dertil i  

 TfS  

 2004 nr. 296. Reglens formål er at sikre, at der sker beskatning af genvundne  

 afskrivninger i tilfælde, hvor benyttelsen af den blandede bygning før salget  

 f.eks. er overgået til ren beboelse.
Derimod har reglen ikke til formål at  

 regulere bygningens samlede værdiansættelse.
Reglerne for denne  

 værdiansættelse  

 findes i afskrivningslovens § 45, hvor udgangspunktet er, at værdiansættelser  

 ved overdragelser mellem uafhængige parter med modstridende interesser kun  

 kan  

 tilsidesættes, hvis de aftalte værdier afviger væsentligt fra  

 handelsværdierne.
Efter  

 de foreliggende oplysninger må retten lægge til grund, at parterne ikke har  

 tillagt bygningen nogen værdi ved overdragelsen.
Den af parterne forudsatte  

 værdi af arealerne svarer efter rettens skøn endvidere til den offentlige  

 ejendomsværdi forud for bygningernes nedrivning.
 Retten  

 finder derfor ikke grundlag for at antage, at bygningernes værdi har  

 oversteget  

 0 som forudsat af parterne.
 Der gives derfor medhold i påstanden.
