Nr BTB 30 Betænkning over Forslag til folketingsbeslutning om gratis læge- og  

 medicinhjælp til pensionister   

 Nr B 30 1987-88, 1. samling Afgivet af Socialudvalget Afgivet: 19880317 Udvalget har behandlet beslutningsforslaget i nogle møder og har herunder stillet spørgsmål til socialministeren, som denne har besvaret skriftligt.
 hvorom henvises tiil de ledsagende bemærkninger.
Herefter indstiller et flertal (udvalget med undtagelse af Fremskridtspartiets medlem) beslutningsforslaget til forkastelse.
Et mindretal inden for flertallet (Socialistisk Folkepartis medlemmer af udvalget) udtaler, at mindretallet ikke er afvisende over for gratis læge-, tandlæge-, fysioterapeutisk og kiropraktisk behandling, men forslaget indebærer, at al medicin gøres gratis, og det ønsker mindretallet ikke.
Mindretallet har et ønske om, at bl.a. insulin gøres gratis, og har desuden overvejelser omkring eventuelle andre præparater, der måske også burde være berettiget til 100 pct. tilskud fra det offentlige.
 Mindretallet kan derfor ikke medvirke til forslagets gennemførelse.
 Et mindretal (Fremskridtspartiets medlem af udvalget) udtaler:
Desværre har forslagsstillerne savnet evne og vilje til klart at påvise, hvor ændringer ønskes foretaget, og hvad konsekvensen heraf vil være.
Men Fremskridtspartiet er enig med forslagsstillerne i det væsentligste i deres holdning: Som en del af den samlede sundhedsvæsensprioritering, som man omsider er ved at komme i gang med, er der behov for forbedringer på området.
De praktiske muligheder for at fremskynde dette vil forbedres, hvis der inden Folketingets sommerferie i 1988 kommer et præcist regeringsforslag med udførlige bemærkninger og analyser, som så kan danne basis for, at Fremskridtspartiet (og eventuelle andre progressive kræfter) til oktober 1988 kan stille gode forbedringsforslag.
Fremskridtspartiet indstiller derfor forslaget til vedtagelse med det af mindretallet stillede ændringsforslag.
Ændringsforslag Af et mindretal (FP):
 1) Datoen »december 1987« ændres til: »maj 1988«.
Bemærkninger Til nr. 1 Af hensyn til det fremrykkede tidspunkt udsættes regeringens frist for at fremsætte lovforslag fra 15. december 1987 til 15. maj 1988, jf. herved Fremskridtspartiets foranstående udtalelse til beslutningsforslaget som helhed.
Jytte Andersen (S) Graversen (S) Sonja Mikkelsen (S) Jytte Hilden (S) Erik.
B.
Smith (S) nfmd.
Taanquist (S) Agerschou (SF) Birthe Hansen (SF) Karen Højte Jensen (KF) Lizzie Lichtenberg (KF) Merete Aarup (KF) Helge Adam Møller (KF) Britta Schall Holberg (V) Henrik Toft (V) Yvonne Herløv Andersen (CD) Pia Dahl (FP) Aase Olesen (RV) fmd.
 Partierne KRF og FK havde ikke medlemmer i udvalget.
