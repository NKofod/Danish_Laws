Nr LSF 3 Forslag til Lov om ændring af realkreditlov og lov om stempelafgift m.v.  

 (Foranstaltninger til imødegåelse af tvangsauktioner samt stimulering af  

 omsætningen af ejerboliger) Fremsat af boligministeren (Svend Erik Hovmand) Vedtaget ved tredjebehandling den 28. december 1990 Lov nr. 900 af 28/12/1990 § 1 I realkreditloven, jf. lov nr. 841 af 20. december 1989, som ændret ved §  

 2 i lov nr. 269 af 2. maj 1990, § 1 i lov nr. 367 af 8. juni 1990, § 1 i lov  

 nr. 417 af 13. juni 1990 og § 1 i lov nr. 584 af 20. august 1990, foretages  

 følgende ændring:
 § 26, stk. 3, affattes således:
»Stk. 3. Til ejerskifte kan ydes nominallån inden for en  

 lånegrænse på 80 pct.
Den maksimale løbetid er 30 år.« § 2 I lov om realkreditinstitutter, jf. lovbekendtgørelse nr. 571 af 15.  

 august 1989, som ændret senest ved § 2 i lov nr. 584 af 20. august 1990,  

 foretages følgende ændringer:
 1. I § 10 c, stk. 9, indsættes efter »stk. 1«:  

 »og stk. 2«.
 2. § 10 c, stk. 10 og 11, ophæves.
 Stk. 12 og 13 bliver herefter stk. 10 og 11.
 3. I § 10 c, stk. 12, der bliver stk. 10, ændres  

 »januar 1991« til: »juli 1991«.
 4. I § 10 c, stk. 13, der bliver stk. 11, ændres »31.  

 oktober 1991« til: »30. april 1992«.
§ 3 I lov om realkreditlignende lån og andelsboliglån m.v., jf.  

 lovbekendtgørelse nr. 535 af 8. september 1988, som ændret senest ved § 3 i  

 lov nr. 584 af 20. august 1990, foretages følgende ændringer:
 1. I § 3 a, stk. 8, indsættes efter »stk. 1«:  

 »og stk. 2«.
 2. § 3 a, stk. 9 og 10, ophæves.
 Stk. 11 og 12 bliver herefter stk. 9 og 10.
 3. I § 3 a, stk. 11, der bliver stk. 9, ændres »januar  

 1991« til: »juli 1991«.
 4. I § 3 a, stk. 12, der bliver stk. 10, ændres »31.  

 oktober 1991« til: »30. april 1992«.
 5. I § 5 indføjes som nyt nr. 2:
»2) 30 år for lån til ejerskifte af ejendomme til helårsbeboelse til  

 brug for ejeren.« Nr. 2-5 bliver herefter nr. 3-6.
 6. § 5, nr. 3, der bliver nr. 4, affattes således:
»3) 20 år for lån til vedligeholdelse, opretning samt om- og  

 tilbygning af ejendomme til helårsbeboelse til brug for ejeren.« § 4 I lov om stempelafgift, jf. lovbekendtgørelse nr. 805 af 1. december  

 1986, som ændret senest ved § 4 i lov nr. 584 af 20. august 1990, foretages  

 følgende ændringer:
 1. I § 34 a, stk. 1, 1. pkt., ændres »31. december  

 1990« til: »30. juni 1991«.
 2. I § 34 a, stk. 1, 2. pkt., ændres »28. januar  

 1991« til: »29. juli 1991«.
§ 5 Lovforslaget kan stadfæstes straks efter vedtagelsen.
§ 6 Loven træder i kraft den 1. januar 1991.
Oprindeligt fremsat forslag § 1 I realkreditloven, jf. lov nr. 841 af 20. december 1989, som ændret ved §  

 2 i lov nr. 269 af 2. maj 1990, § 1 i lov nr. 367 af 8. juni 1990, § 1 i lov  

 nr. 417 af 13. juni 1990 og § 1 i lov nr. 584 af 20. august 1990, foretages  

 følgende ændringer:
 1. § 26, stk. 3, affattes således:
»Stk. 3. Til ejerskifte kan ydes nominallån inden for en  

 lånegrænse på 80 pct.
Den maksimale løbetid er 30 år«.
§ 2 I lov om realkreditinstitutter, jf. lovbekendtgørelse nr. 571 af 15.  

 august 1989, som ændret senest ved § 2 i lov nr. 584 af 20. august 1990,  

 foretages følgende ændringer:
 1. I § 10 c, stk. 9, indsættes efter »Stk. 1«: »og  

 stk. 2«.
2. § 10 c, stk. 10 og 11, ophæves.
Stk. 12 og 13 bliver herefter  

 stk. 10 og 11.
 3. I § 10 c, stk. 12, der bliver stk. 10, ændres »januar  

 1991« til: »juli 1991«.
 4. I § 10 c, stk. 13, der bliver stk. 11, ændres »31. oktober  

 1991« til: »30. april 1992«.
§ 3 I lov om realkreditlignende lån og andelsboliglån m.v., jf.  

 lovbekendtgørelse nr. 535 af 8. september 1988, som ændret senest ved § 3 i  

 lov nr. 584 af 20. august 1990, foretages følgende ændringer:
 1. I § 3 a, stk. 8, indsættes efter »stk. 1«: »og  

 stk. 2«.
2. § 3 a, stk. 9 og 10 ophæves.
Stk. 11 og 12 bliver herefter stk.  

 9 og 10.
 3. I § 3 a, stk. 11, der bliver stk. 9, ændres »januar  

 1991« til: »juli 1991«.
 4. I § 3 a, stk. 12, der bliver stk. 10, ændres »31. oktober  

 1991« til: 30. april 1992'.
 5. I § 5 indføjes som nyt nr. 2:
»2) 30 år for lån til ejerskifte af ejendomme til helårsbeboelse til  

 brug for ejeren.« Nr. 2-5 bliver herefter nr. 3-6.
 6. § 5 nr. 3, der bliver nr. 4, affattes således:
»3) 20 år for lån til vedligeholdelse, opretning samt om- og  

 tilbygning af ejendomme til helårsbeboelse til brug for ejeren.« § 4 I lov om stempelafgift, jf. lovbekendtgørelse nr. 805 af 1. december  

 1986, som ændret senest ved § 4 i lov nr. 584 af 20. august 1990, foretages  

 følgende ændringer:
 1. I § 34 a, stk. 1, 1. pkt., ændres »31. december 1990«  

 til: »30. juni 1991«.
 2. I § 34 a, stk. 1, 2. pkt., ændres »28. januar 1991«  

 til: »29. juli 1991«.
§ 5 Lovforslaget kan stadfæstes straks efter vedtagelsen.
§ 6 Loven træder i kraft den 1. januar 1991.
Bemærkninger til lovforslaget Almindelige bemærkninger Efter lovforslaget forlænges perioden, hvori overdragelse af ejerboliger  

 er fritaget for stempelafgift med 6 måneder.
Perioden er tidligere forlænget  

 med 4 måneder til den 31. december 1990, men forlænges nu så ejerskifter,  

 hvorom der indgås bindende skriftlig aftale frem til den 30. juni 1991, er  

 fritaget for stempelafgift.
 Dernæst foreslås ansøgningsfristen for omprioritering af  

 tvangsauktionstruede ejendomme og fristen for låneudbetaling forlænget  

 tilsvarende med 6 måneder, samtidig med at prioritetsstillingen ved ydelse af  

 reservefondslån til dækning af ikke betalte terminsydelser m.v. foreslås  

 gjort valgfri.
 Endelig indebærer lovforslaget, at den midlertidige adgang til 30-årige  

 mixlån ved ejerskifte gøres permanent.
 I forbindelse med ombytning af lån til tvangsauktionstruede boligejere er  

 der mulighed for at lånefinansiere alle omkostninger - herunder gebyrer m.v.  

 til realkreditinstituttet - i forbindelse med ydelse af det nye lån.  

 Boligministeren vil være indstillet på, at der gives en tilsvarende adgang  

 til at få lånefinansieret omkostningerne ved ombytning af 20-årige mixlån til  

 30-årige mix-lån, jf. lov nr. 367 af 8. juni 1990 § 1 stk. 3. En sådan  

 ændring, kan foretages administrativt.
Økonomiske og administrative konsekvenser Forlængelsen af adgangen til at yde 30-årige ejerskiftelån har ikke  

 direkte økonomiske konsekvenser for det offentlige.
Det er meget vanskeligt at skønne over, hvor stor ejerboligomsætningen  

 bliver i 1. halvår 1991, og dermed over, hvilket provenutab der vil være  

 forbundet med at forlænge stempelfriheden som foreslået.
I 1989 skønnes det  

 gennemsnitlige stempelprovenu fra skøder og pantebreve vedrørende  

 ejerboligomsætning at have udgjort ca. 100 mio. kr. om måneden eller i  

 størrelsesordenen 600 mio. kr. for en 6 måneders periode, men der savnes  

 holdepunkter for at vurdere omsætningsniveauet i de første 6 måneder af 1991.
 Den foreslåede forlængelse af den stempelfri periode vil formentlig  

 medføre et vist administrativt merarbejde, idet der fortsat skal sondres  

 mellem stempelafgiftsfrie ejendomshandler og andre ejendomshandler.
Bemærkninger til de enkelte bestemmelser Til § 1 Det foreslås, at adgangen til finansiering af ejerskifte med 30-årige  

 mix-lån gøres permanent.
Til § 2 Det foreslås, at bestemmelsen at lån efter stk. 2 (reservefondslån) får  

 prioritet efter samtlige berettigede i ejendommen, ophæves.
Ligeledes  

 foreslås bestemmelsen om, at dersom lånet efter stk. 2 udgør mindre end 5  

 pct. af lånet efter stk. 1, får den del af lånet efter stk. 1, der svarer til  

 differencen, prioritet efter samtlige berettigede i ejendommen, ophævet.
 Som en konsekvens af, at prioritetsstillingen for stk. 2 lån gøres  

 valgfri, foreslås det, at ydelsen af disse lån forudsætter samtykke fra de  

 efterstående panthavere.
 Det foreslås endelig, at ansøgningsfristen for omprioritering af  

 tvangsauktionstruede ejendomme og fristen for låneudbetaling forlænges med  

 seks måneder til henholdsvis udgangen af juli 1991 og 30. april 1992.
Til § 3 Der henvises til bemærkningerne til § 1 og § 2.
Til § 4 Til nr. 1 Det foreslås, at perioden for midlertidig stempelfrihed for dokumenter om  

 overdragelse af ejerboliger til helårsbeboelse forlænges til og med den 30.  

 juni 1991.
Til nr. 2 Fristen for indlevering af overdragelsesdokumentet eller senere oprettet  

 dokument om overdragelsen til påtegning om stempelfrihed forlænges ligeledes  

 med 6 måneder til og med den 29. juli 1991.
Til § 5 Da det er hensigten, at loven skal træde i kraft den 1. januar 1991,  

 foreslås det, at stadfæstelse kan ske umiddelbart efter vedtagelsen.
