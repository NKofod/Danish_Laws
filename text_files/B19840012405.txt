(Om ferie-giro-systemet m.v.) Efter §§ 19, 19 a, 19 d, 20, 25 a og 27, stk. 2, i lov om ferie, jfr.  

 lovbekendtgørelse nr. 352 af 2. juli 1981 som senest ændret ved lov nr. 89 af  

 14. marts 1984, fastsættes:
Ferie-giro-systemet § 1.  Arbejdsmarkedets Feriefond varetager  

 administrationen af ferie-postgiro-anvisningssystemet (FerieGiro) med  

 teknisk-administrativ bistand af Arbejdsmarkedets Tillægspension (ATP).
Personkreds § 2.  Til lønmodtagere, der er omfattet af ferieloven,  

 jfr. lovens § 1 og § 2, stk. 2, skal arbejdsgiverne yde feriegodtgørelse  

 løbende, jfr.lovens § 12 og § 14, stk. 2, eller ved fratræden jfr. lovens §  

 14, stk. 3, anvendelse af ferie-giro-systemet.
 § 3.  Direktoratet for arbejdstilsynet kan godkende  

 regulativ eller overenskomst om anvendelse af et andet system for  

 lønmodtagere, der er ansat i staten eller kommuner eller inden for fag eller  

 faglige områder, jfr. lovens § 3.
Optjeningsår § 4.  Ferie med feriegodtgørelse eller løn udgør 2 1/2  

 dag for hver måneds beskæftigelse i et kalenderår,  optjeningsåret,  

  jfr. lovens § 6.
Ferieår § 5.  Ferie med feriegodtgørelse eller løn skal holdes  

 i det efter optjeningsåret følgende år, der går fra 2. maj til 1.maj,  

ferieåret,  jfr. lovens § 8, stk. 1.
Feriens afholdelse § 6.  Af ferien skal mindst 18 dage gives i sammenhæng  

 i tiden mellem 2. maj og 30. september,  ferieperioden,  jfr. lovens §  

 9, stk. 1. Er feriedagenes antal under 18, skal hele ferien gives i  

 sammenhæng i ferieperioden.
§ 7.  Ferie kan holdes efter ferieperioden, 1. hvis der er tale om feriedage ud over 18 dage, jfr.  

 lovens § 9, stk. 2, 2. hvis der er bestemmelse derom i kollektiv  

 overenskomst, eller aftale træffes mellem lønmodtageren og arbejdsgiveren,  

 jfr. lovens § 9, stk. 4, 1. pkt., 3. hvis lønmodtageren aftjener værnepligt, jfr. lovens  

 § 9, stk. 5, 4. hvis direktøren for arbejdstilsynet har givet  

 tilladelse hertil, jfr. lovens § 11, eller 5. hvis der er tale om søfarende, for hvem  

 industriministeren har fastsat særlige regler, jfr. lovens § 25, stk. 2.
§ 8.  Ferien kan deles, 1. hvis der er bestemmelse derom i kollektiv  

 overenskomst, eller aftale træffes mellem lønmodtageren og arbejdsgiveren  

 efter reglerne i lovens § 9, stk. 4, 2. pkt., 2. hvis direktøren for arbejdstilsynet har givet  

 tilladelse hertil, jfr. lovens § 11, 3. hvis lønmodtageren aftjener værnepligt, jfr. lovens  

 § 9, stk. 5, eller 4. hvis der er tale om søfarende, for hvem  

 industriministeren har fastsat særlige regler, jfr. lovens § 25, stk. 2.
 Stk. 2.  Hvor hensynet til virksomhedens drift gør det  

 ønskeligt, kan feriedage udover 18 gives som enkelte dage, jfr. lovens § 9,  

 stk. 2.
Supplerende feriedage § 9.  Har en lønmodtager ikke optjent ret til 30 dages  

 ferie med feriegodtgørelse eller løn, har lønmodtageren ret til at få  

 antallet af feriedage suppleret op til 30 dage, uden at der hertil er knyttet  

 ret til feriegodtgørelse eller løn, jfr. lovens § 6, stk. 1.
 Stk. 2.  En lønmodtager kan dog højst kræve 12 dages  

 ferie uden feriegodtgørelse eller løn efter ferieperiodens udløb 30.  

 september, jfr. lovens § 6 a, stk. 2.
 § 10.  Ferie optjent efter reglerne i lovens § 6 skal  

 holdes forud for ferie efter lovens § 6 a, jfr. lovens § 8, stk. 2.
 § 11.  Reglerne i §§ 6-8 om feriens afholdelse gælder  

 også for feriedage, som holdes efter lovens § 6 a.
Indbetaling af feriegodtgørelse §12. Feriegodtgørelsen udgør 12 1/2 pct. af lønnen, jfr. lovens § 12.
§ 13.  For lønmodtagere, der løbende optjener  

 ferigodtgørelse, jfr. lovens § 12 og § 14, stk. 2, skal arbejdsgiveren  

efter hvert kvartals udløb  til FerieGiro indbetale den optjente  

 feriegodtgørelse efter fradrag af beregnet A-skat.
Beløbet forfalder til  

 betaling den 1. i måneden efter kvartalets udløb med sidste rettidige  

 betalingsdag den 10. i forfaldsmåneden.
For feriegodtgørelse, der forfalder  

 til betaling den 1. januar, er sidste rettidige betalingsdag dog den 17.  

 januar.
Stk. 2.  For lønmodtagere, der er antaget månedsvis  

 eller for længere tid, og som får løn under ferie, jfr. lovens § 14, stk. 1,  

 indbetales ved fratræden feriegodtgørelse efter fradrag af beregnet A-skat  

 for det løbende optjeningsår samt for den del af tidligere optjeningsår, for  

 hvilken lønmodtageren ved sin fratræden endnu ikke har holdt ferie, jfr.  

 lovens § 14, stk. 3. Beløbet forfalder til betaling den 1. i den måned, der  

 følger efter lønmodtagerens fratræden, med sidste rettidige betalingsdag den  

 10. i forfaldsmåneden.
For feriegodtgørelse, der forfalder til betaling den  

 1. januar, er sidste rettidige betalingsdag dog den 17. januar.
 Stk. 3.  Har en arbejdsgiver meddelt en lønmodtager, der  

 er antaget månedsvis eller for længere tid, og som får løn under ferie, jfr.  

 lovens § 14, stk. 1,  opsigelse,  kan lønmodtageren dog kræve, at  

 arbejdsgiveren indbetaler feriegodtgørelse  inden  

 fratrædelsestidspunktet  for den del af tidligere optjeningsår, for  

 hvilken lønmodtageren ved sin fratræden endnu ikke har holdt ferie.  

 Lønmodtageren skal anmode arbejdsgiveren om tidligere indbetaling af  

 feriegodtgørelsen senest den 1. i den måned, hvor lønmodtageren fratræder.  

 Beløbet forfalder til betaling den 1. i den måned, hvor lønmodtageren  

 fratræder, med sidste rettidige betalingsdag den 10. i forfaldsmåneden.
 Stk. 4.  Falder sidste rettidige betalingsdag, jfr. stk.  

 1, 2 og 3, på en helligdag eller en lørdag, forlænges fristen til den nærmest  

 følgende hverdag.
 § 14.  Indbetaling af den i § 13, stk. 1, nævnte  

 feriegodtgørelse sker, medmindre andet er aftalt med FerieGiro, ved  

 benyttelse af særlige giroindbetalingskort, der tilsendes arbejdsgiveren fra  

 FerieGiro.
Stk. 2.  Indbetaling af den i § 13, stk. 2 og 3, nævnte  

 feriegodtgørelse sker, medmindre andet er aftalt med FerieGiro, ved  

 benyttelse af særlige giroindbetalingskort, der fås på postkontorer.
På  

 giroindbetalingskortet angives arbejdsgiverens navn, adresse og  

 arbejdsgivernummer.
Der anvendes eet giroindbetalingskort for hver fratrådt  

 lønmodtager.
Stk. 3.  Arbejdsgiveren har ansvaret for rettidig  

 indbetaling.
Modtager arbejdsgiveren ikke et giroindbetalingskort som anført  

 i stk. 1 eller bortkommer dette efter modtagelsen, kan et nyt  

 indbetalingskort rekvireres hos FerieGiro.
Redegørelse for indbetalt feriegodtgørelse § 15.  Samtidig med den kvartalsvise indbetaling af  

 feriegodtgørelsen, jfr. § 13, stk. 1, sender arbejdsgiveren, medmindre andet  

 er aftalt med FerieGiro, på særlig liste redegørelse for den indbetalte  

 feriegodtgørelse med oplysninger for hver lønmodtager om navn, cpr-nummer,  

 antal optjente feriedage samt den for lønmodtageren indbetalte  

 feriegodtgørelse.
 Stk. 2.  Samtidig med indbetaling af feriegodtgørelse  

 ved fratræden for lønmodtagere, der er antaget månedsvis eller for længere  

 tid, jfr. § 13, stk. 2 og 3, sendes, medmindre andet er aftalt med FerieGiro,  

 redegørelse som angivet i stk. 1 på bagsiden af det særlige  

 giroindbetalingskort, der fås på postkontorer, jfr. § 14, stk. 2.
 Stk. 3.  Som beskæftigelse regnes fravær på grund af  

 sygdom eller tilskadekomst, hvor en lønmodtager har optjent feriegodtgørelse,  

 jfr. lovens § 13.
 § 16.  Sker indbetaling af den i § 13, stk. 1 og 2,  

 omhandlede feriegodtgørelse ikke rettidigt, pålægger FerieGiro arbejdsgiveren  

 at betale renter af beløbet med 1 1/2 pct. for hver påbegyndt måned fra  

 forfaldsdagen.
 Stk. 2.  Rentebeløbene tilfalder Arbejdsmarkedets  

 Feriefond.
Oplysningspligt § 17.  Arbejdsgivere skal på begæring meddele de  

 oplysninger, der er af betydning for opkrævning og kontrol med indbetaling  

 m.v. til FerieGiro.
Udsendelse af ferie-giro § 18.  Efter udløbet af optjeningsåret og inden  

 ferieårets begyndelse 2. maj sendes i løbet af april måned en  

 ferie-giro-anvisning (ferie-giro) til hver lønmodtager med den  

 feriegodtgørelse, der af lønmodtagerens arbejdsgiver(e) er indbetalt for  

 lønmodtageren i løbet af optjeningsåret.
 Stk. 2.  Til en lønmodtager, der er ansat månedsvis  

 eller for længere tid, og som får løn under ferie, jfr. § 13, stk. 2 og 3,  

 sendes i forbindelse med fratræden ferie-giro-anvisninger for den del af  

 tidligere optjeningsår, for hvilken lønmodtageren ved sin fratræden endnu  

 ikke har holdt ferie.
 Stk. 3.  En ferie-giro-anvisning, hvor  

 feriegodtgørelsesbeløbet udgør 25 kr. eller mindre, sendes kun til  

 lønmodtageren, såfremt denne anmoder FerieGiro herom.
Attestation af ferie-giro § 19.  Når lønmodtageren skal holde ferie, attesterer  

 den nuværende arbejdsgiver på ferie-giro-anvisningen for det antal feriedage,  

 der nu skal holdes, og anfører den dertil svarende feriegodtgørelse samt  

 datoen for feriens begyndelse.
§ 20.  Har en person ingen arbejdsgiver på det  

 tidspunkt, hvor feriedage skal holdes, og oppebærer pågældende  

 arbejdsløshedsdagpenge, meddeles attestation af arbejdsløshedskassen.
Holdes  

 ferien under aftjening af værnepligt, meddeles attestation af tjenestestedet.  

 I andre tilfælde meddeles attestation af bistandskontoret.
 Stk. 2.  Attestationen sker på samme måde som anført i §  

 19.
Udbetaling af ferie-giro § 21.  Ferie-giro udbetales på et postkontor.  

 Udbetaling kan ske 1 måned forud for feriens begyndelse, og senest ved  

 ferieårets udløb.
 Stk. 2.  Får lønmodtageren udbetalt en del af den  

 feriegodtgørelse, der står anført på ferie-giro-anvisningen, vil  

 lønmodtageren få tilsendt ny ferie-giro for den resterende feriegodtgørelse,  

 svarende til de resterende feriedage.
Udbetaling af små feriegodtgørelsesbeløb  

 samt feriegodtgørelse til § 22.  Feriegodtgørelse for et optjeningsår udbetales  

 ved ferieårets begyndelse uanset om ferie holdes, - når beløbet er 500 kr. eller mindre, eller - når lønmodtageren inden ferieårets begyndelse er fyldt 67. år.
 § 23.  Personer, der inden ferieårets begyndelse både  

 er fyldt 60 år og oppebærer pension efter lov om social pension, kan ved  

 ferieårets begyndelse få udbetalt feriegodtgørelse, uanset om ferie holdes.  

 For at få udbetalt feriegodtgørelsen skal de pågældende inden 1. april til  

 Ferie Giro indsende dokumentation for pensioniststatus i form af en kendelse  

 fra revaliderings- og pensionsnævnet, eller den seneste udbetalings- eller  

 reguleringsmeddelelse vedrørende pensionen, eller en særlig anmodning, der  

 attesteres af det sociale udvalg.
§ 24.  Personer, der ved ferieårets begyndelse både er  

 fyldt 60 år og oppebærer alders- eller invalidepension fra en godkendt  

 pensionsordning, der er oprettet efter aftale mellem en lønmodtager og dennes  

 arbejdsgiver, eller hjemlet i henhold til kollektiv overenskomst, regulativ  

 m.v., kan ved ferieårets begyndelse få udbetalt feriegodtgørelse, uanset om  

 ferie holdes.
For at få udbetalt feriegodtgørelsen skal de pågældende inden  

 1. april til Ferie Giro indsende dokumentation for pensioniststatus i form af  

 en særlig anmodning, der attesteres af den pensionsudbetalende instans.
§ 25.  Personer,der inden ferieårets begyndelse  

 oppebærer efterløn efter kapitel 11 a i lov om arbejdsformidling og  

 arbejdsløshedsforsikring m.v., kan ved ferieårets begyndelse få udbetalt  

 feriegodtgørelse uanset om ferie holdes.
For at få udbetalt feriegodtgørelsen  

 skal de pågældende inden 1. april til Ferie Giro indsende dokumentation i  

 form af en særlig anmodning, der attesteres af arbejdsløshedskassen.
Om  

 fradrag i efterlønnen, når feriegodtgørelsen udbetales, henvises til  

 arbejdsministeriets bekendtgørelse om arbejdes og indtægters betydning for  

 efterlønnens størrelse.
Varig flytning til udlandet § 26.  Personer, der i forbindelse med varig flytning  

 til udlandet, herunder Færøerne og Grønland, opgiver bopæl og arbejde her i  

 landet, kan mod dokumentation herfor overfor direktoratet for arbejdstilsynet  

 ved flytningen få udbetalt al optjent feriegodtgørelse, uanset om ferie  

 holdes.
Midlertidigt ophold i udlandet § 27.  Personer, der ved det enkelte ferieårs  

 begyndelse har midlertidigt ophold i udlandet, herunder Færøerne og Grønland,  

 og som ikke bor eller arbejder her i landet, kan ved dokumentation herfor  

 overfor direktoratet for arbejdstilsynet fra ferieårets begyndelse, og så  

 længe de fortsat har ophold i udlandet, få udbetalt optjent feriegodtgørelse  

 svarende til 18 feriedage, jfr. lovens § 9, stk. 1, uanset om ferie holdes.
 § 28.  Personer, der i øvrigt på grund af ophold i  

 udlandet helt eller delvis er afskåret fra at holde ferie i ferieperioden,  

 har ret til efter ferieperiodens udløb 30. september, at få udbetalt  

 feriegodtgørelse svarende til 18 dage, jfr. lovens § 9, stk. 1, uanset om  

 ferie senere holdes, jfr. lovens § 20. Inden ferieårets udløb kan  

 feriegodtgørelse udbetales, uden at ferien er holdt, hvis lønmodtageren på  

 grund af ophold i udlandet helt eller delvis har været afskåret fra at holde  

 ferie inden 1. maj i ferieåret.
Udbetaling af feriegodtgørelse i øvrigt uden at ferie holdes § 29.  Personer, der på grund af aftjening af  

 værnepligt, sygdom, fødsel, indsættelse i en af fængselsvæsenets  

 institutioner eller anden tvangsanbringelse, overgang til selvstændigt  

 arbejde eller til arbejde i hjemmet helt eller delvis er afskåret fra at  

 holde ferie i ferieperioden, har ret til efter ferieperiodens udløb 30.  

 september at få udbetalt feriegodtgørelse for hovedferien, jfr. lovens § 9,  

 stk. 1, uden at holde ferie, jfr. lovens § 20.
 Stk. 2.  Inden ferieårets udløb kan feriegodtgørelse  

 udbetales, uden at ferien er holdt, hvis lønmodtageren på grund af de i stk.  

 1 omhandlede forhold helt eller delvis har været afskåret fra at holde ferie  

 inden 1. maj i ferieåret.
 § 30.  I tilfælde af lønmodtagerens død udbetales  

 feriegodtgørelse til den, der forestår skiftet.
Aftjening af værnepligt § 31.  På grundlag af aftjening af værnepligt optjener  

 værnepligtige i den første samlede tjenestetid for værnepligtige menige samt  

 under genindkaldelse ret til 2 1/2 dags ferie uden feriegodtgørelse eller løn  

 for hver måneds aftjening af værnepligt.
Tilsvarende gælder den periode, hvor  

 der forrettes civil værnepligt.
Ferien holdes efter reglerne i lovens §§  

 8-11.
 Stk. 2.  Bevis(er) for optjent ferieret i det løbende og  

 forudgående optjeningsår udleveres ved hjemsendelsen.
 § 32.  Attestation og udbetaling af ferie-giro ydet på  

 grundlag af værnepligtsløn sker efter reglerne i §§ 19-21, ligesom ferien  

 skal holdes efter reglerne i lovens § 8-11.
Straffebestemmelse § 33.  Den arbejdsgiver, der overtræder § 2, jfr. §§  

 13-17, om anvendelse af Ferie Giro, straffes med bøde.
Ikrafttræden § 34.  Bekendtgørelsen træder i kraft den 1. april  

 1984.
 Stk. 2.  Samtidig ophæves arbejdsministeriets  

 bekendtgørelse nr. 88 af 1. marts 1983 om feriegodtgørelse.
