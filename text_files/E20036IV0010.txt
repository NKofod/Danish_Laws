J.1 Lovreguleret hæftelse OPKL`s § 10, jf. § 1 giver en generel regel om den  

 indeholdelsespligtiges hæftelse for skatter og afgifter m.v.
Se nærmere  

 herom i afsnit A.1.4.2 og A.1.4.3.
SEL § 33 indeholder en hæftelsesregel for aktionærer,  

 foreningsmedlemmer, likvidatorer eller bestyrelsesmedlemmer.
Der er  

 mulighed for at gøre hæftelse gældende i situationer, hvor et selskab  

 eller en forening m.v. opløses og formuen udloddes til aktionærerne eller  

 medlemmerne, uden der forinden er blevet afsat tilstrækkelige midler til  

 dækning til de indkomstskatter, der påhvilede selskabet eller foreningen.  

 Se yderligere herom i afsnit E.
Reglerne i SEL § 33 A har til formål at  

 hindre selskabstømning.
Se også TfS 1997,110.
 Særlige bestemmelser om hæftelse for skatter, der opkræves efter  

 kildeskatteloven, findes i KSL`s afsnit VII. § 68 omhandler  

 indkomstmodtagerens hæftelse, hvis denne lader sig udbetale Aindkomst uden  

 indeholdelse af Askat og § 69 den indeholdelsespligtiges hæftelse for  

 skatter, som skal indeholdes efter kildeskatteloven.
 I AMFL findes tilsvarende bestemmelser i § 15, stk. 1, for den  

 bidragspligtige og i § 15, stk. 3, for den indeholdelsespligtige.  

 Bestemmelserne om den indeholdelsespligtiges hæftelse for indeholdte  

 SP-bidrag findes i ATP-lovens § 17 f.
 Personer, der i henhold til KSL § 46, stk. 4 eller 5, er  

 befuldmægtigede til at foretage indeholdelser for en arbejdsgiver, der  

 ikke har hjemting her i landet, hæfter på samme måde som  

 indeholdelsespligtige efter KSL § 46, stk. 1, jf.VLD af 18. juni 1986,  

 ankesag B 437/1985.
J.1.1 Hæftelse for indeholdt A-skat, indeholdte  

 AM-bidrag og SP-bidrag Efter KSL § 69, stk. 2, AMFL § 15, stk. 3, og ATP-lovens § 17 f hæfter  

 den, som har indeholdt A-skat eller bidrag, over for det offentlige for  

 betaling af de indeholdte beløb.
Hæftelsen kan alene gøres gældende over  

 for den indeholdelsespligtige.
Hæftelsen kan gøres gældende, uanset om den indeholdelsespligtige har  

 handlet culpøst.
Det er tilstrækkeligt, at beløbene er indeholdt og ikke  

 indbetalt.
Arbejdsgiveren hæfter fortsat under en eventuel betalingsstandsning  

 efter konkurslovens kap. 2 indtil konkursdekretets afsigelse.
Derefter  

 overgår indeholdelsespligten og dermed hæftelsen til konkursboet.
 Er der ikke ved konkursens afslutning fuld dækning for de indeholdte  

 beløb, hæfter den indeholdelsespligtige i personligt ejede virksomheder  

 fortsat for de resterende restancer.
Kan kravet mod den indeholdelsespligtige ikke opgøres nøjagtigt, og er  

 den indeholdelsespligtige selv skyld i det, f.ex. fordi han ikke har  

 angivet korrekt, kan skattemyndighederne foretage en foreløbig ansættelse,  

 jf.
OPKL`s § 4, stk. 1, og § 5, stk. 2, og opkræve i overensstemmelse med  

 disse.
J.1.2 Hæftelse for ikke indeholdt A-skat,  

 AM-bidrag og SP-bidrag Når A-skat og AM-bidrag ikke er indeholdt som påbudt, hæfter  

 indkomstmodtageren og den indeholdelsespligtige som hovedregel solidarisk  

 for de ikke indeholdte A-skatter og bidrag.
Beløbene kan enten opkræves  

 hos indkomstmodtageren efter KSL § 68 og AMFL § 15, stk. 1, eller hos den  

 indeholdelsespligtige efter KSL § 69, stk 1, og AMFL § 15, stk. 3, 1. pkt.  

 Kravet kan altid rettes mod indkomstmodtageren, mens den  

 indeholdelsespligtig alene hæfter, hvis han har udvist forsømmelighed.
Der foreligger ingen fast administrativ praksis for, hvem hæftelsen  

 skal rettes mod.
I SKM 2002.105. ØLR blev det således fastslået, at  

 skattemyndighederne ikke har pligt til først at søge ikke indeholdte  

 A-skatter inddrevet hos lønmodtageren.
Det kunne heller ikke kræves,  

 at der forinden var foretaget en skatteansættelse af lønmodtageren.
 Som udgangspunkt begrænses den indeholdelsepligtiges hæftelse til tiden  

 forud for det tidspunkt, hvor skatten og bidraget er blevet endeligt  

 pålignet indkomstmodtageren.
 Der må ikke samtidig med opkrævning hos indkomstmodtageren foretages  

 opkrævning af beløbene hos den indeholdelsespligtige.
J.1.2.1 Lønmodtagerens hæftelse, KSL § 68 og  

 AMFL § 15, stk. 1 Lønmodtageren hæfter umiddelbart for ikke indeholdte A-skatter og  

 bidrag.
 Ikke indeholdte beløb skal derfor som hovedregel opkræves hos  

 lønmodtageren, dvs. at skatten reguleres over dennes årsopgørelse og  

 opkræves som restskat og slutbidrag.
Dette gælder især, hvis beløbene vedrører det løbende og det senest  

 afsluttede indkomstår, og det for lidt indeholdte beløb ikke med  

 rimelighed kan rummes i den ansattes løn for resten af året, hvis  

 lønmodtageren ikke længere er ansat hos den indeholdelsespligtige, eller  

 hvis tidspunktet for indgivelse af oplysningssedler er nært forestående.  

 Vurderer skattemyndighederne, at der ved den deraf følgende udskydelse af  

 opkrævningen opstår en reel risiko for, at beløbene ikke bliver betalt,  

 bør kravet rettes mod den indeholdelsespligtige, jf.
KSL § 69, stk.1.
Hvis en arbejdsgiver har undladt at angive og lønoplyse, hvad han har  

 indeholdt, kan regionen efter en konkret vurdering opkræve beløb, der  

 burde have været/er indeholdt hos lønmodtageren, hvis denne ikke ved  

 fremvisning af lønsedler, eller på anden måde kan sandsynliggøre, at  

 arbejdsgiveren rent faktisk har indeholdt korrekt, jf ØLD af 17. december  

 1996, 14. afd. nr.
B-1890-92. I denne sag afgjorde Landsretten, at et  

 A/S`s direktør og eneste ansatte hæftede for A-skatten af den udbetalte  

 løn, selv om han havde fået udbetalt mindre end han i.h.t. aftale var  

 berettiget til, fordi han ikke havde overholdt nogen af de formelle regler  

 om indeholdelse.
 Både lønmodtager og arbejdsgiver bør derfor ved enhver lønudbetaling  

 være opmærksomme på bestemmelserne i KSL § 84 og AMFL § 11, stk. 1, og 6,  

 hvorefter arbejdsgiveren har pligt til skriftligt at holde lønmodtageren  

 underrettet om indeholdelserne, og lønmodtagerne omvendt kan fremtvinge  

 underretning derom ved skattemyndighedernes mellemkomst.
 J.1.2.2 Den indeholdelsespligtiges hæftelse, KSL  

 § 69, stk. 1, og AMFL § 15, stk. 3,1. pkt.
 Ikke indeholdte A-skatter og bidrag kan opkræves hos den  

 indeholdelsespligtige, hvis han har udvist forsømmelighed i forbindelse  

 med den manglende indeholdelse og under forudsætning af, at  

 indkomstmodtageren ikke allerede har betalt de pågældende beløb.
Den indeholdelsespligtige anses for at have udvist forsømmelig adfærd i  

 tilfælde, hvor han undlader at indeholde A-skat og bidrag i udbetalinger  

 til en person, der udfører arbejde af en sådan karakter, at det med  

 rimelig tydelighed falder ind under bestemmelsen i KSL § 43 eller  

 kildeskattebekendtgørelsens § 20, jf.
TfS 1999, 377 HD.
 Ved vurderingen af, om der er tale om A-indkomst, tillægges det ikke  

 afgørende betydning, om den person, der udfører arbejdet, er  

 momsregistreret og udskriver regninger med moms.
Det tillægges heller ikke afgørende betydning, at arbejdstageren kan  

 forevise giroindbetalingskort vedrørende B-skat m.v., fordi det er  

 regionen -og ikke forskudsregistreringsmyndigheden - der har kompetence  

 til at afgøre, om der foreligger A- eller B-indkomst.
Hvis regionen  

 konstaterer, at en person fejlagtigt er forskudsregistreret som  

 B-skatteyder, bør den derfor underrette forskudsregistreringsmyndigheden  

 derom.
Højesteret statuerede forsømmelighed i et tilfælde, hvor arbejdsgiveren  

 havde undladt at træffe foranstaltninger, der kunne sikre, at  

 lønmodtageren løbende afregnede indkørte beløb, og havde akcepteret, at  

 lønmodtageren modtog hele sin løn som lønforskud, jf.
UfR 2001, 530  

 HD.
En indeholdelsespligtig, der på trods af anvisninger i ToldCSkat`s  

 vejledning, "Indeholdelse af A-skat, AM-bidrag og SP-bidrag", undlader at  

 indeholde A-skat og bidrag, må som udgangspunkt antages at have handlet  

 forsømmeligt, jf.
TfS 1999, 377 HD.
Se også SKM 2002.105 ØLR.
Der må ligeledes som udgangspunkt foreligge forsømmelighed, hvis en  

 indeholdelsespligtig undlader at rette sig efter regionens påbud om at  

 indeholde A-skat og bidrag.
Klage over et sådant påbud har ikke opsættende  

 virkning.
 Har den indeholdelsespligtige derimod været i undskyldelig uvidenhed  

 om, at en udbetaling er A-indkomst, bør regionen undlade at pålægge ham  

 hæftelse for de manglende indeholdte A-skatter og bidrag i allerede  

 foretagne udbetalinger.
 Dette kan være tilfældet, hvis det manglende A-skatte- og bidragstræk  

 skyldes en indkodningsfejl ell. lign. i virksomhedens lønsystem, hvis  

 virksomheden i øvrigt administrerer kildeskatte- og bidragsordningen  

 korrekt.
Pålægges den indeholdelsespligtige hæftelse efter KSL´s § 69, stk. 1,  

 og AMFL § 15, stk. 3, 1. pkt. får han regreskrav mod indkomstmodtageren,  

 jf.
SKM 2002.105 ØLR.
Hvis regionen bliver opmærksom på, at den  

 indeholdelsespligtige ikke gør sit regreskrav gældende, bør den underrette  

 indkomstmodtagerens ligningsmyndighed derom, således at denne kan  

 undersøge, om indkomstmodtagerens skatteansættelse skal ændres.
 Hæftelse kan gøres gældende både for løbende og tidligere  

 indkomstår.
J.1.3 Tilsvarsregulering og  

 opkrævning Beløb efter KSL § 69, stk. 1, og AMFL § 15, stk. 3, opkræves særskilt  

 af told- og skatteregionerne.
Tilsvaret skal indsættes i D/R-systemet, og  

 den indeholdelsespligtige skal have en skriftligt begrundet afgørelse om  

 opkrævningen med en opgørelse af A-skat og bidrag, specificeret på  

 indkomstmodtagere og indkomstperioder.
Der skal gives klagevejledning til  

 Told- og Skattestyrelsen.
 J.1.3.1 Krav opgjort efter indkomstårets udløb,  

 men inden den ordinære årsopgørelse er tilgængelig.
Har den indeholdelsespligtige ikke indsendt oplysningsseddel med den  

 pågældende A-indkomst m.v., udskriver told- og skatteregionen af hensyn  

 til ligningsmyndigheden straks en oplysningsseddel udvisende A-indkomsten.  

 Den beregnede, ikke indbetalte A-skat og de beregnede bidrag må derimod  

 ikke anføres på oplysningssedlen.
Supplerende oplysningsseddel udvisende  

 A-skat, AM- og SP-bidrag udskrives først, når den indeholdelsespligtige  

 har indbetalt det opgjorte tilsvar.
 Hvis tilsvaret indbetales i afdrag, skal supplerende oplysningsseddel  

 udskrives for hvert indbetalt afdrag.
 J.1.3.2 Krav opgjort efter, at den ordinære  

 årsopgørelse er tilgængelig.
Told- og Skatteregionerne skal, før krav fremsættes over for den  

 indeholdelsespligtige, for hver indkomstmodtager undersøge, Er A-indkomsten m.v. ikke medregnet ved skatteansættelsen, eller  

 forekommer der restskat og bidrag til særskilt opkrævning, kan de ikke  

 indeholdte A-skat og bidrag opkræves hos den indeholdelsespligtige ( hvis  

 denne har udvist forsømmelighed ). Oplysningssedler udskrives som ovenfor  

 anført.
 Det tilsvarsbeløb, der opkræves hos den indeholdelsespligtige, må ikke  

 overstige indkomstmodtagerens samlede, ikke betalte restskat og restbidrag  

 ( eksklusive procenttillæg og eventuelle morarenter ) for det pågældende  

 indkomstår.
 Hvis restskat og slutbidrag vedrørende indkomstmodtageren er til  

 tvangsinddrivelse hos lønmodtageren, og der samtidig af den  

 indeholdelsespligtige indbetales et tilsvar efter KSL § 69, stk. 1, eller  

 et AM-tilsvar efter AMFL § 15, stk. 3, skal indkomstmodtagerens  

 bopælskommune straks underrettes om, at restskatten og restbidraget nu  

 skal nedskrives med de indbetalte beløb.
J.2 Ikke lovreguleret hæftelse: Nulstilling og  

 erstatningsansvar Når en indeholdelsespligtig virksomhed med begrænset ansvar ophører som  

 insolvent med restancer af A-skat, AM-bidrag og SP-bidrag, vil det  

 offentlige som oftest lide tab, fordi der kun kan kræves dividende af  

 restancen.
Som følge heraf har det offentlige anlagt en række sager ved  

 domstolene og fået medhold i, at personer, der har været særlig nært  

 knyttet til den fallerede virksomhed, under visse betingelser pålægges  

 nulstilling eller erstatningsansvar for selskabets restancer.
 Grundlaget for sagerne har været culpa-reglen, et grundprincip i dansk  

 ret, hvorefter man er pligtig til at erstatte et økonomisk tab, som man på  

 uansvarlig vis har påført en trediemand.
 Efter culpa-reglen skal den skadegørende handling kunne tilregnes  

 skadevolderen som forsætlig eller uagtsom, d.v.s., at han enten har  

 tilsigtet den skadegørende handling, eller at han burde have vidst, at  

 hans handling ville medføre skadens indtræden.
Herudover skal den ansvarspådragende adfærd have været årsag til det  

 lidte tab ( kausalitet ), og årsagssammenhængen skal have stået  

 skadevolderen klart ( adækvans ), se UfR 1976, 241 ØLD.
I TfS 2000, 975 HD  

 blev en advokat frifundet, fordi det ikke var godtgjort, at der var  

 sammenhæng mellem den ansvarspådragende adfærd og underbalancen i  

 konkursboet.
 Hæftelsessager vedrørende indeholdt, men ikke indbetalt A-skat og  

 AM-bidrag kan opdeles i 2 grupper.
J.2.1 Nul-stilling af A-skat, AM-bidrag og  

 SP-bidrag Nulstilling betyder i denne vejledning, at skattemyndighederne ser bort fra, at der er bogført A-skat,  

 AM-bidrag og SP-bidrag med den virkning, at indkomstmodtageren ikke  

 godskrives beløbene i sin årsopgørelse.
 Nulstillingen hindrer således, at en skatteyder hos skattemyndighederne  

 gennem indeholdelsesreglerne opnår en fyldestgørelse, som ikke ville kunne  

 opnås i selskabet eller dets bo.
 Praksis vedrørende nulstilling er dannet på grundlag af en  

 højesteretsdom, refereret i UfR 1981, 473 HD, og er senere suppleret af  

 bestemmelsen i AMFL § 15, stk 1, og ATP-lovens § 17 f, som bestemmer, at  

 AM- bidrag og SP bidrag reguleres ved årsopgørelsen på samme måde som  

 personskatter.
J.2.1.1 Betingelser for nulstilling Ad 1. Nulstilling skal derfor kun foretages, når den  

 indeholdelsespligtige er et selskab med begrænset ansvar, idet den  

 indeholdelsespligtige i andre tilfælde hæfter umiddelbart.
Ad 2. Nulstilling forudsætter endvidere, at der er konstateret et  

 endeligt økonomisk tab.
Dette vil være tilfældet, når et selskab med  

 begrænset ansvar er ophørt som insolvent, men også såfremt selskabets  

 A-skatte- og bidragsrestancer er blevet nedskrevet ved en akkord eller  

 lignende, idet der i begge situationer ikke er mulighed for at opkræve  

 alle de indeholdte A-skatter.
Ad 3. Kun ubetalte A-skatter og bidrag kan nulstilles.
Hvis restancen  

 senere helt eller delvist betales, skal nul-stillingen ophæves eller  

 begrænses tilsvarende.
Afdrag, der ikke kan dække hele månedens tilsvar,  

 skal primært afskrives på de beløb, der ikke kan nulstilles.
 Nulstilling kan således kun finde sted for perioder, hvor selskabet  

 stadig er i restance med indeholdte A-skatter og bidrag.
Perioderne behøver ikke at være sammenhængende.
Betaling af enkelte  

 måneders tilsvar udelukker således ikke, at A-skatten og bidragene af  

 tidligere eller mellemliggende måneders tilsvar nulstilles.
 Det er endvidere en forudsætning, at der i de skyldige tilsvar for de  

 enkelte perioder indgår bogførte indeholdte A-skatter og bidrag til den  

 nedenfor nævnte personkreds.
En direktør kan ikke hindre nulstilling ved at påstå, at en delvis  

 betaling fortrinsvis skal dække A-skatten og bidragene af hans egen løn.  

 Se VLD af 17. februar 1984 (1. afd. nr. 775/82) Omvendt kan en direktør ikke nulstilles, hvis selskabet ikke er i  

 restance med A-skat m.v. i de perioder, hvor hans A-skat er bogført,  

 medmindre skattemyndighederne har grundlag for at antage, at selskabet i  

 forbindelse med bogføring af A-skatter og bidrag bevidst har søgt at  

 hindre nul-stilling.
 Ad 4. Den personkreds, der kan nulstilles, er i praksis sammenfaldende  

 med den personkreds, der ikke har lønprivilegium efter konkurslovens §  

 95.
 Dette er primært personer, der har en væsentlig økonomisk interesse i  

 virksomheden, og som kan disponere enerådende i virksomhedens  

 anliggender.
Der vil typisk være tale om personer, som selv eller hvis nærtstående  

 direkte eller indirekte ejer en væsentlig del af selskabets kapital.
Se  

 VLD af 6. januar 1998, 10. afd., B-1350-96, hvor direktørens samlever blev  

 nulstillet, fordi de havde fælles husholdning, og samleveren vidste, at  

 selskabet ikke havde penge til at afregne A-skatter m.v.
 For så vidt angår personer uden for kredsen af en virksomheds egentlige  

 ledelse og dennes umiddelbart nærtstående, kan nulstilling ske i særlige  

 tilfælde, hvis vedkommende har haft en særstilling i virksomheden med  

 hensyn til løn- og arbejdsvilkår, eller en væsentlig økonomisk interesse i  

 virksomhedens drift.
Ad 5. Nulstilling forudsætter, at der er udvist culpa.
Dette vil være  

 tilfældet, hvis en person i den omhandlede personkreds kan bebrejdes, at  

 udbetaling eller godskrivning af løn til ham selv eller hans nærtstående  

 er fortsat på et tidspunkt, hvor han vidste eller burde have vidst, at  

 selskabet ikke havde økonomisk evne til at indbetale de indeholdte  

 A-skatter og bidrag.
Det samme vil være tilfældet, hvis han fortsætter lønudbetalingerne til  

 sig selv på et tidspunkt, hvor han ved eller burde have vidst, at der var  

 en væsentlig risiko for, at beløbene ikke vil kunne indbetales til  

 forfaldstid.
Dette kan f.eks. være tilfældet, hvis en direktør fortsat  

 udbetaler løn til sig selv uden at afregne A-skat og bidrag i situationer,  

 hvor der er opstået økonomiske problemer på grund af en stor debitors  

 uventede konkurs, eller hvor en vigtig handelspartner ikke længere ønsker  

 at aftage selskabets produkter.
Det kan ligeledes være tilfældet, hvis  

 selskabet vidste eller burde have haft en bestyrket formodning om, at en  

 medkontrahent eller debitor ikke ville eller kunne opfylde sine  

 forpligtelser over for selskabet, idet den erhvervsmæssige risiko for tab  

 i disse situationer bør bæres af den omhandlede personkreds og ikke af  

 staten.
Culpøs adfærd kan også forekomme, hvis parterne i et retsforhold har  

 nær tilknytning til hinanden, f.eks. i familieforhold, eller i forhold,  

 hvor et aktieselskab beherskes af en enkelt eller af en snæver gruppe  

 kapitalindskydere, og disse tilrettelægger indeholdelsen på en sådan måde,  

 at det offentlige får mindre provenu.
Regionen skal i sådanne tilfælde  

 vurdere, om der er tale om en lovlig udnyttelse af skattelovgivningens  

 muligheder, eller om der er tale om dispositioner, som skattevæsenet ikke  

 skal respektere.
 Efter en samlet bedømmelse af sagen kan nulstilling undlades, hvis  

 lønnen til direktøren m.v. har været ubetydelig i forhold til  

 virksomhedens samlede omsætning.
J.2.1.2 Gennemførelse af nulstilling Fastsættelse af de beløb, der nulstilles, sker ved, at regionen  

 sammentæller de A-skatter og bidrag, som selskabet har redegjort for i  

 restanceperioden vedrørende den ovenfor nævnte personkreds.
Betalte beløb,  

 herunder opnået dividende, fratrækkes.
 Arbejdsgiverkontrollen udfærdiger derefter rettelsesangivelser, hvori  

 de tidligere angivne indeholdte A-skatter og bidrag nedskrives med de  

 nulstillede beløb.
På den "nulstilledes" oplysningsseddel skal brutto A-indkomsten  

 anføres.
Indkomstmodtageren har nemlig ikke fradragsret for nulstillede  

 beløb ved opgørelsen af sin skattepligtige indkomst.
Dette skyldes, at  

 regionen ikke kan tilsidesætte selve lønaftalen mellem indkomstmodtageren  

 og arbejdsgiveren.
Lønmodtageren kan derimod anmelde det nulstillede beløb  

 som fordring i selskabets eventuelle konkursbo, jf.
TfS 1996, 165 LSR  

 .
 Nulstillede beløb skal reguleres over årsopgørelsen og opkræves som  

 restskat og slutbidrag. ( Beløbene må ikke opkræves særskilt. )  

 Indkomstmodtagerens slutligningskommune skal derfor have tilsendt kopi af  

 afgørelsen om nulstilling vedlagt eventuelle andre relevante  

 oplysninger.
Regionen skal skriftligt underrette indkomstmodtageren og selskabet om  

 nulstillingen.
Afgørelsen skal være begrundet og indeholde oplysning om,  

 at den kan påklages til Told- og  

 Skattestyrelsen.
J.2.2 Erstatning Såfremt betingelserne for at nulstille eller for at anvende de  

 lovfæstede hæftelsesbestemmelser ikke er opfyldt, bør regionen undersøge,  

 om der er grundlag for at kræve erstatning efter de almindelige  

 erstatningsretlige regler.
Højesteret har i en række domme pålagt personligt erstatningsansvar for  

 et selskabs ikke afregnede A-skatter m.v. i sager, hvor den  

 erstatningspligtige, typisk en leder af et aktie- eller anpartsselskab,  

 ved sin handlemåde havde påført det offentlige tab, se UfR 1981, 473 HD og  

 UfR 1995, 43 HD.
Også bestyrelsen for et aktieselskab er blevet pålagt  

 erstatningsansvar for tab ved fortsat drift af selskabet efter den burde  

 have indset, at det ikke kunne videreføres uden yderligere tab, jf.
UfR  

 1998, 1137 HD . I TfS 2000, 975 HD blev det anset for ansvarspådragende  

 for en tilsynsførende advokat i et betalingsstandsningsbo ikke at bringe  

 dette til ophør, efter at det kunne konstateres, at den likviditetsmæssige  

 situation var forværret. ( Advokaten blev dog frifundet, fordi det ikke  

 fandtes godtgjort, at den ansvarspådragende adfærd var årsag til  

 underbalancen i det senere konkursbo). Højesteret har derudover ved dom af  

 29. oktober 2001, j.nr.
II 463/2000, idømt en bank erstatningsansvar for  

 med kendskab til et selskabs økonomiske situation at have disponeret  

 således over dets aktiver, at det blev ude af stand til at opfylde sine  

 forpligtelser til at betale salgsmoms.
 Se yderligere afsnit E om erstatningsansvar i forbindelse med  

 betalingsstandsning og konkurs.
J.2.2.1 Betingelser for at kræve  

 erstatning Domstolene stiller imidlertid strenge krav til bevisførelsen, og  

 bedømmelsen af, om der har foreligget culpa, er strengere ved erstatning  

 end ved nulstilling.
 Der lægges bl.a. vægt på, hvornår det regnskab, som udviste det dårlige  

 resultat, har foreligget for selskabet ledelse, og om denne trods et kendt  

 dårligt resultat har haft berettiget grund til at tro på, at igangværende  

 forhandlinger om overdragelse af virksomheden eller tilførsel af ny  

 kapital ville have kunnet hindre virksomhedens økonomiske sammenbrud, se  

 UfR 1985, 377 HD.
Hvis der slet ikke foreligger noget regnskab, vil det som oftest tolkes  

 som culpøs adfærd fra ledelsens side.Domstolene lægger endvidere vægt på,  

 om selskabet har været pålagt forkortet afregning, og om opkrævningen har  

 været effektiv, jf.
UfR 1985,209 HD.
J.2.2.2 Gennemførelse af  

 erstatningssag Skattemyndighederne har bevisbyrden for, at der er handlet culpøst.
 Til bedømmelse af, om der er grundlag for at rejse erstatningssag, bør  

 følgende materiale undersøges og så vidt muligt vedlægges, hvis sagen skal  

 indberettes til Told- og Skattestyrelsen:
 Hvis regionen finder, at der er grundlag for at rejse erstatningssag,  

 skal sagen indberettes til TSS, som i givet fald anmoder Kammeradvokaten  

 om at rejse civilt søgsmål ved domstolene.
Erstatningssag kan også rejses i forbindelse med en  

 kildeskattestraffesag.
Hvis erstatningssagen kræver væsentlig større  

 bevisbedømmelse end straffesagen, vil domstolene dog som oftest henvise erstatningssagen  

 til civilt søgsmål.
 I det omfang regionen afslutter en straffesag administrativt, er  

 regionen bemyndiget til at indgå forlig om  

 erstatningsansvar.
J.2.2.3 Inddrivelse af renter Erstatning pålægges efter almindelige erstatningsretlige regler.  

 Erstatningskravet kan derfor ikke tillægges renter efter KSL, AMFL eller  

 ATP-loven, men alene procesrenter, og erstatningskravet kan ikke inddrives  

 efter de særlige regler for inddrivelse af skatter og bidrag.
Hvis  

 erstatningskravet er fastslået ved dom, kan kravet søges inddrevet gennem  

 den judicielle foged.
Erstatningskrav kan inddrives ved modregning, og kravet bør derfor  

 indsættes i det centrale fordringsregister (CFR). Dette forudsætter, at  

 der er rejst erstatningssag, eller at det i øvrigt skønnes, at der er  

 handlet erstatningspådragende.
Før regionen indsætter et erstatningskrav i  

 CFR, skal den skriftligt underrette den erstatningspligtige derom.  

 Afgørelsen skal være begrundet og indeholde klagevejledning til Told- og  

 Skattestyrelsen.
J.2.2.4 Forældelse Erstatningskrav, der ikke er fastslået ved dom, forældes 5 år efter, at  

 TSR eller TSS er blevet bekendt med tabet.
 Hvis erstatningskravet er fastslået ved dom eller forlig, er  

 forældelsesfristen 20 år.
