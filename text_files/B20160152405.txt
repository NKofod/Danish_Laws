Bekendtgørelse om indberetning af personer der arbejder på skibe registreret i Dansk Internationalt Skibsregister I medfør af § 64 b, stk. 2, og § 70, stk. 1, i lov om søfarendes ansættelsesforhold m.v., jf. lovbekendtgørelse nr. 73 af 17. januar 2014, fastsættes:
Indberetning af personer § 1. Skibets reder skal sikre, at der en gang årligt foretages en indberetning af personer, der er om bord på skibe registreret i Dansk Internationalt Skibsregister.
 Stk. 2. Indberetningen skal indeholde de oplysninger, som fremgår af de i bilaget optrykte besætningsskemaer.
 § 2. Indberetningen skal sendes til Danmarks Rederiforening en gang årligt på et af Danmarks Rederiforening fastsat tidspunkt.
 Stk. 2. Ved ændring i besætningen på den pågældende dato fastsætter rederiet et andet indberetningstidspunkt, så der opnås en retvisende opgørelse over skibenes bemanding.
Straf § 3. Overtrædelse af § 1 straffes med bøde.
 Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.
 Ikrafttræden m.v.
 § 4. Bekendtgørelsen træder i kraft den 1. januar 2017.
 § 5. Bekendtgørelsen gælder ikke for Grønland og Færøerne.
Søfartsstyrelsen, den 8. december 2016 Rasmus Høy Thomsen / Malthe Møller Pedersen Bilag 1 Samlet opgørelse over søfarende om bord på rederiets skibe Der indberettes en samlet opgørelse over søfarende om bord på rederiets skibe som anført i nedenstående skema.
