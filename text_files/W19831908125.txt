 Ankestyrelsen har behandlet en række sager om forlængelse af  

 dagpengeperioden efter dagpengelovens § 25, stk. 5. En del sager vedrørte  

 personer med ortopædiske lidelser, hvoraf nogle afventede revalidering, men  

 uden at en egentlig revalideringsplan var lagt.
Andre sager drejede sig om personer, der var i dialysebehandling, og  

 hvoraf nogle afventede nyretransplantation, men hvor tidspunktet for  

 transplantation var uafklaret.
Sikringsstyrelsen havde i alle tilfælde  

 afslået at forlænge dagpengeperioden med henvisning til, at der ikke i  

 tilstrækkelig grad var forventning om en snarlig væsentlig forbedring af  

 arbejdsdygtigheden.
Ankestyrelsen fandt, at der i to tilfælde - efter  

 indhentning af supplerende oplysninger - var grundlag for dispensation, mens  

 man i de øvrige sager tiltrådte sikringsstyrelsens afgørelser.
 LOVGRUNDLAG:
 Efter dagpengelovens § 25, stk. 2, ophører udbetaling af dagpenge, når der  

 er udbetalt dagpenge for mere end 91 uger i de 36 forudgående  

 kalendermåneder.
 Ifølge lovens § 25, stk. 5, kan chefen for sikringsstyrelsen, når ganske  

 særlige opstændigheder taler for det, forlænge dagpengeperioden efter stk. 2.
Bemærkningerne til forslaget til dagpengelovens § 25, stk. 5, er indeholdt  

 i tillægsbetænkning af 15. oktober 1982 fra Folketingets socialudvalg.
Det  

 hedder heri:
»Der foreslås indført mulighed for at lempe den generelle  

 varighedsbegrænsning i helt ekstraordinære tilfælde, hvor der uanset det  

 lange sygefravær ikke er mulighed for overgang til en social pension, og  

 således give mulighed for dagpenge i en kortere periode, der ellers måtte  

 dækkes med hjælp efter bistandsloven.
Bestemmelsen vil eksempelvis finde  

 anvendelse i tilfælde af komplicerede knoglebrud, dialysebehandling, cancer  

 eller andre alvorlige lidelser, der kræver langvarig behandling, men hvor der  

 er udsigt til varig helbredelse.
Det vil være en forudsatning for forlængelse  

 af dagpengeperioden, at den pågældende har været mere stabilt erhvervsaktiv  

 umiddelbart før sygeperioden, og at den pågældende efter en lægelig vurdering  

 skønnes at kunne genoptage erhvervsmæssig beskæftigelse inden for et kortere  

 tidsrum.« REDEGØRELSE FOR DE ENKELTE SAGER:
 1.
 REDEGØRELSE FOR SAGEN:
En sygehjælper havde været uarbejdsdygtig siden januar 1981, hvor hun  

 havde pådraget sig brud i højre hånd.
Forløbet havde været langvarigt og  

 kompliceret, og i januar 1983 blev der foretaget stivgøring af håndleddet med  

 efterfølgende gipsbandagering i 2 måneder.
Forud for tilskadekomsten havde  

 sikrede arbejdet 20 timer ugentlig på et plejehjem.
 I marts 1983 anmodede socialforvaltningen på sikredes vegne  

 sikringsstyrelsen om forlængelse af dagpengeperioden med 13 uger fra den 1.  

 april 1983, indtil sikrede var færdigbehandlet, og revalidering kunne  

 iværksættes.
 AFGØRELSEN, DER KLAGES OVER:
 Sikringsstyrelsen afslog at forlænge sygedagpengeperioden, da der ikke i  

 tilstrækkelig grad var forventning om en snarlig væsentlig bedring af  

 arbejdsdygtigheden.
 KLAGEN TIL ANKESTYRELSEN:
Sagen blev anket af sikrede i samråd med socialforvaltningen.  

 Forvaltningen anførte, at sikrede klart ikke kunne vende tilbage til sit  

 tidligere arbejde som sygehjælper, og at revalidering havde været drøftet ret  

 indgående.
Planen var, at pågældende skulle gennemgå en uddannelse til  

 socialpædagog.
 ANKESTYRELSENS AFGØRELSE:
 Ankestyrelsen tiltrådte sikringsstyrelsens afgørelse med  

 sikringsstyrelsens begrundelse.
 2.
 REDEGØRELSE FOR SAGEN:
 En montrice havde været sygemeldt siden marts 1981 på grund af dårlig ryg.  

 Hun var opereret for discusprolaps i juli 1981, maj 1982 og november 1982.  

 Revalidering til ikke-rygbelastende arbejde havde været under overvejelse  

 siden 1981.
 I marts 1983 anmodede socialforvaltningen om forlængelse af  

 dagpengeperioden under henvisning til, at sikrede forud for sygemeldingen  

 havde haft en særdeles stabil beskæftigelse, at hun befandt sig i en ikke  

 afsluttet lægelig kontrol og behandling, at hun fra denne behandling  

 utvivlsomt burde overgå til en længerevarende revalideringsprocedure, der  

 allerede var under planlægning, og at det herefter skønnedes, at der var  

 udsigt til genoptagelse af eget arbejde, dog tidligst inden for 12 måneder.
 AFGØRELSEN, DER KLAGES OVER:
 Sikringsstyrelsen afslog at forlænge dagpengeperioden med henvisning til,  

 at der ikke i tilstrækkelig grad var forventning om en snarlig væsentlig  

 bedring af arbejdsdygtigheden.
 KLAGEN TIL ANKESTYRELSEN:
Sikrede anførte, at hun var indstillet til optagelse på  

 revalideringsklinik.
Sikrede mente ikke, at der kunne træffes en rimelig  

 beslutning om, hvornår hun kunne påtage sig arbejde eller gå i gang med  

 revalidering, før arbejdsprøvningen på klinikken var afsluttet, hvilket  

 forventedes i løbet af 2 måneder.
 SUPPLERENDE OPLYSNINGER EFTER ANKEN:
Sikringsstyrelsen oplyste, at socialforvaltningen i slutningen af marts  

 1983 havde besluttet at indstille sikrede til arbejdsprøvning på  

 revalideringsklinik, og at sagen i begyndelsen af april 1983 var sendt til  

 amtskommunens visitationsudvalg til godkendelse af arbejdsprøvningen.
Overfor  

 sikringsstyrelsen var det endvidere oplyst, at der for kvinder var en  

 ventetid på 10 - 11 måneder for optagelse til arbejdsprøvning på  

 revalideringsklinik.
 Ankestyrelsen modtog endvidere oplysning om, at visitationsudvalget var  

 indstillet på at modtage sikrede i revalideringsklinik, men samtidig  

 anbefalede, at sikrede under hensyn til de økonomiske forhold søgte  

 invalidepension.
 ANKESTYRELSENS AFGØRELSE:
 Ankestyrelsen tiltrådte sikringsstyrelsens afgørelse med  

 sikringsstyrelsens begrundelse.
 3.
 REDEGØRELSE FOR SAGEN:
En vægter blev sygemeldt i oktober 1980 på grund af åreknuder og slidgigt  

 i venstre ben.
Han havde modtaget sygedagpenge siden juni 1981, hvor han var  

 afskediget fra sit arbejde.
I februar 1981 var det besluttet at yde hjælp til  

 pågældende efter bistandslovens § 42. På grund af indlæggelse til behandling  

 for medicinsk lidelse var revalidering ikke iværksat.
I maj 1982 og den 1.  

 marts 1983 var pågældende opereret for discusprolaps.
Ifølge lægeerklæring af  

 3. marts 1983 måtte det forventes, at sikrede efter discusoperationen havde  

 en prognose som andre i en lignende situation og derfor skulle kunne  

 genoptage ikke for tungt erhvervsarbejde efter raskmelding.
 AFGØRELSEN, DER KLAGES OVER:
Sikringsstyrelsen afslog den 16. marts 1983 at forlænge dagpengeperioden  

 og begrundede sin afgørelse med, at bestemmelsen i dagpengelovens § 25, stk.  

 5, tager sigte på tilfælde, hvor uarbejdsdygtigheden trods den lange varighed  

 anses for klart midlertidig og samtidig forventes at ophøre i løbet af få  

 måneder efter udløbet af 91-ugersfristen i § 25, stk. 2. Det forudsættes  

 således, at det ved en kortere forlængelse kan opnås, at udbetalingen varer,  

 indtil uarbejdsdygtigheden ophører.
Sikringsstyrelsen fandt ikke, at der i  

 tilstrækkelig grad var forventning om en snarlig væsentlig bedring af  

 arbejdsdygtigheden.
 KLAGEN TIL ANKESTYRELSEN:
 Sagen blev anket af sikrede.
 SUPPLERENDE OPLYSNINGER EFTER ANKEN:
 Ankestyrelsen modtog lægebrev vedrørende sikredes indlæggelse til  

 operation og efterfølgende optræning i marts 1983. Ankestyrelsen modtog  

 endvidere oplysning om, at sikrede var raskmeldt den 16. maj 1983 og havde  

 modtaget arbejdsløshedsdagpenge fra denne dato.
 ANKESTYRELSENS AFGØRELSE:
 Efter oplysningerne om sikredes helbredstilstand efter operationen den 1.  

 marts 1983 og efterfølgende optræning fandtes der at kunne meddeles  

 dispensation til forlængelse af dagpengeperioden for et kortere tidsrum.  

 Under hensyn til at sikrede var raskmeldt den 16. maj 1983 og havde modtaget  

 arbejdsløshedsdagpenge fra denne dato, fandtes han berettiget til at modtage  

 sygedagpenge fra den 1. april 1983 og indtil raskmelding.
 Ankestyrelsen ændrede således sikringsstyrelsens afgørelse.
 4.
 REDEGØRELSE FOR SAGEN:
En driftsleder og chauffør blev sygemeldt i oktober 1980 på grund af  

 benbrud.
Han blev raskmeldt den 1. november 1981, da han holdt ferie, men  

 blev atter sygemeldt den 16. november 1981. Pr. 1. april 1983 havde han  

 modtaget sygedagpenge i 127 uger.
 Vedrørende sikredes helbredstilstand forelå der bl.a. erklæringer fra en  

 praktiserende læge for tiden 19. februar 1981 - 16. februar 1982, oplysninger  

 om indlæggelse på Ortopædisk Hospital i tiden 22. november - 13. december  

 1982 og oplysninger fra hospitalet om ambulant undersøgelse eller behandling  

 i perioden 24. januar - 18. april 1983. Ved ambulant undersøgelse den  

 sidstnævnte dato fandtes der at være sket en meget god heling efter operation  

 den 24. november 1982, men det skønnedes dog, at sikrede tidligst ville kunne  

 raskmeldes efter et halvt års forløb.
 AFGØRELSEN, DER KLAGES OVER:
 Sikringsstyrelsen afslog den 16. marts 1983 at forlænge dagpengeperioden  

 med samme begrundelse, som anført under sag nr. 3.
 KLAGEN TIL ANKESTYRELSEN:
 Sagen blev anket af sikrede.
 ANKESTYRELSENS 1. AFGØRELSE:
 Ankestyrelsen tiltrådte sikringsstyrelsens afgørelse, idet ankestyrelsen  

 fandt, at sikrede efter de foreliggende lægelige oplysninger ikke skønnedes  

 at kunne genoptage erhvervsmæssig beskæftigelse indenfor en kortere periode  

 efter 1. april 1983.
 GENOPTAGELSE AF SAGEN:
 Efter ankestyrelsens afgørelse anmodede sikrede om genoptagelse af sagen,  

 idet han henviste til, at han havde haft fuldtidsbeskæftigelse siden 10. juni  

 1983.
 SUPPLERENDE OPLYSNINGER I FORBINDELSE MED GENOPTAGELSE AF SAGEN:
 Ankestyrelsen modtog supplerende lægelige og sociale oplysninger, der  

 bekræftede sikredes oplysninger.
 ANKESTYRELSENS 2. AFGØRELSE:
 Under hensyn til at sikrede havde genoptaget arbejdet den 10. juni 1983,  

 fandtes han berettiget til at modtage dagpenge fra den 1. april 1983 og  

 indtil raskmeldingen.
 5.
 REDEGØRELSE FOR SAGEN:
En rengøringsassistent havde haft heltidsbeskæftigelse indtil sygemelding  

 i juni 1981 på grund af nyresvigt.
Siden juli 1981 havde sikrede været i  

 dialysebehandling 2-3 gange ugentlig.
Hun fik i september 1982 fjernet  

 venstre nyre.
I januar 1983 var hun tilmeldt Scandia-transplant.
 Socialforvaltningen havde overfor sikringsstyrelsen anført, at sikredes  

 sygemelding var på ubestemt tid afhængig af transplantationstidspunktet.
 AFGØRELSEN, DER KLAGES OVER:
 Sikringsstyrelsen afslog at forlænge dagpengeperioden med samme  

 begrundelse som anført under sag nr. 3.
 Over for socialforvaltningen henviste sikringsstyrelsen til SM- meddelelse  

 P-001-82, hvoraf det bl.a. fremgår, at spørgsmålet om dialysepatienters  

 adgang til invalidepension vel må bedømmes individuelt og konkret, men at de  

 som udgangspunkt betragtes som berettiget til mellemste invalidepension.
 KLAGEN TIL ANKESTYRELSEN:
Sagen blev på sikredes vegne anket af en socialrådgiver ved sygehuset,  

 hvor sikrede var i behandling.
Ifølge anken vurderede sygehuset, at sikrede  

 skulle være i stand til at genoptage arbejdet efter en eventuel vellykket  

 nyretransplantation.
Derfor måtte sikredes sygdomssituation anses som  

 midlertidig, og det fandtes af hensyn til hendes fremtidige  

 erhvervsmuligheder væsentligt, at hun fortsat kunne få sygedagpenge, frem for  

 at blive fastlåst som invalidepensionist.
 ANKESTYRELSENS AFGØRELSE:
Ankestyrelsen fandt, at selvom ansøgeren var under dialysebehandling og  

 således omfattet af et af de eksempler, der er nævnt i Folketingets  

 tillægsbetænkning om bestemmelsen om forlængelse af dagpengeperioden i helt  

 ekstraordinære tilfælde, skønnedes hun ikke at kunne genoptage erhvervsmæssig  

 beskæftigelse inden for et kortere tidsrum.
Herved var det taget i  

 betragtning, at det måtte henstå som helt usikkert, hvornår der ville kunne  

 foretages den transplantation af nyre, hun var skrevet op til, og som  

 eventuelt ville muliggøre en bedring af hendes tilstand og dermed  

 tilbagevenden til arbejdsmarkedet.
 Ankestyrelsen tiltrådte således sikringsstyrelsens afgørelse.
 6.
 REDEGØRELSE FOR SAGEN:
En selvstændig erhvervsdrivende havde været sygemeldt på grund af  

 nyrelidelse og modtaget sygedagpenge siden maj 1981. Fra september 1981 havde  

 han modtaget nedsatte dagpenge svarende til 20 timer ugentlig.
Sikrede havde  

 været i dialysebehandling siden maj 1982. Han var samtidig tilmeldt  

 Scandia-transplant.
Fra september 1982 havde han modtaget invaliditetsydelse.
 Sygehuset, hvor sikrede var i behandling, havde i marts 1983 indstillet,  

 at dagpengeperioden blev forlænget, i første omgang med et år.
 AFGØRELSEN, DER KLAGES OVER:
 Sikringsstyrelsen havde afslået at forlænge dagpengeudbetalingsperioden  

 med samme begrundelse som anført under sag nr. 3.
 KLAGEN TIL ANKESTYRELSEN:
 Sagen blev anket af sikrede.
 ANKESTYRELSENS AFGØRELSE:
 Med samme begrundelse som anført under sag nr. 5 tiltrådte ankestyrelsen  

 sikringsstyrelsens afgørelse.
