(Til alle erhvervsskoler) I skrivelse af 9. juli 1991 orienterede vi skolerne om den nye  

 betalingssats og meddelte samtidig, at revideret aftale vil blive fremsendt  

 senere.
 Med henvisning hertil fremsendes ny »Aftale om betalings- og  

 beregningsprincipper for fotokopiering ved erhvervsskoler« af 17.  

 oktober 1991 indeholdende de nye betalingssatser, men i øvrigt uændret  

 (bortset fra afsnit om overheadtransparenter og dias).
 Aftalen afløser den tidligere betalingsaftale af 25. januar 1988.
Med venlig hilsen Erik Metz eksp.sekr.
BILAG Aftale om betalings- og beregningsprincipper for fotokopiering ved  

 erhvervsskoler.
 Betalingen pr. kopiside af ophavsretligt beskyttet materiale er med  

 virkning fra den 1. august 1991 fastsat således, jf. § 9 i aftalen:
For tiden fra den 1. august Med virkning fra den 1. januar 1994 reguleres den sidstnævnte sats (17,50  

 øre) hvert år. pr. 1. januar på grundlag af det af Danmarks Statistik for  

 november måned året før beregnede forbrugerprisindeks for seneste årsperiode.  

 Satsen afrundes til nærmeste 1/100 (dvs med 2 decimaler).
 De i Aftale om fotokopiering mv. ved erhvervsskoler i § 10, stk. 2,  

 omtalte beregningsprincipper er fortsat (med virkning fra 1. januar 1986)  

 fastsat således:
 Erhvervsskoler med handelsuddannelser:
 Andelen af ophavsretligt beskyttet materiale: 22,3% af den samlede  

 kopiering, jf. § 11, stk. 1.
 Erhvervsskoler med tekniske uddannelser:
 Andelen af ophavsretligt beskyttet materiale: 28,5% af den samlede  

 kopiering, jf. § 11, stk. 1.
Der er enighed om, at aftalen også omfatter kopiering til  

 overheadtransparenter og dias fra papirmedier som fx bøger, tidsskrifter og  

 aviser.
Aftalen omfatter derimod ikke kopiering fra dias og transparenter til  

 andre medier.
 For det enkelte kalenderår opkræver COPY-DAN et acontobeløb beregnet på  

 grundlag af det foregående kalenderårs kopiforbrug.
Såfremt der er betalt for meget i det forløbne kalenderår, fradrages  

 beløbet i acontobetalingen for det kommende kalenderår.
Såfremt der er betalt  

 for lidt, lægges det manglende beløb til acontobetalingen.
 I henhold til § 14, stk. 1, i fotokopieringsaftalen er det aftalt, at  

 rapporteringen til COPY-DAN i hvert kalenderår skal varetages af 4  

 handelsskoler og 6 tekniske skoler.
 Såfremt fotokopiaftalen i henhold til § 20, stk. 3, opsiges af en  

 organisation under COPY-DAN, skal der ud fra grundlaget for de foranstående  

 beregningsregler foretages en forholdsmæssig nedsættelse af såvel  

 acontobetalingen som den endelige afregning.
 Den tidligere beregningsaftale af 25. januar 1988 bortfalder samtidig.
