Bekendtgørelse om ændring af bekendtgørelse om behandling af klager over prøver og eksamen ved musikfaglige uddannelser ved musikkonservatorierne og Operaakademiet (Ændring af klageregler) § 1 I bekendtgørelse nr. 1398 af 11. december 2009 om behandling af klager over prøver og eksamen ved musikfaglige uddannelser ved musikkonservatorierne og Operaakademiet foretages følgende ændringer:
 1. § 6 affattes således:
 »§ 6. Foretages reeksamination i henhold til § 4, stk. 1, nr. 1, bortfalder resultatet af den første eksamination.
Stk. 2. Foretages en ny bedømmelse i henhold til § 4, stk. 2, kan denne resultere i en stadfæstelse såvel som en forhøjelse eller en nedsættelse af den oprindeligt givne karakter.« 2. § 12, stk. 1, affattes således:
»Foretages en ny bedømmelse i henhold til § 9, stk. 1, nr. 1, kan denne resultere i en stadfæstelse såvel som en forhøjelse eller en nedsættelse af den oprindeligt givne karakter.« § 2 Bekendtgørelsen træder i kraft den 1. marts 2012.
