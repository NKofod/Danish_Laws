 I medfør af § 8b i lov nr. 420 af 13. juni 1990 om affaldsdepoter, som  

 ændret ved lov nr. 213 af 28. april 1993, ved § 24 i lov nr. 214 af 28. april  

 1993, ved lov nr. 1111 af 21. december 1994 og ved lov nr. 396 af 22. maj  

 1996, fastsættes:
 § 1.  Der nedsættes et råd, Depotrådet, som følger  

 myndighedernes administration af lov om affaldsdepoter.
 Stk. 2.  Depotrådet udarbejder en årlig redegørelse til  

 miljø- og energiministeren på baggrund af amtsrådenes årlige indberetninger  

 efter affaldsdepotlovens § 4, stk. 3 og 4.
 Stk. 3.  Depotrådet rådgiver Miljøstyrelsen i generelle  

 spørgsmål om teknologiudvikling.
 Stk. 4.  Depotrådet rådgiver miljø- og energiministeren  

 i forbindelse med udfærdigelse af regler i medfør af affaldsdepotloven.
§ 2.  Depotrådets formand og medlemmer udpeges af  

 miljø- og energiministeren.
Rådets formand og øvrige medlemmer udpeges for 4  

 år ad gangen.
Som formand for Depotrådet udpeges Miljøstyrelsen.
Rådet består  

 iøvrigt af 9 andre medlemmer, der så vidt muligt har erfaring indenfor  

 affaldsdepotlovens område.
Amtsrådsforeningen i Danmark indstiller 2  

 medlemmer.
Følgende myndigheder og organisationer indstiller hver 1 medlem:
 § 3.  Formanden tilrettelægger Depotrådets arbejde og  

 drager omsorg for udførelsen af Depotrådets arbejdsopgaver.
 Stk. 2.  Miljøstyrelsen er sekretariat for Depotrådet.
 Stk. 3.  Depotrådet kan nedsætte arbejdsgrupper med  

 repræsentanter for de administrerende myndigheder.
 § 4.  Bekendtgørelsen træder i kraft den 21. september  

 1996.
