Den 24. januar 1991 fremsætter boligministeren for Folketinget et forslag  

 til lov om ændring af lov om boligbyggeri m.v.
I medfør af dette lovforslag  

 vil der bl.a. ske en nedsættelse af de gældende rammebeløb for almennyttige  

 boliger, private andelsboliger og ungdomsboliger med 5 pct. med virkning fra  

 1. januar 1991. De reducerede rammebeløb reguleres ikke i 1991.
Nedsættelsen sker med baggrund i den fortsat afdæmpede konjunktursituation  

 i bygge- og anlægssektoren, der bevirker øget konkurrence og reduceret  

 fortjeneste hos byggevirksomhederne.
Det er derfor muligt at bygge med  

 uændret kvalitet til lavere pris end tidligere.
For ældreboliger forudsættes ligeledes en nedsættelse af rammebeløbet med  

 5 pct.
I overensstemmelse hermed fastsættes hermed nye rammebeløb for  

 ældreboliger i henhold til § 2, stk. 2 i lov om boliger for ældre og personer  

 med handicap, jf. lovbekendtgørlse nr. 362 af 6. juni 1990.
 De reducerede rammebeløb for ældreboliger har virkning for de tilsagn, som  

 kommunalbestyrelsen giver den 24. januar 1991 og senere.
 Ved tilsagn forstås godkendelse af skema 1 eller en godkendelse på  

 grundlag af en tilsvarende deltaljeringsgrad som skema 1. En  

 principbeslutning uden den detaljeringsgrad, der er indeholdt i skema 1, vil  

 ikke være tilstrækkeligt til, at de hidtidige rammebeløb kan anvendes.
 For projekter med tilsagn før 24. januar 1991 gælder de pr. 1. januar 1990  

 fastsatte rammebeløb.
 Tillæget ved etablering af elevator i ældreboliger opretholdes uændret på  

 kr. 92.810.
 ./.De nye rammebeløb for ældreboliger fremgår af vedlagte skema.
Nedsættelsen af rammebeløbet for ældreboliger sker med forbehold af, at  

 Folketinget vedtager det fremsatte lovforslag med den foreslåede tilsvarende  

 nedsættelse af rammebeløbet for det øvrige støttede byggeri.
I tilfælde af at  

 lovforslaget ikke vedtages i den foreslåede udformning, vil der blive udsendt  

 en cirkulæreskrivelse herom.
