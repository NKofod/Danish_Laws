Fremsat den 29. januar 2003 af  

 beskæftigelsesministeren (Claus Hjort Frederiksen) Forslag til Lov om ændring af lov om  

 gennemførelse af dele af  

 arbejdstidsdirektivet1) (Inddragelse af de ekskluderede sektorer i lovens  

 dækningsområde) § 1 I lov nr. 248 af 8. maj 2002 om gennemførelse af dele af  

 arbejdstidsdirektivet foretages følgende ændringer:
 1. I § 1, stk. 1, indsættes efter  

 »arbejdstiden«: », som ændret ved direktiv 2000/34/EF af 22. juni  

 2000«.
 2. § 1, stk. 3, affattes således:
»Stk. 3. Loven finder ikke anvendelse på mobile  

 lønmodtagere, jf. § 2, stk. 2 som er omfattet af forordning  

 3820/85 om harmonisering af visse bestemmelser på det sociale  

 område inden for vejtransport. Øvrige mobile lønmodtagere  

 er ikke omfattet af §§ 3 og 5-7.« 3. Efter § 1, stk. 3, indsættes som stykke  

 4:
»Stk. 4. Loven finder ikke anvendelse, hvis der i anden  

 særlig lovgivning, eller bestemmelser med hjemmel heri, er fastsat  

 regler om tilrettelæggelse af arbejdstiden, der som minimum svarer til  

 direktivets beskyttelsesniveau.« 4. I § 2 indsættes efter stk. 1 som nyt  

 stykke:
»Stk. 2. Ved mobil lønmodtager forstås i denne  

 lov: en lønmodtager, der er en del af rejsende eller flyvende  

 personale, som er ansat af en virksomhed, der udfører passager- eller  

 godstransport ad vej, eller luftvej.« Stk. 2-4 bliver herefter stk. 3-5.
§ 2 Loven træder i kraft 31. juli 2003.
Bemærkninger til lovforslaget Almindelige bemærkninger Lovforslaget gennemfører Rådets direktiv  

 2000/34/EF af 22. juni 2000 om ændring af Rådets direktiv  

 93/104/EF om visse aspekter i forbindelse med tilrettelæggelse af  

 arbejdstiden for de grupper, der ikke er omfattet af særlovgivning,  

 eller regler med hjemmel heri, på luftfarts-, søfarts- og  

 off-shore-området.
Ved ændringsdirektivet 2000/34/EF af 22. juni  

 2000 om ændring af Rådets direktiv 93/104/EF om visse aspekter i  

 forbindelse med tilrettelæggelse af arbejdstiden, for at omfatte  

 sektorer og aktiviteter, der er undtaget fra dette direktiv, inddrages  

 sektorer og aktiviteter, der er undtaget fra direktiv 93/104/EF.
 Ændringsdirektivet er ligesom det oprindelige  

 arbejdstidsdirektiv et arbejdsmiljødirektiv udstedt med hjemmel i  

 EF-traktatens artikel 137, stk. 2, (tidligere artikel 118 A).
 Lov om gennemførelse af dele af  

 arbejdstidsdirektivet (arbejdstidsloven) viger for kollektive overenskomster,  

 der giver lønmodtagerne rettigheder svarende til direktivet.
Formålet med ændringsdirektivet er at lade de  

 sektorer, der hidtil har været undtaget fra arbejdstidsdirektivet,  

 omfatte af reglerne om visse aspekter i forbindelse med  

 tilrettelæggelse af arbejdstiden.
De grupper, der hidtil har  

 været undtaget, og som nu omfattes, er lønmodtagere  

 beskæftiget med aktiviteter inden for vej-, luft-, sø- og  

 jernbanetransport, sejlads ad indre vandveje, havfiskeri, andre aktiviteter  

 på havet, samt aktiviteter, der udøves af læger under  

 uddannelse.
En række af disse lønmodtagergrupper er  

 imidlertid omfattet af anden lovgivning, hvorefter der er fastsat regler, der  

 mindst giver samme beskyttelse som reglerne i arbejdstidsdirektivet.
Det  

 gælder dog ikke læger under uddannelse, lønmodtagere inden  

 for jernbanetransport, samt mobile lønmodtagere, der ikke er omfattet  

 af forordning 3820/85 om harmonisering af visse bestemmelser på det  

 sociale område inden for vejtransport.
For så vidt angår læger under uddannelse  

 har Amtsrådsforeningen i forbindelse med overenskomstfornyelsen i 2002  

 aftalt med Foreningen af yngre læger, at denne gruppe er omfattet af  

 »Aftale om visse aspekter i forbindelse med tilrettelæggelse af  

 arbejdstiden, jf. 11.05.0 i Amtsrådsforeningens Personaleadministrative  

 Vejledning.
I det omfang denne aftale giver rettigheder, der svarer til  

 arbejdstidsdirektivet, viger loven for den kollektive overenskomst.
De eneste lønmodtagergrupper, der derfor reelt  

 bliver omfattet af arbejdstidsloven via dette forslag er mobile  

 lønmodtagere indenfor vejtransport, der ikke er omfattet af Forordning  

 3820/85, samt lønmodtagere, der arbejder med jernbanetransport.
Mobile  

 lønmodtagere er endvidere kun omfattet af reglerne om maksimal  

 arbejdstid, idet ændringsdirektivet undtager gruppen fra reglerne om  

 pauser og natarbejde.
Økonomiske og administrative konsekvenser for det  

 offentlige Forslaget medfører visse økonomiske og  

 administrative konsekvenser for det offentlige som arbejdsgiver, idet  

 lønmodtagere, der er beskæftiget med jernbanetransport ikke  

 hidtil har været omfattet af direktivet.
Udgifterne vil dreje sig om  

 helbredsundersøgelser af natarbejdere.
De nøjagtige merudgifter  

 kan ikke opgøres på nuværende tidspunkt, bl.a. fordi der i  

 forvejen foretages en række helbredsundersøgelser af det  

 pågældende personale.
 Økonomiske og administrative konsekvenser for  

 erhvervslivet m.v.
Det må antages, at gruppen af mobile  

 lønmodtagere inden for vejtransport i vid udstrækning er  

 omfattet af kollektive overenskomster med en normal arbejdstid på under  

 48 timer, eller arbejder efter regler, der minder om disse.
Mobile  

 arbejdstagere er ikke omfattet af reglerne om helbredsundersøgelser  

 til natarbejdere.
 Det antages derfor, at forslaget ikke medfører  

 økonomiske og administrative konsekvenser for erhvervslivet.
Miljømæssige konsekvenser Lovforslaget har ingen miljømæssige  

 konsekvenser.
Forholdet til EU-retten Forslaget gennemfører Rådets direktiv  

 2000/34/EF om visse aspekter i forbindelse med tilrettelæggelse af  

 arbejdstiden, for at omfatte sektorer og aktiviteter, der er undtaget fra  

 direktiv 93/104/EF.
Ligestillingsmæssige konsekvenser Det vurderes at forslaget, for den begrænsede del af  

 lønmodtagerne, det berører, vil bidrage til at skabe bedre  

 muligheder for at forene arbejdsliv og familieliv og derfor have positive  

 ligestillingsmæssige konsekvenser.
Høring Lovforslaget har været sendt i høring hos  

 Dansk Arbejdsgiverforening, Sammenslutningen af Landbrugets  

 Arbejdsgiverforeninger, Landsorganisationen i Danmark, Funktionærernes  

 og Tjenestemændenes Fællesråd, Akademikernes  

 Centralorganisation, Finanssektorens Arbejdsgiverforening, Ledernes  

 Hovedorganisation, Kommunernes Landsforening, Amtsrådsforeningen,  

 Københavns og Frederiksberg kommuner, Centralorganisationernes  

 Fællesudvalg, Kommunale Tjenestemænd og Overenskomstansatte og  

 Advokatrådet.
Vurdering af konsekvenser af lovforslaget Positive konsekvenser / mindreudgifter (hvis ja, angiv omfang) Negative konsekvenser / merudgifter (hvis ja, angiv omfang) Økonomiske konsekvenser for stat, kommuner og  

 amtskommuner Ingen Ingen Administrative konsekvenser for stat, kommuner og  

 amtskommuner Ingen Visse udgifter til helbredsundersøgelser af  

 natarbejdere Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget gennemfører Rådets direktiv  

 2000/34/EF om visse aspekter i forbindelse med tilrettelæggelse af  

 arbejdstiden, for at omfatte sektorer og aktiviteter, der er undtaget fra  

 direktiv 93/104/EF.
Bemærkninger til de enkelte  

 bestemmelser Til § 1 Til nr. 1 Det foreslås i § 1, stk. 1, at  

 fastsætte, at loven gennemfører de ændringer af  

 arbejdstidsdirektivet, der er vedtaget med ændringsdirektiv 2000/34/EF.  

 Ændringsdirektivet har til formål at lade de ekskluderede  

 sektorer omfatte af arbejdstidsreglerne om hviletid og fridøgn,  

 pauser, maksimal arbejdstid, tilbud om helbredskontrol for natarbejdere, og  

 maksimal arbejdstid for natarbejdere, jf. dog bemærkningerne til  

 § 1, stk. 3, 2. punktum.
Konsekvenser af ændringsdirektivet  

 for så vidt angår reglerne om hviletid og fridøgn er  

 gennemført med hjemmel i arbejdsmiljøloven.
 Arbejdstidsloven indeholder reglerne om pauser, maksimal  

 arbejdstid, natarbejde og helbredsundersøgelser for natarbejdere.
Til nr. 2 Det foreslås i § 1, stk. 3, at  

 gennemføre ændringsdirektivets artikel 1, nr. 4, der indeholder  

 en ændring af det oprindelige direktivs artikel 14. Det fremgår  

 heraf, at arbejdstidsdirektivet ikke finder anvendelse, hvis andre  

 fællesskabsinstrumenter indeholder mere specifikke forskrifter  

 vedrørende tilrettelæggelse af arbejdstiden for visse former for  

 beskæftigelse eller erhvervsvirksomhed.
Det foreslås således at undtage de mobile  

 lønmodtagere, der er omfattet af forordning 3820/85, nemlig mobile  

 lønmodtagere, der er beskæftiget med følgende former for  

 vejtransport: godstransport med et køretøj, hvis højest  

 tilladte vægt inklusive påhængsvogn eller sættervogn  

 overstiger 3, 5 ton, eller personbefordring med et køretøj, der  

 er konstrueret eller indrettet til at befordre mere end 9 personer inklusive  

 føreren, og er beregnet til dette formål.
Forordningen  

 gælder hvis transporten udføres inden for Fællesskabet,  

 eller hvis vejtransporten udføres mellem Fællesskabet og et  

 tredieland, som ikke er kontraherende i Den europæiske overenskomst om  

 arbejde, der udføres af det kørende personale i international  

 Vejtransport (ÆTR), eller via et sådant tredjeland.
 De lønmodtagere, der er omfattet af § 1,  

 stk. 3, 2. punktum, øvrige mobile lønmodtagere inden for  

 vejtransport, er i henhold til reglerne i forordningens artikel 4 defineret  

 således:
1.	køretøjer, der benyttes til godstransport,  

 såfremt den største tilladte totalvægt inklusive  

 påhængsvogne eller sættevogne ikke overstiger 3,5 tons; 2.	køretøjer, der benyttes til personbefordring, og hvis  

 indretning og udstyr gør dem egnet til befordring af højst ni  

 personer, føreren iberegnet, og som er konstrueret til dette  

 formål; 3.	køretøjer, der benyttes til rutekørsel med  

 personer, såfremt rutens længde ikke overstiger 50 km; 4.	køretøjer, hvis hastighed ikke må overstige 30  

 km/time; 5.	køretøjer, der benyttes af forsvaret, civilforsvaret,  

 brandvæsenet og ordensmagten, eller køretøjer, som er  

 under disses kontrol; 6.	køretøjer, der benyttes af vandbygningsvæsenet  

 eller af vandværker, gas- eller elektricitetsvæsenet, af  

 vejvæsenet, til renovation, af telegraf- og telefonvæsenet, af  

 postvæsenet eller af radio og fjernsyn, samt radio- og  

 fjernsynspejlevogne; 7.	køretøjer, der anvendes i katastrofetilfælde  

 eller under redningsoperationer; 8.	specialkøretøjer, der anvendes til lægelige  

 opgaver; 9.	køretøjer, der benyttes til transport af cirkus- og  

 tivoliudstyr; 10.	specialkøretøjer til vejhjælp; 11.	køretøjer, der prøvekøres på veje  

 med henblik på teknisk udvikling, reparation eller vedligeholdelse, og  

 nye eller ombyggede køretøjer, som endnu ikke er indsat i  

 drift; 12.	køretøjer, der benyttes til ikke-erhvervsmæssig  

 varetransport i privat øjemed; 13.	køretøjer, der benyttes til indsamling af mælk  

 fra gårde og til returnering af mælketransportspande eller af  

 mælkeprodukter til foderbrug.
 Det foreslås i 2. punktum i overensstemmelse med  

 ændringsdirektivets artikel 17 a, at mobile lønmodtagere ikke er  

 omfattet af reglerne om pauser, natarbejde og tilbud om  

 helbredsundersøgelse regelmæssigt, samt i forbindelse med  

 påbegyndelse af arbejde om natten.
 Til nr. 3.
 Det foreslås i § 1, stk. 4, at  

 fastsætte, at loven ikke skal finde anvendelse i det omfang, der i  

 anden særlig lovgivning, eller bestemmelser med hjemmel heri, er  

 fastsat regler om tilrettelæggelse af arbejdstiden.
Således er der i anden lovgivning fastsat regler om  

 arbejdstid for lønmodtagere beskæftiget med off-shore arbejde,  

 fiskeri, luftfart, og i handelsflåden.
For så vidt angår de  

 mobile lønmodtagere, der er omfattet af forordning 3820/85, er der i  

 direktiv 2002/15/EF af 11. marts 2002 om tilrettelæggelse af arbejdstid  

 for personer, der udfører mobile vejtransportaktiviteter, fastsat  

 særlige bestemmelser bl.a. om definition af arbejdstid mv., som skal  

 være gennemført 23. marts 2005.
 Til nr. 4.
Det foreslås i § 2, stk. 5, at  

 fastsætte, at mobile lønmodtagere defineres som i direktivets  

 artikel 2, nr. 7, dvs. en lønmodtager, der er en del af rejsende eller  

 flyvende personale, som er ansat af en virksomhed, der udfører  

 passager- eller godstransport ad vej eller luftvej.
Den del af de mobile  

 lønmodtagere, der er omfattet af loven, fremgår af  

 bemærkningerne til nr. 2.
Til § 2 Det foreslås, at loven træder i kraft den 31.  

 juli 2003, idet direktivet skal være gennemført den 1. august  

 2003.
Gældende formulering Lovforslaget Lov om gennemførelse af dele af  

 arbejdstidsdirektivet I lov nr. 248 af 8. maj 2002 om gennemførelse af  

 dele af arbejdstidsdirektivet, foretages følgende  

 ændringer:
 § 1. Denne lov finder anvendelse for lønmodtagere, der ikke  

 i medfør af kollektiv overenskomst er sikret de rettigheder, der som  

 minimum svarer til artikel 2, stk. 1, 3 og 4, artiklerne 4, 6, 8, 9, 16 og 17  

 i direktiv 93/104/EF af 23. november 1993 om visse aspekter i forbindelse med  

 tilrettelæggelse af arbejdstiden.
-- 1. I § 1, stk. 1, indsættes efter »arbejdstiden«: »,som  

 ændret ved direktiv 2000/34/EF af 22. juni 2000«.
 2. § 1, stk. 3, affattes således:
 Stk. 3. Loven gælder ikke for lønmodtagere  

 beskæftiget med aktiviteter inden for vej-, luft-, sø- og  

 jernbanetransport, sejlads ad indre vandveje, havfiskeri og andre aktiviteter  

 på havet samt aktiviteter, der udøves af læger under  

 uddannelse.
»Stk. 3. Loven finder ikke anvendelse på mobile  

 lønmodtagere, jf. § 2, stk.2, som er omfattet af forordning 3820/85 om  

 harmonisering af visse bestemmelser på det sociale område inden  

 for vejtransport. Øvrige mobile lønmodtagere er ikke omfattet  

 af §§ 3 og 5-7.« 3. Efter § 1, stk. 3, indsættes som stykke 4:
»Stk. 4. Loven finder ikke anvendelse, hvis der i anden  

 særlig lovgivning, eller bestemmelser med hjemmel heri, er fastsat  

 regler om tilrettelæggelse af arbejdstiden, der som minimum svarer til  

 direktivets beskyttelsesniveau.« § 2. Ved en lønmodtager forstås i denne lov en person,  

 der modtager vederlag for udførelse af personligt arbejde i  

 tjenesteforhold.
 4. I § 2, indsættes efter stk. 1 som nyt stykke:
 Stk. 2. Medmindre andet er fastsat i henhold til  

 kollektiv overenskomst, forstås ved arbejdstid i denne lov det tidsrum,  

 hvori arbejdstageren er på arbejde og står til arbejdsgiverens  

 rådighed under udførelse af sin beskæftigelse eller sine  

 opgaver.
»Stk. 2. Ved mobil lønmodtager forstås i denne lov:  

 lønmodtager, der er en del af rejsende eller flyvende personale, som  

 er ansat af en virksomhed, der udfører passager- eller godstransport  

 ad vej, luftvej eller ad indre vandveje.« Stk. 2-4 bliver nu stk. 3-5.
 Stk. 3. Ved natperiode forstås i denne lov et  

 tidsrum på mindst 7 timer, som omfatter tidsrummet mellem kl. 00.00 og  

 kl. 05.00. Medmindre andet er aftalt, er natperioden fra kl. 22.00 til kl.  

 05.00.
 Stk. 4. Ved en natarbejder forstås i denne lov en  

 lønmodtager, der normalt udfører mindst 3 timer af sin daglige  

 arbejdstid i natperioden, eller en lønmodtager, der udfører  

 natarbejde i mindst 300 timer inden for en periode på 12  

 måneder.
§ 2 Loven træder i kraft  31. juli 2003.
Bilag 1 Europa-Parlamentets og Rådets direktiv 2000/34/EF  

 af 22. juni 2000  

 om ændring af Rådets direktiv 93/104/EF om visse aspekter i  

 forbindelse med tilrettelæggelse af arbejdstiden, for at omfatte  

 sektorer og aktiviteter, der er undtaget fra dette direktiv EUROPA-PARLAMENTET OG RÅDET FOR DEN EUROPÆISKE UNION HAR - under henvisning til traktaten om oprettelse af Det Europæiske  

 Fællesskab, særlig artikel 137, stk. 2, under henvisning til forslag fra Kommissionen2) , under henvisning til udtalelse fra Det Økonomiske og Sociale  

 Udvalg3) , efter proceduren i artikel 2514) , på grundlag af Forligsudvalgets  

 fælles udkast af 3. april 2000, og ud fra følgende betragtninger:
 (1)	 I henhold til traktatens artikel 137 støtter og supplerer  

 Fællesskabet medlemsstaternes indsats med henblik på at forbedre  

 arbejdsmiljøet for at beskytte arbejdstagernes sundhed og sikkerhed.  

 Det skal i direktiver vedtaget på grundlag af denne artikel  

 undgås at pålægge administrative, finansielle og retlige  

 byrder af en sådan art, at de hæmmer oprettelse og udvikling af  

 små og mellemstore virksomheder.
(2)	I Rådets direktiv 93/104/EF af 23. november 1993 om visse  

 aspekter i forbindelse med tilrettelæggelse af arbejdstiden5)  er der fastsat  

 minimumsforskrifter for sikkerhed og sundhed i forbindelse med  

 tilrettelæggelse af arbejdstiden med hensyn til daglige hvileperioder,  

 pauser, ugentlig hviletid, maksimal ugentlig arbejdstid, årlig ferie  

 samt aspekter i forbindelse med natarbejde, skifteholdsarbejde og  

 arbejdsrytme.
Dette direktiv bør ændres af de nedenfor  

 anførte grunde.
 (3)	Vej-, luft-, sø- og jernbanetransport, sejlads ad indre  

 vandveje, havfiskeri, andre aktiviteter på havet samt aktiviteter, der  

 udøves af læger under uddannelse er ikke omfattet af  

 anvendelsesområdet for Rådets direktiv 93/104/EF.
 (4)	Kommissionens forslag af 20. september 1990 til Rådets  

 direktiv 93/104/EF indeholdt ikke undtagelser for visse sektorer og  

 aktiviteter, og i sin udtalelse af 20. februar 1991 accepterede  

 Europa-Parlamentet heller ikke sådanne undtagelser.
 (5)	Arbejdstageres sikkerhed og sundhed bør beskyttes på  

 arbejdspladsen, ikke fordi de arbejder i en særlig sektor eller  

 udfører en særlig aktivitet, men fordi de er arbejdstagere.
 (6)	Der er i sektorlovgivningen for mobile arbejdstagere brug for en  

 komplementær og parallel tilgang i bestemmelserne om transportsikkerhed  

 og de pågældende arbejdstageres sundhed og sikkerhed.
 (7)	Der bør tages hensyn til den særlige karakter af  

 aktiviteter på havet samt aktiviteter, der udøves af læger  

 under uddannelse.
 (8)	Der bør også garanteres beskyttelse af sundhed og  

 sikkerhed for mobile arbejdstagere, der er beskæftiget i de undtagne  

 sektorer og aktiviteter.
 (9)	De eksisterende bestemmelser om årlig ferie og  

 helbredskontrol for natarbejde og skifteholdsarbejde bør udvides til  

 at omfatte mobile arbejdstagere, der er beskæftiget i de undtagne  

 sektorer og aktiviteter.
 (10)	De eksisterende bestemmelser om arbejdstid og hvile bør  

 tilpasses mobile arbejdstagere, der er beskæftiget i de undtagne  

 sektorer og aktiviteter.
 (11)	Alle arbejdstagere bør have passende hvileperioder;  

 begrebet »hvile« bør udtrykkes i tidsenheder, dvs. i dage, timer  

 og/eller brøkdele heraf.
 (12)	En europæisk aftale om tilrettelæggelse af  

 arbejdstiden for søfarende er blevet iværksat ved et direktiv6) , som Rådet har udstedt  

 på forslag af Kommissionen i henhold til traktatens artikel 139, stk.  

 2, Dette direktivs bestemmelser gælder derfor ikke for  

 søfarende.
 (13)	Med hensyn til »partsfiskere«, som er arbejdstagere, skal  

 medlemsstaterne i henhold til artikel 7 i Rådets direktiv 93/104/EF  

 fastsætte kriterierne for opnåelse og tildeling af årlig  

 ferie, herunder retningslinjer for betaling.
 (14)	De særlige forskrifter, der er fastsat i andre  

 fællesskabsinstrumenter, f.eks. vedrørende hvileperioder,  

 arbejdstid, årlig ferie og natarbejde for visse kategorier af  

 arbejdstagere, bør have forrang frem for bestemmelserne i direktiv  

 93/104/EF som ændret ved dette direktiv.
 (15)	Som følge af EF-Domstolens retspraksis bør  

 bestemmelsen om hviletid om søndagen udgå.
(16)	EF-Domstolen fastslog i sin dom i sag C-84/94 (Det Forenede  

 Kongerige mod Rådet)7) ,  

 at direktiv 93/104/EF er i overensstemmelse med subsidiaritetsprincippet og  

 proportionalitetsprincippet, jf. artikel 5 i traktaten.
Der er ingen grund  

 til at antage, at denne dom ikke skulle finde anvendelse på lignende  

 regler vedrørende en række aspekter i forbindelse med  

 tilrettelæggelse af arbejdstiden i undtagne sektorer og aktiviteter  

 - UDSTEDT FØLGENDE DIREKTIV:
Artikel 1 I direktiv 93/104/EF foretages følgende ændringer:
 1) Artikel 1, stk. 3, affattes således:
 »3. Dette direktiv finder anvendelse på alle former for private og  

 offentlige aktiviteter som defineret i artikel 2 i direktiv  

 89/391/EØF, jf. dog nærværende direktivs artikel 14 og  

 17.
Dette direktiv finder ikke anvendelse på søfarende som  

 defineret i Rådets direktiv 1999/63/EF af 21. juni 1999 om  

 gennemførelse af den aftale om tilrettelæggelse af arbejdstiden  

 for søfarende, som er indgået mellem European Community  

 Shipowners' Association (ECSA) og Federation of Transport Workers' Union in  

 the European Union (FST)8) ,  

 jf. dog artikel 2, nr. 8, i nærværende direktiv.« 2) I artikel 2 tilføjes følgende definitioner:
»7)	mobil arbejdstager: en arbejdstager, der er en del af  

 rejsende eller flyvende personale, som er ansat af en virksomhed, der  

 udfører passager- eller godstransport ad vej, ad luftvej eller ad  

 indre vandveje 8)	offshore-arbejde: arbejde, der hovedsageligt  

 udføres på eller fra offshore-anlæg (herunder  

 boreplatforme), og som direkte eller indirekte har forbindelse med  

 udforskning, udvinding eller udnyttelse af mineralforekomster, herunder  

 kulbrinter, samt dykning i forbindelse med sådanne aktiviteter, uanset  

 om dykningen udføres fra et offshore-anlæg eller fra et  

 fartøj 9)	tilstrækkelig hvile: det forhold, at arbejdstagere  

 har regelmæssige, uafbrudte hvileperioder, udtrykt i tidsenheder, der  

 er tilstrækkeligt lange til at sikre, at de på grund af  

 træthed eller andre uregelmæssige arbejdsrytmer ikke  

 forårsager skader på sig selv, kolleger eller andre, og at de  

 hverken på kort eller lang sigt skader deres helbred.« 3) Følgende stykke i artikel 5 udgår:»Minimumshvileperioden i  

 stk. 1 omfatter i princippet søndagen.« 4) Artikel 14 affattes således:
»Artikel 14 Mere specifikke fællesskabsbestemmelser Dette direktiv finder ikke anvendelse, hvis andre  

 fællesskabsinstrumenter indeholder mere specifikke forskrifter  

 vedrørende tilrettelæggelse af arbejdstiden for visse former for  

 beskæftigelse eller erhvervsvirksomhed.« 5) Artikel 17, stk. 2.1, affattes således:
 »2.1. artikel 3, 4, 5, 8 og 16:
a)	for aktiviteter, der er kendetegnet ved afstand mellem  

 arbejdstagerens arbejdssted og bopæl, blandt andet offshore-arbejde,  

 eller ved afstand mellem arbejdstagerens forskellige arbejdssteder b)	for vagt-, overvågnings- og døgnvagtaktiviteter, der er  

 kendetegnet ved nødvendigheden af at beskytte goder og personer,  

 f.eks. når der er tale om vagter, portnere eller vagtselskaber c)	for aktiviteter, der er kendetegnet ved nødvendigheden af at  

 sikre kontinuerlige ydelser eller vedvarende produktion, f.eks. når der  

 er tale om:
i)	modtagelse, behandling og/eller pleje på hospitaler eller  

 lignende institutioner, herunder aktiviteter, der udøves af  

 læger under uddannelse, døgninstitutioner og plejehjem samt  

 fængsler ii)	personale beskæftiget i havne eller lufthavne iii)	presse, radio, fjernsyn, filmproduktion, postvæsen og  

 telekommunikation, ambulancetjeneste, brandvæsen og  

 civilbeskyttelse iv)	gas-, vand- og elektricitetsforsyning, renovationsvæsen og  

 forbrændingsanlæg v)	industrier, hvis arbejdsproces af tekniske grunde ikke kan  

 afbrydes vi)	forsknings- og udviklingsaktiviteter vii)	jordbrug viii)	arbejdstagere, der er beskæftiget med rutebefordring af  

 passagerer i byer d)	i tilfælde af forudsigeligt ekstraarbejde, f.eks.:
i)	inden for jordbrug ii)	inden for turisterhvervet iii)	inden for postvæsenet e)	for arbejdstagere i jernbanetransportsektoren i)	for lejlighedsvise aktiviteter ii)	for aktiviteter, som de udøver om bord på tog,  

 eller iii)	for aktiviteter, der er forbundet med jernbanernes faste  

 transporttider, og som skal sikre en flydende og planmæssig  

 jernbanetrafik.« 6) Følgende indsættes i slutningen af artikel 17, stk. 2:
 »2.4. artikel 6 og 16, stk. 2, for læger under uddannelse:
 a)	artikel 6 i en overgangsperiode på fem år fra den 1.  

 august 2004:
i)	medlemsstaterne råder over et tidsrum på højst to  

 år mere, hvis det skønnes nødvendigt, for at overvinde  

 vanskelighederne med at overholde arbejdstidsbestemmelserne i forbindelse med  

 deres ansvar for at tilrettelægge og yde sundheds- og  

 lægetjenester.
Mindst seks måneder før udløbet af  

 overgangsperioden sender den pågældende medlemsstat Kommissionen  

 en underretning herom med angivelse af grundene, således at  

 Kommissionen efter passende høringer kan afgive en udtalelse senest 3  

 måneder efter modtagelsen heraf.
Såfremt medlemsstaten ikke  

 lægger Kommissionens udtalelse til grund, begrunder den sin beslutning  

 herom.
Medlemsstatens underretning og begrundelse samt Kommissionens  

 udtalelse offentliggøres i De Europæiske Fællesskabers  

 Tidende og fremsendes til Europa-Parlamentet ii)	Medlemsstaterne råder over et yderligere tidsrum på  

 højst et år, hvis det skønnes nødvendigt, for at  

 overvinde særlige vanskeligheder i forbindelse med varetagelsen af de  

 ovennævnte ansvarsområder.
De følger den i nr. i) angivne  

 procedure.
 Inden for rammerne af overgangsperioden:
iii)	sikrer medlemsstaterne, at det gennemsnitlige antal ugentlige  

 arbejdstimer aldrig overstiger 58 timer i de første tre år af  

 overgangsperioden, 56 timer i de følgende to år og 52 timer i en  

 eventuel resterende periode iv)	hører arbejdsgiveren arbejdstagerrepræsentanterne i  

 god tid med henblik på at opnå en aftale, når det er  

 muligt, om ordningerne for overgangsperioden.
Inden for begrænsningerne  

 i nr. iii) kan en sådan aftale omfatte:
det gennemsnitlige antal ugentlige arbejdstimer i overgangsperioden,  

 og de foranstaltninger, der skal vedtages for at nedsætte det  

 ugentlige antal arbejdstimer til gennemsnitligt 48 ved udgangen af  

 overgangsperioden b)	artikel 16, stk. 2, forudsat at referenceperioden ikke overstiger 12  

 måneder i løbet af første del af overgangsperioden som  

 omhandlet i litra a), nr. iii), og seks måneder derefter.« 7) Følgende artikler indsættes:
»Artikel 17a Mobile arbejdstagere og offshore-arbejde 1. Artikel 3, 4, 5 og 8 finder ikke anvendelse på mobile  

 arbejdstagere.
 2. Medlemsstaterne træffer imidlertid de fornødne  

 foranstaltninger for at sikre, at mobile arbejdstagere har ret til  

 tilstrækkelig hvile, undtagen under de omstændigheder, der er  

 fastsat i artikel 17, stk. 2.2.
 3. Medlemsstaterne kan, under overholdelse af almindelige principper for  

 beskyttelse af arbejdstagernes sikkerhed og sundhed og efter at have  

 hørt de berørte arbejdsmarkedsparter samt bestræbt sig  

 for at fremme alle relevante former for arbejdsmarkedsdialog, herunder  

 forhandlinger mellem parterne, såfremt de ønsker det, af  

 objektive eller tekniske grunde eller af hensyn til arbejdets  

 tilrettelæggelse udvide den referenceperiode, der er omhandlet i  

 artikel 16, nr. 2, til 12 måneder for arbejdstagere, der primært  

 udfører offshore-arbejde.
 4. Senest den 1. august 2005 vurderer Kommissionen efter høring af  

 medlemsstaterne og arbejdsmarkedets parter på europæisk plan,  

 hvordan bestemmelserne er gennemført for arbejdstagere på  

 offshore-anlæg ud fra et sundheds- og sikkerhedsmæssigt  

 synspunkt, med henblik på om fornødent at foreslå passende  

 ændringer.
Artikel 17b Arbejdstagere, der arbejder om bord på  

 havgående fiskerfartøjer 1. Artikel 3, 4, 5, 6 og 8 finder ikke anvendelse på arbejdstagere,  

 der arbejder om bord på havgående fiskerfartøjer, som  

 sejler under en medlemsstats flag.
 2. Medlemsstaterne skal imidlertid træffe de nødvendige  

 foranstaltninger for at sikre, at en arbejdstager på et havgående  

 fiskerfartøj, som sejler under en medlemsstats flag, har ret til  

 tilstrækkelig hvile og en maksimal ugentlig arbejdstid på 48  

 timer i en referenceperiode, der ikke overstiger 12 måneder.
 3. Inden for de i stk. 2, 4 og 5 anførte grænser  

 træffer medlemsstaterne de nødvendige foranstaltninger for,  

 under hensyn til kravene om at beskytte disse arbejdstageres sikkerhed og  

 sundhed, at sikre:
a)	at arbejdstiden er begrænset til et maksimalt antal timer, som  

 ikke må overskrides inden for et givet tidsrum, eller b)	et minimalt antal hviletimer, som skal gives inden for et givet  

 tidsrum.
 Det maksimale antal arbejdstimer eller det minimale antal hviletimer  

 fastsættes ved lov eller administrative bestemmelser eller i kollektive  

 aftaler eller i aftaler mellem arbejdsmarkedets parter.
 4. Grænserne for arbejds- eller hviletid fastsættes  

 enten:
a)	som et maksimalt antal arbejdstimer, som ikke må  

 overstige i)	14 timer i en given 24-timers periode og ii)	72 timer i en given 7-dages periode eller b)	som et minimalt antal hviletimer, som ikke må være  

 under:
i)	10 timer i en given 24-timers periode og ii)	77 timer i en given 7-dages periode.
 5. Hviletimerne kan højst opdeles i to perioder, hvoraf den ene  

 skal være på mindst seks timer, og tidsrummet mellem to på  

 hinanden følgende hvileperioder må ikke overstige 14 timer.
6. I overensstemmelse med de almindelige principper om beskyttelse af  

 arbejdstagernes sundhed og sikkerhed kan medlemsstaterne af objektive eller  

 tekniske grunde eller af hensyn til arbejdets tilrettelæggelse give  

 adgang til at fravige grænserne i stk. 2, 4 og 5, herunder at oprette  

 referenceperioder.
Sådanne undtagelser følger så vidt  

 muligt de givne standarder, men der kan tages hensyn til hyppigere eller  

 længere frihedsperioder eller sikring af kompenserende frihed.
Disse  

 undtagelser kan fastsættes i)	ved love og administrative bestemmelser, forudsat at de  

 berørte arbejdsmarkedsrepræsentanter om muligt er hørt,  

 samt at alle relevante former for arbejdsmarkedsdialog er forsøgt  

 fremmet, eller ii)	ved kollektive aftaler eller aftaler mellem arbejdsmarkedets  

 parter.
 7. Skibsføreren på et havgående fiskerfartøj har  

 ret til at kræve, at arbejdstagere om bord udfører det antal  

 arbejdstimer, der er nødvendige for fartøjets,  

 ombordværende personers eller lastens umiddelbare sikkerhed, eller for  

 at komme andre fartøjer eller personer i havsnød til  

 undsætning.
8. Medlemsstaterne kan bestemme, at arbejdstagere om bord på  

 havgående fiskerfartøjer, som ifølge national lovgivning  

 eller praksis ikke må drive fiskeri i en given periode af  

 kalenderåret på mere end en måned, skal tage årlig  

 ferie, jf. artikel 7, i den pågældende periode.« Artikel 2 1. Medlemsstaterne sætter de nødvendige love og  

 administrative bestemmelser i kraft for at efterkomme dette direktiv senest  

 den 1. august 2003, eller sikrer sig, at arbejdsmarkedets parter senest  

 på denne dato ved aftale har iværksat de nødvendige  

 bestemmelser, idet medlemsstaterne skal træffe alle nødvendige  

 foranstaltninger for til enhver tid at kunne garantere de ved dette direktiv  

 krævede resultater.
For læger under uddannelse er datoen den 1.  

 august 2004. Medlemsstaterne underretter straks Kommissionen herom.
2. De i stk. 1 nævnte love og administrative bestemmelser skal ved  

 vedtagelsen indeholde en henvisning til dette direktiv eller skal ved  

 offentliggørelsen ledsages af en sådan henvisning.
De  

 nærmere regler for henvisningen fastsættes af  

 medlemsstaterne.
 3. Med forbehold af medlemsstaternes ret til at tilpasse de forskellige  

 love, administrative og aftalemæssige bestemmelser på  

 arbejdstidsområdet efter udviklingen, for så vidt dette direktivs  

 minimumskrav overholdes, kan gennemførelsen af direktivet ikke danne  

 grundlag for at sænke det generelle niveau for beskyttelse af  

 arbejdstagerne.
 4. Medlemsstaterne meddeler Kommissionen teksten til de nationale  

 retsforskrifter, som de allerede har udstedt, eller som de udsteder på  

 det område, der er omfattet af dette direktiv.
Artikel 3 Senest den 1. august 2009 vurderer Kommissionen efter høring af  

 medlemsstaterne og arbejdsmarkedets parter på europæisk plan,  

 hvordan bestemmelserne fungerer for arbejdstagere om bord på  

 havgående fiskerfartøjer, og det drøftes særligt,  

 hvorvidt disse bestemmelser fortsat er hensigtsmæssige, særlig  

 hvad angår sundhed og sikkerhed, med henblik på at foreslå  

 passende ændringer, hvis det er nødvendigt.
Artikel 4 Senest den 1. august 2005 vurderer Kommissionen efter høring af  

 medlemsstaterne og arbejdsmarkedets parter på europæisk plan,  

 hvordan bestemmelserne fungerer for arbejdstagere, der er beskæftiget  

 med rutebefordring af passagerer i byer, med henblik på om  

 nødvendigt at foreslå passende ændringer, der kan sikre en  

 sammenhængende og hensigtsmæssig strategi i denne sektor.
Artikel 5 Dette direktiv træder i kraft på dagen for  

 offentliggørelsen i De Europæiske Fællesskabers  

 Tidende.
Artikel 6 Dette direktiv er rettet til medlemsstaterne.
 Udfærdiget i Luxembourg, den 22. juni 2000.
På Europa-Parlamentets vegne N.
Fontaine Formand På Rådets vegne J.
Sócrates Formand Kommissionens erklæring om hviletid om søndagen Kommissionen erklærer, at den i forbindelse med den kommende rapport  

 om anvendelsen af arbejdstidsdirektivet (93/104/EF) vil aflægge  

 beretning om situationen i medlemsstaterne hvad angår deres lovgivning  

 om hviletid om søndagen.
Kommissionens erklæring om gennemførelsen af artikel 1, nr.  

 6 Kommissionen erklærer, at den, før den afgiver udtalelse,  

 agter at høre arbejdsgivere og arbejdstagere på europæisk  

 plan og repræsentanter for medlemsstaterne med henblik på at  

 afgive sin udtalelse tre måneder efter, at Kommissionen modtager  

 indberetningen fra medlemsstaten.
 2)   EFT C 43 af 17.2.1999,  

 s. 1.
 3)   EFT C 138 af 18.5.1999,  

 s. 33.
 4)   Europa-Parlamentets  

 udtalelse af 14.4.1999 (EFT C 219 af 30.7.1999, s. 231), Rådets  

 fælles holdning af 12.7.1999 (EFT C 249 af 19.9.1999, s. 17) og  

 Europa-Parlamentets afgørelse af 16.11.1999 (endnu ikke offentliggjort  

 i EFT). Europa-Parlamentets afgørelse af 17.5.2000 og Rådets  

 afgørelse af 18.5.2000.
 5)   EFT L 307 af  

 13.12.1993, s. 18.
 6)   Rådets direktiv  

 1999/63/EF af 21. juni 1999 om gennemførelse af den aftale om  

 tilrettelæggelse af arbejdstiden for søfarende, som er  

 indgået mellem European Community Shipowner's Association (ECSA) og  

 Federation of Transport Workers' Unions in the European Union (FST) (EFT L  

 167 af 2.7.1999, s. 33).
 7)   Sml. 1996 I, s.  

 5755.
 8)   EFT L 167 af 2.7.1999,  

 s. 33.
1)   Loven  

 gennemfører Rådets direktiv 2000/34/EF af 22. juni 2000 om  

 ændring af Rådets direktiv 93/104/EF om visse aspekter i  

 forbindelse med tilrettelæggelse af arbejdstiden, for at omfatte  

 sektorer og aktiviteter, der er undtaget fra dette direktiv, jf.
EF-tidende L  

 195 af 01/08/2000 s. 41-45.
