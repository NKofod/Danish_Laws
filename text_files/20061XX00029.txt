Skriftlig fremsættelse (5. oktober 2006) Fødevareministeren  

  

 (Hans Chr.
Schmidt) :
 Herved tillader jeg mig for Folketinget at fremsætte:
Forslag til lov om  

 udvikling af fiskeri- og akvakultursektoren (fiskeriudviklingsloven) (Lovforslag nr.
L 37).
 Den 19. juni 2006 blev der i Rådet for Den Europæiske Union  

 opnået enighed om forordningen om Den Europæiske Fiskerifond (EFF), der skal  

 gælde for perioden 2007-13. EFF erstatter det gældende instrument FIUF (Det  

 Finansielle Instrument til Udvikling af Fiskeriet), som har til formål at  

 fremme tilpasningen af erhvervet og støtte udviklingsinitiativer inden for  

 fiskeri og akvakultur.
EFF giver overordnet set mulighed for den samme vifte af  

 støttemuligheder til udvikling af fiskeri og akvakultur som FIUF.
I medfør af  

 EFF kan der ydes støtte til foranstaltninger indenfor 5 tematiske akser:
1) Foranstaltninger med  

 henblik på tilpasning af fiskeriflåden herunder Offentlig støtte til endeligt ophør Offentlig støtte til midlertidig ophør Investeringer på fiskerfartøjer og selektivitet Kystfiskeri af mindre omfang Socio-økonomisk kompensation i relation til  

 flådeforvaltning 2) Akvakultur, indlandsfiskeri, forarbejdning og afsætning af  

 fiske- og akvakulturprodukter Investeringer i akvakultur Miljøvenlige akvakulturforanstaltninger Beskyttelse af offentlig sundhed og dyresundhed Indlandsfiskeri Investeringer i forarbejdning og afsætning 3)  

 Foranstaltninger af fælles interesse Kollektive aktioner Foranstaltninger til beskyttelse af den  

 akvatiske fauna og flora Investeringer i fiskerihavne, landingssteder og  

 nødhavne Udvikling af nye markeder og forbrugerkampagner Pilotprojekter Anden anvendelse af fiskerfartøjer 4)  

 Bæredygtig udvikling af fiskeriområder 5)  

 Teknisk bistand Lovens formål er at skabe rammerne for det størst mulige  

 vedvarende udbytte af den danske fiskeri- og akvakultursektor, hvor  

 ressourcerne udnyttes under hensyn til målet om regional udvikling og  

 bæredygtighed.
Lovforslaget skal bidrage til at fremme sektorens indtjening og  

 beskæftigelse under skiftende forhold og i international konkurrence.
Med  

 forslaget søges konkurrenceevnen og bæredygtigheden inden for sektoren  

 styrket  

 gennem ydelse af støtte til udvikling og investering i modernisering og  

 fornyelse.
Forslaget skal bidrage til at sikre de økonomiske og sociale  

 betingelser for virksomhederne og de beskæftigede inden for sektoren og i de  

 fiskeriafhængige områder under hensyntagen til en bæredygtig udnyttelse af  

 fiskeressourcerne.
Lovforslaget skal give fødevareministeren mulighed for  

 administrativt at fastsætte regler om gennemførelsen af forordningens enkelte  

 støtteordninger under hensyntagen til den nationale strategiplan og  

 fiskeriudviklingsprogrammet.
Fiskeriudviklingsprogrammet er et dynamisk og  

 fleksibelt redskab, der løber over en 7-årig periode.
Der vil således være  

 behov for løbende tilpasninger i programmet.
Det er derfor hensigten, at  

 lovforslaget skal give ministeren mulighed for løbende at kunne foretage  

 ændringer i programmet.
Den nærmere udformning af den nationale strategi og program vil  

 ske efter forudgående orientering af Folketinget.
Folketinget vil i øvrigt  

 blive orienteret ved væsentlige ændringer i programperioden.
Programmet skal godkendes af Europa-Kommissionen.
Det danske  

 program forventes fremsendt til Europa-Kommissionen i slutningen af oktober  

 måned 2006. Europa-Kommissionen har en frist på 6 måneder efter modtagelsen  

 af  

 det nationale program til at godkende programmet.
Da programmet skal  

 godkendes  

 af Europa-Kommissionen er det hensigten, at fødevareministeren får mulighed  

 for  

 at fastsætte tidspunktet for lovens eller dele af lovens ikrafttræden.
 Forslaget er sendt i høring den 17. august 2006 med frist den 7.  

 september 2006.
 Idet jeg i øvrigt henviser til lovforslaget med bemærkninger,  

 anbefales det til Folketingets velvillige behandling.
