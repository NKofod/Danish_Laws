 Patentankenævnet stadfæstede Patentdirektoratets afgørelse.
Direktoratet havde afvist indsigelsen, da man havde fundet, at  

 patentkrav 1 var tilstrækkeligt klart defineret, og at opfindelsen er ny og  

 væsentligt adskiller sig fra det kendte.
Ankenævnet stadfæstede afgørelsen  

 under henvisning til direktoratets begrundelse.
År 1996, den 24. juli afsagde Patentankenævnet (Grønning-Nielsen, Hans Chr.
Thomsen, Herborg, Terndrup Pedersen, A.
Sørensen) følgende Den 24. august 1992 fremlagdes under nr. 164833 B en den 4. januar 1985  

 indleveret ansøgning om patent på fremgangsmåde og foring til beklædning af  

 en rørledning eller passage.
 De fremlagte krav lød således:
»1. Fremgangsmåde til foring af indersiden af en rørledning eller  

 passage, ved hvilken man på rørledningens eller passagens indre overflade  

 påfører en foring omfattende harpiksabsorberende fibermateriale, som er  

 imprægneret med en hærdebar harpiks indeholdende en bestrålingsaktiverbar  

 katalysator, og fremkalder eller igangsætter harpiksens hærdning med  

 lysstråling, når foringen er i position, kendetegnet ved , at  

 harpiksen og fibermaterialet er således udvalgt, at harpiksen og fibrene i  

 fibermaterialet har i hovedsagen samme brydningsindices, og idet  

 lysstrålingen er valgt til at opnå en gennemtrængning af lysstrålingen ind i  

 harpiksen og fibermaterialet. 2. Fremgangsmåde ifølge krav 1, kendetegnet  

 ved , at foringen, når den er i position mod rørledningens eller  

 passagens indre overflade, har en membran mod foringens indre overflade,  

 hvilken membran er gennemskinnelig for den hærdende lysstråling. 3.  

 Fremgangsmåde ifølge krav 1 eller 2, kendetegnet ved , at  

 fibermaterialet indeholder klare akrylfibre. 4. Fremgangsmåde ifølge ethvert  

 af de foregående krav, kendetegnet ved , at harpiksen indeholder et  

 yderligere hærdesystem. 5. Fremgangsmåde ifølge ethvert af de foregående  

 krav, kendetegnet ved , at foringen krænges ind i rørledningen eller  

 passagen og holdes på plads ved hjælp af rent vand, idet lamperne, der  

 bevirker hærdningen, er neddykket i vandet. 6. Foring til brug ved  

 fremgangsmåden ifølge ethvert af de foregående krav omfattende  

 harpiksabsorberende fibermateriale, som er imprægneret med en lyshærdende  

 harpiks indeholdende en bestrålingsaktiverbar katalysator, kendetegnet  

 ved , at harpiksen og fibrene i fibermaterialet har lignende  

 bydningsindices, og at foringen er indeholdt i et uigennemskinneligt hylster,  

 indtil den skal bruges.« Klageren nedlagde ved skrivelse af 23. november 1992 indsigelse mod  

 udstedelse af patent og anførte følgende:
»Hovedkravet i ovennævnte patentansøgning er rettet på en  

 fremgangsmåde til foring af indersiden af en rørledning eller passage.
Det  

 som angives i hovedkravets indledning er kendt for eksempelvis fra amerikansk  

 patent nr. 4 135 958 og europæisk patentskrift nr. 60 670, som begge er  

 fremdraget i sagens behandling.
 I hovedkravets kendetegnende del angives følgende:
 A) Harpiksen og fibermaterialet er udvalgt således at harpiksen og fibrene  

 i fibermaterialet har i hovedsagen samme brydningsindex.
 B) Lysstrålingen er valgt til at opnå gennemtrængning af lysstrålingen ind  

 i harpiksen og fibermaterialet.
A) Har efter vor mening intet som helst at gøre med en fremgangsmåde til  

 at fore en rørledning eller en passage.
Snarere skulle A) kunne forefindes i  

 et produktkrav.
B) Angiver alene et ønskemål, som ikke bør forefindes i et  

 patentkrav.
Derudover er det naturligvis en selvfølge for en fagmand på  

 området at han ved hærdning ønsker at opnå en god gennemtrængning af  

 lysstrålingen ind i harpiksen og fibermaterialet.
 På baggrund af ovennævnte A) og B) mener vi at der råder uklarhed omkring  

 hvad der ønskes beskyttet med hovedkravet.
 Fra det amerikanske patentskrift nr. 2 944 994 er det derudover kendt at  

 såfremt brydningsindex hos et basismateriale (plast) er omtrent det samme som  

 brydningsindexet hos fibre som er indlagt i basismaterialet, opnås en  

 forbedring af lysets gennemtrængning i materialet.
 Også fra det amerikanske patentskrift nr. 3 709 866 er det kendt at  

 materialet i komposit skal have væsentlig samme brydningsindex for at man  

 skal opnå god lysgennemtrængning i materialet.
 Det kendetegnende træk A) i den kendetegnende del af hovedkravet ifølge  

 fremlæggelsesskriftet nr. 164 833, er derfor kendt ifølge ovennævnte  

 skrifter, og angiver derfor intet patenterbart.
 Når dette sammenholdes med at punkt B) i kravets kendetegnende del er en  

 ønskeagtig formulering, mener vi ikke at krav 1 angiver noget som helst  

 patenterbart.
 Herudover mener vi ikke at der i de øvrige patentkrav ligger noget  

 patenterbart set i relation til den allerede nævnte teknik samt det  

 europæiske patentskrift nr. 7 086 og det amerikanske patentskrift nr. 4 009  

 063.
 Til Patentdirektoratets information kan det meddeles at Insituforms  

 tilsvarende europæiske patentansøgning nr. 84116350.4-2311 er endeligt  

 afslået efter indsigelse fra blandt andet Inpipe Sweden AB.
Idet ansøgningen, som ovenfor argumenteret, ikke opfylder patentlovens §2,  

 må vi derfor anmode om at ansøgningen afslås i sin helhed.« I anledning af indsigelsen fremførte ansøgeren i skrivelse af 27. august  

 1993 følgende bemærkninger:
»Indsigeren anfører korrekt, at hovedkravets indledning er kendt fra  

 US-patentskrift nr. 4.135.958 og europæisk patentskrift nr. 0 060 670, som  

 begge har været fremdraget under sagens behandling.
I grunden belyser  

 US-patentskrift 4.135.958 og europæisk patentskrift 60 670 det samme, nemlig  

 at harpiksen ved en fremgangsmåde til foring af rør, hvor et med harpiks  

 imprægneret foringsrør anbringes på indersiden af en rørledning eller  

 passage, kan bringes til at hærde ved anvendelse af lysstråling.
Harpiksen  

 skal vælges således, at den kan hærdes ved lysstråling.
I US-patentskrift nr. 4.135.958 anføres på side 2, linie 64-68, at »a resin which cures under the action of light is used, and following  

 the everting tube in the passageway is a bank of illumination and radiation  

 sources 26 to effet the cure of the resin and the completion of the lining  

 operation.« I europæisk patentskrift nr. 0 060 670 anføres på side 5, linie 15-19, at »a tungsten filament or other lightsource is passed along the  

 inflated lining at a suitable rate to effect cure of the resin/glas  

 composite.« Disse to angivelser er de eneste angivelser, som beskriver anvendelsen af  

 bestrålingskilderne, der benyttes i den i disse to referencer omhandlede  

 kendte teknik.
Anden og bedre information om harpikstype, fibertype og  

 lyskildetype, herunder specielt valg af lyskilde i forhold til harpiksens og  

 fibrenes brydningsindices, findes ikke.
 I nærværende ansøgning omfatter hovedkravets kendetegnende del de af  

 indsigeren anførte punkter A og B som følger:
 (A) Harpiksen og fibermaterialet er udvalgt således, at harpiksen og  

 fibrene i fibermaterialet har i hovedsagen samme brydningsindices.
 (B) Lysstrålingen er valgt til at opnå god gennemtrængning af  

 lysstrålingen ind i harpiksen og fibermaterialet.
Indsigeren er af den opfattelse, at punkt A ikke har noget som helst med  

 at gøre med fremgangsmåden til foring af en rørledning eller passage, og at  

 dette punkt snarere hører hjemme i et produktkrav.
Vi vil hævde, at en sådan  

 ændring af hovedkravet vil være fuldstændig meningsløst.
Nærværende  

 opfindelse har til formål at sikre, at harpiksen hærder i hele foringens  

 tykkelse, hvilket opnås ved at udvælge brydningsindices og lysbølgelængder  

 således, at der foregår den bedste og mest effektive indtrængning af lys i  

 foringen og den bedste hærdning af harpiksen.
Dette hører helt klart med til  

 fremgangsmådens udøvelse, og indsigerens forslag må afvises på det mest  

 bestemte.
De samme kommentarer gør sig gældende i forhold til indsigerens opfattelse  

 af punkt B.
Punkt A og B står i relation til hinanden og angiver en specifik  

 fremgangsmåde til opnåelse af de mest effektive resultater med hensyn til  

 hærdning af en rørformet foring, der er imprægneret med en lyshærdende  

 harpiks.
Man må have for øje, at hvis harpiksen ikke hærder fuldstændig  

 gennem hele foringens tykkelse, er der mulighed for, at foringen vil svigte  

 under brug.
Desuden må man huske på, at mange af disse foringer anvendes i  

 rørledninger og passager uden adgang for mennesker.
Dette betyder, at der skal føres kontrol med hærdningen fra  

 jordoverfladen, og når operationen ikke kan følges af operatørerne, opstår  

 problemet, om hvorvidt hærdningen nu også er effektiv.
Derfor er det vigtigt,  

 at den valgte fremgangsmåde sikrer korrekt hærdning, selvom den er  

 fjernstyret.
En sådan effektiv hærdning opnås ved valg af parametre iht.  

 nærværende ansøgnings krav.
Det må betegnes som bagklogskab, når indsigeren hævder, at det er en  

 selvfølge for fagmanden, at man til opnåelse af hærdning vil ønske at opnå en  

 god indtrængning af lysstrålingen i harpiksen og fibermaterialet.
Det kan  

 helt afvises, at dette var eller ville have været en selvfølge på  

 prioritetstidspunktet for nærværende ansøgning d. 5. januar 1984.
Vi skal også tilbagevise påstanden om, at der råder uklarhed omkring hvad  

 der ønskes beskyttet af hovedkravet.
Tværtimod er vi af den opfattelse, at  

 dette er fuldstændigt indlysende, og Patentdirektoratet havde da heller ikke  

 vanskeligheder med at komme til den konklusion, at dette krav både adskiller  

 sig fra den kendte teknik og er klart og forståeligt.
Når indsigeren påstår, at det er kendt fra US-patentskrift nr. 2.944.994,  

 at brydningsindekset hos et basismateriale (plast) er omtrent det samme som  

 brydningsindekset hos fibre, som er indlagt i basismaterialet, er denne  

 påstand helt misvisende.
US-patentskrift nr. 2.944.994 angår hovedsagelig  

 fremstilling af lystransmitterende, forstærkede plastplader indeholdende glas  

 og andre forstærkende fibre, og i spalte 2, linie 15-17 anføres, at det har  

 vist sig, at »The light refractive index of a thermosetting resin in its liquid  

 uncured state differs substantially from the light refractive index of the  

 resin in its cured state.«, og yderligere længere nede i samme spalte, i linie 25, anføres, at det har  

 vist sig, at der kan opnås en markant forbedring af lystransmissions-evnen af  

 særlige fiberforstærkede plastplader eller produkter ved udvælgelse og  

 anvendelse af et termohærdende harpiksmateriale med et lysbrydningsindex i  

 hærdet tilstand, der tilnærmer sig lysbrydningsindekset af den særlige  

 fiberforstærkning, der skal inkorporeres deri.
Derfor er formålet med den fra  

 dette US-patent kendte teknik at tilvejebringe en hærdet harpiks, der  

 transmitterer lys, og ideen er at udvælge en uhærdet harpiks, der efter  

 hærdning vil have et brydningsindeks, som i nogen grad svarer til fibrenes.  

 Dette indebærer (jvf. citat fra US-patentskrift nr. 2.944.994, spalte 2,  

 linie 15-17), at brydningsindekset af harpiksen i uhærdet tilstand adskiller  

 sig væsentligt fra brydningsindekset af harpiksen i hærdet tilstand, og at  

 harpiksens og fibrenes brydningsindices, når den uhærdede, flydende harpiks  

 blandes med fibrene, vil være helt forskellige.
Ifølge nærværende opfindelse  

 udvælges harpiksen i hærdet tilstand, således at der opnår et  

 brydningsindeks, som ligger tæt op ad fibrenes brydningsindeks, hvorved  

 lyset, når lysstrålingen rammer foringen første gang, mens harpiksen er  

 uhærdet, vil gennemtrænge foringens tykkelse i betydelig udstrækning.
 Indsigerens kommentarer er derfor overfladiske og misvisende, og selv en  

 nøje gennemgang af US-patentskrift nr. 2.944.994 vil vise, at den herfra  

 kendte teknik er helt forskellig fra og faktisk modsat opfindelsen ifølge  

 nærværende ansøgning.
Indsigeren henviser kun kort til US-patent nr. 3.709.866, idet han hævder,  

 at det er kendt, at materialet i komposit skal have i det væsentlige samme  

 brydningsindeks til opnåelse af god lysindtrængning i materialet.
Igen er  

 indsigerens kommentarer overfladiske og misvisende.
En nøjere gennemgang af  

 US-patentskrift nr. 3.709.866 vil vise, at dette patentskrift angår  

 fotopolymeriserbare produkter, som er produkter, der kan polymeriseres in  

 situ under anvendelse af lysenergi, især lysenergi i det nære ultraviolette  

 område.
Kompositten fremstilles i to dele og kan have forskellige former  

 såsom pastaform, flydende form, gelform, pulverform osv., og den eneste  

 henvisning til et materiale med specielt brydningsindeks er i forbindelse med  

 pastafaser, der angives at indeholde fyldmaterialer karakteriseret ved et  

 brydningsindeks, der ikke afviger mere end 0,075 fra brydningsindekset af  

 polymeren, der fremkommer ved polymerisation under indvirkning af frie  

 radikaler.
Denne teknik har således også til formål at tilpasse den hærdede  

 polymers slutbrydningsindeks til fyldmaterialets brydningsindeks.
 Under alle omstændigheder angår dette patentskrift fotopolymeriserbare  

 dentalprodukter til anvendelse i munden, og disse produkter påføres i lag af  

 ca. 1 mm's tykkelse, hvilket næppe kan sammenlignes med fremgangsmåden ifølge  

 nærværende opfindelse, der angår anbringelse af foringsrør i underjordiske  

 rørledninger og passager, hvor foringsrøret kan have en tykkelse i området  

 fra 6 til 30 eller 40 mm.
 Det er således helt klart vores opfattelse, at det af indsigeren anførte  

 punkt A i hovedkravets kendetegnende del ikke er foregrebet af den kendte  

 teknik.
Ligeledes er betingelserne i det af indsigeren anførte punkt B ikke som  

 anført af indsigeren ønskeagtigt, 14idet når harpiks og fibermaterialet er  

 valgt og først da, kan lysstrålingen vælges.
Som ovenfor angivet står punkt A  

 og B i relation til hinanden.
 Med hensyn til de øvrige krav i nærværende patentansøgning nævner  

 indsigeren blot, at disse ikke omfatter noget patenterbart i relation til den  

 af indsigeren anførte kendte teknik samt europæisk patentskrift nr. 0 007 086  

 og US-patentskrift nr. 4.009.062, uden nærmere at specificere, hvor i den  

 kendte teknik de specielle træk i de øvrige krav kan findes.
Med hensyn til det af indsigeren oplyste vedr. den til nærværende  

 fremlæggelsesskrift svarende europæiske patentansøgning nr. 84116350.4-2311,  

 skal det anføres, at denne europæiske patentansøgning blev tilbagetaget af de  

 tidligere ejere af Insituform Group of Companies.
Insituform Group of  

 Companies har nu nye ejere i USA, der - helt korrekt - er kommet til den  

 konklusion, at den europæiske ansøgning ikke skulle have været tilbagetaget,  

 og at indsigelsen også her skulle have været imødegået.
Dette er imidlertid  

 nu for sent.
Resume US-patentskrift nr. 4.135.958 og EP-patentskrift nr. 0 060 670 omhandler  

 blot, hvad der som kendt teknik korrekt fremgår af indledningen til  

 hovedkravet i fremlæggelsesskrift nr. 164.833, nemlig at der ved en  

 fremgangsmåde til foring af indersiden af en rørledning eller passage på  

 harpiksabsorberende fibermateriale, som er imprægneret med en hærdebar  

 harpiks indeholder en bestrålingsaktiverbar katalysator.
 US-patentskrift nr. 2.944.994 omhandler fiberforstærkede plastplader  

 fremstillet af et termohærdende harpiksmateriale og forstærkende fibre.  

 Harpiksmaterialet udvælges således, at dets lysbrydningsindeks i hærdet  

 tilstand tilnærmer sig lysbrydningsindekset af fiberforstærkningen.
 Lysbrydningsindekset for den uhærdede harpiks adskiller sig derimod  

 væsentligt fra fibrenes brydningsindeks, hvor det modsætningsvis ifølge  

 nærværende ansøgning tilstræbes, at den uhærdede harpiks og fibrene har samme  

 lysbrydningsindeks.
US patent nr. 3.709.866 omhandler fotopolymeriserbare dentalprodukter, som  

 anvendes i tynde lag.
I disse produkter tilstræbes ligeledes, at den hærdede  

 plymers slutbrydningsindeks og fyldmaterialets brydningsindeks svarer til  

 hinanden, hvorimod der ikke tilstræbes sådanne brydningsindices for den  

 uhærdede polymer og fyldmaterialet.
Heller ikke dette patentskrift angår  

 således relevant kendt teknik.
EP-patentskrift nr. 0 007 086 angår lyshærdende form-, imprægnerings- og  

 overtrækspræparater indeholdende specielle UV-sensibliserinsmidler.
Dette  

 patentskrift ses ikke at angå teknik, som fremgår af hovedkravet i  

 fremlæggelsesskrift nr. 164.833.
Endelig angår US-patentskrift nr. 4.900.063 en fremgangsmåde til foring af  

 en passage med et hårdt, stift rør af en termohærdende harpiks.
Dette  

 patentskrift angår således ikke anvendelsen af lyshærdende harpiks.
 Den af indsigeren fremdragne kendte teknik foregriber ikke fremgangsmåden  

 ifølge fremlæggelsesskrift nr. 164.833, men synes tværtimod blot at  

 understrege det overraskende i at udvælge lyshærdende harpiks- og  

 fibermateriale, således at brydningsindeks for den uhærdede harpiks svarer  

 til brydningsindeks for fibrene, og i forhold til disse materialer at udvælge  

 en lysstråling med en heri god gennemtrængningsevne.
Fremgangsmåden ifølge fremlæggelsesskrift nr. 164.833 opfylder derfor  

 bestemmelserne i Patentloven §2, og vi henstiller herefter, at indsigelsen  

 tilbagevises og at patent meddeles.' Patentdirektoratet besluttede ved skrivelse af 23. marts 1994 at udstede  

 patent, idet indsigelsen blev afvist med følgende begrundelse:
 »1. Efter vores vurdering definerer krav 1 opfindelsen klart og  

 bestemt.
 2. De skrifter, De har nævnt i indsigelsesbegrundelsen er ikke  

 foregribende for den definerede opfindelse, idet opfindelsen ikke er kendt  

 fra disse skrifter og, efter vores vurdering, heller ikke er nærliggende for  

 en fagmand på baggrund af skrifternes indhold.
 Opfindelsen, som den er defineret ved fremlæggelsesskriftets krav,  

 opfylder således efter vores vurdering betingelsen i patentlovens § 2 med  

 hensyn til nyhed og væsentlig adskillelse fra det kendte.
 3. Angående det første punkt i Deres indsigelsesbegrundelse, der angår  

 klarheden af krav 1, bemærkes:
Den del af krav 1's kendetegnende del, De har nævnt under punkt A,  

 foreskriver, at man skal vælge en harpiks og et fibermateriale med de nævnte  

 bestemte egenskaber.
En sådan forskrift om valg af bestemte materialer til en  

 proces anses sædvanligvis for et klart fremgangsmådeagtigt træk.
En sagkyndig  

 vil efter denne forskrift kunne udøve dette fremgangsmådetrin.
Det andet, under punkt B nævnte trin er ikke et »ønskemål« idet  

 den sagkyndige, efter at have udøvet det første trin, på grundlag af denne  

 anvisning vil kunne vælge en hensigtsmæssig kilde for lysstrålingen blandt de  

 muligheder, der er til rådighed.
Man kan muligvis sige, at dette træk er en  

 »selvfølge«, sådan som De nævner, men vi kan ikke se, at der er  

 noget uklart eller ubestemt ved at angive det i det selvstændige krav, idet  

 det hører med til de midler, der er nødvendige for opfindelsens virkning.
 4. Angående det andet punkt i Deres indsigelsesbegrundelse:
Af de tre skrifter, De har nævnt, som omhandler udforing af rør med  

 materiale, indeholdende hærdende harpiks, angiver EPO-patentskrift nr. 60 670  

 og USA-patentskrift nr. 4 135 958 en teknik, som fremlæggelsesskriftets krav  

 allerede er præciseret overfor.
USA-patentskrift nr. 4 009 063 omhandler ikke  

 lyshærdelig harpiks.
De to USA-patentskrifter nr. 2 944 994 og nr. 3 709 866, der omhandler  

 kompositmateriale som sådant, angiver ikke noget om, at basismaterialet,  

 (harpiksen) og fibrene bør have samme brydningsindex, når harpiksen er  

 uhærdet.
De indeholder, så vidt vi kan se, heller ikke noget, der gør dette  

 træk nærliggende.
5. Vi har derfor vedtaget at meddele patent på grundlag af  

 fremlæggelsesskrift nr. 164 833 uden ændringer.' Denne afgørelse har klageren ved skrivelse af 20. maj 1994 indbragt for  

 Patentankenævnet.
I klagebegrundelse af 8. august 1994 har klageren påstået direktoratets  

 afgørelse omstødt og ansøgningen afslået.
Klageren har anført:
»Ved vor indsigelse af 23. november 1992 anførte vi, at krav 1 i det  

 foreliggende fremlæggelsesskrift nr. 164833 er uklart, hvad angår  

 beskyttelsesomfanget, samt at væsentlige dele af kravet er kendt eller  

 mangler opfindelseshøjde i forhold til allerede kendt teknik, som nærmere  

 angivet.
Til denne indsigelse har ansøger argumenteret ved brev af 27. august  

 1993, og Patentdirektoratet har på denne baggrund vedtaget at meddele patent  

 den 23. marts 1994.
 Denne klage begrundes primært med, at det er vores opfattelse, at  

 Patentdirektoratets afgørelse er urimelig og baseret på et urigtigt grundlag.  

 Vi vil søge at begrunde denne vurdering i det følgende:
 I henhold til patentlovens §8, stk. 2 kræves der en bestemt angivelse af,  

 hvad der søges beskyttet ved patentet, samt at beskrivelsen skal være så  

 tydelig, at en fagmand på grundlag af denne kan udøve opfindelsen.
 Det er stadig vor opfattelse, at dette ikke er tilfældet, og vi vil  

 herunder søge at redegøre for denne vurdering.
Krav 1 ifølge dansk fremlæggelsesskrift nr. 164833 angiver således en  

 fremgangsmåde til foring af indersiden af en rørledning eller passage, ved  

 hvilken man på rørledningens eller passagens indre overflade påfører en  

 foring omfattende harpiks absorberende fibermateriale, som er imprægneret med  

 en hærdebar harpiks indeholdende bestrålingsaktiverbar katalysator, og  

 fremkalder eller igangsætter harpiksens hærdning med lysstråling, når  

 foringen er i position.
Det, der anses som nyt ifølge opfindelsen,  

 kendetegnes ved:
A.
Harpiksen og fibermaterialet er udvalgt på en sådan måde, at harpiksen  

 og fibrene i fibermaterialet har i hovedsagen samme brydningsindeks, og B.
Nystrålingen er valgt til at opnå god gennemtrængning af lysstrålingen  

 ind i harpiksen og fibermaterialet.
Hvad angår punkt »A.«, har dette stadig ifølge vores opfattelse  

 intet at gøre med en fremgangsmåde til at fore en rørledning eller en  

 passage. »A.« skulle nærmere indeholdes i et produktkrav.
Derudover  

 angiver »A.« ingen grænser for, hvad der menes med, at  

 fibermaterialet og harpiksen har i hovedsagen samme brydningsindices.
Dette  

 betyder i realiteten, at »A.« således er ubestemt, og at det ikke  

 er muligt for tredjemand at angive beskyttelsesomfanget for kravet på  

 grundlag af dette træk.
Ej heller i beskrivelsen angives der noget som helst,  

 som kan indikere over for tredjemand, hvilket beskyttelsesomfang der opnås  

 med denne formulering i krav 1.
Hvad angår »B.«, fremgår der intet som helst af  

 kravformuleringen eller beskrivelsen, som indikerer, hvilke parametre, der  

 benyttes for udvælgelse af lysstrålingen.
En sådan lysstråling kan udvælges  

 ud fra lysintensitet, bølgelængde, varmeafgivelse eller lignende, men der  

 angives intet i ansøgningen, som over for fagmanden beskriver, hvilke  

 parametre fagmanden skal vælge lyset ud fra, hvorfor det ikke er muligt for  

 denne fagmand at udøve opfindelsen på grundlag af den foreliggende ansøgning.  

 Punkt »B.« er således også ubestemt.
»A.« og »B.« angiver således alene retningslinier til  

 optimering af den kendte teknik, som angives i krav 1's indledning, såvel som  

 i EP patentansøgning nr. 60 670 eller US patent nr. 41 35 958. Selv om de  

 sidste to nævnte referencer ikke angiver noget vedrørende materialevalg ud  

 fra ønsket om, at harpiksen og fibrene i fibermaterialet skal have i  

 hovedsagen samme brydningsindices, fremgår det dog implicit ud fra for  

 eksempel EP patentansøgning nr. 60 670, at materialevalget og lysstrålingen  

 er valgt således, at der opnås en fuldstændig gennemtrængning af  

 lysstrålingen ind i harpiksen og fibermaterialet, idet der på side 3, linje 11 til 14 og på side 4,  

 linje 25 til 27 angives, at det uhærdede kompositlag omgives af et tyndt  

 aluminiumsfolie med henblik på at reflektere lys, som transmitteres gennem  

 laget.
Ved udøvelsen af teknikken ifølge den nævnte europæiske patentansøgning  

 nr. 60 670 er det således muligt at opnå en gennemhærdning af det  

 imprægnerede fibermateriale ved brug af lysbestråling og ved samme  

 anvendelsesområde, nemlig foring og beklædning af rørledninger eller  

 passager.
Det fremgår derfor implicit ud af alene dette skrift, at det er  

 kendt at udvælge fiber- og harpiksmateriale havende tilfredsstillende  

 brydningsindeks samt belysningskilder til belysning af det lyshærdelige  

 harpiks til opnåelse af en tilfredsstillende gennemhærdning af materiale.
 Selv om det nuværende krav 1 i dansk patent nr. 164 833 således alene  

 angiver retningslinjer til optimering af den kendte teknik ifølge såvel US  

 patent nr. 31 35 958 som europæisk patentansøgning nr. 60 670, vil vi dog  

 alligevel i det følgende søge at redegøre for, hvorfor disse retningslinjer  

 er nærliggende for en fagmand at angive på baggrund af den kendte teknik.
Fra både US patent nr. 41 35 958 og europæisk patentansøgning nr. 60 670  

 kendes der således en fremgangsmåde til foring af rørledninger eller  

 passager, som den angives i indledningen til krav 1 ifølge dansk patent nr.  

 164 833. Dette erkendes også af ansøgeren ved dennes brev af 27. august 1993.  

 Det spørgsmål, der således skal diskuteres, er, om de ovennævnte  

 kendetegnende træk »A.« og »B.« i krav 1's kendetegnende  

 del medfører, at krav 1 angiver en opfindelse, som er ny, og som besidder  

 tilstrækkelig opfindelseshøjde for opnåelse af patent.
Det er klart vores  

 mening, at dette ikke er tilfældet, og vi vil søge at redegøre for dette i  

 det følgende:
US patent nr. 29 44 994, som allerede er fremdraget i sagen, viser en  

 fremgangsmåde, hvorved lystransmitteringsevnen for en plastplade, som er  

 armeret med fiber, kan øges kraftigt ved anvendelse af en harpiks, som i  

 hærdet tilstand har et lysbrydningsindeks, som ligger i nærheden af  

 lysbrydningsindekset for armeringsfibrene, hvilket armeringsfibre er indstøbt  

 deri.
Der henvises her til spalte 2, linje 1 til 13 i det nævnte US patent  

 nr. 29 44 994, hvor følgende angives:
»The present invention is based upon the discovery that the  

 visibility of the fiber reinforcement in a fiber reinforced plastic material  

 may be substantially decreased, and conversely the light transmitting  

 characteristics of particular types of fiber reinforced plastic material,  

 particularly in sheet form, may be greatly increased, by the use of a resin  

 which in its cured state has a light refractive index approaching the light  

 refractive index of the particular reinforcing fibers embedded therein.
The  

 closer that these two light refractive indexes approach one another the less  

 the visibility of the reinforcement fibers and the greater the light  

 transmitting capacity of the fiber reinforced plastic sheet.« I samme spalte angives det, at forskellen i lysbrydningsindeks imellem  

 armeringsfibrene på den ene side og harpiksen på den anden side ikke bør være  

 større end 0,010 og fortrinsvis være højst 0,005. Der henvises her til linje  

 40 til 48, hvor der angives:
»... From the results which we have obtained during our research we  

 believe that with glass reinforcing fibers and unsaturated polyester resins  

 it is desirable that the light refractive index of the resin material should  

 not vary more that about .010 over or under the light refractive index of the  

 particular glass fiber employed.
In fact we prefer that these indexes should  

 not vary from one another more than plus or minus .005.« Ansøger gør ved sig brev af 27. august 1993 et stort nummer ud af det, der  

 angives i spalte 2, linje 7 i det nævnte US patent, nemlig, at dette vedrører  

 en hærdet tilstand af harpiksen, hvorimod ansøgers opfindelse vedrører  

 lysbrydningsindeks ved en uhærdet tilstand af harpiksen og at US patent nr.  

 29 44 994 af denne grund ikke er relevant ved vurderingen af ansøgerens  

 opfindelse.
Denne argumentation fra ansøgerens side har dog ikke basis i de  

 oprindeligt indleverede basisdokumenter, og argumentationen kan således ikke  

 anvendes til beskrivelse af den foreliggende opfindelse, set i relation til  

 den kendte teknik.
Det fremgår intetsteds ud fra ansøgerens danske patent nr.  

 164 833, at harpiksvalget foretages ud fra harpiksens brydningsindeks i  

 uhærdet tilstand.
Vi vil dog alligevel i det følgende søge at redegøre for,  

 at det nævnte US patent nr. 29 44 994 alligevel er fuldstændig relevant over  

 for det kendetegnende træk »A.« i ansøgerens krav 1. Der angives  

 nemlig ifølge US patent nr. 29 44 994, spalte 2, linje 49 til 56, at  

 eksperimentelle forsøg viser, at øgningen af brydningsindekset ved overgang  

 fra »uncured state« til »cured state«, er i det  

 væsentlige konstant og ligger imellem 0,019 til 0,025. Mere specifikt angives  

 der i linjerne 49 til 56:
»Viewed in another aspect of the invention, we have observed during  

 experimental work with unsaturated polyester resins and glass fiber  

 reinforcement that the light refractive index of typical resins in passing  

 from the liquid or uncured state to the set or cured state increases by a  

 substantially constant increment which with the different resins with which  

 we have experimented ranges from about 0.019 to 0.025.« Idet forskellen i harpiksens brydningsindeks fra »uncured state«  

 til »cured state« er lille og kan ligge inden for det acceptable  

 spektrum, er det indlysende, at uanset om harpiksen vælges ud fra sit  

 brydningsindeks i hærdet eller uhærdet tilstand, set i relation til  

 brydningsindekset for fibermaterialet, må dette erkendes at have meget ringe  

 betydning.
Det skal i denne sammenhæng anføres, at brydningsindekserne for  

 det forskellige materiale til anvendelse i disse situationer ofte ligger  

 omkring 1,5.
 På denne baggrund har US patentet nr. 29 44 994 fuldstændig relevans mod  

 det kendetegnende træk »A.«, hvorfor dette træk ikke medfører at  

 opfindelsen ifølge krav 1 er patenterbar.
Europæisk patentansøgning nr. 39 838 angiver derudover et materiale  

 bestående af en polyesterharpiks, som er armeret med glasfiber.
Dette  

 materiale er lavet med henblik på lysgennemtrængelighed.
Der angives tydeligt  

 i patentskriftet, blandt andet gennem et stort antal eksempler, at  

 lysgennemskinneligheden øger, såfremt lysbrydningsindekset for  

 polyesterharpiksen ligger i nærheden af lysbrydningsindekset for den anvendte  

 glasfiber.
 På side 5 i ovennævnte europæiske patentansøgning nr. 39 838 beskrives  

 beskaffenheden ved harpikserne, sådan som de fortrinsvis udvælges, som  

 følger:
»The unsaturated polyester resin (I) used in the composition of this  

 invention comprises 50 to 80% by weight, preferably 65 to 75% by weight, of  

 the unsaturated polyester (A) and 50 to 20% by weight, preferably 35 to 25%  

 by weight, of the aromatic vinyl monomer or its mixture with the acrylic or  

 methacrylic monomer.
These quantitative ranges have been determined by  

 considering the impregnating of the resin (I) during molding, prevention of  

 unevenness in thickness of the molded articles, etc.« På side 5 angives et antal eksempler på lysbrydningsindices for  

 harpikserne og glasfibrene.
Der henvises til følgende passage:
»The unsatured polyester resin (I) preferably has a refractive index  

 of 1.495 to 1.538 so as to achieve better ultraviolet transmissibility,  

 weatherability and transparancy.
It is desirable however to select an  

 unsaturated polyester resin (I) having an optimum refractive index within the  

 aforesaid range depending upon the refractive index of the glass fibers used.  

 Specifically, when glass fibers, particularly C-glass, having a refractive  

 index of 1.512 to 1.535 are used, resins (I) having a refractive index of  

 1.459 to 1.519 are suitable: when glass fibers having a refractive index of  

 1.536 to 1.545 are used resins (I) having a refractive index of 1.511 to  

 1.520 are suitable: and when glass fibers, particularly E-glass, having a  

 refractive index of 1.546 to 1.557 are used, resins (I) having a refractive  

 index of 1.521 to 1.538 are suitable.«.
På side 5 i dette patentskrift angives også forskellige katalysatorer, som  

 initierer hærdningen.
Se følgende passage:
»Normally, the unsaturated polyester resin (I) is liquid, and in  

 order to cure it, a catalyst is added.
Aliphatic or alicylic organic  

 peroxides such as t-butyl peracetate, t-butyl perpivalate, t-butyl  

 perisobutyrate, diisopropyl peroxydicarbonate and  

 dimethoxybutylperoxycarbonate are preferred as such a curing catalyst because  

 a molded article having excellent ultraviolet transmissibility can be  

 provided.
The amount of the curing catalyst is usually 0.5 to 2% by  

 weight.«.
US patent nr. 29 44 994 og europæisk patentansøgning nr. 39 838 viser  

 således eksakt, hvad Insituform mener at have opfundet, nemlig at harpiksen  

 og fibrene i fibermateriale har i hovedsagen samme lysbrydningsindeks.  

 Patentskrifterne viser også, at det er nærliggende for en fagmand på området  

 at vælge en lysstråling, som muliggør god gennemtrængning af materialet.
Når  

 alt kommer til alt er formålet med introduktionen af lys ind i materialet jo  

 netop at aktivere katalysatoren og derigennem hærde harpiksen.
Det er  

 naturligvis en selvfølge for fagmanden, at en god lyspenetrering effektivt  

 vil aktivere katalysatoren, således at der opnås en fuldstændig og ensartet  

 hærdning af materialet.
Som før nævnt, er det yderligere kendt fra europæisk  

 patentansøgning nr. 60 670 at opnå en fuldstændig lyspenetrering gennem det  

 imprægnerede fibermateriale ved foring af rørformede strukturer.
 Det kendetegnende træk »B.« i krav 1 kan således ikke begrunde  

 patentbarheden af opfindelsen ifølge det foreliggende krav 1.
 Patentdirektoratets beslutning om patentvedtagelse af 23. marts 1994 er  

 således, som det angives ovenfor, baseret på et urigtigt grundlag, idet  

 specielt det nuværende krav 1 alene angiver nærliggende foranstaltninger for  

 en fagmand, og idet kravet, set sammen med beskrivelsen, ikke opfylder det,  

 der formelt kræves af patentlovens §8, stk. 2. Såfremt ansøger skulle  

 argumentere, at det skulle være åbenbart for en fagmand at udøve opfindelsen  

 i henhold til de uspecifikke angivelser, som anføres i det nuværende krav 1,  

 understreger dette alene vores opfattelse af, at den foreliggende opfindelse,  

 som den angives i dette krav, er nærliggende.
 De tilhørende uselvstændige krav 2 til 5 knyttes alle til hovedkravet 1,  

 som i henhold til ovenstående ikke er patenterbart.
 Krav 2 angiver, at »foringen, når den er i position mod rørledningens  

 eller passagens indre overflade, har en membran imod foringens indre  

 overflade, hvilken membran er gennemskinnelig for den hærdende  

 lysstråling.« Dette er kendt ifølge ovennævnte europæiske ansøgning nr.  

 60 670, andet afsnit og med hensyn til, hvad der er nærliggende for en  

 fagmand på dette område, og det der førhen er kendt fra US patent nr. 40 09  

 063, angiver dette krav 2 intet selvstændigt patenterbart.
Krav 3 angiver, at »fibermaterialet indeholder klare  

 acrylfibre.« Dette er kendt ifølge US patent nr. 40 09 063, spalte 9, linje 64 til 65,  

 og i spalte 10, linje 1 til 3 angives det, at der i visse tilfælde benyttes  

 såkaldte »bright fibers or clear fibers«, og at disse imprægneres  

 med »a clear resin to give a transparent liner«.
 Det, der angives i krav 3, er således kendt fra US patent nr. 40 09 063.
 Krav 4 angiver, at »harpiksen indeholder et yderligere  

 hærdesystem«.
US patent nr. 44 25 287, som svarer til tysk patentskrift nr. 29 31 737,  

 som blev offentliggjort 26. februar 1981, angiver i krav 7, at »a  

 subsequent heat treatment is carried out after ultraviolet light  

 curing«.
Hensigten med dette er yderligere at accelerere  

 hærdningsprocessen, sådan som det angives i spalte 7, linje 20 til 22.  

 Derudover angiver US patent nr. 29 44 994 ved eksemplerne 1 til 12 et  

 yderligere hærdningssystem, som udnytter en kemisk katalysator til hærdning  

 af harpiksen.
 Det, der angives i krav 4, er således ikke selvstændigt patenterbart.
 Krav 5 angiver, at foringen krænges ind i rørledningen eller passagen og  

 holdes på plads ved hjælp af rent vand, idet lamperne, der bevirker  

 hærdningen, er neddykket i vandet.
 At anvende vand på en sådan måde, som det angives i krav 5, er af ansøger  

 selv blevet angivet som værende kendt, se side 1, linje 37 ifølge ansøgerens  

 danske patent nr. 164 833. At lamperne, som bevirker hærdningen, skal være  

 neddykket i vandet, er en selvfølgelighed for fagmanden.
 Krav 5 angiver således intet selvstændigt patenterbart.
Krav 6 er et uafhængigt produktkrav, som rettes på selve foringen.
Det,  

 der angives som det nye og patenterbare i dette produktkrav, er følgende:
I.
Harpiksen og fibrene i fibermaterialet har lignende brydningsindices,  

 og II.
Foringen er indeholdt i et uigennemskinneligt hylster, indtil den skal  

 bruges.
 Hvad angår »I.«, har dette været diskuteret tidligere, og dette  

 træk angiver således intet patenterbart.
»II.« angiver alene et naturligt fagmæssigt tiltag, som ikke er  

 selvstændigt patenterbart.
Der henvises her til europæisk patent nr. 25 359,  

 side 6, linje 22 til 26, hvor følgende angives:
teksten mangler På baggrund af det ovenstående anmoder vi således om, at den danske  

 patentansøgning nr. 54/85 fremlagt under nr. 164 833 afslås i sin helhed.
Dette vil i øvrigt være i fuld overensstemmelse med EPO's afslag af 15.  

 april 1992 samt det amerikanske patentkontors holdning til denne ansøgning,  

 sådan som det fremgår af en »Reexamination«-betænkning af 7. juli  

 1994, som er vedlagt i kopi.
Her argumenterer den amerikanske sagsbehandler  

 for, at opfindelsen mangler opfindelseshøjde.' I fortsættelse af ovennævnte skrivelse af 8. august 1994 har klageren i  

 skrivelse af 9. december 1994 fremsendt kopi af den afgørelse, der er truffet  

 i »reexamination« af US patent nr. 4,581,247 vedr. den foreliggende  

 opfindelse, og i øvrigt udtalt følgende:
»Som det fremgår af ovennævnte afgørelse, har sagsbehandleren i USA  

 afslået alle patentkrav i US patentet.
Afslaget er baseret på den samme  

 kendte teknik, som diskuteres i forbindelse med denne sag, og taler i øvrigt  

 for sig selv, idet sagsbehandleren i USA anfører, at det er nærliggende for  

 en fagmand på baggrund af denne kendte teknik at angive den foreliggende  

 opfindelse.
Sammenholdes dette med EPO's afslag af 15. april 1992, mener vi hermed, at  

 der er særdeles god baggrund for vor argumentation, hvorfor vi gentager vor  

 anmodning om, at den danske patentansøgning afslås i sin helhed.« Ansøgeren har i skrivelse af 6. januar 1995 nedlagt påstand om  

 stadfæstelse af direktoratets afgørelse og imødegået den indgivne klage som  

 følger:
»I ankebegrundelsen lægger Inpipe Sweden AB vægt på, at deres  

 indsigelse af 23. november 1992 er baseret på tre anbringender, nemlig 1. at krav 1 i fremlæggelsesskrift nr. 164.833 er uklart, hvad angår  

 beskyttelsesomfanget, 2. at væsentlige dele af kravet er kendt, og 3. at væsentlige dele af kravet mangler opfindelseshøjde i lyset af den  

 kendte teknik.
Med hensyn til anbringende nr. 1 at krav 1 er uklar, henvises i  

 ankebegrundelsen til § 8, stk. 2 i Patentloven.
I sammenligning med  

 indsigelsesbegrundelsen er der i nærværende ankebegrundelse ikke anført noget  

 nyt.
Patentdirektoratet begrunder klart i sin afgørelse, af 23. marts 1994,  

 at krav 1 ikke er uklart, og den blotte gentagelse af argumenterne i  

 indsigelsen kan ikke ændre denne kendsgerning.
Ren faktisk kan Inpipe Sweden AB på den ene side ikke argumentere, at krav  

 1 er uklart og på den anden side argumentere, at kravet er nærliggende.
Før  

 en påstand om manglende opfindelseshøjde kan fremsættes, er det nødvendigt at  

 gennemsnitsfagmanden forstår, hvad kravet går ud på.
Vi er af den opfattelse,  

 at ingen af parterne i denne sag er i tvivl om, hvad der søges beskyttet.
Det  

 udtrykkes klart i krav 1, at harpiksen og fibermaterialet i foringen udvælges  

 under hensyn til, at de i alt væsentligt skal have samme brydningsindices,  

 idet bestrålingslyset er valgt med en bølgelængde, som giver god  

 gennemtrængning af foringen for at hærde harpiksen.
 Inpipe Sweden AB inddeler i ankebegrundelsen krav 1's kendetegnende del i  

 et punkt »A« og et punkt »B«.
I ankebegrundelsen hævdes, at punkt »A« ikke har noget »at  

 gøre med en fremgangsmåde til at fore en rørledning eller en passage«.  

 Vi er uenige i, at punkt »A« nødvendigvis bør indgå i et  

 produktkrav.
Det kan indgå i et produktkrav og det kan indgå i et  

 fremgangsmådekrav, som det her er tilfældet.
I ankebegrundelsen hævdes  

 endvidere, at punkt »A« ikke angiver nogen grænser for, hvad der  

 menes med at fibermaterialet og harpiksmaterialet i alt væsentligt har samme  

 brydningsindices.
Vi tillader os hertil at anføre, at det ikke er nødvendigt  

 at specificere dette yderligere og at gennemsnitsfagmanden, som læser  

 beskrivelsen nøjagtigt vil vide, hvad der menes med dette punkt i krav 1. Den  

 del af krav 1's kendetegnende del, som betegnes punkt »A« er derfor  

 ikke ubestemt, og Patentdirektoratet har da også ganske klart i sin afgørelse  

 af 23. marts 1994 anført følgende:
»Den del af krav 1's kendetegnende del, De har nævnt under punkt A,  

 foreskriver, at man skal vælge en harpiks og et fibermateriale med de nævnte  

 bestemte egenskaber.
En sådan forskrift om valg af bestemte materialer til en  

 proces anses sædvanligvis for et klart fremgangsmådeagtigt træk.
En sagkyndig  

 vil efter denne forskrift kunne udøve dette fremgangsmådetrin.« Med hensyn til indvendingen mod den del af krav 1's kendetegnende del, som  

 i ankebegrundelsen benævnes punkt »B«, følger udvælgelsen af  

 lysstrålingen helt tydeligt af beskrivelsen, således at gennemsnitsfagmanden  

 uden vanskeligheder er i stand til at udøve opfindelsen.
I ingen af de  

 tilsvarende parallelle patentansøgninger, der er indleveret rundt om i  

 verden, har de respektive patentmyndigheder rejst nogen indvending mod at  

 beskrivelsen ikke er så tydelig, at gennemsnitsfagmanden kan udøve  

 opfindelsen.
 I Patentdirektoratets afgørelse af 23. marts 1994 anføres da også:
»Det andet, under punkt B nævnte trin er ikke et  

 »ønskemål«, idet den sagkyndige efter at have udøvet det første  

 trin, på grundlag af denne anvisning vil kunne vælge en hensigtsmæssig kilde  

 for lysstrålingen blandt de muligheder, der er til rådighed.
Man kan muligvis  

 sige, at dette træk er en »selvfølge«, sådan som De nævner, men vi  

 kan ikke se, at der er noget uklart eller ubestemt ved at angive det i det  

 selvstændige krav, idet det hører med til de midler, der er nødvendige for  

 opfindelsens virkning.' I ankebegrundelsen hævdes endvidere, at punkt »A« og punkt  

 »B« kun angiver retningslinier til optimering af den kendte teknik,  

 som angives i krav 1's indledning.
Dette er tydeligvis et tendentiøst udsagn.  

 De i punkt »A« og »B« angivne foranstaltninger er det  

 opfinderiske træk, som gør den i krav 1's indledning angivne kendte teknik  

 til en kommercielt anvendelig og fordelagtig opfindelse.
I ankebegrundelsen  

 påstås, at retningslinier til optimering af den kendte teknik er angivet i  

 offentliggjort EP patentansøgning nr. 0 060 670 og i US patentskrift nr.  

 4.135.958, skønt Inpipe Sweden AB må indrømme, at disse referencer ikke  

 indeholder nogen angivelse vedrørende valg af materiale baseret på det ønske,  

 at harpiksen og fibrene i fibermaterialet i hovedsagen skal have samme  

 brydningsindices.
Inpipe Sweden AB indrømmer, at nærværende opfindelse ikke  

 er beskrevet i disse to referencer.
I ankebegrundelsen argumenteres, at  

 nærværende opfindelse implicit fremgår af den offentliggjorte europæiske  

 patentansøgning nr. 0 060 670 under henvisning til side 3, linie 11-14 og  

 side 4, linie 25-27. På side 3 i nævnte EP reference angives, at den  

 rørformede konstruktion omfatter en udspilelig slange af lysledende materiale  

 omgivet af lyshærdeligt harpiksmateriale.
Det angives specifikt, at kun den  

 rørformede konstruktion (som består af glasfibre) er lysledende.
I referencen  

 nævnes også, at harpiksen er omgivet af et materialelag, hvis indvendige  

 overflade i det mindste tilvejebringer god lysreflektion.
På side 4 i nævnte  

 reference angives, at materialet, som omgiver harpiksen er et tyndt  

 aluminiumsfolielag, der har til formål at reflektere lys, som transmitteres  

 gennem laget 12. Hvad dette fortæller læseren er, at fibrene, der anvendes  

 til rørkonstruktionen godt kan transmittere lys, og hvis de gør, møde  

 eventuelt lys, som når foringens ydre overflade, en aluminiumsfolie, og  

 kastes tilbage.
Der er ingen klar angivelse af eller indikation for  

 tilpasning af harpiksens brydningsindeks til fibrenes brydningsindeks til  

 opnåelse af en total og generel lysgennemtrængning til opnåelse af effektiv  

 hærdning af harpiksen.
Den rørformede glasfiberkonstruktion er ikke indlejret  

 i harpikslaget og ønskes fortrinsvis fjernet efter harpikslagets hærdning.
I ankebegrundelsen må Inpipe Sweden AB nødvendigvis argumentere, at  

 offentliggjort europæisk patentansøgning nr. 0 060 670 kun implicit  

 indikerer, at det er kendt at udvælge fiber- og harpiksmaterialer med  

 tilfredsstillende brydningsindices, samt belysningskilder til belysning af  

 den lyshærdelige harpiks til opnåelse af en tilfredsstillende gennemhærdning  

 af materialet.
Af den omhandlede reference fremgår hverken explicit eller  

 implicit den i ankebgrundelsen af Inpipe Sweden AB antydede information.  

 Offentliggjort europæisk patentansøgning nr. 0 060 670 tager ikke stilling  

 til optimeringen af hærdningsbetingelserne.
Indehaverne af rettighederne til  

 nærværende opfindelse er, som det vil være velkendt, førende inden for dette  

 felt, og skønt omhandlede offentliggjorte europæiske patentansøgning allerede  

 indleveredes i marts 1981, har de intet kendskab til at den deri omhandlede  

 teknik nogensinde er udført i praksis, hvilket synes at tyde på, at det ikke  

 har været muligt at tilvejebringe et tilfredsstillende lyshærdningssystem.  

 Dette skyldes formentlig, at spørgsmålet om effektiv lyshærdning gennem hele  

 foringens tykkelse ikke er blevet løst som angivet i nærværende  

 patentansøgning nr. 0054/85 (fremlæggelsesskrift nr. 164.833).
 I ankebegrundelsen skelnes ikke klart mellem, hvorvidt Inpipe Sweden AB  

 ønsker at støtte sig til offentliggjort europæisk patentansøgning nr. 0 060  

 670 og US patentskrift nr. 4.135.958 i relation til deres indvending nr. 2  

 mod krav 1's nyhed eller i relation til indvending nr. 1 mod krav 1's  

 klarhed.
 Inpipe Sweden AB fortsætter derefter med at forklare, hvorfor det er  

 nærliggende for en gennemsnitsfagmand at nå til trækkene i punkt  

 »A« og punkt »B« i krav 1 på baggrund af den kendte  

 teknik.
Inpipe Sweden AB refererer i ankebegrundelsen igen til US patentskrift nr.  

 4.135.958 og offentliggjort europæisk patentansøgning nr. 0 060 670 for at  

 konstatere, at der kendes fremgangsmåder, som svarer til den i indledningen  

 til krav 1 i nærværende ansøgning nr. 0054/85 (fremlæggelsesskrift nr.  

 164.833) angivne kendte teknik, samt at ansøgeren erkender dette.
Det emne  

 Inpipe Sweden AB derfor mener skal diskuteres er, hvorvidt trækkene i punkt  

 »A« og punkt »B« i krav 1's kendetegnende del har nyhed  

 og udviser tilstrækkelig opfindelseshøjde.
Til dette formål henviser Inpipe Sweden AB til US patentskrift nr.  

 2.944.994, hvilket de hævder viser, at lystransmissionsevnen hos en  

 fiberforstærket plastplade kan øges kraftigt ved anvendelse af en harpiks,  

 som i hærdet tilstand har et lysbrydningsindeks, der nærmer sig  

 lysbrydningsindekset for fiberforstærkningen, som er indlejret deri, og i  

 denne forbindelse citeres et afsnit fra spalte 2, linie 1-13 i nævnte US  

 patentskrift.
Af dette citat fremgår, at opfindelsen omhandlet i nævnte US  

 patentskrift er baseret på den opdagelse, at synligheden af fiberstærkningen  

 i det fiberforstærkede plastmateriale kan nedsættes i væsentlig grad ved  

 anvendelse af en harpiks, som i sin hærdede tilstand har et  

 lysbrydningsindeks, der nærmer sig lysbrydningsindekset for de særlige  

 forstærkningsfibre, der er indlejret deri.
 I ankebegrundelsen fortsætter Inpipe Sweden AB med at citere et uddrag fra  

 US patentskrift nr. 2.944.994, hvori det angives at forskellen i  

 lysbrydningsindeks mellem de forstærkende fibre på den ene side og harpiksen  

 på den anden side ikke bør overstige 0,010 og fortrinsvis ikke mere end  

 0,005. Denne forskel i lysbrydningsindeks henfører til den hærdede tilstand  

 af harpiksen.
Inpipe Sweden AB synes ikke at fatte at US patentskrift nr. 2.944.994  

 angår brydningsindekset for harpiksen, når den er hærdet, hvorimod nærværende  

 ansøgning nr. 0054/85 (fremlæggelsesskrift nr. 164.833) angår  

 brydningsindekset af harpiksen i hærdet tilstand.
Inpipe Sweden AB hævder, at  

 der ikke findes noget grundlag for denne sondring i basisdokumentet i  

 nærværende ansøgning.
Dette argument er absurd, al den stund at det i  

 basisdokumentet side 2, linie 23 - side 3, linie 36 netop er forklaret, at  

 lysaktiveret hærdning af harpiksmaterialer i en foring anvendt ved en  

 udforingsproces af den i teknikken kendte art lider af den ulempe, at brugen  

 af kommercielt anbefalede materialer ikke har resulteret i en tilstrækkelig  

 indtrængning af hærdelys ind i foringsrørets godstykkelse til at bevirke en  

 tilfredsstillende hærdning, samt forklaret, at en meget dybere lyshærdning  

 kan opnås ved, at brydningsindices for fibermaterialet og den lyshærdende  

 harpiks vælges, således at de har samme eller omtrent samme brydningsindeks.  

 Således angives i basisdokumentet på side 3, linie 20-24:
»Hvis disse betingelser er opfyldt er det konstateret, at der er en  

 høj transmission af hærdelyset igennem foringen, som sætter lys i stand til  

 at nå katalysatoren, så hærdningen indledes igennem hele foringens masse  

 eller tykkelse.« Af indledningen til krav 1 i nærværende ansøgning nr. 0054/85  

 (fremlæggelsesskrift nr. 164.833) fremgår, at det harpiksabsorberende  

 fibermaterialer er »imprægneret med en hærdebar harpiks (dvs. en harpiks  

 i uhærdet tilstand) indeholdende bestrålingsaktiverbar katalysator«, og  

 i kravets indledning angives også, at hærdningen af harpiksen med lysstråling  

 igangsættes når foringen er i position på den indre overflade af en  

 rørledning eller passage.
Harpiksen skal her nødvendigvis være i uhærdet  

 tilstand.
Der vil ikke være nogen mening i at forsøge at fremstille en hærdet  

 foring med høj gennemskinnelighed i en underjordisk kloak.
Foringen ville  

 heller ikke kunne anbringes på kloakens indre overflade, hvis harpiksen  

 allerede var hærdet.
Inpipe Sweden AB's påstand i denne forbindelse er  

 således uden mening.
Inpipe Sweden AB fortsætter med at argumentere, at US patentskrift nr.  

 2.944.994 ikke desto mindre vil være fuldstændigt relevant over for det  

 karakteriserende træk i punkt »A« i krav 1's kendetegnende del,  

 idet der nu henvises til en del af teksten i US patentskrift nr. 2.944.994,  

 som angiver at harpiksen under eksperimentelle forsøg udviser en forøgelse af  

 brydningsindekset fra 0,019 til 0,025 fra den uhærdede til den hærdede  

 tilstand.
I sammenhæng med nærværende opfindelse er denne forskel ikke lille  

 som påstået i ankebegrundelsen, men faktisk meget stor.
I ankebegrundelsen  

 angives det, at denne forskel ligger inden for et acceptabelt spektrum, men  

 hvad der menes hermed er ikke klart.
Inpipe Sweden AB søger i  

 ankebegrundelsen at affærdige, at udvælgelsen af brydningsindeks i den  

 hærdede tilstand af harpiksen fremfor i den hærdede tilstand er af meget  

 lille betydning.
Dette er helt forkert.
Under udviklingen af den i nærværende  

 ansøgning nr. 0054/85 (fremlæggelsesskrift nr. 164.833) omhandlede opfindelse  

 viste det sig ved forsøg med konventionelle fibermaterialer og lyshærdelige  

 harpikser, at det ikke var muligt at opnå dyb indtrængning af lys og hærdning  

 af den fjerne side af foringen.
Først ved omhyggelig afpasning af  

 brydningsindices, som angivet i krav 1, lykkedes det at løse problemerne.
US  

 patentskrift nr. 2.944.994 belyser et problem, som afviger fuldstændigt fra  

 hærdningsproblemet.
Ifølge nævnte US patentskrift udvælges med vilje en  

 harpiks, hvis brydningsindeks afviger væsentligt fra fibermaterialets  

 brydningsindeks, idet brydningsindekset for harpiksen stiger under  

 hærdningen, med det resultat at brydningsindekset for den hærdede harpiks  

 ligger meget tæt på brydningsindekset for fibrene, hvorved opnås at fibrene  

 »forsvinder« i harpiksmassen og et klart produkt fremkommer.
Det er  

 tydeligt, at der her er tale om en anden teknik, fordi opfindelsen i nævnte  

 US patentskrift er beregnet på fremstilling af klare paneler og andre støbte  

 produkter med høj lystransmission.
Den antagelse, at dette patentskrift er  

 relevant for trækket i punkt »A« i krav 1 er derfor helt forkert.
I øvrigt er den i US patentskrift nr. 2.944.994 omhandlede kendte teknik  

 irrelevant af en anden grund.
Som det vil fremgå af kravet i dette US  

 patentskrift omhandler den deri angivne opfindelse fremstillingen af  

 fiberarmeret plast under anvendelse af en termohærdende harpiks, hvorved  

 spørgsmålet om brydningsindices i relation til hærdning er uden betydning.  

 Der kan således overhovedet ikke fremdrages nogen paralleller mellem den fra  

 US patentskrift nr. 2.944.993 kendte teknik og den i nærværende ansøgning nr.  

 0054/85 (fremlæggelsesskrift nr. 164.833) omhandlede opfindelse.
Inpipe Sweden AB går herefter i ankebegrundelsen over til at diskutere  

 offentliggjort europæisk patentansøgning nr. 0 039 838. Denne ansøgning angår  

 helt samme koncept, som US patentskrift nr. 2.944.994, og de samme  

 argumenter, der ovenfor er anført mod US patentskrift nr. 2.944.994 kan  

 derfor også anvendes mod offentliggjort europæisk patentansøgning nr. 0 039  

 838. Nævnte offentliggjorte europæiske patentansøgning vedrører udvælgelsen  

 af harpiksen, der skal anvendes, og det bemærkes blot, at indekset for  

 harpiksen i starttilstanden skal være mindre end brydningsindekset for  

 fibrene.
Det afsnit, der citeres i ankebegrundelsen fra side 5 i nævnte  

 offentliggjorte europæiske patentansøgning bekræfter blot dette.
Ligeledes med hensyn til offentliggjort europæisk patentansøgning nr. 0  

 039 838 er den deri omhandlede kendte teknik irrelevant, alene af den grund,  

 at den til fremstilling af det fiberarmerede plastmateriale harpiks er en  

 termohærdende harpiks, hvorved spørgsmålet om brydningsindices i relation til  

 hærdningen er uden betydning.
Ganske vist omtales øverst på side 6 i  

 ankebegrundelsen, at offentliggjort europæisk patentansøgning nr. 0 039 838  

 angiver forskellige katalysatorer, som initierer hærdningen af harpiksen.
Der  

 er dog udelukkende tale om katalysatorer til brug ved termohærdning af den i  

 udførelseseksemplerne angivne art.
Offentliggjort europæisk patentansøgning  

 nr. 0 039 838 omtaler ikke katalysatorer til brug ved lyshærdning.
Til trods for Inpipe Sweden AB's udsagn i ankebegrundelsen om, at US  

 patentskrift nr. 2.944.994 og offentliggjort europæisk patentansøgning nr. 0  

 039 838 eksakt viser, hvad der fremgår af krav 1 i nærværende ansøgning nr.  

 0054/85 (fremlæggelsesskrift nr. 164.833), er det helt klart, at dette ikke  

 er tilfældet, hvilket også er fastslået af Patentdirektoratet i forbindelse  

 med afgørelsen af indsigelsen.
Inpipe Sweden AB hævder videre, at harpiks og  

 fibre i den i disse referencer omhandlede teknik har i hovedsagen samme  

 lysbrydningsindices.
Dette er ganske simpelt ikke sandt og vil aldrig kunne  

 være sandt.
Tværtimod fremgår det af hver af disse referencer, at det er  

 vigtigt at brydningsindeks for harpiksen i uhærdet tilstand er væsentligt  

 forskellig fra fibrenes brydningsindeks, således at brydningsindekset for  

 harpiksen under hærdningen kan stige til en værdi, som hovedsageligt er den  

 samme som for fibrene.
Til trods for, hvad Inpipe Sweden AB derfor hævder i ankebegrundelsen,  

 viser den kendt teknik i disse referencer intet, som vil kunne anspore en  

 gennemsnitsfagmand til at vælge lysstråling og de specifikke materialer, der  

 er angivet i krav 1 i nærværende ansøgning nr. 0054/85 (fremlæggelsesskrift  

 nr. 164.833). Traditionelt har teknikkere i forbindelse med lyshærdende  

 harpikser tidligere blot udvalgt disse harpikser og bestrålet dem med  

 hærdelys.
Der er ikke blevet taget nøjere hensyn til, hvordan sådanne  

 lyshærdende harpikser kan bringes til at fungere mere effektivt, og skønt  

 Inpipe Sweden AB i ankebegrundelsen ønsker at give indtryk af, at andre inden  

 for dette tekniske område er nået frem til den i nærværende ansøgning nr.  

 0054/85 (fremlæggelsesskrift nr. 164.838) omhandlede opfindelse, viser en  

 gennemgang af, hvad der kendes i teknikken, at dette netop ikke er tilfældet,  

 og påstanden om manglende opfindelseshøjde er derfor ikke underbygget.
 Påstandene i ankebegrundelsen om, at krav 1 i nærværende ansøgning nr.  

 0054/85 (fremlæggelsesskrift nr. 164.838) mangler opfindelseshøjde bygger på  

 bagklogskab, nemlig en kombination af den i krav 1' indledning angivne kendte  

 teknik og teknik, hvor harpiksen ikke lyshærdes, men hvor der af hensyn til  

 det færdige produkts optiske egenskaber ønskes at harpiksen i hærdet tilstand  

 og i produktet indlejrede fibre tilnærmelsesvis har samme brydningsindeks.
 Patentdirektoratet er allerede i to omgange ud fra en objektiv, konkret  

 vurdering af den kendte teknik kommet til det resultat, at den i nærværende  

 ansøgning nr. 0054/85 (fremlæggelsesskrift nr. 164.833) angivne opfindelse er  

 patenterbar, og at opfindelsen i øvrigt er tilstrækkelig tydeligt beskrevet.
 Da opfindelsen i krav 1 i nærværende ansøgning nr. 0054/85  

 (fremlæggelsesskrift nr. 164.833) herefter må forudsætte at være patenterbar,  

 er de afhængige krav 2-5 ligeledes patenterbare og det af Inpipe Sweden AB i  

 ankebegrundelsen anførte vedrørende disse krav kan derfor tilbagevises.  

 Specielt tilvejebringer Inpipe Sweden AB i ankebegrundelsen ingen relevante  

 oplysninger på basis af hvilke krav 5 vil kunne anses for nærliggende som  

 antydet i ankebegrundelsen.
 Krav 6 i nærværende ansøgning nr. 0054/85 (fremlæggelsesskrift nr.  

 164.833) er et uafhængigt produktkrav, som i alt væsentligt omfatter samme  

 træk som fremgangsmådekravet og derfor har alt, hvad der er anført i relation  

 til fremgangsmådekrav 1, også gyldighed for krav 6.
Inpipe Sweden AB henviser i ankebegrundelsen specielt til offentliggjort  

 europæisk patentansøgning nr. 0 025 359 i forbindelse med det træk i krav 6 i  

 nærværende ansøgning nr. 0054/85 (fremlæggelsesskrift nr. 164.833), at  

 foringen er indeholdt i et uigennemskinneligt hylster.
Offentliggjort  

 europæisk patentansøgning nr. 0 025 359 omhandler imidlertid slet ikke et  

 uigennemskinneligt hylster, men derimod anvendelsen af en uigennemskinnelig  

 film, såsom en metalfolie, der rulles op sammen med det imprægnerede  

 materiale.
Der er således tale om et uigennemskinneligt barrierelag og ikke  

 et hylster.
I alle tilfælde er anvendelsen af det uigennemskinnelige hylster  

 ikke det eneste nye træk i krav 6, idet et af de andre træk er afpasningen af  

 brydningsindices, som diskuteret i relation til krav 1, nemlig det af Inpipe  

 Sweden AB i ankebegrundelsen med punkt »A« benævnte træk i krav 1.
Med hensyn til det af Inpipe Sweden AB i ankebegrundelsen anførte  

 vedrørende den til nærværende ansøgning nr. 0054/85 (fremlæggelsesskrift nr.  

 164.833) svarende europæiske patentansøgning, er hverken Patentdirektoratet  

 eller Patentankenævnet bundet af nogen afgørelse truffet i den tilsvarende  

 europæiske patentansøgning, idet det står Patentdirektoratet og  

 Patentankenævnet frit for at træffe deres selvstændige beslutninger på et  

 selvstændigt grundlag.
Inpipe Sweden AB angiver i ankebegrundelsen, at den  

 til nærværende ansøgning nr. 0054/85 (fremlæggelsesskrift nr. 164.833)  

 svarende europæiske patentansøgning blev afslået.
Denne oplysning er  

 ukorrekt.
Det europæiske patent blev udstedt under nr. 0 155 406 den 11.  

 oktober 1989 på basis af europæisk patentansøgning nr. 84116350.4. Der blev  

 imidlertid af BASF AG, Rothenberger Werkzeug-Maschinen GmbH og Inpipe AB  

 nedlagt indsigelse mod patentet og Opposition Division traf beslutning om at  

 tilbagekalde patentet.
De daværende indehavere af det europæiske patent  

 besluttede under indsigelsessagen af finansielle årsager at opgive deres  

 europæiske patentrettigheder.
Virksomheden blev imidlertid overtaget af de  

 nuværende indehavere, som har en anden indstilling til opretholdelsen af  

 patentrettigheder.
Hvis med andre ord de nuværende indehavere af  

 rettighederne i nærværende ansøgning nr. 0054/85 (fremlæggelsesskrift nr.  

 164.833) havde været indehavere af europæisk patent nr. 0 155 406 på det  

 tidspunkt det blev tilbagetaget, ville dette ikke være sket.
De nye  

 indehavere af nærværende patentrettigheder er af den opfattelse, at  

 indsigelserne i det tilsvarende europæiske patent skulle have været  

 imødegået, hvilket desværre nu er for sent.
Inpipe Sweden AB har ved deres fuldmægtig fire måneder efter fristen for  

 indlevering af ankebegrundelsen helt uhørt fremsendt en kopi af en betænkning  

 udstedt under omprøvning af det til nærværende ansøgning nr. 0054/85  

 (fremlæggelsesskrift nr. 164.833) svarende US patent.
På grund af den korte  

 tid har det ikke været os muligt at indhente detaljerede kommentarer hertil  

 fra vores klient.
I øvrigt er vi af den opfattelse, at en  

 omprøvningsprocedure i USA, hvor der ifølge Inpipe Sweden AB's danske  

 fuldmægtig ikke er tilvejebragt noget nyt, kan have nogen interesse for den  

 bedømmelse af patenterbarheden af den i nærværende ansøgning nr. 0054/85  

 (fremlæggelsesskrift nr. 164.833) omhandlede opfindelse.
Blot synes vi, at  

 det skal oplyses, at vore klienter har haft et møde med US Patent Office og  

 at de forventer en snarlig godkendelse af US patentet.
Hvis Patentankenævnet  

 mod forventning skulle være at lade den af Inpipe Sweden AB's danske  

 fuldmægtig fremsendte kopi fra omprøvningssagen i USA indgå i bedømmelsen af  

 patenterbarheden af den i nærværende fremlæggelsesskrift nr. 164.833  

 omhandlede opfindelse, skal vi anmode Patentankenævnet om at vi må få  

 lejlighed til at knytte vore kommentarer til omprøvningen i USA.
Inpipe Sweden AB har i omprøvningsbegæringen fuldstændigt undladt at  

 tilvejebringe relevante begrundelser for at nægte udstedelse af patent på  

 grundlag af nærværende fremlæggelsesskrift nr. 164.833, og vi skal derfor  

 anmode Patentankenævnet om, at fastholde Patentdirektoratets klare afgørelse,  

 således at patent kan blive meddelt på grundlag af nærværende  

 fremlæggelsesskrift nr. 164.833.' I fortsættelse af skrivelse af 6. januar 1995 har ansøgeren i skrivelse af  

 1. februar 1995 anført følgende:
 »Under henvisning til Patentankenævnets brev af 14. december 1994  

 vedlagt en fra patentbureauet Hofman-Bang & Boutard A/S modtaget  

 skrivelse af 9. december 1994 samt første afsnit på side 12 i vor skrivelse  

 til Patentankenævnet af 6. januar 1995, tillader vi os vedlagt at fremsende  

 kopi af »NOTICE OF INTENT TO ISSUE REEXAMINATION CERTIFICATE«  

 udstedt den 10. januar 1995 af US Patent Office.
 Kravene i det til nærværende patentansøgning nr. 0054/85 svarende US  

 patent nr. 4.581.247 er på begæring af Inpipe Sweden AB blevet underkastet  

 reexamination, hvorunder der er foretaget en indgående vurdering af kravene  

 på basis af den samme kendte teknik, som (jf. ovennævnte skrivelse af 9.  

 december 1994 fra Inpipe Sweden AB's danske fuldmægtig) er bragt frem i  

 forbindelse med Inpipe Sweden AB's anke af Direktoratets afgørelse af 23.  

 marts 1994.
Af begrundelsen fra US Patent Office om at udstede Reexamination  

 Certificate fremgår det kort og klart, at den kendte teknik ikke giver  

 tilskyndelse til at afpasse brydningsindekset for den uhærdede harpiks med  

 brydningsindekset for fibermaterialet.
US Patent Office er som  

 Patentdirektoratet nu to gange kommet til det resultat, at nærværende  

 opfindelse adskiller sig tydeligt fra den kendte teknik og således er  

 patenterbar.' Ankenævnet har behandlet sagen på sit møde den 5. marts 1996.
 For klageren mødte teknisk chef Borje Persson sammen med civilingeniør  

 Henrik Brieghel, der forelagde sagen.
 For ansøgeren mødte civilingeniør Henrik Sten Nielsen.
Der blev for klagerens side bl.a. henvist til, at krav 1 i  

 fremlæggelsesskrift nr. 164.833 er uklart, jf. patentlovens § 8, stk. 2. En  

 tilsvarende patentansøgning omend uden samme kravformulering var blevet  

 afslået af den europæiske patentmyndighed.
Også i USA var en tilsvarende  

 patentansøgning oprindelig blevet afslået.
Senere var dog her godkendt et  

 krav med en noget ændret formulering.
Specielt vedrørende den europæiske  

 patentansøgning nr. 60 670 var det ved udnyttelsen af teknikken muligt at  

 opnå en gennemhærdning af det imprægnerede fibermateriale ved brug af en  

 lysbestråling og ved samme anvendelsesområde.
Allerede derfor måtte det anses  

 for kendt at bruge fiber- og harpiksmateriale med brydningsindeks og  

 belysningskilder til belysning af det lyshærdelige harpiks.
For en fagmand  

 måtte det være nærliggende at vælge en lysstråling, som muliggør god  

 gennemtrængning af materialet.
Herefter kunne det kendetegnende træk  

 »B« i krav 1 ikke begrunde patenterbarhed af opfindelsen, og  

 Direktoratets afgørelse måtte således anses for at være truffet på et forkert  

 grundlag.
De tilhørende uselvstændige krav 2 til 5 var alle knyttet til  

 hovedkravet, der som anført ikke kunne anses for patenterbart.
Ansøgeren gjorde gældende, at det var ulogisk, når klageren kunne påstå,  

 at krav 1 er uklart og samtidig finde det nærliggende for en fagmand.
I ingen  

 af de indgivne tilsvarende patentansøgninger i udlandet har de respektive  

 patentmyndigheder bemærket, at beskrivelsen ikke er så tydelig, at  

 gennemsnitsfagmanden kan udøve opfindelsen.
US patentskrift nr. 2.944.994  

 vedrørte brydningsindekset for hærdet harpiks, hvorimod nærværende ansøgning  

 vedrørte brydningsindekset af harpiksen i hærdet tilstand, hvilken sondring  

 der var grundlag for i basisdokumentet.
Klagerens påstand om manglende nyhed  

 og opfindelseshøjde kunne ikke anses for underbygget.
 Ankenævnet skal udtale:
 I henhold til de af Patentdirektoratet anførte grunde og idet det overfor  

 Ankenævnet anførte ikke findes at kunne føre til andet resultat bestemmes:  

 Den påklagede afgørelse stadfæstes.
Grønning-Nielsen Hans Chr.
Thomsen Lars Herborg P.
Terndrup Pedersen  

 Ansgar Sørensen Indsigelsessag.
