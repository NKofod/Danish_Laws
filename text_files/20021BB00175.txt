Fremsat den 23. maj 2003 af  

 Karen J.
Klint (S), Sophie Hæstorp Andersen (S), Mette  

 Frederiksen (S),  

  

 Pernille Blach Hansen (S), Lone Møller (S), Grete Schødts (S) og  

 Arne Toft (S) Forslag til folketingsbeslutning om nedsættelse af et  

 »førkommissionsudvalg  

 « vedrørende  

  

 folkekirkens fremtidige forhold til staten Folketinget pålægger regeringen inden udgangen af oktober  

 2003 at nedsætte et tværgående og bredt sammensat udvalg, der skal have til  

 hensigt at stå for en opsamling af de temaer og aspekter, der vil være  

 relevante at inddrage i forbindelse med et eventuelt efterfølgende  

 kommissionsarbejde om folkekirkens fremtidige forhold til staten og  

 folkekirkens rolle i samfundet i øvrigt.
 Kirkeministeren udformer  efter drøftelse med partierne i  

 Folketingets Kirkeudvalg  kommissorium for udvalget og udpeger  

 medlemmer til  

 udvalget, så der er den ønskede bredde i udvalgets sammensætning.
Bemærkninger til forslaget I forlængelse af  

    

 Kristeligt Folkepartis beslutningsforslag nr.
B 115 om nedsættelse af en  

 kommission med henblik på at omlægge statens økonomiske støtte til  

 folkekirken  

 og undersøge den civile registrering og kirkeministerens lovforslag nr.
L 163  

 om større økonomisk frihed, decentralisering af kompetence m.v. samt på  

 baggrund af regeringens overvejelser om at ændre på de øremærkede  

 statstilskud  

 til folkekirken vil der være et voksende behov for at afklare de økonomiske  

 og  

 strukturelle forhold mellem staten og folkekirken.
Der er behov for at sikre,  

 at eventuelle fundamentale ændringer, som der kan blive tale om, gennemføres  

 med passende hensyn til helheden i den folkekirkelige ordning.
Det er forslagsstillernes opfattelse, at denne afklaring  

 ikke alene skal ske i det af regeringen allerede nedsatte udvalg omkring  

 bloktilskud, idet mange andre aspekter end lige de økonomiske relationer  

 ønskes  

 inddraget i en langsigtet ordning.
Ligeledes er det forslagsstillernes  

 holdning, at der skal være en bred, tværgående og åben debat med koordineret  

 opsamling af temaer, forslag m.v., før der tages stilling til eventuel  

 nedsættelse  

 af en kommission, idet det ikke alene er Folketinget, der skal afstikke de  

 temaer, en eventuel kommission skal behandle.
 Sidste strukturkommission kom (efter 7 år) i 1971 med  

 Betænkning nr. 610 om  

    

 »Folkekirken i det moderne samfund  

 «  

 . Betænkningen kom lige efter  

 kommunalreformen, og der var dengang ikke opbakning til gennemførelse af  

 betænkningens forslag om ændringer.
 I 1980erne og 1990erne er der gennemført en næsten total  

 fornyelse af de kirkelige hovedlove.
 Forenklingsudvalget, nedsat af kirkeministeren,  

    

 har i juni 2000 afgivet Delbetænkning I, som  

 efterfølgende er fulgt op med en række forsøg eller ændringer.
Interessen for folkekirken og dens strukturelle forhold har  

 således løbende været meget synlig, og der har været mange debatter om,  

 hvordan  

 folkekirken bedst kan være folkets kirke i det 21. århundrede.
Mange af disse  

 drøftelser har dog oftest fundet sted »inden for kirkens egne mure« eller på  

 en  

 måde, hvor personer, der ikke dagligt forholder sig til folkekirken, ikke har  

 fundet vej frem i debatten.
 Forslagsstillerne anerkender de tidligere debatter, men  

 ønsker med beslutningsforslaget at få bredt drøftelserne mere ud, og at der  

 sker en samtidig opsamling af de temaer og forhold, som trænger sig på enten  

 på  

 grund af kirkens egne ønsker om udvikling eller på grund af ændringer i  

 samfundsforholdene.
 Aktuelt er der især fokus på:
  

 	  

    

 om Folketinget lever  

 godt nok op til grundlovens bestemmelser om, at folkekirkens forhold skal  

 reguleres ved lov, og om de andre folkekirkelige paragraffer i grundloven  

 trænger til en nyformulering,   

 	  

    

 konsekvenserne af de  

 ændringer, der er iværksat efter Forenklingsudvalgets forslag,   

 	  

    

 ændringerne i  

 samfundet, hvor der er mange forventninger til, at frivillige organisationer  

 påtager sig et øget socialt ansvar,   

 	  

    

 de udfordringer, der  

 kan ligge i, at andre religioner/trosretninger i dag er en større del af  

 mange  

 menneskers hverdag, og hvad dette kan betyde for folkekirkens virke og ønsker  

 om mere lovgivning om andre religioner/religionsfriheden,   

 	  

    

 om der er forhold i  

 det europæiske eller andet internationalt samarbejde, som bør inddrages i den  

 danske debat,   

 	  

    

 folkekirkens  

 varetagelse af civilretlige opgaver såsom civil registrering og  

 begravelsesforhold.
Men der er givet flere forhold, som bør tages med i  

 debatterne.
Derfor er det nødvendigt at opbygge en så bred debat som muligt.  

 En  

 debat, hvor også almindelige medlemmer af folkekirken kan komme til orde.
En  

 debat, hvor de mange frivillige kirkelige organisationer inddrages.
En debat,  

 hvor der også er plads til, at personer, der ikke er medlemmer af  

 folkekirken,  

 kan udtrykke deres ønsker ud fra grundlovens bestemmelser om religionsfrihed.
Udvalgets opgave Det foreslåede udvalg skal således sikre, at der kommer en  

 bred debat, og at der sker en koordineret opsamling af temaer, forslag m.v..  

 Opsamlingen foreslås udgivet i et temakatalog, hvor de forskellige  

 problemforhold konkretiseres i relation til hvert tema.
Udvalget skal ikke  

 komme med anbefalinger, men alene tydeliggøre de ønsker, der kommer frem i  

 debatten, og påpege nogle af de afledte konsekvenser heraf.
Udvalget skal sikre, at debatten bliver landsdækkende ved,  

 at der afholdes minimum fire decentrale konferencer, der er tilrettelagt, så  

 menige medlemmer af folkekirken og medlemmer af menighedsrådene og andre  

 interesserede  

 kan deltage.
Disse konferencer bør derfor afholdes uden for almindelig  

 arbejdstid.
Udvalget samarbejder med forskellige interessenter om de  

 aktiviteter, der bør afvikles i forløbet, og der udformes løbende en  

 aktivitetsoversigt, der er let tilgængelig for alle interesserede.
 Udvalget bør afslutte sit arbejde inden begyndelsen af  

 folketingsåret 2006-07, hvorefter Folketinget tager stilling til, om der er  

 behov for en mere dybtgående strukturkommission, eller om folkekirkens  

 forhold  

 alene kan klares via almindelig lovgivning.
Udvalget erstatter ikke den evalueringsgruppe,  

 kirkeministeren har givet tilsagn om at nedsætte til at følge  

 implementeringen  

 af lovforslag nr.
L 163, men kan naturligvis samarbejde med denne.
Dette er  

 der  

 taget højde for i ovenstående forslag til tidstermin.
Udvalgets sammensætning og organisering Forslagsstillerne anbefaler, at formanden bliver en person  

 med stor indsigt i det folkekirkelige område, som er fortrolig med at  

 formidle  

 det kirkepolitiske stof samt sætte det til debat.
 Sekretariatet bør udgå fra en af de folkekirkelige  

 organisationer, der i kraft af sin størrelse i forvejen er vant til bære en  

 administration, kan forestå research og analysearbejde, lave oplæg,  

 tilrettelægge og afvikle konferencer og anden mødevirksomhed samt i forvejen  

 har tilstrækkelig viden om og indsigt i hele området til at sammenfatte  

 debatterne i temaer, der så igen  til den efterfølgende faglige og  

 politiske  

 proces  beskrives i en problematiserende form.
Skriftlig fremsættelse Karen J.
Klint  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om nedsættelse af et »førkommissionsudvalg« vedrørende  

 folkekirkens fremtidige forhold til staten.
(Beslutningsforslag nr.
B 175).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
