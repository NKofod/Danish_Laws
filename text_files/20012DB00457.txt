Betænkning afgivet af Retsudvalget den  

 23. maj 2002 Betænkning over Forslag til folketingsbeslutning om udkast  

 til rammeafgørelse om den europæiske arrestordre m.v.
[af justitsministeren (Lene Espersen)] 1. Udvalgsarbejdet Beslutningsforslaget blev fremsat den 10. april 2002 og  

 var til 1. behandling den 24. april 2002. Beslutningsforslaget blev efter 1.  

 behandling henvist til behandling i Retsudvalget.
Møder Udvalget har behandlet beslutningsforslaget i 4  

 møder.
Teknisk gennemgang Desuden har udvalget den 2. maj 2002 fået en teknisk  

 gennemgang af beslutningsforslaget ved justitsministeren og dennes  

 embedsmænd.
Spørgsmål Udvalget har stillet 59 spørgsmål til  

 justitsministeren til skriftlig besvarelse, hvoraf denne har besvaret de 55.  

 De resterende 4 spørgsmål forventes besvaret inden  

 beslutningsforslagets 2. behandling.
2. Indstillinger og politiske bemærkninger Et flertal i udvalget (S, V, KF, RV og KRF)  

 indstiller beslutningsforslaget til vedtagelse uændret.
 Et mindretal i udvalget (DF, SF og EL) indstiller  

 beslutningsforslaget til forkastelse.
 Dansk Folkepartis medlemmer af udvalget finder, at  

 rammeafgørelsen om den europæiske arrestordre på  

 afgørende måde tilsidesætter retssikkerhedshensyn, der  

 hidtil har været betragtet som selvfølgelige i det danske  

 retssamfund.
Beslutningsforslaget vil indebære, at en dansk  

 statsborger i fremtiden   i modsætning til i dag   kan udsættes  

 for retsforfølgning i et andet europæisk land, uanset hvordan  

 det pågældende lands retsplejelov og retsplejegarantier er  

 affattet.
En dansk statsborger kan således ikke være sikker  

 på   som i dag   at tiltalerejsningen, afhøringen, forsvaret,  

 vidneførsler, votering og andre retshandlinger finder sted på  

 tiltaltes eget sprog eller oversættes til tiltaltes eget sprog.
Det vil  

 i fremtiden helt og aldeles afhænge af, hvordan det  

 pågældende lands retsplejeregler er udformet.
Dansk Folkeparti mener, at et af hovedformålene med  

 statsborgerskabsregler er, at det enkelte land er forpligtet til i mange  

 forskellige situationer at yde egne statsborgere en grundlæggende  

 beskyttelse.
I tilfælde, hvor en person retsforfølges ved  

 domstolene, består beskyttelsen bl.a. i, at den anklagede har ret til  

 at få forelagt anklagen på dansk og ret til at forsvare sig  

 på dansk.
 Dansk Folkeparti finder, at afgørende  

 retssikkerhedshensyn tilsidesættes med beslutningsforslaget, og  

 indstiller beslutningsforslaget til forkastelse.
Socialistisk Folkepartis medlem af udvalget mener ikke, at  

 danske statsborgere, der sigtes for grov kriminalitet begået i andre  

 lande, under alle omstændigheder skal kunne undgå udlevering.
SF  

 har derfor ikke afvist det forslag til ændring af udleveringsloven, som  

 er en del af lovforslag nr.
L 35 (antiterrorpakken), hvorefter en person kan  

 blive udleveret, hvis den pågældende er sigtet for en  

 lovovertrædelse, der kan straffes med mere end 4 års  

 fængsel, eller i mere banale sager, hvis vedkommende har boet i det  

 pågældende land i de seneste 2 år.
 Den rammeafgørelse, der med dette  

 beslutningsforslag skal godkendes, går langt videre.
Kravet om dobbelt strafbarhed skal ikke længere  

 finde anvendelse, hvis kriminaliteten er på den såkaldte  

 positivliste.
Der kan med andre ord ske udlevering, selv om sigtelsen rejses  

 for forhold, der ikke er kriminelle i Danmark.
Der kan ske udlevering ved sigtelser for helt banale  

 forbrydelser.
Rammeafgørelsen tager slet ikke højde for de  

 meget forskellige retssystemer, der er i de forskellige medlemslande   et  

 forhold, der på ingen måde er blevet undersøgt.
Samtidig har regeringen forlangt, at beslutningsforslaget  

 skal hastes igennem Folketinget på trods af, at en vedtagelse i dette  

 folketingsår slet ikke er påkrævet.
Det har således  

 ikke været muligt at få den grundige behandling af sagen, som  

 dens alvor burde betinge.
Enhedslistens medlem af udvalget mener for det  

 første, at så væsentlige ændringer af  

 statsborgerskabet og strafferetten, som dette beslutningsforslag  

 indebærer, kun bør ske efter grundige forberedelser, herunder en  

 vurdering af, om der overhovedet er behov for sådanne ændringer.  

 Ændringerne har på det strafferetlige område lige så  

 stor betydning som ØMUen på det økonomiske  

 område.
EU gøres til ét strafferetligt område.  

 Alligevel er der intet gjort for at sikre en offentlig debat, hverken i  

 Danmark eller i de øvrige EU-lande.
For det andet er det at kriminalisere handlinger den  

 alvorligste form for lovgivning.
Det bør kun ske, hvis lovgiver efter  

 grundige overvejelser finder, at handlingerne bør forbydes.
Men med  

 denne rammeafgørelse vil borgerne fremover kunne straffes for  

 handlinger, der ikke er strafbare i deres eget land, i nogle tilfælde  

 ovenikøbet selv om handlingerne er begået i deres eget land.
 Det fremgår af høringssvarerne, at alle, der  

 arbejder med området, er betænkelige ved beslutningsforslaget.  

 Både Rigsadvokaten, Politimesterforeningen, Politidirektøren i  

 København, Dommerforeningen, Advokatrådet og Foreningen af  

 Beskikkede Advokater finder forslaget for vidtgående.
Regeringen har henvist til, at der kun er tale om  

 alvorlige forbrydelser, men arrestordren omfatter alle forbrydelser med en  

 strafferamme på over 12 måneder.
Selv forbrydelserne på  

 positivlisten er ikke begrænset til alvorlige forbrydelser, men  

 omfatter også forbrydelser som f.eks. piratkopiering.
Dertil kommer, at  

 det ikke er defineret, hvilke handlinger der er omfattet af forbrydelserne  

 på positivlisten.
Så selv i de tilfælde, hvor borgerne skal  

 udleveres, kan det ikke på forhånd vides, hvilke handlinger der  

 er omfattet.
De forbrydelser, der er oplistet på positivlisten,  

 defineres ikke ens i EU-landene.
Det gælder f.eks. terrorisme.
Sabotage  

 og deltagelse i en kriminel organisation står ikke i den danske  

 straffelov.
Visse handlinger er kriminelle i ét land og lovlige i  

 andre.
F.eks. er det i Irland kriminelt at hjælpe en kvinde med at  

 få abort, og at offentliggøre et nøgenfotografi af en  

 17-årig betegnes i Italien som børneporno.
Det vil derfor  

 være helt uoverskueligt for en borger både i Danmark og i andre  

 EU-lande at vide, om den handling, man foretager, er kriminel eller ej.  

 Enhedslisten kan ikke medvirke til at kriminalisere sådanne handlinger,  

 som i dag ikke er ulovlige i henhold til dansk lovgivning.
Det vil også  

 være uklart på forhånd for borgeren, om han/hun vil blive  

 udleveret til det anmodende land, fordi det er op til den til enhver tid  

 siddende regering af afgøre, om en anmodning om udlevering skal  

 efterkommes eller ej.
Enhedslisten finder, at forarbejdet til dette  

 beslutningsforslag er særdeles mangelfuldt, og er ikke beroliget med,  

 at det senere skal udmøntes i lovforslag, som til sin tid kan  

 undergå et grundigt arbejde.
Når først  

 EU-rammeafgørelsen er vedtaget, kan den kun ændres ved  

 enstemmighed i EU.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
Inge Dahl-Sørensen (V)  

  Birthe Rønn Hornbech (V) nfmd.  

  Karsten Nonbo (V)  Jørgen Winther (V)  

  Peter Skaarup (DF)  Per Dalgaard (DF)  

 Helge Adam Møller (KF)  Lars Barfoed (KF)  

  Jann Sjursen (KRF)  Pia Gjellerup (S)  

  Lissa Mathiasen (S)  Morten Bødskov (S)  

  Per Kaalund (S) Sandy Brinck (S)  

  Anne Baastrup (SF) fmd.  Elisabeth Arnold (RV)  

  Line Barfod (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 56 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 1 * Heraf 1 medlem valgt på  

 Færøerne Bilag 1 Oversigt over bilag vedrørende B 93 Bilagsnr.
