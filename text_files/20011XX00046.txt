Skriftlig fremsættelse (24. oktober  

 2001) Trafikministeren (Jacob Buksti):
 Herved tillader jeg mig for Folketinget at  

 fremsætte:
 Forslag til lov om ændring af lov om  

 kystbeskyttelse. (Præcisering af lovbestemmelser, klageadgang mv.).
(Lovforslag nr.
L 51).
 Forslaget til ændring af kystbeskyttelsesloven  

 præciserer og justerer nogle af de centrale bestemmelser samtidig med,  

 at enkelte nye indsættes i lyset af de hidtidige erfaringer med loven,  

 som er fra 1988.
 Klageprocedurereglerne ændres, således at  

 myndighederne hurtigere vil kunne afgøre borgernes klager endeligt.  

 Ændringerne medfører en smidiggørelse af sagsbehandlingen  

 hos myndighederne til gavn både for klageren og en eventuel  

 virkeliggørelse af det omhandlede projekt.
 Der vil endvidere, inspireret af naturbeskyttelseslovens  

 regler, blive indført mulighed for, at staten kan kræve, at  

 ejeren af en ejendom fjerner ulovligt opførte anlæg.
 Som et nyt element i loven tilvejebringes der med  

 forslaget en særlig lovhjemmel til, at staten i særlige  

 tilfælde kan yde et tilskud til forbedringsarbejder på  

 kyststrækninger.
 Idet jeg i øvrigt henviser til lovforslaget med  

 tilhørende bemærkninger, tillader jeg mig at anbefale forslaget  

 til Tingets hurtige og velvillige behandling.
