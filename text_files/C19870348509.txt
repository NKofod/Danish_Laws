Ved lov nr. 283 af 13. maj 1987 er der med virkning fra den 1. juli 1987 indsat en ny § 117 i arbejdsløshedsforsikringsloven Loven trådte i kraft den 24. maj 1987 (dagen efter bekendtgørelsen i  

 Lovtidende).
 Lovændringen har betydning for arbejdstilbudslovens såkaldte  

 overgangspersoner, dvs. personer, der har afsluttet et arbejdstilbud inden  

 den 1. juli 1985. Disse har som led i en overgangsordning mulighed for at  

 vælge imellem en uddannelsesydelse, en iværksætterydelse eller et nyt  

 arbejdstilbud.
 Formålet med lovændringen er alene at sikre, at de overgangspersoner, der  

 har valgt en uddannelses- eller iværksætterydelse i stedet for et nyt  

 arbejdstilbud, ikke kommer på forlængede dagpenge, førend der er taget  

 stilling til den lovfæstede revision af loven.
 Lovændringen indebærer, at overgangspersoner, der afbryder en uddannelse  

 med uddannelsesydelse eller ophører med egen virksomhed med  

 iværksætterydelse, og som ikke længere opfylder betingelserne for at få  

 dagpenge efter arbejdsløshedsforsikringslovens almindelige regler (§ 55/72),  

 under ingen omstændigheder kommer på forlængede dagpenge førend den 1. januar  

 1988. Disse overgangspersoner vil således kunne få udbetalt deres hidtidige  

 dagpengesats med tilbagevirkende kraft og frem til den 1. januar 1988.
Ved lov nr. 369 af 10. juni 1987 er der endvidere indsat en ny § 118 i arbejdsløshedsforsikringsloven.
 Loven trådte i kraft den 18. juni 1987 (dagen efter bekendtgørelsen i  

 Lovtidende). Loven har ikke tilbagevirkende kraft.
 Lovændringen skal sikre, at ingen, der opnår ret til et nyt arbejdstilbud  

 efter den samtidige ændring af lov om arbejdstilbud til ledige (ændring af  

 revisionsbestemmelse og udvidet ret til arbejdstilbud), vil komme på  

 forlængede dagpenge i perioden indtil arbejdstilbudet kan gives.
 Dette medfører, at ledige, der har afsluttet seneste arbejdstilbud inden  

 den 1. juli 1986 og dermed får ret til yderligere et arbejdstilbud, kan  

 bevare retten til dagpenge på normalt niveau, indtil arbejdsformidlingen har  

 givet det nye arbejdstilbud og dette påbegyndes, eller medlemmet afslår et  

 rimeligt arbejdstilbud.
ndringerne omfatter ikke medlemmer, der i et arbejdstilbud ikke har  

 optjent tilstrækkelige timer til at opfylde arbejdskravet.
Disse medlemmer  

 har altså ikke krav på et nyt arbejdstilbud og vil derfor kunne blive  

 omfattet af reglerne om forlængede dagpenge (70% og 55%).
 De nævnte overgangspersoner er også berettiget til ekstra arbejdstilbud.
Overgangspersoner, der afbryder en uddannelse med uddannelsesydelse eller  

 ophører med egen virksomhed med iværksætterydelse, og som ikke længere  

 opfylder betingelserne for at få dagpenge efter  

 arbejdsløshedsforsikringslovens almindelige regler (§ 55/72), kan herefter  

 vælge, enten at få udbetalt deres hidtidige dagpengesats frem til den 1. januar  

 1988, jfr. arbejdsløshedsforsikringslovens § 117 og derefter komme på  

 forlængede dagpenge, eller at tage imod et nyt arbejdstilbud, hvorved de i henhold til den ny  

 § 118 kan bevare deres hidtidige dagpengesats, indtil de påbegynder eller  

 afslår et rimeligt arbejdstilbud - også selv om tilbudet først gives efter  

 den 1. januar 1988.
P.
D.
V.
