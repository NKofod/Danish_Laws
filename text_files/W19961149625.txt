Skatteministeriets kommentar Efter afhændelsen af et afskrivningsberettiget aktiv vil den  

 skattepligtige typisk have en interesse i efterfølgende at foretage  

 yderligere afskrivninger, da de genvundne afskrivninger indgår i  

 indkomstopgørelsen med en særlig lav medregningsprocent (til og  

 med indkomståret 1995 blev genvundne afskrivninger beskattet som  

 særlig indkomst). Hvis der ikke i forbindelse med afhændelsen er  

 genvundne afskrivninger til beskatning, vil den skattepligtiges interesse i  

 at foretage yderligere afskrivninger være særlig  

 tungtvejende.
TfS 1996, (nummeret på LR af 7. maj 1996 indsættes)  

 vedrørte en anmodning om efterfølgende afskrivning for  

 indkomstårene 1992/93 og 1993/1994 på nogle bygninger, der var  

 blevet afhændet den 1. august 1995 uden skattepligtig fortjeneste.
Da  

 bygningen var afhændet, faldt anmodningen uden for bemyndigelsen, og  

 alene Ligningsrådet kunne tage stilling til anmodningen, jf.  

 ovenfor.
 Til støtte for imødekommelse af anmodningen henviste  

 selskabet bl.a. til, at der ved udfærdigelsen af selvangivelsen for  

 indkomståret 1992/1993 var gjort tiltag til afhændelse af  

 ejendommen, og at det allerede på dette tidspunkt stod klart, at der  

 ikke ville være genvundne afskrivninger til beskatning.
 Det blev derfor gjort gældende, at det skyldtes en åbenlys  

 fejl ved udfærdigelsen af selvangivelsen, at der ikke var foretaget  

 skattemæssige afskrivninger.
Ligningerådet udtalte, at de pågældende bygninger var  

 afhændet, hvorfor udgangspunktet måtte være, at  

 avanceopgørelsen betragtes som endelig, og efterfølgende  

 afskrivninger ikke tillades.
Rådet udtalte endvidere, at dette  

 udgangspunkt kunne fraviges, hvis der forelå individuelle forhold, som  

 f.eks. hvis skattemyndighederne ved ligningen havde foretaget en urigtig  

 retslig vurdering, eller hvis den skattepligtige ikke var blevet orienteret  

 om adgangen til at foretage efterfølgende af- og nedskrivninger.
 Ligningsrådet fandt, at det forhold, at der som følge af en  

 fejl ikke var blevet foretaget bygningsafskrivninger, skønt selskabet  

 påregnede at afhænde ejendommen uden beskatning af genvundne  

 afskrivninger, ikke var så ekstraordinært, at det nævnte  

 udgangspunkt kunne fraviges, og afslog derfor anmodningen.
Afgørelsen er helt i overensstemmelse med hidtidig praksis,  

 hvorefter Ligningsrådet er meget tilbageholdende med at tillade  

 efterfølgende af- og nedskrivninger, når aktivet er  

 afhændet eller virksomheden er ophørt.
Ligningsrådet har  

 således indenfor det seneste år vurderet 6 anmodninger om  

 efterfølgende afskrivninger.
I ingen af sagerne blev anmodningen  

 imødekommet.
Det er fælles for de to situationer, der nævnes af  

 Ligningsrådet som ekstraordinære, at det skyldes  

 skattemyndighedernes forhold, at anmodningen først fremsættes  

 efter afhændelsen af aktivet eller efter virksomhedens ophør.
I  

 sådanne situationer er der et ganske særligt hensyn at tage til  

 den skattepligtige.
Hvis skattemyndighederne i forbindelse med en  

 ændring af den selvangivne eller ansatte indkomst tilsidesætter  

 sin pligt til at gøre opmærksom på adgangen til at  

 ændre af- og nedskrivninger, må det derfor være naturligt,  

 at adgangen hertil udvides i et sådant omfang, at den skattepligtige  

 kan opnå samme retsstilling, som hvis myndighederne havde opfyldt deres  

 informationsforpligtelse.
Dette svarer til, at manglende klagevejledning medfører suspension  

 af en evt. klagefrist.
Det må tilsvarende være naturligt at  

 tillade efterfølgende af- og nedskrivninger, hvis den skattepligtige i  

 første omgang har været afskåret fra at foretage af- og  

 nedskrivninger, fordi skattemyndighederne eksempelvis ved ligningen af et  

 forudgående indkomstår har tilsidesat afskrivningsgrundlaget, og  

 myndighedernes afgørelse senere underkendes på et tidspunkt,  

 hvor aktivet er afhændet, eller virksomheden er ophørt.
Det kan ikke afvises, at der også i andre situationer, vil kunne  

 foreligge så ekstraordinære omstændigheder, at  

 Ligningsrådet vil tillade efterfølgende af- og nedskrivninger,  

 selv om aktivet er afhændet eller virksomheden ophørt.
Det vil  

 bero på en samlet vurdering af de konkrete forhold, om dette er  

 tilfældet.
