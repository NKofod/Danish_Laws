Udtalt, at økonomiudvalget er personaleudvalg for en kommunal  

 trafikhavn, hvis personalet er ansat i kommunen.
Personer, der efter deres  

 ansættelsesbrev er ansat ved havnevæsenet, hører derimod under havneudvalget  

 som personaleudvalg.
Nakskov Byråd I skrivelse af 19. marts 1987 meddelte Indenrigsministeriet på baggrund af  

 kommunens forespørgsel herom af 13. maj 1986 (nr. 402/KK-le), at  

 økonomiudvalget må antages at være personaleudvalg for den kommmunale  

 trafikhavn.
 Indenrigsministeriet henviste herved til, at økonomiudvalget i henhold til  

 den kommunale styrelseslovs § 18, stk. 3, varetager den umiddelbare  

 forvaltning af løn- og personaleforhold og således generelt er ansvarlig for  

 personaleforvaltningen inden for samtlige kommunens områder.
 I tilslutning hertil skal Indenrigsministeriet efter brevveksling med  

 Trafikministeriet præcisere, at personer, der efter deres ansættelsesbrev er  

 ansat ved havnevæsenet, må antages at henhøre under havneudvalget som  

 personaleudvalg.
 Personale, der gør tjeneste ved havnen, er således kun undergivet  

 økonomiudvalget som personaleudvalg, hvis personalet i henhold til  

 ansættelsesbrev er ansat i kommunen.
