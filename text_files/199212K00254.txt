Nr LSF 254 Forslag til Lov om statsgaranti for gældssaneringslån til jordbrugere Fremsat af landbrugsministeren (Bjørn Westh) den 24. marts 1993 Vedtaget ved tredjebehandling den 30. april 1993 Lov nr. 268 af 06/05/1993 § 1. Landbrugsministeren kan inden for en ramme, der fastsættes på  

 de årlige bevillingslove, yde garanti for lån i Dansk Landbrugs  

 Realkreditfond til ejere af jordbrugsejendomme med henblik på sanering og  

 omlægning af gæld.
 Stk. 2. Ansøgning skal være indgivet til Kongeriget Danmarks  

 Hypotekbank og Finansforvaltning inden den 1. januar 1994.
§ 2. Statsgaranti efter § 1 kan ydes for lån, hvis 1) der på ansøgers bedrift finder en sådan jordbrugsmæssig produktion  

 sted, at der hertil kræves en arbejdsindsats af ansøger og dennes husstand på  

 mindst 900 timer årligt, eller ansøger har jordbrug som hovederhverv, 2) ansøger har en samlet gæld, der udgør mindst 70,0 pct. af de samlede  

 aktiver, og 3) ansøger kan godtgøre, at der efter optagelse af lånet, eventuel  

 omprioritering med indekslån og eventuel kreditorordning vil være økonomisk  

 overlevelsesevne.
 Stk. 2. Landbrugsministeren fastsætter nærmere regler om  

 opfyldelse af de i stk. 1 nævnte betingelser.
§ 3. Der kan ydes garanti for et lån, der udgør indtil 30 pct. af  

 ejendommens kontantværdi.
Lånet kan dog højst udgøre et beløb, der svarer til  

 den samlede værdi af restgælden den 15. marts 1993 for gæld, der er  

 pantesikret ud over 70 pct. af ejendommens kontantværdi, og af erhvervsmæssig  

 gæld, der ikke er pantesikret i fast ejendom, samt godkendte sags- og  

 låneomkostninger.
Stk. 2. Der kan højst ydes garanti for et lån på 1.200.000 kr.  

 for hver ansøger og hver bedrift.
Garanti for lån under 75.000 kr. ydes ikke.  

 Der kan ikke ydes garanti for mere end et lån pr. bedrift.
Stk. 3. Provenuet af lånet skal anvendes til indfrielse eller  

 bortakkordering af gæld.
Provenuet kan ikke anvendes til indfrielse af lån i  

 realkreditinstitutter eller Dansk Landbrugs Realkreditfond.
 Stk. 4. Landbrugsministeren kan fastsætte nærmere regler om  

 opgørelse af den gæld, der kan indgå ved beregningen af lånebeløbet og om  

 lånets udbetaling.
§ 4. Lånet ydes som et 15-årigt nominelt forrentet kontantlån  

 eller som et 15-årigt indekslån.
Ydes lånet som et nominelt forrentet  

 kontantlån, afdrages lånet efter serie- eller annuitetsprincippet.
Ydes lånet  

 som et indekslån, afdrages lånet efter serielånsprincippet.
I ydelsen indgår  

 et administrationsbidrag.
 Stk. 2. Hvis lånet ydes som et indekslån, må den samlede belåning  

 af ejendommen med indekslån ikke overstige 50 pct. af ejendommens  

 kontantværdi.
Stk. 3. Lånet skal sikres ved oprykkende panteret i ansøgers  

 ejendom efter bestående pantehæftelser.
Lånet skal have pantesikkerhed inden  

 for ejendommens kontantværdi.
 Stk. 4. Landbrugsministeren godkender Dansk Landbrugs  

 Realkreditfonds satser for gebyrer og løbende bidrag for de lån, hvortil der  

 ydes garanti efter loven.
 § 5. I lånets løbetid betales samtidig med ydelsen en afgift på 1  

 pct. pr. år af restgælden.
 Stk. 2. Afgiften tilfalder statskassen.
§ 6. Landbrugsministeren kan tillade, at lån til finansiering af  

 investeringer i ejendommen og dens drift tinglyses med prioritet forud for  

 gældssaneringslånet.
Efter tilbagerykning skal gældssaneringslånet have  

 pantesikkerhed inden for ejendommens kontantværdi.
 Stk. 2. Er gældssaneringslånet ydet som et indekslån, kan  

 tilbagerykning for nye indekslån kun ske, hvis den samlede belåning af  

 ejendommen med indekslån efter rykningen ikke overstiger 50 pct. af  

 ejendommens kontantværdi.
 § 7. Gældssaneringslånet kan til enhver tid indfries helt eller  

 delvis.
 Stk. 2. Lånet forfalder til indfrielse ved ejerskifte, jf. dog §  

 8, og hvis landbrugspligten på den belånte ejendom ophæves, eller hvis  

 ejendommens jorder i væsentligt omfang overgår til anden anvendelse end  

 jordbrug, samt hvis kravet i § 2, stk. 1, nr. 1, ikke længere er opfyldt.
 Stk. 3. Hvis en låntager afhænder en anpart af den belånte  

 ejendom, skal det skyldige lånebeløb nedbringes forholdsmæssigt.
 Stk. 4. Landbrugsministeren kan bestemme, at det skyldige  

 lånebeløb af låntager skal nedbringes forholdsmæssigt, hvis ejendommens  

 kontantværdi nedbringes ved salg af en del af ejendommen.
 § 8. Erhverver låntagerens efterlevende ægtefælle adkomst på den  

 belånte ejendom ved overtagelse til hensidden i uskiftet bo eller ved arv,  

 kan landbrugsministeren efter ansøgning bestemme, at gældssaneringslånet kan  

 overtages af ægtefællen.
 § 9. Landbrugsministeren fastsætter regler om de nærmere vilkår  

 for statsgarantien, herunder om opgørelse og godkendelse af tab på  

 gældssaneringslånet m.v.
 § 10. Landbrugsministeren kan træffe aftale med Dansk Landbrugs  

 Realkreditfond om, at fonden yder gældssaneringslån mod statsgaranti efter  

 denne lov.
 § 11. Landbrugsministeren kan efter aftale med finansministeren  

 henlægge administrationen af loven til Kongeriget Danmarks Hypotekbank og  

 Finansforvaltning og kan bemyndige denne til at udøve de beføjelser, der i  

 loven er henlagt til ministeren.
 Stk. 2. Landbrugsministeren kan fastsætte regler om adgang til at  

 påklage afgørelser, der er truffet i henhold til bemyndigelsen i stk. 1,  

 herunder at disse afgørelser ikke kan indbringes for anden administrativ  

 myndighed.
§ 12. Med henblik på at kontrollere gennemførte foranstaltninger  

 efter loven har landbrugsministeren eller den, ministeren bemyndiger dertil,  

 mod behørig legitimation adgang uden retskendelse til bedrifter, der har  

 opnået tilsagn om garanti for lån efter loven.
På tilsvarende måde har  

 landbrugsministeren eller den, ministeren bemyndiger dertil, adgang til  

 bedrifternes regnskaber, forretningsbøger m.m.
 Stk. 2. Bedrifternes indehavere eller forpagtere og de på  

 bedrifterne beskæftigede personer har pligt til at yde den fornødne  

 vejledning og hjælp ved kontrollens gennemførelse, og det i stk. 1 nævnte  

 materiale skal på kontrollerende myndigheders begæring udleveres til de  

 kontrollerende myndigheder.
 § 13. Har støttemodtageren givet urigtige eller vildledende  

 oplysninger eller fortiet oplysninger af betydning for sagens afgørelse, kan  

 landbrugsministeren bestemme, at gældssaneringslån forlanges indfriet.
 § 14. Kongeriget Danmarks Hypotekbank og Finansforvaltning kan med  

 tillæg af renter og omkostninger inddrive statskassens tilgodehavende efter  

 indfrielse af en ifølge § 1 ydet statsgaranti ved indeholdelse af løn m.v.  

 hos den pågældende efter reglerne for inddrivelse af personlige skatter i  

 kildeskatteloven.
 Stk. 2. Landbrugsministeren kan fastsætte nærmere regler om  

 fremgangsmåden i forbindelse med lønindeholdelsen.
 Stk. 3. Kongeriget Danmarks Hypotekbank og Finansforvaltning kan  

 indhente de oplysninger hos skattemyndigheder og andre offentlige myndigheder  

 om den pågældende, som er nødvendige for at varetage inddrivelsen af de i  

 stk. 1 nævnte beløb, herunder oplysninger om indkomst- og formueforhold.
 Stk. 4. Kongeriget Danmarks Hypotekbank og Finansforvaltnings  

 afgørelser efter stk. 1-3 kan indbringes for finansministeren.
§ 15. Den, der til brug for afgørelser, der træffes i henhold til  

 de i denne lov eller de i medfør af loven fastsatte regler, giver urigtige  

 eller vildledende oplysninger eller fortier oplysninger af betydning for  

 afgørelsen, straffes med bøde, medmindre højere straf er forskyldt efter  

 anden lovgivning.
Det samme gælder den, der handler i strid med vilkår, der  

 er fastsat i en sådan afgørelse, eller som forsøger herpå.
Stk. 2. Den, der i øvrigt undlader at give oplysninger, som den  

 pågældende har pligt til at give i henhold til denne lov eller regler fastsat  

 i medfør af loven, straffes med bøde.
Det samme gælder den, som afgiver  

 urigtige eller vildledende oplysninger om sådanne forhold, medmindre højere  

 straf er forskyldt efter straffeloven.
 Stk. 3. Den, der overtræder § 12, stk. 2, straffes med bøde.
 Stk. 4. I regler, der fastsættes i medfør af loven, kan der  

 fastsættes straf af bøde for overtrædelse af bestemmelserne i reglerne eller  

 forsøg herpå.
 Stk. 5. Er overtrædelsen begået af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.
Stk. 6. Skønnes en overtrædelse ikke at ville medføre højere straf  

 end bøde, kan landbrugsministeren tilkendegive, at sagen kan afgøres uden  

 retslig forfølgning.
Det er en betingelse herfor, at den, der har begået  

 overtrædelsen, erklærer sig skyldig i overtrædelsen og erklærer sig rede til  

 inden for en nærmere angivet frist, der efter begæring kan forlænges, at  

 betale en i tilkendegivelsen angivet bøde.
 Stk. 7. For så vidt angår den i stk. 6 nævnte tilkendegivelse  

 finder bestemmelsen om tiltalerejsning i retsplejelovens § 930, jf. § 926,  

 tilsvarende anvendelse.
 Stk. 8. Betales bøden i rette tid, eller bliver den efter  

 vedtagelsen inddrevet eller afsonet, bortfalder videre forfølgning.
 § 16. I lov om stempelafgift, jf. lovbekendtgørelse nr. 742 af 27.  

 august 1992, som ændret senest ved lov nr. 1078 af 23. december 1992,  

 foretages følgende ændring:
 Efter § 62 A indsættes:
 » § 62 B . Stempelfri er dokumenter, der oprettes i  

 forbindelse med lån i Dansk Landbrugs Realkreditfond, når lånet ydes med  

 statsgaranti efter § 1 i lov om statsgaranti for gældssaneringslån til  

 jordbrugere.
 Stk. 2. Stempelfriheden efter stk. 1 er betinget af, at de enkelte  

 dokumenter er påført en erklæring fra Dansk Landbrugs Realkreditfond eller et  

 pengeinstitut om, at dokumentet er oprettet i forbindelse med lån ydet med  

 statsgaranti efter § 1 i lov om statsgaranti for gældssaneringslån til  

 jordbrugere, samt at dokumentet ikke kan tjene til sikkerhed for andre lån.  

 Stempelpligten indtræder, såfremt dokumentet ikke længere tjener til  

 sikkerhed for lån ydet med statsgaranti efter lov om statsgaranti for  

 gældssaneringslån til jordbrugere.
Stk. 3. Dansk Landbrugs Realkreditfond og pengeinstitutter kan  

 indtil 4 måneder efter et dokuments oprettelse berigtige den efter stk. 2  

 afgivne erklæring, og der kan ydes godtgørelse af stempelafgift efter §  

 28.« § 17. I lov om skattemæssig behandling af gevinst og tab på  

 fordringer, gæld og finansielle kontrakter (kursgevinstloven), jf.  

 lovbekendtgørelse nr. 666 af 28. juli 1992, som ændret ved lov nr. 918 af 25.  

 november 1992, foretages følgende ændring:
 § 8 A, stk. 1, nr. 4, affattes således:
 »4) lån ydet til yngre jordbrugere af Dansk Landbrugs Realkreditfond,  

 jf. lovbekendtgørelse nr. 110 af 25. februar 1991, kontantlån ydet til  

 tørkeramte jordbrugere af Dansk Landbrugs Realkreditfond, jf. lov nr. 918 af  

 25. november 1992 om statsgaranti og ydelsestilskud vedrørende høsttabslån  

 til tørkeramte jordbrugere, kontantlån ydet til jordbrugere af Dansk  

 Landbrugs Realkreditfond, jf. lov om statsgaranti for gældssaneringslån til  

 jordbrugere, og kontantlån, som er eller bliver optaget til refinansiering af  

 K-lån optaget i Dansk Landbrugs Realkreditfond, når det er en betingelse for  

 K-lånet, at refinansiering skal finde sted som kontantlån,».
 § 18. Landbrugsministeren fastsætter tidspunktet for lovens  

 ikrafttræden.
 § 19. Loven gælder ikke for Færøerne og Grønland.
Oprindeligt fremsat forslag § 1. Landbrugsministeren kan inden for en ramme, der fastsættes på de årlige bevillingslove, yde garanti for lån i Dansk Landbrugs Realkreditfond til ejere af jordbrugsejendomme med henblik på sanering og omlægning af gæld.
 Stk. 2. Ansøgning skal være indgivet til Kongeriget Danmarks  

 Hypotekbank og Finansforvaltning inden den 1. januar 1994.
§ 2. Statsgaranti efter § 1 kan ydes for lån, hvis 1) der på ansøgers bedrift finder en sådan jordbrugsmæssig produktion  

 sted, at der hertil kræves en arbejdsindsats af ansøger og dennes husstand på  

 mindst 900 timer årligt, eller ansøger har jordbrug som hovederhverv, 2) ansøger har en samlet gæld, der udgør mindst 70,0 pct. af de samlede  

 aktiver, og 3) ansøger kan godtgøre, at der efter optagelse af lånet, eventuel  

 omprioritering med indekslån og eventuel kreditorordning, vil være økonomisk  

 overlevelsesevne.
 Stk. 2. Landbrugsministeren fastsætter nærmere regler om  

 opfyldelse af de i stk. 1 nævnte betingelser.
§ 3. Der kan ydes garanti for et lån, der udgør indtil 30 pct. af  

 ejendommens kontantværdi.
Lånet kan dog højst udgøre et beløb, der svarer til  

 den samlede værdi af restgælden den 28. februar 1993 for gæld, der er  

 pantsikret ud over 70 pct. af ejendommens kontantværdi, og af erhvervsmæssig  

 gæld, der ikke er pantsikret i fast ejendom, samt godkendte sags- og  

 låneomkostninger.
Stk. 2. Der kan højst ydes garanti for et lån på 1.000.000 kr.  

 for hver ansøger og hver bedrift.
Garanti for lån under 100.000 kr. ydes  

 ikke.
Der kan ikke ydes garanti for mere end et lån pr. bedrift.
Stk. 3. Provenuet af lånet skal anvendes til indfrielse eller  

 bortakkordering af gæld.
Provenuet kan ikke anvendes til indfrielse af lån i  

 realkreditinstitutter eller Dansk Landbrugs Realkreditfond.
 Stk. 4. Landbrugsministeren kan fastsætte nærmere regler om  

 opgørelse af den gæld, der kan indgå ved beregningen af lånebeløbet og om  

 lånets udbetaling.
§ 4. Lånet ydes som et 15-årigt nominelt forrentet kontantlån  

 eller som et 15-årigt indekslån.
Lånet afdrages efter serielånsprincippet.
I  

 ydelsen indgår et administrationsbidrag.
 Stk. 2. Hvis lånet ydes som et indekslån, må den samlede belåning  

 af ejendommen med indekslån ikke overstige 50 pct. af ejendommens  

 kontantværdi.
Stk. 3. Lånet skal sikres ved oprykkende panteret i ansøgers  

 ejendom efter bestående pantehæftelser.
Lånet skal have pantesikkerhed inden  

 for ejendommens kontantværdi.
 Stk. 4. Landbrugsministeren godkender Dansk Landbrugs  

 Realkreditfonds satser for gebyrer og løbende bidrag for de lån, hvortil der  

 ydes garanti efter loven.
 § 5. I lånets løbetid betales samtidig med ydelsen en afgift på 1  

 pct. pr. år af restgælden.
 Stk. 2. Afgiften tilfalder statskassen.
§ 6. Landbrugsministeren kan tillade, at lån til finansiering af  

 investeringer i ejendommen og dens drift tinglyses med prioritet forud for  

 gældssaneringslånet.
Efter tilbagerykning skal gældssaneringslånet have  

 pantesikkerhed inden for ejendommens kontantværdi.
 Stk. 2. Er gældssaneringslånet ydet som et indekslån, kan  

 tilbagerykning for nye indekslån kun ske, hvis den samlede belåning af  

 ejendommen med indekslån efter rykningen ikke overstiger 50 pct. af  

 ejendommens kontantværdi.
 § 7. Gældssaneringslånet kan til enhver tid indfries helt eller  

 delvis.
 Stk. 2. Lånet forfalder til indfrielse ved ejerskifte, jf. dog §  

 8, og hvis landbrugspligten på den belånte ejendom ophæves, eller hvis  

 ejendommens jorder i væsentligt omfang overgår til anden anvendelse end  

 jordbrug, samt hvis kravet i § 2, stk. 1, nr. 1, ikke længere er opfyldt.
 Stk. 3. Hvis en låntager afhænder en anpart af den belånte  

 ejendom, skal det skyldige lånebeløb nedbringes forholdsmæssigt.
 Stk. 4. Landbrugsministeren kan bestemme, at det skyldige  

 lånebeløb af låntager skal nedbringes forholdsmæssigt, hvis ejendommens  

 kontantværdi nedbringes ved salg af en del af ejendommen.
 § 8. Erhverver låntagerens efterlevende ægtefælle adkomst på den  

 belånte ejendom ved overtagelse til hensidden i uskiftet bo eller ved arv,  

 kan landbrugsministeren efter ansøgning bestemme, at gældssaneringslånet kan  

 overtages af ægtefællen.
 § 9. Landbrugsministeren fastsætter regler om de nærmere vilkår  

 for statsgarantien, herunder om opgørelse og godkendelse af tab på  

 gældssaneringslånet m.v.
 § 10. Landbrugsministeren kan træffe aftale med Dansk Landbrugs  

 Realkreditfond om, at fonden yder gældssaneringslån mod statsgaranti efter  

 denne lov.
 § 11. Landbrugsministeren kan efter aftale med finansministeren  

 henlægge administrationen af loven til Kongeriget Danmarks Hypotekbank og  

 Finansforvaltning og kan bemyndige denne til at udøve de beføjelser, der i  

 loven er henlagt til ministeren.
 Stk. 2. Landbrugsministeren kan fastsætte regler om adgang til at  

 påklage afgørelser, der er truffet i henhold til bemyndigelsen i stk. 1,  

 herunder at disse afgørelser ikke kan indbringes for anden administrativ  

 myndighed.
§ 12. Med henblik på at kontrollere gennemførte foranstaltninger  

 efter loven har landbrugsministeren eller den, ministeren bemyndiger dertil,  

 mod behørig legitimation adgang uden retskendelse til bedrifter, der har  

 opnået tilsagn om garanti for lån efter loven.
På tilsvarende måde har  

 landbrugsministeren eller den, ministeren bemyndiger dertil, adgang til  

 bedrifternes regnskaber, forretningsbøger m.m.
 Stk. 2. Bedrifternes indehavere eller forpagtere og de på  

 bedrifterne beskæftigede personer har pligt til at yde den fornødne  

 vejledning og hjælp ved kontrollens gennemførelse, og det i stk. 1 nævnte  

 materiale skal på kontrollerende myndigheders begæring udleveres til de  

 kontrollerende myndigheder.
 § 13. Har støttemodtageren givet urigtige eller vildledende  

 oplysninger eller fortiet oplysninger af betydning for sagens afgørelse, kan  

 landbrugsministeren bestemme, at gældssaneringslån forlanges indfriet.
 § 14. Kongeriget Danmarks Hypotekbank og Finansforvaltning kan med  

 tillæg af renter og omkostninger inddrive statskassens tilgodehavende efter  

 indfrielse af en i følge § 1 ydet statsgaranti ved indeholdelse af løn m.v.  

 hos den pågældende efter reglerne for inddrivelse af personlige skatter i  

 kildeskatteloven.
 Stk. 2. Landbrugsministeren kan fastsætte nærmere regler om  

 fremgangsmåden i forbindelse med lønindeholdelsen.
 Stk. 3. Kongeriget Danmarks Hypotekbank og Finansforvaltning kan  

 indhente de oplysninger hos skattemyndigheder og andre offentlige myndigheder  

 om den pågældende, som er nødvendige for at varetage inddrivelsen af de i  

 stk. 1 nævnte beløb, herunder oplysninger om indkomst- og formueforhold.
 Stk. 4. Kongeriget Danmarks Hypotekbank og Finansforvaltnings  

 afgørelser efter stk. 1-3 kan indbringes for finansministeren.
§ 15. Den, der til brug for afgørelser, der træffes i henhold til  

 de i denne lov eller de i medfør af loven fastsatte regler, giver urigtige  

 eller vildledende oplysninger eller fortier oplysninger af betydning for  

 afgørelsen, straffes med bøde, medmindre højere straf er forskyldt efter  

 anden lovgivning.
Det samme gælder den, der handler i strid med vilkår, der  

 er fastsat i en sådan afgørelse, eller som forsøger herpå.
Stk. 2. Den, der i øvrigt undlader at give oplysninger, som den  

 pågældende har pligt til at give i henhold til denne lov eller regler fastsat  

 i medfør af loven, straffes med bøde.
Det samme gælder den, som afgiver  

 urigtige eller vildledende oplysninger om sådanne forhold, medmindre højere  

 straf er forskyldt efter straffeloven.
 Stk. 3. Den, der overtræder § 12, stk. 2, straffes med bøde.
 Stk. 4. I regler, der fastsættes i medfør af loven, kan der  

 fastsættes straf af bøde for overtrædelse af bestemmelserne i reglerne eller  

 forsøg herpå.
 Stk. 5. Er overtrædelsen begået af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.
Stk. 6. Skønnes en overtrædelse ikke at ville medføre højere straf  

 end bøde, kan landbrugsministeren tilkendegive, at sagen kan afgøres uden  

 retslig forfølgning.
Det er en betingelse herfor, at den, der har begået  

 overtrædelsen, erklærer sig skyldig i overtrædelsen og erklærer sig rede til  

 inden for en nærmere angivet frist, der efter begæring kan forlænges, at  

 betale en i tilkendegivelsen angivet bøde.
 Stk. 7. For så vidt angår den i stk. 6 nævnte tilkendegivelse  

 finder bestemmelsen om tiltalerejsning i retsplejelovens § 930, jf. § 926,  

 tilsvarende anvendelse.
 Stk. 8. Betales bøden i rette tid, eller bliver den efter  

 vedtagelsen inddrevet eller afsonet, bortfalder videre forfølgning.
 § 16. I lov om stempelafgift, jf. lovbekendtgørelse nr. 742 af 27.  

 august 1992, som ændret senest ved lov nr. 1078 af 23. december 1992,  

 foretages følgende ændringer:
 Efter § 62 A indsættes:
 » § 62 B . Stempelfri er dokumenter, der oprettes i  

 forbindelse med lån i Dansk Landbrugs Realkreditfond, når lånet ydes med  

 statsgaranti efter § 1 i lov om statsgaranti for gældssaneringslån til  

 jordbrugere.
 Stk. 2. Stempelfriheden efter stk. 1 er betinget af, at de enkelte  

 dokumenter er påført en erklæring fra Dansk Landbrugs Realkreditfond eller et  

 pengeinstitut om, at dokumentet er oprettet i forbindelse med lån ydet med  

 statsgaranti efter § 1 i lov om statsgaranti for gældssaneringslån til  

 jordbrugere, samt at dokumentet ikke kan tjene til sikkerhed for andre lån.  

 Stempelpligten indtræder, såfremt dokumentet ikke længere tjener til  

 sikkerhed for lån ydet med statsgaranti efter lov om statsgaranti for  

 gældssaneringslån til jordbrugere.
Stk. 3. Dansk Landbrugs Realkreditfond og pengeinstitutter kan  

 indtil 4 måneder efter et dokuments oprettelse berigtige den efter stk. 2  

 afgivne erklæring, og der kan ydes godtgørelse af stempelafgift efter §  

 28.« § 17. I lov om skattemæssig behandling af gevinst og tab på  

 fordringer, gæld og finansielle kontrakter (kursgevinstloven), jf.  

 lovbekendtgørelse nr. 666 af 28. juli 1992, som ændret ved lov nr. 918 af 25.  

 november 1992, foretages følgende ændringer:
 § 8 A, stk. 1, nr. 4, affattes således:
 » 4) lån ydet til yngre jordbrugere af Dansk Landbrugs  

 Realkreditfond, jf. lovbekendtgørelse nr. 110 af 25. februar 1991, kontantlån  

 ydet til tørkeramte jordbrugere af Dansk Landbrugs Realkreditfond, jf. lov  

 nr. 918 af 25. november 1992 om statsgaranti og ydelsestilskud vedrørende  

 høsttabslån til tørkeramte jordbrugere, kontantlån ydet til jordbrugere af  

 Dansk Landbrugs Realkreditfond, jf. lov om statsgaranti for gældssaneringslån  

 til jordbrugere, og kontantlån, som er eller bliver optaget til  

 refinansiering af K-lån optaget i Dansk Landbrugs Realkreditfond, når det er  

 en betingelse for K-lånet, at refinansiering skal finde sted som  

 kontantlån,».
 § 18. Landbrugsministeren fastsætter tidspunktet for lovens  

 ikrafttræden.
 § 19. Loven gælder ikke for Færøerne og Grønland.
Bemærkninger til lovforslaget Almindelige bemærkninger Det foreslås, at der kan ydes statsgaranti for lån, der optages i Dansk  

 Landbrugs Realkreditfond til sanering og omlægning af gæld.
Garantien kan  

 ydes for lån til ejere af jordbrugsbedrifter, hvis husstanden yder en  

 arbejdsindsats på bedriften på mindst 900 timer pr. år, eller hvis ansøger  

 har jordbrug som hovederhverv, hvis gældsprocenten udgør mindst 70, og hvis  

 ansøger har økonomisk overlevelsesevne.
Lånet kan udgøre indtil 30 pct. af  

 ejendommens kontantværdi.
Endvidere foreslås fritagelse for stempelafgift for  

 lånet samt i et lovforslag, der fremsættes af boligministeren, fritagelse for  

 tinglysningsafgift.
I det lovforslag, der fremsættes af boligministeren, foreslås ligeledes  

 fritagelse for tinglysningsafgift ved omprioritering af realkreditlån med  

 indekslån.
I forbindelse med en sådan omprioritering sker der automatisk  

 refusion af stempelafgift.
Endvidere foreslås i det af boligministeren  

 fremsatte lovforslag en ændring af muligheden for indeksbelåning af  

 jordbrugsejendomme.
1. Baggrund Landbrugets samlede gæld er næsten fordoblet fra 1981/82 til 1991/92, fra  

 62 mia. kr. i kontantværdi til godt 111 mia. kr. ultimo 1991/92. Det er især  

 gæld til realkreditinstitutterne, der er steget, og ved slutningen af 1991/92  

 udgjorde realkreditgælden knap 80 mia. kr. i kontantværdi eller godt 70 pct.  

 af den samlede gæld.
I midten af 1980'erne (ultimo 1986/87) udgjorde  

 realkreditgælden 60 mia. kr., svarende til 65 pct. af den samlede gæld.
Der er blevet flere bedrifter med høj gæld.
I 1986/87 havde godt 18 pct.  

 af alle bedrifter over 70 pct. gæld, mens det i 1991/92 drejede sig om godt  

 30 pct. af bedrifterne eller 6.800 flere bedrifter end i 1986/87.
Det er først og fremmest heltidsbedrifternes gældsprocent, som har nået et  

 højt niveau.
Ved udgangen af 1991/92 lå heltidsbedrifternes gennemsnitlige  

 gældsprocent på 60 mod 51 ved udgangen af 1981/82. Godt 10 pct. af  

 heltidsbedrifterne var insolvente i 1991/92 mod ca. 7 pct. i 1981/82.
En stigende del af landbrugsproduktionen finder sted på bedrifter med høj  

 gæld.
Således fremstilles 42 pct. af landbrugsproduktionen nu på bedrifter  

 med over 70 pct. gæld mod godt 30 pct. i 1986/87.
Den høje gæld bevirker, at landbrugserhvervet er blevet mere sårbart over  

 for indkomstsvingninger end tidligere.
Selv om opsparingen har været  

 betydelig højere i de sidste par år end i begyndelsen af 1980'erne, bevirker  

 den høje gæld og realrente, at mange bedrifters overlevelse må anses for  

 truet.
Medvirkende hertil har været de betydelige tab, der er lidt i 1992 som  

 følge af den dårlige høst.
Samtidig fører kreditorerne en mere restriktiv  

 udlånspolitik end tidligere og dertil kommer den generelle usikkerhed om  

 udviklingen i indtjeningen som følge af EF-reformen og GATT-forhandlingerne.  

 Herved er overlevelsesevnen blevet usikker for mange og dispositionsfriheden  

 væsentlig reduceret for andre.
 På baggrund af udviklingen i landbrugets gæld er det regeringens  

 opfattelse i overensstemmelse med tankerne i regeringsgrundlaget, at der skal  

 gøres en særlig indsats for landmænd, der udviser gode indtjeningsforhold i  

 deres bedrift, men hvis overlevelsesevne er truet som følge af høj gæld.
2. Lovforslagets indhold Efter forslaget kan der ydes 100 pct. statsgaranti for lån i Dansk  

 Landbrugs Realkreditfond til omlægning og sanering af gæld.
Garantien ydes  

 for lån til ejere af jordbrugsejendomme, d.v.s. ejendomme inden for landbrug,  

 gartneri, skovbrug m.v.
Lånet ydes som et 15-årigt nominelt forrentet kontantlån eller som et  

 15-årigt indekslån.
Lånet afdrages efter serielånsprincippet.
Lånet skal  

 placeres inden for 100 pct. af ejendommens kontantværdi.
Det er en betingelse for statsgarantien, at ansøger og dennes husstand  

 yder en arbejdsindsats på mindst 900 timer på bedriften pr. år, eller at  

 ansøger har jordbrug som hovederhverv.
Ansøgers gældsprocent skal udgøre  

 mindst 70. Endvidere skal det godtgøres, at ansøger har økonomisk  

 overlevelsesevne.
Ved vurderingen af om ansøger kan opnå positiv konsolidering tages  

 udgangspunkt i regnskabet for bedriften.
Oplysningerne i regnskabet  

 korrigeres for den rentelettelse, der opnås ved optagelse af  

 gældssaneringslånet, for den lettelse, der opnås ved eventuel omprioritering  

 med indekslån og for den rentelettelse, der opnås i forbindelse med en  

 eventuel kreditorordning.
Det kan vise sig nødvendigt, at der gennemføres  

 såvel gældsomlægning som gældssanering, for at ansøger kan opnå positiv  

 konsolidering.
 Den økonomiske overlevelsesevne skal endvidere normalt godtgøres ved  

 flerårige drifts- og likviditetsbudgetter.
 Lånet kan udgøre indtil 30 pct. af ejendommens kontantværdi, dog højst et  

 beløb, der svarer til den samlede værdi af restgælden den 28. februar 1993  

 for gæld, der er pantsikret ud over 70 pct. af ejendommens kontantværdi, og  

 af erhvervsmæssig gæld, der ikke er pantsikret i fast ejendom, samt godkendte  

 sags- og låneomkostninger.
Provenuet af lånet skal anvendes til indfrielse eller bortakkordering af  

 gæld.
Provenuet kan ikke anvendes til indfrielse af realkreditlån.
 Endvidere foreslås fritagelse for stempel- og tinglysningsafgifter i  

 forbindelse med optagelse af lånet.
 For den enkelte jordbruger betyder forslaget en mulighed for at omlægge  

 eksisterende højt forrentet gæld til et statsgaranteret realkreditlån  

 placeret i intervallet fra 70 til 100 pct. af ejendommens kontantværdi.
 Den effektive rente på et 15-årigt serielån 9 pct. udgør medio marts ca.  

 10,5 pct. p.a. (ekskl. administrationsbidrag). Med tillæg af afgiften på 1  

 pct. p.a. udgør den samlede omkostning til rente og afgift for jordbrugeren  

 ca. 11,5 pct. p.a.
 Omlægges f.eks. et gældsbeløb på 700.000 kr. med en rentesats på 17 pct.  

 til et 15-årigt serielån, vil rentebesparelsen før skat være på 5-5 1/2 pct.  

 p.a. og udgøre 35.000-40.000 kr. i det første år.
 For de jordbrugere, hvor gældssaneringslånet kan medvirke til, at en  

 kreditorordning kan gennemføres, vil rentelettelsen kunne være betydelig  

 større.
 Fritagelsen for stempel- og tinglysningsafgift anslås i gennemsnit at  

 betyde en omkostningsbesparelse på ca. 8.000 kr. for den enkelte landmand.
 3. Lovforslagets økonomiske konsekvenser.
 Det skønnes, at ca. 11.500 jordbrugere vil kunne opfylde betingelserne for  

 at opnå garanti for et gældssaneringslån med et gennemsnitligt lånebeløb på  

 ca. 420.000 kr. (ekskl. lån til omkostninger). Det hertil svarende samlede  

 låne- og garantibeløb skønnes at udgøre ca. 5,0 mia. kr.
 Ca. 56.000 jordbrugere skønnes at have jordbrug som hovederhverv eller  

 mindst 900 timer på bedriften, heraf vil ca. 39.000 enten allerede have  

 økonomisk overlevelsesevne, eller vil kunne opnå økonomisk overlevelsesevne  

 ved hjælp af gældssaneringslån, omprioritering med indekslån eller ved  

 gennemførelse af en kreditorordning.
 Endelig skønnes det, at ca. 11.500 af de 39.000 med økonomisk  

 overlevelsesevne vil have en gældsprocent på mindst 70.
Ved vurderingen af lovforslagets økonomiske konsekvenser antages det, at  

 ca. halvdelen af de, der skønnes at opfylde betingelserne, ansøger om  

 gældssaneringslån.
Der budgetteres derfor med et samlet garantibeløb for  

 ordningen på 2,5 mia. kr.
De samlede udgifter til indfrielse af garantier opgjort i nutidsværdi  

 anslås på baggrund af erfaringer fra tidligere ordninger at udgøre ca. 26  

 pct. af det samlede garantibeløb. 1 pct.-afgiften kan dække ca. 5 pct.,  

 svarende til ca. 120 mill. kr.
De resterende ca. 21 pct., svarende til ca.  

 535 mill. kr., dækkes af staten.
 Lovforslaget skønnes at medføre følgende udgifter til indfrielse af  

 garantier og indtægter fra 1 pct.-afgiften:
 Ad Finanslovens § 24.
 Garantirammen foreslås fastsat på de årlige bevillingslove, første gang på  

 forslag til lov om tillægsbevilling for finansåret 1993, hvor der foreslås  

 optaget følgende tekstanmærkning under »Dispositionsrammer«, ad §  

 24:
»Landbrugsministeren bemyndiges til inden for en ramme på 1.250 mill.  

 kr. i 1993 at yde garanti for lån i Dansk Landbrugs Realkreditfond til  

 omlægning og sanering af gæld.
En ikke udnyttet del af rammen kan overføres  

 til et senere finansår.« Den foreslåede fritagelse for stempelafgift skønnes at beløbe sig til i  

 alt ca. 38 mill. kr. i 1993 og 1994. På finansloven for 1993 er der ikke  

 indbudgetteret et provenu fra disse lån, og forslaget vil således ikke  

 medføre provenutab i forhold til finansloven.
På finansloven for 1993 er der imidlertid ikke indbudgetteret et provenu  

 fra disse lån, og forslaget vil således ikke medføre et provenutab i forhold  

 til finansloven.
I det omfang de foreslåede gældssaneringslån erstatter  

 omprioritering med almindelige lån, kan der dog blive tale om et vist  

 provenutab.
Under hensyn til, at gældssaneringslån navnlig sigter på de  

 særligt gældstyngede jordbrugere, må det antages, at dette provenutab ligger  

 inden for usikkerheden på skønnet.
 Den foreslåede udvidelse af kursgevinstlovens§ 8 A medfører, at der ikke  

 fra Dansk Landbrugs Realkreditfond opnås et utilsigtet skatteprovenu i  

 forbindelse med fondens ydelse af gældssaneringslån.
 Hvis gældssaneringslånene ydes som indekslån, og obligationerne erhverves  

 af realrenteafgiftspligtige institutioner, skønnes provenutabet på  

 realrenteafgiften at udgøre 3-4 mill. kr. årligt pr. 100 mill. kr.  

 indeksobligationer.
4. Lovforslagets administrative konsekvenser Til ordningens administration i Hypotekbanken skønnes at medgå 4,5 årsværk  

 i 1993, 9 årsværk i 1994 og 3,5 årsværk i de følgende år.
Opgaverne omfatter  

 etablering af ordningen, bevilling af garantier, opfølgning af anvendelsen af  

 låneprovenuet og statistiske opgaver m.v.
Endvidere skønnes udgifter på ca. 1  

 mill. kr. til omkostninger i forbindelse med udbygning af EDB, porto m.v.  

 Efter afslutningen af fasen med bevilling af statsgaranti for  

 gældssaneringslån vil ressourceforbruget være faldende og blive reguleret i  

 takt hermed over de årlige tillægsbevillingslove.
De samlede udgifter ved Hypotekbankens administration af ordningen anslås  

 at udgøre ca. 2,2 mill. kr. i 1993, 2,9 mill. kr. i 1994 og 1,1 mill. kr. pr.  

 år i de følgende år.
Heraf anslås udgiften til løn at udgøre 1,4 mill. kr. i  

 1993, 2,7 mill. kr. i 1994 og 1,1 mill. kr. pr. år i de følgende år.
Til ordningens administration i Landbrugsministeriet skønnes at medgå 0,5  

 årsværk i 1993, 0,75 årsværk i 1994 og 0,5 årsværk i de følgende år.  

 Opgaverne omfatter etablering af ordningen og tilsyn med gennemførelsen.
De  

 samlede udgifter ved Landbrugsministeriets administration af ordningen anslås  

 at udgøre 0,2 mill. kr. i 1993, 0,3 mill. kr. i 1994 og 0,2 mill. kr. pr. år  

 i de følgende år.
 Forslaget skønnes i øvrigt ikke at medføre nævneværdige administrative  

 konsekvenser for staten.
 Forslaget har ikke administrative konsekvenser for kommuner og  

 amtskommuner.
5. Notifikation Lovforslaget skal notificeres for EF-Kommissionen.
Bemærkninger til de enkelte bestemmelser Til § 2 Efter bestemmelsen i § 2, stk. 1, nr. 1, stilles der krav om en  

 arbejdsindsats af ansøger og dennes husstand på mindst 900 timer, eller om at  

 ansøger har jordbrug som hovederhverv.
Til husstanden henregnes ægtefælle  

 eller samlever og hjemmeboende børn under 18 år.
Bedriftens  

 arbejdskraftsbehov vil blive vurderet ud fra normtimer og med hensyntagen til  

 mekaniseringsgraden.
Det er hensigten, at landbrugsministeren fastsætter nærmere regler om  

 jordbrug som hovederhverv i overensstemmelse med de tilsvarende regler efter  

 lov om støtte til forbedring af strukturen og effektiviteten i jordbruget,  

 jf. lovbekendtgørelse nr. 955 af4. december 1992. For at jordbrug kan anses  

 som hovederhverv kræves, 1) at mere end halvdelen af ansøgers arbejdstid anvendes ved  

 jordbrugsvirksomhed på bedriften, og 2) at mindst halvdelen af den samlede indkomst hidrører herfra.
 Beskæftigelses- og hovederhvervskravet skal være opfyldt i lånets løbetid.
Ansøgers gældsprocent opgøres som forholdet mellem den samlede gæld og de  

 samlede formueaktiver, opgjort i overensstemmelse med skattelovgivningens  

 regler.
De skattemæssigt opgjorte aktiver opgøres før formuenedslag, men  

 efter nedskrivning af varelager og besætning.
Opgørelsen foretages på  

 grundlag af den seneste af skattemyndighederne foretagne slutligning.
 Hvis formue- og gældsforhold på ansøgningstidspunktet afviger væsentligt  

 fra det grundlag, som gældsprocenten er opgjort efter, opgøres gældsprocenten  

 på grundlag af en aktuel status.
For at kravet om økonomisk overlevelsesevne kan anses for opfyldt, skal  

 det godtgøres, at 1) ansøger kan forrente og afdrage gælden, 2) ansøger og dennes husstand kan opnå økonomisk balance (positiv  

 konsolidering), og 3) ansøger i øvrigt kan tilvejebringe den for driften nødvendige  

 likviditet.
Ved vurderingen af om ansøger kan opnå positiv konsolidering tages  

 udgangspunkt i bedriftens regnskab for 1990 eller 1991. Oplysningerne i  

 regnskabet korrigeres for den rentelettelse, der opnås ved  

 gældssaneringslånet, eventuel omprioritering med indekslån, samt eventuel  

 kreditorordning.
Endvidere korrigeres for den beregnede skat af  

 rentelettelsen.
Landbrugsministeren kan endvidere fastsætte regler om, at  

 regnskabet kan korrigeres for ekstraordinære forhold, f.eks sygdom i  

 besætningen, høsttab og indkøringstab i forbindelse med investeringer.
 Den økonomiske overlevelsesevne skal endvidere godtgøres ved flerårige  

 drifts- og likviditetsbudgetter.
Vurderingen af økonomisk overlevelsesevne sker i øvrigt på grundlag af  

 ansøgers og dennes ægtefælles eller samlevers samlede økonomi, herunder andre  

 indtægter, privatforbrug og skat.
Opgørelsen sker efter sædvanlige  

 driftsøkonomiske regnskabsprincipper, herunder med hensyn til driftsmæssige  

 afskrivninger, beregnet skat og værdiansættelse af besætning og beholdninger.
 Har der i 1991 og 1992 været positiv konsolidering opgjort efter  

 sædvanlige driftsøkonomiske principper, vil regnskabet normalt være  

 tilstrækkelig dokumentation for, at overlevelsesevnen kan anses for opfyldt.
 For ejendomme med flere ejere og lignende ejendomme kan  

 landbrugsministeren fastsætte nærmere bestemmelser om opfyldelse af  

 betingelserne, herunder om at ejerne tilsammen skal opfylde kravene i stk. 1,  

 nr. 2 og 3.
 I medfør af § 2, stk.2, vil der bl.a. blive fastsat regler om, at  

 ansøgning om statsgaranti for gældssaneringslån til jordbrugere skal  

 udfærdiges med bistand af en særlig sagkyndig, der er godkendt til  

 udfærdigelse af ansøgning og forbedringsplan m.v. efter lov om støtte til  

 forbedring af strukturen og effektiviteten i jordbruget, og om at ansøgningen  

 skal attesteres af den særlige sagkyndige.
Til § 3 Vedrørende opgørelse af ejendommens kontantværdi henvises til  

 bemærkningerne til § 4.
Erhvervsmæssig gæld, der ikke er pantsikret i ejendommen, vil kunne indgå  

 i grundlaget for beregning af lånet.
Lånet skal dog, jf. § 4, stk. 3, kunne  

 placeres inden for 100 pct. af ejendommens kontantværdi.
Til erhvervsmæssig  

 gæld kan kun medregnes gæld stiftet i forbindelse med jordbrugsvirksomheden  

 på bedriften.
 Ved gæld pr. den 28. februar 1993 forstås gæld, som ansøger har stiftet  

 ved indgåelse af aftaler senest den 28. februar 1993.
 Ved opgørelsen af lånebeløbet indgår den samlede værdi af restgælden den  

 28. februar 1993 med påløbne renter.
Ved godkendte sagsomkostninger forstås omkostninger efter sædvanlige  

 satser til konsulent, revisor og advokat.
Ved godkendte låneomkostninger  

 forstås omkostninger til pengeinstitut i forbindelse med låneformidling, der  

 følger de for pengeinstitutter sædvanlige gebyrer.
 Endvidere kan gebyrer m.v. ved lånesagens behandling i Dansk Landbrugs  

 Realkreditfond medregnes som låneomkostning.
Til § 4 Lånet skal sikres ved oprykkende panteret i ansøgers ejendom efter de  

 bestående pantehæftelser, således at lånet i forbindelse med restgælden på  

 disse hæftelser får pantesikkerhed inden for 100 pct. af ejendommens  

 kontantværdi.
Ved kontantværdien forstås den værdi, der ansættes ved vurdering til  

 låneefterretning for Dansk Landbrugs Realkreditfond.
Vurderingen skal være  

 foretaget mindre end 12 måneder forud for ansøgningstidspunktet og skal  

 afspejle ejendommens aktuelle tilstand.
 Hvis ansøgers ægtefælles eller samlevers indtægter eller økonomiske  

 forhold i øvrigt er af væsentlig betydning for opfyldelsen af betingelsen om  

 positiv konsolidering, jf. bemærkningen til § 2, kan det kræves, at den  

 pågældende ved påtegning på pantebrevet tegner selvskyldnerkaution for lånet.
Til § 5 Afgiften, der tilfalder statskassen, medgår til dækning af statens  

 udgifter til ordningen.
Til § 9 Kongeriget Danmarks Hypotekbank og Finansforvaltning står for forvaltning  

 af garantierne, herunder godkendelse af tab.
Til § 11 Det er hensigten, at Kongeriget Danmarks Hypotekbank og Finansforvaltning  

 skal træffe afgørelse om ydelse af garanti i henhold til § 1. Det er  

 endvidere hensigten at fastsætte regler om, at afgørelser truffet af  

 Kongeriget Danmarks Hypotekbank og Finansforvaltning ikke skal kunne  

 indbringes for anden administrativ myndighed.
 Gældssaneringslånet ydes af Dansk Landbrugs Realkreditfond i  

 overensstemmelse med reglerne i lov nr. 850 af 20. december 1989 om Dansk  

 Landbrugs Realkreditfond, som ændret ved lov nr. 417 af 13. juni 1990, og  

 reglerne i denne lov, og efter særlig aftale herom, jf. § 10.
 Dansk Landbrugs Realkreditfonds ydelse af gældssaneringslån vil være  

 omfattet af Landbrugsministeriets tilsyn med fondens virksomhed.
Til § 14 I forbindelse med indfrielse af en garanti, der er ydet i henhold til  

 lovforslaget, kan statskassen rette krav mod låntager.
Det foreslås, at  

 inddrivelse af denne fordring skal kunne ske ved lønindeholdelse.
Denne  

 inddrivelsesmulighed foreslås indsat som en konsekvens af vedtagelsen af lov  

 nr. 380 af 6. juni 1991 om ændring af forskellige lovbestemmelser om  

 inddrivelse af offentlige fordringer.
Ved loven blev indsat tilsvarende  

 bestemmelser om inddrivelse af statskassens tilgodehavende i forbindelse med  

 inddrivelse af nødlidende garantier m.v. ved lønindeholdelse og indhentning  

 af økonomiske oplysninger i en række lignende love.
 Efter forslaget bemyndiges Hypotekbanken til at inddrive restancer ved  

 indeholdelse i løn m.v. hos den pågældende efter reglerne om inddrivelse af  

 personlige skatter i kildeskatteloven.
 Forslaget bemyndiger endvidere landbrugsministeren til at fastsætte de  

 nærmere regler for fremgangsmåden i forbindelse med lønindeholdelse, idet det  

 er forudsat, at indeholdelsen sker efter reglerne herom i kildeskattelovens §  

 73.
Bemyndigelsen vil blive udmøntet i en bekendtgørelse, hvori der bl.a.  

 fastsættes bestemmelser om meddelelse af pålæg om indeholdelse og regler om  

 løbende indbetaling fra den indeholdelsespligtige.
Herudover fastsættes  

 regler om pligt for den indeholdelsespligtige til at give underretning om den  

 pågældendes arbejdsmæssige og økonomiske forhold.
 Kildeskattelovens regler om fortrinsret for skatterestancer vil ikke blive  

 berørt af forslaget.
Det foreslås endvidere, at Hypotekbanken får hjemmel til at indhente de  

 oplysninger hos skattemyndighederne og andre offentlige myndigheder, som er  

 nødvendige for at varetage inddrivelsen af skyldige beløb.
En sådan adgang er  

 et væsentligt led i inddrivelsesarbejdet, dels ved fastsættelse af  

 afviklingsordninger og dels som forudsætning for udstedelse af pålæg om  

 lønindeholdelse.
Til § 16 Efter stempellovens § 57, stk. 1, stemples som hovedregel pantebreve i  

 fast ejendom med 1,5 pct. af det pantsikrede beløb.
 Det foreslås at fritage dokumenter, der oprettes i forbindelse med lån i  

 Dansk Landbrugs Realkreditfond for stempelafgift, når lånet ydes med garanti  

 efter § 1 i lov om statsgaranti for gældssaneringslån til jordbrugere.
Det er efter forslaget en betingelse for stempelfrihed, at dokumentet  

 forsynes med påtegning fra panthaver om, at dokumentet er oprettet i  

 forbindelse med lån ydet med statsgaranti efter § 1 i lov om statsgaranti for  

 gældssaneringslån til jordbrugere, samt at dokumentet ikke kan tjene som  

 sikkerhedsstillelse for andre lån.
Stempelpligten indtræder, såfremt  

 dokumentet ikke længere tjener til sikkerhed for lån ydet med statsgaranti  

 efter lov om statsgaranti for gældssaneringslån til jordbrugere.
 Dansk Landbrugs Realkreditfond og det pågældende pengeinstitut kan indtil  

 4 måneder efter et dokuments oprettelse berigtige den afgivne erklæring, og  

 der kan ydes godtgørelse af stempelafgift efter stempellovens § 28.
Til § 17 Det foreslås, at kontantlån i form af lån til sanering og omlægning af  

 gæld efter loven behandles efter de særlige regler i kursgevinstlovens § 8 A  

 vedrørende realkreditinstitutters indkomstopgørelse.
Det opnås herved, at  

 Dansk Landbrugs Realkreditfond bliver fritaget for ved opgørelsen af den  

 skattepligtige indkomst at medregne den del af renteindbetalingerne fra  

 låntagerne, som medgår til amortisation af det ikke fradragsberettigede  

 kurstab, instituttet får ved salg af de underliggende obligationer.
Dette  

 svarer til, hvad der i dag gælder i relation til refinansiering af K-lån, lån  

 ydet til yngre jordbrugere samt høsttabslån, hvor Dansk Landbrugs  

 Realkreditfond, som det også er tanken efter nærværende lovforslag, er  

 lovmæssigt forpligtet til at yde de pågældende lån som kontantlån.
Til § 18 Da lovforslaget skal notificeres for EF-Kommissionen, foreslås det, at  

 landbrugsministeren fastsætter tidspunktet for lovens ikrafttræden.
Efter 2. behandling den 22. april 1993 § 1. Landbrugsministeren kan inden for en ramme, der fastsættes på de årlige bevillingslove, yde garanti for lån i Dansk Landbrugs Realkreditfond til ejere af jordbrugsejendomme med henblik på sanering og omlægning af gæld.
 Stk. 2. Ansøgning skal være indgivet til Kongeriget Danmarks  

 Hypotekbank og Finansforvaltning inden den 1. januar 1994.
§ 2. Statsgaranti efter § 1 kan ydes for lån, hvis 1) der på ansøgers bedrift finder en sådan jordbrugsmæssig produktion  

 sted, at der hertil kræves en arbejdsindsats af ansøger og dennes husstand på  

 mindst 900 timer årligt, eller ansøger har jordbrug som hovederhverv, 2) ansøger har en samlet gæld, der udgør mindst 70,0 pct. af de samlede  

 aktiver, og 3) ansøger kan godtgøre, at der efter optagelse af lånet, eventuel  

 omprioritering med indekslån og eventuel kreditorordning vil være økonomisk  

 overlevelsesevne.
 Stk. 2. Landbrugsministeren fastsætter nærmere regler om  

 opfyldelse af de i stk. 1 nævnte betingelser.
§ 3. Der kan ydes garanti for et lån, der udgør indtil 30 pct. af  

 ejendommens kontantværdi.
Lånet kan dog højst udgøre et beløb, der svarer til  

 den samlede værdi af restgælden den 15. marts 1993 for gæld, der er  

 pantesikret ud over 70 pct. af ejendommens kontantværdi, og af erhvervsmæssig  

 gæld, der ikke er pantesikret i fast ejendom, samt godkendte sags- og  

 låneomkostninger.
Stk. 2. Der kan højst ydes garanti for et lån på 1.200.000 kr. for  

 hver ansøger og hver bedrift.
Garanti for lån under 75.000 kr. ydes ikke.
Der  

 kan ikke ydes garanti for mere end et lån pr. bedrift.
Stk. 3. Provenuet af lånet skal anvendes til indfrielse eller  

 bortakkordering af gæld.
Provenuet kan ikke anvendes til indfrielse af lån i  

 realkreditinstitutter eller Dansk Landbrugs Realkreditfond.
 Stk. 4. Landbrugsministeren kan fastsætte nærmere regler om  

 opgørelse af den gæld, der kan indgå ved beregningen af lånebeløbet og om  

 lånets udbetaling.
§ 4. Lånet ydes som et 15-årigt nominelt forrentet kontantlån  

 eller som et 15-årigt indekslån.
Ydes lånet som et nominelt forrentet  

 kontantlån, afdrages lånet efter serie- eller annuitetsprincippet.
Ydes lånet  

 som et indekslån, afdrages lånet efter serielånsprincippet.
I ydelsen indgår  

 et administrationsbidrag.
 Stk. 2. Hvis lånet ydes som et indekslån, må den samlede belåning  

 af ejendommen med indekslån ikke overstige 50 pct. af ejendommens  

 kontantværdi.
Stk. 3. Lånet skal sikres ved oprykkende panteret i ansøgers  

 ejendom efter bestående pantehæftelser.
Lånet skal have pantesikkerhed inden  

 for ejendommens kontantværdi.
 Stk. 4. Landbrugsministeren godkender Dansk Landbrugs  

 Realkreditfonds satser for gebyrer og løbende bidrag for de lån, hvortil der  

 ydes garanti efter loven.
 § 5. I lånets løbetid betales samtidig med ydelsen en afgift på 1  

 pct. pr. år af restgælden.
 Stk. 2. Afgiften tilfalder statskassen.
§ 6. Landbrugsministeren kan tillade, at lån til finansiering af  

 investeringer i ejendommen og dens drift tinglyses med prioritet forud for  

 gældssaneringslånet.
Efter tilbagerykning skal gældssaneringslånet have  

 pantesikkerhed inden for ejendommens kontantværdi.
 Stk. 2. Er gældssaneringslånet ydet som et indekslån, kan  

 tilbagerykning for nye indekslån kun ske, hvis den samlede belåning af  

 ejendommen med indekslån efter rykningen ikke overstiger 50 pct. af  

 ejendommens kontantværdi.
 § 7. Gældssaneringslånet kan til enhver tid indfries helt eller  

 delvis.
 Stk. 2. Lånet forfalder til indfrielse ved ejerskifte, jf. dog §  

 8, og hvis landbrugspligten på den belånte ejendom ophæves, eller hvis  

 ejendommens jorder i væsentligt omfang overgår til anden anvendelse end  

 jordbrug, samt hvis kravet i § 2, stk. 1, nr. 1, ikke længere er opfyldt.
 Stk. 3. Hvis en låntager afhænder en anpart af den belånte  

 ejendom, skal det skyldige lånebeløb nedbringes forholdsmæssigt.
 Stk. 4. Landbrugsministeren kan bestemme, at det skyldige  

 lånebeløb af låntager skal nedbringes forholdsmæssigt, hvis ejendommens  

 kontantværdi nedbringes ved salg af en del af ejendommen.
 § 8. Erhverver låntagerens efterlevende ægtefælle adkomst på den  

 belånte ejendom ved overtagelse til hensidden i uskiftet bo eller ved arv,  

 kan landbrugsministeren efter ansøgning bestemme, at gældssaneringslånet kan  

 overtages af ægtefællen.
 § 9. Landbrugsministeren fastsætter regler om de nærmere vilkår  

 for statsgarantien, herunder om opgørelse og godkendelse af tab på  

 gældssaneringslånet m.v.
 § 10. Landbrugsministeren kan træffe aftale med Dansk Landbrugs  

 Realkreditfond om, at fonden yder gældssaneringslån mod statsgaranti efter  

 denne lov.
 § 11. Landbrugsministeren kan efter aftale med finansministeren  

 henlægge administrationen af loven til Kongeriget Danmarks Hypotekbank og  

 Finansforvaltning og kan bemyndige denne til at udøve de beføjelser, der i  

 loven er henlagt til ministeren.
 Stk. 2. Landbrugsministeren kan fastsætte regler om adgang til at  

 påklage afgørelser, der er truffet i henhold til bemyndigelsen i stk. 1,  

 herunder at disse afgørelser ikke kan indbringes for anden administrativ  

 myndighed.
§ 12. Med henblik på at kontrollere gennemførte foranstaltninger  

 efter loven har landbrugsministeren eller den, ministeren bemyndiger dertil,  

 mod behørig legitimation adgang uden retskendelse til bedrifter, der har  

 opnået tilsagn om garanti for lån efter loven.
På tilsvarende måde har  

 landbrugsministeren eller den, ministeren bemyndiger dertil, adgang til  

 bedrifternes regnskaber, forretningsbøger m.m.
 Stk. 2. Bedrifternes indehavere eller forpagtere og de på  

 bedrifterne beskæftigede personer har pligt til at yde den fornødne  

 vejledning og hjælp ved kontrollens gennemførelse, og det i stk. 1 nævnte  

 materiale skal på kontrollerende myndigheders begæring udleveres til de  

 kontrollerende myndigheder.
 § 13. Har støttemodtageren givet urigtige eller vildledende  

 oplysninger eller fortiet oplysninger af betydning for sagens afgørelse, kan  

 landbrugsministeren bestemme, at gældssaneringslån forlanges indfriet.
 § 14. Kongeriget Danmarks Hypotekbank og Finansforvaltning kan med  

 tillæg af renter og omkostninger inddrive statskassens tilgodehavende efter  

 indfrielse af en ifølge § 1 ydet statsgaranti ved indeholdelse af løn m.v.  

 hos den pågældende efter reglerne for inddrivelse af personlige skatter i  

 kildeskatteloven.
 Stk. 2. Landbrugsministeren kan fastsætte nærmere regler om  

 fremgangsmåden i forbindelse med lønindeholdelsen.
 Stk. 3. Kongeriget Danmarks Hypotekbank og Finansforvaltning kan  

 indhente de oplysninger hos skattemyndigheder og andre offentlige myndigheder  

 om den pågældende, som er nødvendige for at varetage inddrivelsen af de i  

 stk. 1 nævnte beløb, herunder oplysninger om indkomst- og formueforhold.
 Stk. 4. Kongeriget Danmarks Hypotekbank og Finansforvaltnings  

 afgørelser efter stk. 1-3 kan indbringes for finansministeren.
§ 15. Den, der til brug for afgørelser, der træffes i henhold til  

 de i denne lov eller de i medfør af loven fastsatte regler, giver urigtige  

 eller vildledende oplysninger eller fortier oplysninger af betydning for  

 afgørelsen, straffes med bøde, medmindre højere straf er forskyldt efter  

 anden lovgivning.
Det samme gælder den, der handler i strid med vilkår, der  

 er fastsat i en sådan afgørelse, eller som forsøger herpå.
Stk. 2. Den, der i øvrigt undlader at give oplysninger, som den  

 pågældende har pligt til at give i henhold til denne lov eller regler fastsat  

 i medfør af loven, straffes med bøde.
Det samme gælder den, som afgiver  

 urigtige eller vildledende oplysninger om sådanne forhold, medmindre højere  

 straf er forskyldt efter straffeloven.
 Stk. 3. Den, der overtræder § 12, stk. 2, straffes med bøde.
 Stk. 4. I regler, der fastsættes i medfør af loven, kan der  

 fastsættes straf af bøde for overtrædelse af bestemmelserne i reglerne eller  

 forsøg herpå.
 Stk. 5. Er overtrædelsen begået af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.
Stk. 6. Skønnes en overtrædelse ikke at ville medføre højere straf  

 end bøde, kan landbrugsministeren tilkendegive, at sagen kan afgøres uden  

 retslig forfølgning.
Det er en betingelse herfor, at den, der har begået  

 overtrædelsen, erklærer sig skyldig i overtrædelsen og erklærer sig rede til  

 inden for en nærmere angivet frist, der efter begæring kan forlænges, at  

 betale en i tilkendegivelsen angivet bøde.
 Stk. 7. For så vidt angår den i stk. 6 nævnte tilkendegivelse  

 finder bestemmelsen om tiltalerejsning i retsplejelovens § 930, jf. § 926,  

 tilsvarende anvendelse.
 Stk. 8. Betales bøden i rette tid, eller bliver den efter  

 vedtagelsen inddrevet eller afsonet, bortfalder videre forfølgning.
 § 16. I lov om stempelafgift, jf. lovbekendtgørelse nr. 742 af 27.  

 august 1992, som ændret senest ved lov nr. 1078 af 23. december 1992,  

 foretages følgende ændring:
 Efter § 62 A indsættes:
 » § 62 B . Stempelfri er dokumenter, der oprettes i  

 forbindelse med lån i Dansk Landbrugs Realkreditfond, når lånet ydes med  

 statsgaranti efter § 1 i lov om statsgaranti for gældssaneringslån til  

 jordbrugere.
 Stk. 2. Stempelfriheden efter stk. 1 er betinget af, at de enkelte  

 dokumenter er påført en erklæring fra Dansk Landbrugs Realkreditfond eller et  

 pengeinstitut om, at dokumentet er oprettet i forbindelse med lån ydet med  

 statsgaranti efter § 1 i lov om statsgaranti for gældssaneringslån til  

 jordbrugere, samt at dokumentet ikke kan tjene til sikkerhed for andre lån.  

 Stempelpligten indtræder, såfremt dokumentet ikke længere tjener til  

 sikkerhed for lån ydet med statsgaranti efter lov om statsgaranti for  

 gældssaneringslån til jordbrugere.
Stk. 3. Dansk Landbrugs Realkreditfond og pengeinstitutter kan  

 indtil 4 måneder efter et dokuments oprettelse berigtige den efter stk. 2  

 afgivne erklæring, og der kan ydes godtgørelse af stempelafgift efter §  

 28.« § 17. I lov om skattemæssig behandling af gevinst og tab på  

 fordringer, gæld og finansielle kontrakter (kursgevinstloven), jf.  

 lovbekendtgørelse nr. 666 af 28. juli 1992, som ændret ved lov nr. 918 af 25.  

 november 1992, foretages følgende ændring:
 § 8 A, stk. 1, nr. 4, affattes således:
 »4) lån ydet til yngre jordbrugere af Dansk Landbrugs Realkreditfond,  

 jf. lovbekendtgørelse nr. 110 af 25. februar 1991, kontantlån ydet til  

 tørkeramte jordbrugere af Dansk Landbrugs Realkreditfond, jf. lov nr. 918 af  

 25. november 1992 om statsgaranti og ydelsestilskud vedrørende høsttabslån  

 til tørkeramte jordbrugere, kontantlån ydet til jordbrugere af Dansk  

 Landbrugs Realkreditfond, jf. lov om statsgaranti for gældssaneringslån til  

 jordbrugere, og kontantlån, som er eller bliver optaget til refinansiering af  

 K-lån optaget i Dansk Landbrugs Realkreditfond, når det er en betingelse for  

 K-lånet, at refinansiering skal finde sted som kontantlån,».
 § 18. Landbrugsministeren fastsætter tidspunktet for lovens  

 ikrafttræden.
 § 19. Loven gælder ikke for Færøerne og Grønland.
