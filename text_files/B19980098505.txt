Bekendtgørelse om styring af bygge- og  

 anlægsaktiviteten i støttet boligbyggeri I medfør af § 103 i lov om almene boliger samt støttede  

 private andelsboliger m.v., jf. lovbekendtgørelse nr. 145 af 26.  

 februar 1998, fastsættes efter bemyndigelse:
 § 1. For byggerier, hvortil kommunalbestyrelsen  

 giver tilsagn (skema A) i 1999, jf. § 100 og § 115 i lov om almene  

 boliger samt støttede private andelsboliger m.v., skal By- og  

 Boligministeriets godkendelse foreligge, før byggeriet kan  

 påbegyndes.
 Stk. 2. Kommunalbestyrelsen skal i tilsagnet til bygherren  

 tage forbehold for By- og Boligministeriets godkendelse.
 § 2. By- og Boligministeriet beslutter på  

 baggrund af udviklingen i byggeaktiviteten, dog under hensyntagen til  

 byggeriets karakter, om kommunalbestyrelsens tilsagn kan godkendes.
 § 3. Kommunalbestyrelsen er forpligtet til at  

 foretage indberetning til By- og Boligministeriets informations- og  

 forvaltningssystem BOSSINF umiddelbart efter kommunalbestyrelsen har truffet  

 endelig og ubetinget beslutning om at meddele de i § 1, stk. 1,  

 nævnte tilsagn.
 Stk. 2. På baggrund af den i stk. 1 nævnte  

 indberetning meddeler By- og Boligministeriet godkendelse eller afslag via  

 BOSSINF.
 Stk. 3. Afslår By- og Boligministeriet at godkende  

 kommunalbestyrelsens tilsagn, bortfalder tilsagnet, med mindre By- og  

 Boligministeriet beslutter andet.
 Stk. 4. Bortfalder tilsagnet kan byggeriet ikke  

 påbegyndes og det påhviler kommunalbestyrelsen at sikre, at  

 tilsagnet bortfalder i BOSSINF.
 § 4. Bekendtgørelsen træder i kraft den 1. januar  

 1999.
