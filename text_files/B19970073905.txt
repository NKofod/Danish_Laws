 I henhold til § 5, § 8, § 20, stk. 2, § 37, stk. 2, § 73 og § 84 i lov om  

 arbejdsmiljø, jf. lovbekendtgørelse nr. 184 af 22. marts 1995, som ændret ved  

 lov nr. 458 af 12. juni 1996, lov nr. 1196 af 27. december 1996, lov nr. 375  

 af 10. juni 1997 og lov nr. 379 af 10. juni 1997, fastsættes:
Område § 1.  Bekendtgørelsen gælder for arbejde for en  

 arbejdsgiver, jf. lov om arbejdsmiljø § 2 og § 3. Bekendtgørelsen gælder ikke  

 for arbejde, der udføres i den ansattes hjem, bortset fra reglerne i § 40,  

 stk. 1, og § 19, stk. 4, om sikkerhedsudvalgets rådgivende virksomhed, jf.  

 bekendtgørelsen om begrænsninger i anvendelse af lov om arbejdsmiljø på  

 arbejde, som udføres i den ansattes hjem.
 Stk. 2.  Bestemmelserne i § 17 og § 18 samt §§ 29-34 om  

 samarbejde mellem flere arbejdsgivere, der lader arbejde udføre på samme  

 arbejdssted, gælder også for arbejde, der ikke udføres for en arbejdsgiver.
Organisering af sikkerheds- og  

 sundhedsarbejdet § 2.  I virksomheder med 10 ansatte og derover skal  

 sikkerheds- og sundhedsarbejdet organiseres gennem en sikkerhedsorganisation.  

Stk. 2. I virksomheder, hvor de ansatte udelukkende eller hovedsagelig  

 er beskæftiget med kontorarbejde eller andet administrativt arbejde, skal  

 sikkerheds- og sundhedsarbejdet først organiseres, når der i virksomheden er  

 beskæftiget 20 ansatte eller derover.
 Stk. 3.  Alle ansatte, der ikke er virksomhedsledere  

 eller arbejdsledere i henhold til arbejdsmiljølovens §§ 23 og 24, medregnes,  

 jf. stk. 1 og 2 og § 3, stk. 1.
 § 3.  Ved arbejde, der helt eller delvist udføres på  

 midlertidige eller skiftende arbejdssteder uden for virksomhedens faste  

 arbejdssted, herunder bygge- og anlægsarbejde, skal sikkerheds- og  

 sundhedsarbejdet organiseres, når en arbejdsgiver har 5 eller flere  

 beskæftiget på udearbejdsstedet, og arbejdet foregår i en periode af en vis  

 varighed.
 Stk. 2.  Ansatte, der udelukkende er antaget til at  

 udføre et bestemt bygge- og anlægsarbejde på et midlertidigt eller skiftende  

 arbejdssted uden for virksomhedens faste arbejdssted, medregnes ikke ved  

 organiseringen af sikkerheds- og sundhedsarbejdet på virksomhedens faste  

 arbejdssted, jf. § 2.
 Stk. 3.  Hvor flere arbejdsgivere lader bygge- og  

 anlægsarbejde udføre på samme arbejdssted, skal sikkerheds- og  

 sundhedsarbejdet tillige organiseres efter reglerne i § 17 og § 18.
 § 4.  Ved kontorarbejde eller andet administrativt  

 arbejde og ved arbejde i butikker, herunder supermarkeder, stormagasiner og  

 lignende, medregnes ved organiseringen af sikkerheds- og sundhedsarbejdet  

 efter § 2 kun ansatte, der er beskæftiget 10 timer eller derover ugentligt.
 § 5.  Ved havnearbejde i form af arbejde med lastning  

 og losning af skibe og alt arbejde i forbindelse hermed, skal sikkerheds- og  

 sundhedsarbejdet organiseres uanset antallet af ansatte.
 Stk. 2.  Havnen udgør et havneområde, medmindre  

 havnearbejdets organisering eller havnens størrelse gør en opdeling i flere  

 områder påkrævet.
§ 6.  Hvor der ikke skal oprettes  

 sikkerhedsorganisation efter bekendtgørelsen, skal arbejdsgiveren sørge for,  

 at samarbejdet om sikkerhed og sundhed kan finde sted.
Samarbejdet udføres  

 ved personlig kontakt mellem arbejdsgiveren, eventuelle arbejdsledere og  

 øvrige ansatte på virksomheden.
Sikkerhedsgrupper § 7.  Arbejdslederen for en afdeling eller et  

 arbejdsområde skal sammen med en sikkerhedsrepræsentant, der er valgt af alle  

 ansatte i afdelingen eller arbejdsområdet, danne en sikkerhedsgruppe for den  

 pågældende afdeling eller det pågældende arbejdsområde.
 Stk. 2.  Afdelinger eller arbejdsområder med 1-9 ansatte  

 kan organiseres i en fælles sikkerhedsgruppe eller en i øvrigt eksisterende  

 gruppe.
 Stk. 3.  Afdelinger eller arbejdsområder, hvor de  

 ansatte udelukkende eller hovedsagelig er beskæftiget med kontorarbejde eller  

 andet administrativt arbejde, kan uanset antallet af ansatte organiseres i en  

 fælles sikkerhedsgruppe eller tilsluttes en i øvrigt eksisterende gruppe.  

 Hvor det samlede antal ansatte er 50 eller derover, skal der normalt oprettes  

 flere sikkerhedsgrupper.
 Stk. 4.  Hvor de i stk. 1, 2 og 3 nævnte afdelingers art  

 eller arbejdsområders størrelse eller beliggenhed gør det hensigtsmæssigt,  

 skal der dog oprettes flere sikkerhedsgrupper.
Stk. 5.  Hvor arbejdet mere regelmæssigt foregår i  

 holddrift, skal der normalt oprettes en sikkerhedsgruppe for hvert  

 skiftehold.
Flere afdelinger eller arbejdsområder kan organiseres i en fælles  

 gruppe, jf. stk. 2 og 3 og § 20.
 § 8.  Ansatte beskæftiget på midlertidige eller  

 skiftende arbejdssteder, bortset fra ansatte, der udelukkende er antaget til  

 et bestemt bygge- og anlægsarbejde, skal være omfattet af en sikkerhedsgruppe  

 på virksomhedens faste arbejdssted, eller der skal oprettes en  

 sikkerhedsgruppe specielt for de udearbejdende ansatte.
§ 9.  Hvor arbejdets organisering ved udearbejdet,  

 herunder bygge- og anlægsarbejde, gør det naturligt, kan der oprettes flere  

 sikkerhedsgrupper.
Fordelingen og antallet af sikkerhedsgrupper skal  

 tilpasses arbejdets organisering og den arbejdsmæssige udvikling.
 § 10.  Ved havnearbejde udgøres sikkerhedsgruppen på  

 det enkelte laste- og lossested af arbejdslederen og lugemanden eller den,  

 der udfører tilsvarende funktion som lugemand.
 Stk. 2.  Sikkerhedsgrupper, som dækker havnearbejde i de  

 virksomheder, der udfører havnearbejde, har de opgaver, pligter og  

 rettigheder, der følger af kapitel 4-6, men har normalt ingen opsøgende  

 funktion på det enkelte arbejdssted, hvor der lastes eller losses.
Sikkerhedsudvalg § 11.  I virksomheder, hvor der er beskæftiget 20  

 ansatte eller derover, skal virksomhedens sikkerheds- og sundhedsarbejde  

 planlægges og koordineres af et sikkerhedsudvalg.
 Stk. 2.  Ansatte, der udelukkende er antaget til at  

 udføre et bestemt bygge- og anlægsarbejde på et midlertidigt arbejdssted,  

 medregnes ikke ved oprettelse af sikkerhedsudvalg for virksomhedens faste  

 arbejdssted, jf. stk. 1.
 Stk. 3.  Formand for udvalget er virksomhedens leder  

 eller en af denne udpeget ansvarlig repræsentant, der kan handle på ledelsens  

 vegne.
 Stk. 4.  Er der i virksomheden oprettet en eller to  

 sikkerhedsgrupper, består sikkerhedsudvalget af sikkerhedsgruppen eller  

 -gruppernes medlemmer og virksomhedens leder eller en af denne udpeget  

 ansvarlig repræsentant.
 Stk. 5.  Er der mere end 2 sikkerhedsgrupper, vælger  

 sikkerhedsrepræsentanterne imellem sig 2 medlemmer, og arbejdslederne i  

 sikkerhedsgrupperne vælger imellem sig 2 medlemmer til udvalget, hvori  

 virksomhedslederen eller en ansvarlig repræsentant for denne indtræder.
Stk. 6.  Udvalgets medlemmer vælges for 2 år.
Der vælges  

 suppleanter til udvalget efter samme regler som for valg til  

 sikkerhedsudvalget.
Hvis arbejdsleder eller sikkerhedsrepræsentant afgår som  

 medlem af sikkerhedsgruppen, afgår den pågældende som medlem af udvalget.
Er  

 der på virksomheden indgået aftale om valgperiode for  

 sikkerhedsrepræsentanterne på mellem 2 og 4 år, følger udvalgets valgperiode  

 valgperioden for sikkerhedsrepræsentanter.
 § 12.  Ved bygge- og anlægsarbejde på midlertidige  

 arbejdssteder skal der oprettes et sikkerhedsudvalg for det midlertidige  

 arbejdssted, når den enkelte arbejdsgiver har 20 ansatte eller derover  

 beskæftiget på stedet i et tidsrum på 4 uger og derover.
 Stk. 2.  Medlemmer af sikkerhedsgrupper, der er oprettet  

 efter § 3, har valgret og er valgbare til det i stk. 1 nævnte  

 sikkerhedsudvalg, samt til sikkerhedsrådet, jf. § 18.
 § 13.  I havneområder, hvor 2 eller flere virksomheder  

 udfører havnearbejde, eller hvor der beskæftiges havnearbejdere, der ansættes  

 til at udføre midlertidigt havnearbejde, skal sikkerheds- og sundhedsarbejdet  

 i havneområdet planlægges og koordineres af et sikkerhedsråd.
Stk. 2.  Sikkerhedsrådet sammensættes normalt af  

 medlemmerne af samtlige sikkerhedsgrupper, som dækker havnearbejde, samt en  

 sikkerhedsrepræsentant, valgt af de havnearbejdere, der normalt ansættes til  

 at udføre midlertidigt havnearbejde i området.
Formanden for sikkerhedsrådet  

 udpeges af de virksomheder, der udfører arbejde i havneområdet.
 Stk. 3.  Hvor en havn er opdelt i 2 eller flere områder,  

 kan der, hvis havnens størrelse eller havnearbejdets organisering gør det  

 påkrævet, oprettes et hovedsikkerhedsråd for havnen.
§ 14.  Sikkerhedsudvalget skal afholde ordinært møde  

 mindst en gang i kvartalet.
Udvalget skal holde ekstraordinære møder, hvis  

 der indtræffer alvorlige ulykker, alvorlige forgiftninger eller andre  

 sundhedsskader eller tilløb hertil, samt når der i øvrigt er behov herfor.  

 Ekstraordinære møder afholdes, hvis formanden skønner det nødvendigt, eller  

 mindst 2 udvalgsmedlemmer fremsætter begæring herom.
Stk. 2.  Der skal indkaldes til ordinære møder i god  

 tid.
Medlemmerne og øvrige ansatte skal gøres bekendt med dagsordenen senest  

 10 dage før mødet.
 Stk. 3.  I sikkerhedsudvalgets møder deltager, foruden  

 de egentlige medlemmer, lederen af det daglige sikkerhedsarbejde samt efter  

 behov medlemmer af bedriftssundhedstjenesten og lignende.
 Stk. 4.  Der skal udarbejdes referat af møderne, som  

 sendes til virksomhedens ledelse, sikkerhedsorganisationens medlemmer,  

 tillidsrepræsentanter og samarbejdsudvalget.
 Stk. 5.  Sikkerhedsudvalget skal herudover mindst to  

 gange årligt holde møde med samtlige sikkerhedsgrupper.
§ 15.  På større virksomheder kan der oprettes flere  

 sikkerhedsudvalg.
Hvis der er oprettet flere udvalg, skal der, hvor  

 virksomhedens struktur taler herfor, dannes et hovedsikkerhedsudvalg, som  

 skal planlægge og koordinere de enkelte udvalgs arbejde for sikkerheden og  

 sundheden.
 Stk. 2.  Medlemmer og suppleanter til  

 hovedsikkerhedsudvalget udpeges og vælges af og blandt sikkerhedsudvalgenes  

 medlemmer efter samme retningslinjer som ved valg af sikkerhedsudvalg.
Daglig leder af sikkerheds- og sundhedsarbejdet § 16.  Der udpeges en daglig leder af  

 sikkerhedsarbejdet, der kan handle på sikkerhedsudvalgets vegne, medmindre  

 der i virksomheden er ansat en sikkerhedsleder specielt til dette arbejde.
Er  

 der ikke ansat en sikkerhedsleder specielt til dette arbejde, skal  

 arbejdsgiveren efter drøftelse med sikkerhedsudvalget blandt udvalgets  

 medlemmer udpege en leder.
Koordinering af sikkerheds- og sundhedsarbejdet ved bygge- og anlægsarbejde § 17.  Ved bygge- og anlægsarbejde, hvor to eller  

 flere arbejdsgivere samtidigt på samme arbejdssted beskæftiger flere end 10  

 personer, skal bygherren ved sikkerhedsmøder samt ved personlig kontakt på  

 arbejdsstedet koordinere de enkelte arbejdsgiveres foranstaltninger, jf. §  

 32, stk. 1 og 3, og § 33.
 Stk. 2.  I møderne deltager bygherren, arbejdsgiverne  

 eller disses repræsentanter og sikkerhedsgrupperne på arbejdsstedet.
Stk. 3.  Ordinære sikkerhedsmøder skal afholdes mindst  

 en gang om måneden, fx i forbindelse med byggemøder.
Ekstraordinære møder  

 afholdes, hvis der indtræffer alvorlige ulykker, forgiftninger eller andre  

 sundhedsskader eller tilløb hertil, samt når der i øvrigt er behov herfor.  

 Ordinære møder skal berammes i god tid.
Stk. 4.  Bygherren indkalder til sikkerhedsmøderne og  

 sørger for, at der udarbejdes referat af mødet.
Referatet sendes til  

 mødedeltagerne, alle arbejdsledere, de beskæftigede virksomheder,  

 sikkerhedsgrupperne samt eventuelle tillidsrepræsentanter.
 § 18.  Ved bygge- og anlægsarbejde skal der oprettes  

 sikkerhedsråd, hvor der i en periode på 4 uger eller derover sammenlagt er  

 beskæftiget flere end 100 ansatte, medmindre Arbejdstilsynet skønner, at  

 sikkerhedsarbejdet kan koordineres ved afholdelse af sikkerhedsmøder efter §  

 17.
Stk. 2.  Sikkerhedsrådet består af bygherren samt  

 repræsentanter for arbejdsstedets sikkerhedsrepræsentanter, arbejdsgivere og  

 arbejdsledere.
Arbejdsstedets sikkerhedsrepræsentanter vælger i mellem sig 2  

 medlemmer, og arbejdsgiverne og arbejdslederne vælger i mellem sig hvert et  

 medlem til sikkerhedsrådet, hvori bygherren indtræder som formand.
 Stk. 3.  Hvor der er oprettet sikkerhedsråd, overtager  

 rådet sikkerhedsmødernes funktion og opgaver.
 Stk. 4.  Møder i sikkerhedsrådet afholdes efter samme  

 retningslinjer som for sikkerhedsmøder, jf. § 17, stk. 3 og 4.  

 Sikkerhedsrådet skal endvidere afholde møde med samtlige sikkerhedsgrupper  

 mindst en gang i kvartalet.
Pligter og rettigheder Arbejdsgiveren § 19.  Arbejdsgiveren skal træffe de nødvendige  

 foranstaltninger til varetagelse af aktiviteterne til beskyttelse af de  

 ansattes sikkerhed og sundhed, herunder organisering af aktiviteterne til  

 forebyggelse af sikkerheds- og sundhedsmæssige risici, samt oplysning,  

 instruktion og oplæring.
 Stk. 2.  Arbejdsgiveren skal sørge for, at samarbejdet  

 om sikkerhed og sundhed etableres, udvikles og vedligeholdes, således at  

 sikkerhedsorganisationen kan løse opgaverne på tilfredsstillende måde.  

 Arbejdsgiveren skal herunder sikre, at virksomhedens øverste ledelse er  

 repræsenteret i virksomhedens sikkerhedsorganisation, samt sørge for, at der  

 efter drøftelse med sikkerhedsudvalget udpeges en daglig leder af sikkerheds-  

 og sundhedsarbejdet, jf. § 16.
 Stk. 3.  Arbejdsgiveren skal meddele den stedlige  

 arbejdstilsynskreds, hvem der er daglig leder af sikkerhedsarbejdet.
 Stk. 4.  Arbejdsgiveren skal sikre, at sikkerhedsudvalg  

 og -grupper inden for deres område kan deltage i virksomhedens planlægning,  

 herunder den vurdering af sikkerheds- og sundhedsforholdene, som skal  

 foretages efter reglerne i bekendtgørelsen om arbejdets udførelse.
Stk. 5.  Når sikkerhedsudvalget rådgiver virksomheden,  

 og virksomheden ikke følger rådet, skal der gives en begrundelse herfor i et  

 efterfølgende møde, som afholdes inden 3 uger.
Det samme gælder normalt, når  

 udvalget afgiver flere indstillinger i samme sag.
§ 20.  Arbejdsgiveren skal sørge for, at de ansatte  

 får mulighed for regelmæssig kontakt med den sikkerhedsgruppe, der dækker  

 afdelingen eller arbejdsområdet.
Ved skiftehold, overarbejde eller lignende,  

 hvor der ikke er sikkerhedsgruppe til stede, skal det sikres, at de ansatte  

 har mulighed for at tilkalde en ansvarlig repræsentant for virksomheden.
 Stk. 2.  I de virksomheder, hvor der ikke er oprettet  

 sikkerhedsudvalg, skal arbejdsgiveren sørge for, at de opgaver, som hører  

 under udvalget, effektivt varetages i samarbejde med sikkerhedsgruppen eller  

 -grupperne.
 § 21.  Arbejdsgiveren skal sørge for, at medlemmerne  

 af sikkerhedsgrupperne, sikkerhedsudvalget og den daglige leder af  

 sikkerheds- og sundhedsarbejdet får den tid til rådighed til at varetage  

 deres pligter, der er rimelig i forhold til den pågældende virksomheds art og  

 dens sikkerheds- og sundhedsmæssige standard.
 Stk. 2.  Arbejdsgiveren skal give medlemmerne af  

 sikkerhedsgrupperne, sikkerhedsudvalget og den daglige leder af sikkerheds-  

 og sundhedsarbejdet lejlighed til at erhverve sig den fornødne viden om og  

 uddannelse i sikkerheds- og sundhedsmæssige spørgsmål.
 Stk. 3.  Arbejdsgiveren skal sørge for, at der stilles  

 de nødvendige midler til rådighed for sikkerheds- og sundhedsarbejdet, og  

 afholder herunder udgifterne ved sikkerhedsrepræsentantens hverv og godtgør  

 tab af indtægt, udgifter og indtægtstab i forbindelse med nødvendig  

 deltagelse i kurser, jf. bekendtgørelsen om sikkerhedsuddannelse m.v.
 Stk. 4.  Uoverensstemmelser herom afgøres ved fagretlig  

 behandling, jf. lov om arbejdsretten.
Stk. 5.  Sikkerhedsudvalget skal have adgang til de  

 lister og de beskrevne hændelsesforløb i rapporter over arbejdsulykker på  

 virksomheden, der udarbejdes i henhold til bekendtgørelsen om arbejdets  

 udførelse i overensstemmelse med bekendtgørelsen om anmeldelse af  

 arbejdsulykker m.v. til Arbejdstilsynet.
Det samme gælder de enkelte  

 sikkerhedsgrupper inden for deres afdelinger eller arbejdsområder.
 § 22.  Arbejdsgiveren skal ved henvendelse til særlig  

 sagkyndig om bistand ved løsning af virksomhedens arbejdsmiljøspørgsmål give  

 disse adgang til alle nødvendige oplysninger af betydning for sikkerhed og  

 sundhed.
 Stk. 2.  Sikkerhedsudvalget og sikkerhedsgruppen skal  

 høres inden en eventuel henvendelse til særlig sagkyndig om bistand til  

 virksomheden ved løsning af sikkerheds- og sundhedsspørgsmål, der vedrører  

 udvalgets eller gruppens område.
 Stk. 3.  Sikkerhedsudvalget skal endvidere høres, inden  

 der udpeges en daglig leder af sikkerheds- og sundhedsarbejdet, jf. § 19,  

 stk. 2.
 Stk. 4.  I virksomheder, der er omfattet af pligten til  

 tilslutning til bedriftssundhedstjeneste, skal arbejdsgiveren sikre, at  

 samarbejdet med bedriftssundhedstjenesten kan finde sted, herunder at der  

 udarbejdes retningslinier herfor, jf. bekendtgørelsen om  

 bedriftssundhedstjeneste.
 Stk. 5.  Arbejdsgiveren har pligt til at gøre  

 sikkerhedsorganisationens medlemmer bekendt med påbud, som Arbejdstilsynet  

 skriftligt afgiver.
 § 23.  I virksomheder uden pligt til oprettelse af  

 sikkerhedsorganisation skal arbejdsgiveren sørge for at give de ansatte alle  

 nødvendige oplysninger af betydning for sikkerhed og sundhed og skal give de  

 ansatte adgang til at fremsætte forslag vedrørende sikkerhed og sundhed på  

 arbejdsstedet.
 Stk. 2.  Arbejdsgiveren skal sørge for, at de ansatte  

 høres ved planlægning og indførelse af ny teknologi, herunder om konsekvenser  

 for arbejdsmiljøet ved valg af udstyr, personlige værnemidler og tekniske  

 hjælpemidler m.v.
Valg af sikkerhedsrepræsentant § 24.  I virksomheder, der er omfattet af pligten til  

 at organisere sikkerheds- og sundhedsarbejdet gennem en  

 sikkerhedsorganisation, jf. §§ 2-5, skal de ansatte vælge en  

 sikkerhedsrepræsentant til at indtræde i sikkerhedsgruppen eller -grupperne,  

 jf. §§ 7-10.
 Stk. 2.  Valg af sikkerhedsrepræsentant foretages af  

 samtlige ansatte uden ledelsesmæssige beføjelser i virksomheden, afdelingen  

 eller arbejdsområdet eller på det midlertidige arbejdssted, jf. dog § 4.  

 Virksomhedsledere og arbejdsledere i henhold til arbejdsmiljølovens §§ 23 og  

 24 deltager ikke i valget.
 Stk. 3.  Reglerne for valg af tillidsrepræsentant inden  

 for pågældendes eller tilsvarende overenskomstområde gælder normalt for  

 valgbarhed og valgenes gyldighed.
 Stk. 4.  Valget gælder for 2 år, eller indtil  

 sikkerhedsrepræsentantens arbejdsfunktion i virksomheden, afdelingen, på  

 arbejdsområdet eller skifteholdet ophører, jf. dog stk. 5. Valgperioden kan  

 efter aftale mellem virksomheden og de ansatte forlænges til højst 4 år.
 Stk. 5.  Såfremt sikkerhedsrepræsentanten er fraværende  

 på grund af orlov, sygdom eller andet fravær i en sammenhængende periode på 4  

 måneder og derover, kan der vælges ny sikkerhedsrepræsentant for den  

 resterende del af valgperioden eller for en ny valgperiode.
 Stk. 6.  Sikkerhedsrepræsentanten er beskyttet mod  

 afskedigelse eller anden forringelse af sine forhold på samme måde som  

 tillidsrepræsentanter inden for vedkommende eller tilsvarende faglige område.
 § 25.  I havneområder, hvor der udføres havnearbejde  

 af midlertidigt ansatte, vælger disse en sikkerhedsrepræsentant til at  

 indtræde i sikkerhedsrådet.
 § 26.  Uoverensstemmelser om sikkerhedsrepræsentantens  

 valg, valgbarhed og beskyttelse, herunder spørgsmål om hvilke regler, der  

 finder anvendelse, og om brud på eller fortolkning af reglerne, afgøres ved  

 fagretlig behandling, jf. lov om arbejdsretten.
Arbejdslederen § 27.  Arbejdslederen skal deltage i samarbejdet om  

 sikkerhed og sundhed og indgå i sikkerhedsgruppen.
Stk. 2.  Hvis flere arbejdsledere kan komme i  

 betragtning til samme sikkerhedsgruppe, skal de mellem sig forhandle om, hvem  

 der skal indgå i gruppen.
Kan de ikke blive enige, udpeger arbejdsgiveren  

 gruppens arbejdslederrepræsentant.
 Stk. 3.  En arbejdsleder, der indgår i  

 sikkerhedsorganisationen, må ikke stilles ringere på grund af de dermed  

 forbundne aktiviteter.
 Stk. 4.  Såfremt en arbejdsleder i sikkerhedsgruppen  

 afskediges efter udløbet af en eventuel prøvetid, og det af en af parterne  

 gøres gældende, at afskedigelsen er begrundet i sikkerhedsmæssige forhold,  

 kan hans ansættelsesforhold i opsigelsesperioden ikke afbrydes, før  

 spørgsmålet har været undergivet organisationsmæssig forhandling efter  

 reglerne inden for det pågældende overenskomstområde eller behandlet i  

 overensstemmelse med funktionærlovens regler om forhandling og mægling.  

 Forhandlingen og mæglingen skal fremmes mest muligt.
Daglig leder af sikkerheds- og sundhedsarbejdet § 28.  Den daglige leder af sikkerheds- og  

 sundhedsarbejdet skal samarbejde med sikkerhedsgrupper og sikkerhedsudvalg om  

 de arbejdsmiljømæssige spørgsmål.
 Stk. 2.  Den daglige leder deltager i  

 sikkerhedsudvalgets møder.
Samarbejde mellem flere arbejdsgivere og andre på samme  

 arbejdssted § 29.  Flere arbejdsgivere, der lader arbejde udføre  

 på samme arbejdssted, og alle, der er beskæftiget på dette, skal samarbejde  

 om at skabe sikre og sunde arbejdsforhold for alle beskæftigede.
Stk. 2.  Arbejdsgiverne skal i forbindelse med  

 samarbejdet oplyse hinanden om risici forbundet med den enkelte arbejdsgivers  

 arbejdsopgaver på arbejdsstedet.
Den enkelte arbejdsgiver skal videregive de  

 modtagne oplysninger til sine ansatte, jf. bekendtgørelsen om arbejdets  

 udførelse.
 § 30.  De, der arbejder på et arbejdssted, hvor flere  

 arbejdsgivere lader arbejde udføre, skal foruden de regler, der gælder for  

 det arbejde, de skal udføre, tillige rette sig efter de regler, der gælder  

 for virksomhedernes samarbejde, jf. § 29, stk. 1, samt for så vidt angår  

 bygge- og anlægsarbejde også reglerne i §§ 31-34.
 Stk. 2.  De, der arbejder på en fremmed virksomheds  

 område, skal foruden de regler, der gælder for det arbejde, de skal udføre,  

 tillige rette sig efter de regler om sikkerhed og sundhed, der gælder for  

 denne virksomhed.
Bygherren § 31.  Ved bygherren forstås den, for hvis regning  

 anlægs-, nybygnings-, ombygnings- eller vedligeholdelsesarbejde foretages.
 Stk. 2.  Bygherrens forpligtelser efter dette kapitel  

 kan overdrages til en koordinator.
 § 32.  Ved bygge- og anlægsarbejde, hvor to eller  

 flere arbejdsgivere samtidig på samme arbejdssted beskæftiger flere end 10  

 personer, skal bygherren afgrænse og koordinere de foranstaltninger til  

 fremme af de beskæftigedes sikkerhed og sundhed i fællesområderne, der skal  

 udføres af de enkelte arbejdsgivere på arbejdsstedet.
Stk. 2.  Inden arbejdet sættes i gang, skal bygherren  

 sørge for, at der med de enkelte arbejdsgivere træffes aftale om, hvem det  

 påhviler at tilvejebringe og vedligeholde sikkerhedsforanstaltningerne i  

 fællesområderne.
Aftalerne skal bl.a. ligge til grund for indholdet af planen  

 for sikkerhed og sundhed i forbindelse med byggepladsens indretning og drift,  

 jf. bekendtgørelsen om indretning af byggepladser og lignende arbejdssteder  

 efter lov om arbejdsmiljø. Tilsvarende forpligtigelse påhviler den  

 arbejdsgiver, der lader dele af sit arbejde udføre af andre.
 Stk. 3.  Bygherren skal sørge for, at planen indgår i  

 grundlaget for samarbejdet om sikkerhed og sundhed på bygge- eller  

 anlægspladsen.
 § 33.  Medens arbejdet er i gang, skal bygherren  

 koordinere de foranstaltninger til fremme af sikkerhed og sundhed i  

 fællesområderne, der skal udføres af arbejdsgivere på arbejdsstedet.
De enkelte arbejdsgivere på byggepladsen § 34.  Den enkelte arbejdsgiver på arbejdsstedet skal  

 sørge for, at de foranstaltninger for fællesområderne, som er aftalt med  

 bygherren eller andre, jf. §§ 32-33, iværksættes og vedligeholdes, samt føre  

 et effektivt tilsyn hermed.
Opgaver og funktion Sikkerhedsgruppen § 35.  Sikkerhedsgruppen skal, i den afdeling eller  

 det område den dækker, varetage og deltage i aktiviteterne til beskyttelse af  

 de ansattes sikkerhed og sundhed og i aktiviteter til forebyggelse af  

 sikkerheds- og sundhedsmæssige risici.
Hvis arbejdsleder eller  

 sikkerhedsrepræsentant ikke samtidigt er tilstede, varetager den  

 tilstedeværende gruppens opgaver.
Foranstaltninger, der er foretaget i den  

 andens fravær, skal hurtigst muligt meddeles denne.
 § 36.  Sikkerhedsgruppen skal deltage i planlægningen  

 af afdelingens sikkerheds- og sundhedsarbejde, herunder deltage i vurderingen  

 af sikkerheds- og sundhedsforholdene, jf. bestemmelserne i bekendtgørelsen om  

 arbejdets udførelse.
Stk. 2.  Sikkerhedsgruppen skal deltage ved kortlægning  

 og foretage kontrol af, at arbejdsforholdene er sikkerheds- og  

 sundhedsmæssigt fuldt forsvarlige.
Gruppen skal herunder kontrollere, at  

 stoffer og materialer kun anvendes ved arbejdsprocesser og metoder, der  

 effektivt sikrer de beskæftigede mod ulykker og sygdomme.
Den skal ligeledes  

 kontrollere, at der gives effektiv oplæring og instruktion, og at maskiner,  

 redskaber og andre tekniske hjælpemidler m.v. er indrettet og anvendes på en  

 sikkerheds- og sundhedsmæssig fuldt forsvarlig måde.
 Stk 3.  Sikkerhedsgruppen skal deltage i undersøgelse af  

 ulykker, forgiftninger, sundhedsskader samt tilløb hertil og anmelde dem til  

 arbejdsgiveren eller dennes repræsentant.
 § 37.  Sikkerhedsgruppen skal imødegå risici i  

 forbindelse med opståede arbejdsmiljømæssige problemer og indberette til  

 sikkerhedsudvalgets formand eller virksomhedens ledelse, hvis risikoen ikke  

 kan imødegås på stedet.
 Stk. 2.  Hvor der ikke er tid til at underrette  

 sikkerhedsudvalgets formand eller virksomhedens ledelse, og gruppen skønner,  

 at der er tale om en overhængende betydelig fare for de ansattes sikkerhed og  

 sundhed, som den ikke selv kan afværge, kan gruppen standse arbejdet eller  

 arbejdsprocessen i det omfang, det er nødvendigt for at afværge faren.  

 Gruppen skal omgående give meddelelse om standsningen til sikkerhedsudvalgets  

 formand eller virksomhedens ledelse og afgive forklaring om, hvorfor  

 arbejdsstandsningen var nødvendig.
§ 38.  Sikkerhedsgruppen skal påvirke den enkelte til  

 en adfærd, der fremmer egen og andres sikkerhed og sundhed.
Gruppen skal  

 herunder orientere om de bestemmelser, der er fastsat til fremme af sikkerhed  

 og sundhed.
Stk. 2.  Sikkerhedsgruppen skal virke som kontaktled  

 mellem de ansatte og sikkerhedsudvalget.
Sikkerhedsgruppen skal sørge for, at  

 arbejdsmiljømæssige problemer, som sikkerhedsgruppen ikke kan løse, eller som  

 er generelle for virksomheden, forelægges sikkerhedsudvalget.
 Stk 3.  Sikkerhedsgruppen skal samarbejde med  

 bedriftssundhedstjenesten samt løbende orientere denne på fælles områder i  

 overensstemmelse med de fastlagte retningslinjer for samarbejdet med  

 bedriftssundhedstjenesten, jf. § 22, stk. 4.
 § 39.  Sikkerhedsgrupper, der er oprettet på  

 udearbejdssteder, jf. § 8 og for havneområder, jf. § 5 og § 10, har normalt  

 ingen opsøgende funktion på de enkelte arbejdssteder.
Sikkerhedsudvalg § 40.  Sikkerhedsudvalget skal planlægge, lede og  

 koordinere virksomhedens sikkerheds- og sundhedsarbejde, herunder  

 sikkerhedsgruppernes arbejde.
Sikkerhedsudvalget skal forestå de aktiviteter,  

 der skal iværksættes til beskyttelse af de ansatte, og aktiviteter til  

 forebyggelse af risici, samt registrere virksomhedens arbejdsmiljøproblemer.  

 Sikkerhedsudvalget rådgiver på baggrund heraf virksomheden om løsning af  

 arbejdsmiljømæssige spørgsmål.
Sikkerhedsudvalget deltager herunder i  

 virksomhedens planlægning og vurdering af sikkerheds- og sundhedsforholdene  

 efter bekendtgørelsen om arbejdets udførelse.
 Stk. 2.  Sikkerhedsudvalget skal kontrollere  

 virksomhedens sikkerheds- og sundhedsarbejde og sørge for, at  

 sikkerhedsgrupperne orienteres og vejledes om arbejdet.
Stk. 3.  Sikkerhedsudvalget skal sørge for, at årsagerne  

 til ulykkestilfælde, forgiftninger og sundhedsskader og tilløb hertil  

 undersøges, og foranledige gennemført foranstaltninger, der hindrer  

 gentagelse.
Udvalget skal en gang årligt udarbejde en samlet oversigt over  

 ulykker, forgiftninger og sundhedsskader i virksomheden.
Stk. 4.  Sikkerhedsudvalget skal holde sig orienteret om  

 de bestemmelser for sikkerhed og sundhed, der er fastsat for at beskytte de  

 ansatte.
Udvalget skal opstille principper for tilstrækkelig og nødvendig  

 oplæring og instruktion, tilpasset arbejdsforholdene på virksomheden og sørge  

 for, at der føres stadig kontrol med overholdelse af sikkerhedsforskrifterne.
Stk. 5.  Sikkerhedsudvalget eller  

 hovedsikkerhedsudvalget skal sørge for udarbejdelse af en plan over  

 sikkerhedsorganisationens opbygning med oplysning om, hvem der er medlemmer  

 af udvalget(udvalgene), og at planen sendes til den stedlige  

 arbejdstilsynskreds.
Udvalget skal endvidere sørge for, at de ansatte i  

 virksomheden bliver bekendt med, hvem der er medlemmer af udvalget samt den  

 pågældende sikkerhedsgruppe.
 Stk. 6.  Sikkerhedsudvalget skal samarbejde med  

 bedriftssundhedstjenesten samt løbende orientere denne på fælles områder i  

 overensstemmelse med de fastlagte retningslinier for samarbejdet med  

 bedriftssundhedstjenesten, jf. § 22, stk. 4.
 Stk. 7.  Udvalget skal foranledige en samordning af  

 arbejdet for sikkerhed og sundhed med andre virksomheder, når der udføres  

 arbejde på samme arbejdssted.
Daglig leder af sikkerheds- og sundhedsarbejdet § 41.  Den daglige leder skal holde sikkerhedsudvalget  

 orienteret om sikkerheds- og sundhedsarbejdet og inddrage udvalget i løsning  

 af problemer, der opstår mellem møderne.
Det Centrale Sio-udvalg § 42.  Med det formål at følge udviklingen i  

 virksomhedernes sikkerheds- og sundhedsarbejde og fremkomme med forslag og  

 initiativer til styrkelse og effektivisering af sikkerhedsorganisationens  

 funktion, herunder uddannelse, nedsætter Arbejdsmiljørådet et permanent  

 udvalg.
 Stk. 2.  Udvalgets sammensætning og opgaver fastlægges  

 af Arbejdsmiljørådet.
 Stk. 3.  Det Centrale Sio-udvalgs medlemmer og disses  

 stedfortrædere udnævnes for en periode, der er sammenfaldende med  

 Arbejdsmiljørådets funktionsperiode.
 Stk. 4.  Sekretariatet for Det Centrale Sio-udvalg  

 varetages af Direktoratet for Arbejdstilsynet.
 Aftaler og dispensation m.v.
§ 43.  Med henblik på at styrke og effektivisere  

 virksomhedernes sikkerheds- og sundhedsarbejde kan reglerne om  

 organiseringsmåden i §§ 7-18 fraviges, hvis der Stk. 2.  En aftale om organiseringen af sikkerheds- og  

 sundhedsarbejdet efter stk. 1 berører ikke varetagelsen af de opgaver,  

 funktioner, pligter og rettigheder m.v. på decentralt og centralt niveau i  

 virksomheden, der er fastsat i bekendtgørelsen.
 Stk. 3.  I virksomheder, hvor der er beskæftiget 20  

 ansatte eller derover, skal det sikres, at planlægningen og koordineringen af  

 sikkerheds- og sundhedsarbejdet i virksomheden finder sted i et samarbejde  

 mellem arbejdsgiveren, arbejdslederne og de ansatte.
 Stk. 4.  En virksomhedsaftale, der er indgået efter stk.  

 1, nr. 2, skal sikre, at organiseringen af virksomhedens sikkerheds- og  

 sundhedsarbejde er i overensstemmelse med virksomhedens struktur, og at den  

 ændrede organisering styrker og effektiviserer virksomhedens arbejde hermed.
 Stk. 5.  Virksomhedsaftalen skal være skriftlig,  

 forefindes i og være tilgængelig for de ansatte på virksomheden.
 Stk. 6.  Virksomhedsaftalen skal som minimum indeholde  

 følgende elementer:
Stk. 7.  Spørgsmål om fortolkning af og brud på de  

 indgåede aftaler efter stk. 1 afgøres efter de sædvanlige fagretlige regler  

 for området.
Brud på aftaler indgået efter stk. 1, nr. 2, kan dog ikke  

 indbringes for Arbejdsretten, men afgøres ved faglig voldgift.
§ 44.  Med henblik på at styrke samarbejdet om  

 sikkerhed og sundhed mellem samarbejdsudvalg, de lokale aftaleparter og  

 sikkerhedsorganisationen kan opgavevaretagelsen i forbindelse med sikkerhed  

 og sundhed varetages af et samarbejdsorgan, hvis § 45.  Sikkerheds- og tillidsrepræsentantarbejdet kan  

 varetages af en og samme person, hvis Stk. 2.  Er der indgået aftale om, at sikkerheds- og  

 tillidsrepræsentantfunktionen skal varetages af en og samme person, skal den  

 pågældende vælges i overensstemmelse med bestemmelserne i stk. 1.
 § 46.  Direktøren kan for fag og faglige områder eller  

 enkeltvirksomheder, hvor særlige forhold foreligger, tillade fravigelser fra  

 enkelte bestemmelser i bekendtgørelsen, når det skønnes rimeligt og fuldt  

 forsvarligt og i det omfang, det er foreneligt med direktiv 89/391/EØF af 12.  

 juni 1989 om iværksættelse af foranstaltninger til forbedring af  

 arbejdstagerens sikkerhed og sundhed under arbejdet.
 Stk. 2.  Tilsynskredsen kan med de begrænsninger, der  

 følger af stk. 1, for virksomheder eller arbejdssteder, hvor det skønnes  

 rimeligt og forsvarligt, tillade afvigelser fra bestemmelserne i § 11, stk.  

 1, 4, 5 og 6, § 14 og § 15, stk. 1.
Klageadgang § 47.  Arbejdstilsynets afgørelser efter  

 bekendtgørelsen kan påklages efter lov om arbejdsmiljø, § 81.
Straf § 48.  Med mindre højere straf er forskyldt efter lov  

 om arbejdsmiljø eller anden lovgivning, straffes med bøde eller hæfte den,  

 der Stk. 2.  Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 Ikrafttræden m.v.
 § 49.  Bekendtgørelsen træder i kraft den 1. oktober  

 1997.
Stk. 2.  Sikkerhedsrepræsentanter, der er valgt før  

 bekendtgørelsens ikrafttræden, fortsætter valgperioden ud.
Tvivlsspørgsmål om  

 retsstillingen for disse sikkerhedsrepræsentanter afgøres ved fagretlig  

 behandling, jf. lov om arbejdsretten.
 Stk. 3.  Samtidig ophæves bekendtgørelse nr. 1181 af 18.  

 december 1992 om virksomhedernes sikkerheds- og sundhedsarbejde.
Arbejdsministeriet, den 22. september  

 1997 Jytte Andersen / Jørgen Eckeroth (* 1) Bekendtgørelsen indeholder bestemmmelser, der gennemfører Rådets direktiv 89/391/EØF af 12. juni 1989, som er offentliggjort i EF-Tidende af 29. juni 1989.
