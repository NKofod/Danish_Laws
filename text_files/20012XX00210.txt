Skriftlig fremsættelse (20. marts  

 2002) Socialministeren Herved tillader jeg mig for Folketinget at  

 fremsætte:
Forslag til lov om ændring af lov om  

 retssikkerhed og administration på det sociale område (Grundlaget  

 for efterprøvelse af afgørelser på det sociale  

 område) (Lovforslag nr.
L 169).
 Der stilles forslag om at præcisere § 69 i lov  

 om retssikkerhed og administration på det sociale område.
Den Sociale Ankestyrelse har udarbejdet en  

 undersøgelse, der viser, at den gældende formulering af  

 § 69 giver anledning til tvivl om bestemmelsens rækkevidde.
Flere  

 kommuner vejleder som følge heraf   i strid med reglerne   borgerne  

 om, at det ikke kan betale sig at anke skønsmæssige  

 afgørelser.
Kommunerne påberåber sig endvidere   i  

 øget omfang   § 69 over for ankeinstanserne, også når  

 det ikke drejer sig om skønsmæssige afgørelser.
 Af hensyn til borgernes retssikkerhed er det vigtigt, at  

 kommuner, amtskommuner og de sociale nævn ikke er i tvivl om, at alle  

 kommunale og amtskommunale afgørelser   også de  

 skønsmæssige   kan efterprøves i det sociale klagesystem  

 i mindst samme omfang, som domstolene efterprøver forvaltningens  

 afgørelser.
 Forslaget til den nye formulering præciserer  

 på hvilket grundlag, de sociale ankeinstanser kan efterprøve  

 afgørelser truffet af kommunen eller amtskommunen herunder  

 afgørelser, der indeholder skønsmæssige elementer.
Forarbejderne til den gældende § 69 beskriver  

 ankeinstansernes efterprøvelse som en efterprøvelse, der i al  

 væsentlighed svarer til den efterprøvelse, som domstolene og  

 Folketingets Ombudsmand foretager af forvaltningens afgørelser.
Dette  

 er udtryk for, at det har været lovgivers intention med bestemmelsen,  

 at de sociale ankeinstanser i realiteten skal foretage en retlig  

 efterprøvelse af skønsmæssige afgørelser.
Det foreslås derfor, at det i den ny ordlyd af  

 § 69 præciseres, at grundlaget for efterprøvelsen af  

 afgørelser på det sociale område er en  

 efterprøvelse af retlige spørgsmål.
Hermed bringes  

 ordlyden i overensstemmelse med lovgivers intentioner.
Den foreslåede præcisering af  

 prøvelsesretten indebærer, at kommunernes og amtskommunernes ret  

 til selv at fastlægge serviceniveauet fortsat respekteres.
Med  

 forslaget til den ny formulering er ankeinstanserne afskåret fra at  

 tilsidesætte kommunale eller amtskommunale afgørelse, alene  

 fordi ankeinstansen vurderer, at kommunens eller amtskommunens  

 afgørelse er urimelig eller uhensigtsmæssig.
 Forslaget medfører ikke merudgifter for amter og  

 kommuner, og der er derfor ikke grundlag for økonomisk  

 kompensation.
 Med disse bemærkninger skal jeg indstille  

 lovforslaget til Folketingets velvillige behandling.
