 I medfør af § 4, stk. 2, i lov om erhvervsuddannelser, jf.  

 lovbekendtgørelse nr. 789 af 28. september 1993, fastsættes:
Uddannelsen § 1.  Uddannelsens formål er, at eleven gennem  

 skoleundervisning og praktikuddannelse opnår kompetence inden for træfagenes  

 industrielle snedkeruddannelse i et af følgende specialer:
 Stk. 2.  Speciale vælges ved indgåelse af  

 uddannelsesaftale med en virksomhed, der er godkendt som praktikvirksomhed  

 inden for det pågældende speciale.
 Stk. 3.  Det faglige udvalg for uddannelsen, jf. § 37 i  

 erhvervsuddannelsesloven, er Snedkerfagets fællesudvalg.
 § 2.  For uddannelsen gælder bekendtgørelse om  

 erhvervsuddannelser (hovedbekendtgørelsen) og bekendtgørelse om  

 eksamensordning for erhvervsuddannelser (eksamensbekendtgørelsen) samt de  

 regler, som Undervisningsministeriet i øvrigt fastsætter i medfør af  

 erhvervsuddannelseslovens § 4, stk. 1.
 Uddannelsens varighed og struktur m.v.
 § 3.  Uddannelsen varer mindst 3 år og 6 måneder og  

 højst 3 år og 9 måneder.
 Stk. 2.  Uddannelsen indledes i praktikvirksomheden  

 eller med 2. skoleperiode.
 Stk. 3.  Specialerne industriel bygningssnedker og  

 industriel møbelsnedker afsluttes med eksamen (svendeprøve), der gennemføres  

 i den sidste skoleperiode, jf. § 27, til afslutning fredag i uge 13 eller  

 fredag i uge 35.
 Stk. 4.  I specialet orgelbygger afholdes svendeprøve  

 efter afslutningen af sidste skoleperiode, jf. § 31, inden udløbet af den  

 fastsatte uddannelsestid.
 § 4.  Personer over 25 år kan indgå uddannelsesaftale  

 med afkortning af uddannelsestiden med den tid, der fremgår af bilag 1-3. Det  

 faglige udvalg træffer afgørelse efter indhentning af udtalelse fra skolen,  

 jf. stk. 3.
 Stk. 2.  Det faglige udvalg kan i særlige tilfælde  

 dispensere fra beskæftigelseskravet, hvis udvalget efter samråd med  

 praktikvirksomheden og eleven skønner, at eleven har de fornødne  

 forudsætninger for at gennemføre uddannelsen.
 Stk. 3.  Det er en forudsætning, at eleven, efter  

 skolens vurdering, vil kunne gennemføre skoleundervisningen efter § 5, stk.  

 2, inden for den fastsatte uddannelsestid, eventuelt efter fritagelse for  

 dele af undervisningen, jf. § 6.
 § 5.  Skoleundervisningen varer 50 uger.  

 Skoleundervisning veksler med praktikuddannelse, som vist i figuren nedenfor:
 Stk. 2.  For elever med uddannelsesaftale efter § 4  

 fastsætter skolen i samråd med det faglige udvalg et uddannelsesforløb  

 bestående af perioder med henholdsvis skoleundervisning og praktikuddannelse.
Fritagelse for dele af undervisningen § 6.  Personer over 25 år kan af skolen fritages for  

 dele af undervisningen på baggrund af anden uddannelse, jf. bilag 1-3.
 Stk. 2.  Fritagelse for dele af uddannelsen kan i øvrigt  

 ske efter hovedbekendtgørelsen.
Uddannelsens mål og indhold § 7.  Den uddannede inden for træfagenes industrielle  

 snedkeruddannelse skal med udgangspunkt i områdets traditioner tilpasset den  

 nye teknologi kunne udføre arbejde inden for de forskellige specialer.
Den  

 uddannede skal kunne udføre finere møbelarbejde, orgelbyggerarbejde og  

 restaureringsarbejde, bygnings- og inventararbejde samt kunne udføre  

 industriopgaver inden for møbel-, inventar-, dør- og vinduesproduktion  

 baseret på ny teknologi.
Den uddannede skal kunne tilegne sig ny viden og de  

 færdigheder, der forekommer inden for det træindustrielle område, herunder  

 tilegne sig teknologisk indsigt og forståelse.
 Stk. 2.  Uddannelsen skal tilrettelægges således, at den  

 uddannede opnår forståelse for arbejdsmiljø og miløbeskyttelse samt kendskab  

 til reglerne herom.
Skoleundervisningen § 8.  Skoleundervisningen skal under hele  

 uddannelsesforløbet på en helhedsorienteret måde omfatte både praktisk og  

 teoretisk undervisning med henblik på at give eleven de fornødne generelle og  

 specielle kvalifikationer, herunder forudsætninger for at varetage de  

 arbejdsområder, uddannelsen tager sigte på.
Undervisningen skal endvidere  

 bidrage til elevens personlige udvikling og give forståelse af samfundet og  

 dets udvikling.
Undervisningen skal samtidig give den uddannede grundlag for  

 at deltage i efter- og videreuddannelse.
Stk. 2.  Hvis uddannelseforløbet er fastsat efter § 5,  

 stk. 2, tilrettelægger skolen undervisningen efter elevens forudsætninger og  

 behov, idet den vejledende uddannelsestid og den fastsatte fordeling af  

 undervisningen på skoleperioder fraviges i fornødent omfang under respekt for  

 de angivne mål for undervisningen.
Undervisningen skal omfatte valgfag.
Grundfag § 9.  Undervisningen omfatter følgende grundfag:
Stk. 2.  Grundfagene: Materialeforståelse, Førstehjælp,  

 Matematik, Arbejdsmarkedsforhold, Teknisk databehandling, Kvalitetsbevidsthed  

 og -kontrol, samt Værkstedsteknik indgår i 2. skoleperiode.
Matematik,  

 Førstehjælp og Teknisk databehandling afsluttes i 2. skoleperiode.
 Stk. 3.  Grundfagene: Arbejdsmarkedsforhold,  

 Værkstedsteknik, Kvalitetsbevidsthed og -kontrol, Stil, form og farve,  

 Materialeforståelse, Produktion og service samt Branchekendskab og  

 teknologiudvikling indgår i 3. skoleperiode.
 Stk. 4.  Grundfagene: Arbejdsmarkedsforhold,  

 Værkstedsteknik, Produktion og service samt Branchekendskab og  

 teknologiudvikling indgår i og afsluttes i 4. skoleperiode.
 Stk. 5.  Mål, indhold og vejledende undervisningstid for  

 de enkelte grundfag følger reglerne om grundfag.
Områdefag § 10.  Undervisningen omfatter følgende områdefag med  

 en vejledende uddannelsestid på ca. 16 uger og de undervisningsmål, der er  

 anført i stk. 2:
 Stk. 2.  Undervisningen i områdefag har følgende  

 undervisningsmål:
Eleven skal opnå færdigheder i tegneteknik og projektionstegning og  

 herigennem få forståelse af tegningers opbygning og indhold, således at  

 eleven bliver i stand til at anvende disse færdigheder ved udførelse af  

 arbejdstegninger og skitsering.
Eleven skal opnå kendskab til de symboler og  

 illustrationsmetoder, der anvendes i tekniske tegninger til bygnings-, møbel-  

 og orgelbyggerarbejde.
Eleven skal blive i stand til at anvende edb til  

 tegne- og konstruktionsopgaver samt til faglig regning og matematik i  

 forbindelse med udarbejdelse af tegninger.
 Undervisningen skal tilgodese:
- at eleven bliver i stand til at anvende tegneteknik ved udførelse af  

 tegninger og skitser til brug for udførelse af praktiske arbejdsopgaver, - at eleven bliver i stand til at aflæse tegninger i forbindelse med  

 udførelse af praktiske arbejdsopgaver, - at eleven gennem udførelse og aflæsning af tegninger opnår kendskab til  

 de almindeligt forekommende signaturer og målforhold, der anvendes i møbel-  

 og bygningstegninger, - at eleven gennem projektionstegning opnår kendskab til afbildning i  

 flere planer, og - at eleven ved læsning af tegninger bliver i stand til at beregne og  

 udskrive materiale- og styklister.
 Eleven skal gennem orientering og opgaveløsninger opnå kendskab til  

 træarters vækst, vækstejendommeligheder, råd, træødelæggende svampe og  

 insekter, trætørringsprincipper, plastmaterialer, træpladematerialer, finer  

 og til søm, skruer og beslag samt andre materialer, der anvendes i bygnings-  

 og møbelindustrien og i orgelbyggerfaget.
 Undervisningen skal tilgodese:
- at eleven gennem praktiske og teoretiske opgaver opnår kendskab til  

 trætørring og bliver i stand til at udvælge træmaterialer til den enkelte  

 opgave og - at eleven gennem praktiske og teoretiske opgaver opnår kendskab til og  

 kan udvælge rigtigt beslag og rigtige skruer eller søm til den enkelte  

 opgave.
Eleven skal opnå færdigheder i at anvende og vedligeholde almindeligt  

 anvendt hånd-, el- og luftværktøj.
Eleven skal opnå færdighed i slibning af  

 skærende og spåntagende værktøjer, herunder kendskab til slibevinkler og  

 tandformers indflydelse på gennemløbshastigheder og kvaliteten af det færdige  

 produkt.
 Undervisningen skal tilgodese:
- at eleven bliver i stand til selvstændigt at udvælge og anvende rigtigt  

 håndværktøj til forekommende opgaver, - at eleven bliver i stand til selvstændigt at vedligeholde håndværktøj, - at eleven opnår kendskab til vedligeholdelse af el- og luftværktøj og  

 til gældende sikkerhedsforskrifter for disse værktøjer, - at eleven gennem teoretiske og praktiske opgaver opnår færdighed i  

 slibning og vedligeholdelse af værktøj, - at eleven opnår kendskab til slibning af hårdmetalværktøj, - at eleven gennem udførelse af praktiske opgaver opnår kendskab til og  

 bliver i stand til at vælge rigtigt værktøj til opgaverne og - at eleven opnår indsigt i kvalitetsvurdering, standtider og økonomi,  

 således at eleven kan foretage rigtigt indkøb af værktøj.
Eleven skal opnå kendskab til maskinopbygning og vedligeholdelse af  

 industrielle træbearbejdningsmaskiner samt til PLC og pneumatik, herunder  

 fejlfinding og udbedring af mindre forstyrrelser.
Eleven skal gennem  

 praktiske arbejdsopgaver opnå færdigheder i anvendelse af  

 træbearbejdningsmaskiner, profilering og samlingsmetoder.
 Undervisningen skal tilgodese:
- at eleven opnår kendskab til transmisssionsberegning, skæredata og  

 fremføring, - at eleven gennem arbejdsopgaver, vejledninger og manualer opnår kendskab  

 til almindelig vedligeholdelse, - at eleven gennem teoretiske og praktiske arbejdsopgaver opnår kendskab  

 til styringsteknik og fejlfinding, - at eleven gennem udførelse af praktiske arbejdsopgaver bliver i stand  

 til at anvende træbearbejdningsmaskiner og hjælpeværktøjer, - at eleven bliver i stand til at udføre forekommende samlingsmetoder i  

 træmaterialer, - at eleven bliver i stand til at anvende træbearbejdningsmaskiner i  

 forbindelse med fræse-, kehle-, dyvle- og boreopgaver samt til almindeligt  

 forekommende skæreopgaver, - at eleven opnår kendskab til CNC-styringer og programmering heraf og - at eleven gennem anvisninger og Arbejdstilsynets meddelelser opnår  

 kendskab til sikkerhedsregler for træbearbejdningsmaskiner.
Eleven skal opnå færdigheder i industriel limteknik og gennem  

 produktbeskrivelser og praktiske arbejdsopgaver blive i stand til at vælge og  

 anvende rigtige limtyper til arbejdsopgaverne.
Eleven skal blive i stand til  

 at vælge og anvende egnet industriel påførings- og hærdningsmetode og opnå  

 indsigt i layout og procesforløb ved industriel limteknik.
Endvidere skal  

 eleven gennem anvisninger, publikationer og Arbejdstilsynets meddelelser opnå  

 kendskab til sikkerhedsregler for limearbejde.
Endelig skal eleven opnå  

 færdigheder i industriel finerteknik, herunder kunne udvælge og anvende  

 maskiner til finering samt kunne udføre kvalitetskontrol og finerøkonomi.
 Undervisningen skal tilgodese:
- at eleven opnår kendskab til og færdighed i anvendelse af manuelt  

 spændeværktøj og limpåføringsudstyr, - at eleven opnår kendskab til lim og hærdertyper samt til anvendelse og  

 virkemåde, herunder rengøring samt miljøforhold, - at eleven gennem praktiske opgaver bliver i stand til at anvende  

 dobbeltsidig limvalse, - at eleven gennem tabeller, produktbeskrivelser og matematiske  

 beregninger bliver i stand til at beregne pressetryk og spændetider, - at eleven gennem praktiske opgaver bliver i stand til at anvende  

 laminerings- og faconpresse, - at eleven opnår kendskab til forskellige former for kantlimning og  

 gennem praktiske arbejdsopgaver bliver i stand til at anvende limmaskiner, - at eleven gennem teoretiske og praktiske arbejdsopgaver bliver i stand  

 til at anvende højfrekvensteknik, herunder opbygning og anvendelse af  

 modeller, - at eleven bliver i stand til at anvende forskellige pressetyper,  

 luftcylindre, herunder hydraulik og brandslanger, - at eleven opnår kendskab til kontrol- og testmetoder for limningers  

 styrke og holdbarhed, - at eleven opnår forståelse af den relative luftfugtigheds betydning for  

 finerarbejdets kvalitet, - at eleven gennem teoretiske og praktiske opgaver bliver i stand til at  

 udvælge finer, - at eleven ved anvendelse af edb bliver i stand til at foretage pris- og  

 mængdekalkulation, herunder udarbejdelse af klippeskitse og - at eleven opnår kendskab til og færdighed i at anvende finersav,  

 finerklipper og finersammensætter med tråd samt betjene forskellige  

 pressetyper.
Eleven skal gennem praktiske opgaver og produktbeskrivelser opnå  

 færdigheder i industriel overfladebehandling og skal blive i stand til at  

 vælge og anvende rigtige overfladebehandlings- og pudsesystemer.
Eleven skal  

 blive i stand til at udvælge og anvende egnede pudse- og hærdningsmetoder  

 samt opnå indsigt i layout og procesforløb for industriel overfladebehandling  

 og skal gennem anvisninger, publikationer og Arbejdstilsynets meddelelser  

 opnå kendskab til sikkerhedsregler for overfladebehandling.
 Undervisningen skal tilgodese:
- at eleven opnår kendskab til og færdighed i anvendelse af manuelt  

 pudse-, slibe- og påføringsudstyr, - at eleven gennem produktbeskrivelse, tabeller, matematisk beregning og  

 praktiske øvelser opnår kendskab til og færdighed i beregning af  

 blandingsforhold, viskositetsmålinger, pumpe- og forstøvertryk, - at eleven opnår kendskab til og forståelse af den relative  

 luftfugtigheds betydning for overfladebehandlingen, - at eleven gennem praktiske øvelser opnår kendskab til og forståelse af  

 imprægneringsformer, - at eleven gennem praktiske opgaver opnår kendskab til og færdigheder i  

 at anvende bredbåndspudser til lak- og træslibning samt automatsliber, - at eleven opnår kendskab til og bliver i stand til at udvælge relevante  

 slibematerialer, - at eleven gennem praktiske opgaver opnår kendskab til og færdigheder i  

 anvendelse af forskellige påføringsmetoder som sugefødning, trykfødning,  

 tyngdefødning, air-less, air-mix og el-statisk påføring, - at eleven opnår kendskab til automatsprøjtning og opnår færdigheder i  

 anvendelse af travers- og ovalsprøjtesystemer, - at eleven gennem praktiske opgaver opnår kendskab til og færdigheder i  

 anvendelse af tæppe- og valselakeringsmaskiner, - at eleven gennem produktinformationer og manualer opnår kendskab til  

 tørresystemer, - at eleven gennem praktiske opgaver opnår kendskab til og færdigheder i  

 anvendelse af forskellige tørresystemer, herunder flash-off, dysetørrer,  

 irmtørrer, kølezone og ultraviolette ovne, - at eleven bliver i stand til at programmere industrirobotter samt  

 industrielle lakanlæg, - at eleven opnår kendskab til kontrol og testmetoder for  

 overfladebehandlingers holdbarhed og slidstyrke og - at eleven opnår kendskab til lak, opløsningsmidler og hærdertypers  

 anvendelse og virkemåde, herunder rengøring, emission, opbevaring og miljø.
 Eleven skal opnå indsigt i dataudviklingens historie og indsigt i  

 anvendelsen af computerteknik til tekstbehandling, regneark, desk-top og  

 CAD-programmer samt til optimering og fremstilling af styringsprogrammer til  

 træbearbejdningsmaskiner.
 Undervisningen skal tilgodese:
- at eleven opnår kendskab til og bliver i stand til at anvende edb til  

 udarbejdelse af mindre programmer, - at eleven opnår kendskab til databaser og søgning af informationer i  

 database, - at eleven orienteres om forskellige programmeringssprog, - at eleven opnår kendskab til forskellige styresystemer, - at eleven opnår kendskab til printer-, plotter-, mus- og digitizer og - at eleven opnår kendskab til CAD- og CAM-systemer.
Eleven skal gennem praktiske opgaver opnå færdigheder i beslåning og i  

 udvælgelse af egnet beslag til bygnings- eller møbelarbejde.
Eleven skal  

 gennem praktiske opgaver opnå færdigheder i samling og montage af komponenter  

 samt opnå kendskab til kvalitetsvurdering ud fra givne udfaldskrav.
Eleven  

 skal herudover opnå kendskab til produkt, emballering, forsendelse og  

 færdigmontering.
 Undervisningen skal tilgodese:
- at eleven gennem kataloger og brochuremateriale opnår kendskab til  

 forskellige beslagtyper, - at eleven gennem praktiske arbejdsopgaver bliver i stand til at udføre  

 både manuel og maskinel beslåning, - at eleven bliver i stand til at fremstille skabeloner til udfræsning for  

 beslag, - at eleven opnår kendskab til de forskellige beslagtypers  

 anvendelsesområde og overfladebehandling, - at eleven ved anvendelse af plantegninger, produktbeskrivelser og  

 monteringsvejledninger opnår kendskab til produktanvendelse, - at eleven gennem praktiske arbejdsopgaver bliver i stand til at isætte  

 og montere glas, - at eleven bliver i stand til at udbedre synlige fejl inden forsendelse, - at eleven ved anvendelse af pneumatisk udstyr bliver i stand til at  

 udføre samling og montering, - at eleven opnår kendskab til anvendte samlingsteknikker ved anvendelse  

 af knock-down forsendelse og - at eleven bliver i stand til at udarbejde produktbeskrivelser og  

 monteringsvejledninger.
Specialefag § 11.  Undervisningen i specialet industriel  

 bygningssnedker har en vejledende uddannelsestid på ca. 9 uger og  

 omfatter følgende specialefag med de undervisningsmål, der er beskrevet i  

 stk. 2:
 Stk. 2.  Specialefagene har følgende mål:
 Eleven skal blive i stand til at søge informationer vedrørende  

 bygningsmaterialers anvendelse i konstruktionsopbygning og at udføre  

 enkeltopgaver og samlede bygningskonstruktioner, herunder udføre matematiske  

 beregninger og kunne udskrive materiale- og styklister.
 Undervisningen skal tilgodese:
- at eleven kan udføre vindues- og dørkonstruktioner samt specielle  

 facadeopbygninger, - at eleven opnår kendskab til sammensatte bygningskomponenter, herunder  

 dør-, vindues- og facadepartier og - at eleven opnår kendskab til lovkrav og reglementer vedrørende dør-,  

 vindues- og bygningselementer.
Eleven skal blive i stand til at anvende og videreudvikle sine færdigheder  

 i tegneteknik, tegningslæsning og projektionstegning og skal ud fra  

 foreliggende tegninger kunne foretage opmåling samt udføre plantegning og  

 skabeloner til dør-, vindue-, trappe- og inventarkonstruktioner.
Eleven skal  

 blive i stand til at udføre statistiske og matematiske beregninger vedrørende  

 styrke- og bæreevne samt udskrive materiale- og styklister.
 Undervisningen skal tilgodese:
- at eleven bliver i stand til at opsnøre trapper, - at eleven opnår kendskab til forskellige dør- og vindueskonstruktioner, - at eleven opnår kendskab til bygningsreglementets krav til bæreevner og - at eleven bliver i stand til at foretage opmåling efter tegning samt  

 udskrivning af materialeforbrug.
Eleven skal opnå kendskab til almindeligt forekommende fastgørelsesmetoder  

 og skal blive i stand til at udføre opstilling af inventar samt isætning af  

 døre og vinduer.
Eleven skal endvidere kunne udføre passtykker til væg samt  

 fugearbejde mellem dør-, vindues- og facadeelementer og tilstødende  

 bygningsdele.
 Undervisningen skal tilgodese:
- at eleven opnår kendskab til isætning og montage af døre og vinduer,  

 herunder facadepartier, samt opnår kendskab til forskellige  

 fastgørelsesmetoder, - at eleven opnår kendskab til udførelsen af fuger og bliver i stand til  

 at udføre fugearbejde, - at eleven opnår kendskab til opstilling og fastgørelse af køkken- og  

 garderobeinventar samt udførelse af butiksmontering, - at eleven opnår kendskab til udførelsen af tilslutninger ved brug af  

 lister, passtykker og andre materialer og - at eleven opnår kendskab til opstilling af færdige og prøvesamlede  

 trapper og til fastgørelse heraf, herunder udførelse af tilslutningsarbejder.
Eleven skal opnå kendskab til udførelse af arbejdstegning på profil samt  

 indsigt i opsnøring, tilridsning, tildannelse og samling af trætrapper med  

 såvel paralleltrin som skæve trin, herunder variationer og fagudtryk.
Eleven  

 skal blive i stand til at bestemme etagehøjde og koteforskelle mellem færdigt  

 gulv ved 1. trin og færdigt gulv ved udtrin.
 Undervisningen skal tilgodese:
- at eleven opnår kendskab til forskellige trappekonstruktioner, - at eleven opnår kendskab til dannelsen af trin og vanger, - at eleven opnår kendskab til og bliver i stand til at udtage materialer  

 til fremstilling af trætrapper samt laminere træ til trin, stødtrin og  

 vanger, - at eleven opnår kendskab til opsnøring og fremstilling af hånd- og  

 knælister, - at eleven bliver i stand til at foretage måltagning og på grundlag heraf  

 vil kunne udarbejde stigningstabel og beregne grund og stigning samt  

 fastlægge ganglinie, - at eleven kan udlægge trin og udføre for- og bagvanger, - at eleven bliver i stand til at fremstille nødvendige skabeloner, - at eleven afpudser og samler de tildannede trappedele, - at eleven opnår kendskab til brug af edb ved opsnøring og beregning af  

 trapper og - at eleven opnår kendskab til bygningreglementet.
 § 12.  Undervisningen i specialet industriel  

 møbelsnedker har en vejledende uddannelsestid på ca. 9 uger og omfatter  

 følgende specialefag med de undervisningsmål, der er beskrevet i stk. 2:
 Stk. 2.  Specialefagene har følgende mål:
Eleven skal blive i stand til at søge informationer om møbelmaterialers  

 anvendelse i såvel nye som gamle møbler og skal opnå kendskab til  

 uddannelsesområdets traditioner.
Eleven skal blive i stand til at udføre  

 enkeltmøbler og sammensatte møbler såvel håndværksmæssigt som industrielt.  

 Eleven skal opnå kendskab til brugen af både håndværktøjer og  

 træbearbejdningsmaskiner, herunder til profilering og samlingsmetoder.
 Undervisningen skal tilgodese:
- at eleven bliver i stand til at udføre forskellige møbelopgaver, såsom  

 skrivepult, skrivebord, entremøbel, indskudsborde, vitrineskabe samt stole, - at eleven lærer at udføre håndværksmæssig korrekt skuffegang samt  

 beslåning, - at eleven lærer at udføre sinke- og gratsamlinger, hele og halvfordækte  

 hjørnesamlinger, slids- og tapsamlinger, dyvel- og lamelsamlinger ved såvel  

 hånd- som maskinarbejde, - at eleven bliver i stand til at vurdere samlingers egnethed til en given  

 opgave og - at eleven bliver i stand til at udarbejde materiale- og styklister.
 Eleven skal blive i stand til at udføre møbler ved brug af hånd- og  

 el-håndværktøj.
 Undervisningen skal tilgodese:
- at eleven opnår kendskab til udsøgning og pleje af træmaterialer og til  

 materialernes egnethed i forhold til en given opgave, - at eleven kan udføre limning, pudsning, finering og overfladebehandling, - at eleven kan tilpasse skuffer (skuffegang), kan lægge låse i samt  

 montere greb, - at eleven foretager tilpasning og beslåning af skabsdøre/-låger og - at eleven opnår kendskab til møbelsnedkerfagets håndværksmæssige  

 traditioner.
 Eleven skal opnå kendskab til maskinopbygning og vedligeholdelse af  

 industrielle træbearbejningsmaskiner, herunder kendskab til PLC og pneumatik,  

 fejlfinding og udbedring.
 Undervisningen skal tilgodese:
- at eleven opnår kendskab til transmissionsberegning, skæredata og  

 fremføringshastigheder, - at eleven kan anvende vejledninger og manualer samt opnår kendskab til  

 almindelig vedligeholdelse og - at eleven opnår kendskab til styringsteknik og fejlfinding på  

 industrielle træbearbejdningsmaskiner.
Eleven skal opnå kendskab til industriel limteknik, herunder gennem  

 produktbeskrivelser kunne udvælge korrekte limtyper til givne opgaver samt  

 kunne vælge egnet industriel påførings- og hærdningsmetode.
Eleven skal opnå  

 indsigt i layout og procesforløb for industriel limning og, gennem  

 anvisninger, publikationer og Arbejdstilsynets meddelelser, opnå kendskab til  

 sikkerhedforhold i forbindelse med limprocesser.
 Undervisningen skal tilgodese:
- at eleven opnår kendskab til og færdigheder i anvendelse af almindeligt  

 manuelt spændeværktøj og limpåføringsudstyr, - at eleven opnår kendskab til lim- og hærdertypers anvendelse og  

 virkemåde samt forståelse for betydningen af rengøring og vedligeholdelse af  

 limudstyret, herunder miljø- og sikkerhedsforhold, - at eleven opnår kendskab til og færdigheder i anvendelse af dobbelsidig  

 limvalse, - at eleven, gennem brug af tabeller og produktbeskrivelser m.m. opnår  

 kendskab til og færdigheder i beregning af pressetryk, indvejning og  

 pressetider, - at eleven opnår kendskab til og færdigheder i anvendelse af laminerings-  

 og faconpresse, - at eleven opnår kendskab til forskellige former for kantlimning og  

 færdigheder i anvendelse af gennemløbskantlimer, - at eleven opnår kendskab til højfrekvenslimning, herunder opbygning og  

 anvendelse af modeller, - at eleven opnår kendskab til og færdigheder i anvendelse af korpuspresse  

 og luftcylindre og - at eleven opnår kendskab til kontrol- og testmetoder for limfugers  

 holdbarhed.
Eleven skal opnå færdigheder i industriel overfladebehandling, herunder  

 blive i stand til at udvælge og anvende overfladebehandlings- og  

 pudsesystemer samt kunne vælge egnede pudse- og hærdningsmetoder.
Eleven skal  

 opnå kendskab til layout og procesforløb ved industriel overfladebehandling  

 og skal, under anvendelse af anvisninger, publikationer og Arbejdstilsynets  

 meddelelser, opnå kendskab til sikkerhedsregler ved industriel  

 overfladebehandling.
 Undervisningen skal tilgodese:
- at eleven opnår kendskab til og færdigheder i anvendelse af almindeligt  

 anvendte pudse-, slibe- og påføringsudstyr, - at eleven opnår kendskab til og færdigheder i beregning af  

 blandingsforhold, viskositetsmålinger, pumpe- og forstøvertryk, - at eleven opnår kendskab til og forståelse for den relative  

 luftfugtigheds betydning for overfladebehandling, - at eleven opnår kendskab til konstruktiv og kemisk træbeskyttelse, - at eleven opnår kendskab til og færdigheder i anvendelse af  

 bredbåndspudser til lak- og træslibning, - at eleven opnår kendskab til kriterier for valg af slibematerialer, - at eleven opnår kendskab til og færdigheder i anvendelse af sugefødning,  

 trykfødning, tyngdefødning, air-less-, air-mix- samt elektrostatisk påføring, - at eleven opnår kendskab til og færdigheder i anvendelser af travers- og  

 ovalsprøjtning, tæppe- og valselakering samt bejdsning, - at eleven opnår kendskab til og færdigheder i anvendelse af forskellige  

 tørresystemer, - at eleven opnår færdigheder i anvendelse af gennemløbssystemer, herunder  

 flash-off, dysetørrer, irmtørrer samt kølezone og ultraviolette ovne, - at eleven opnår kendskab til industrirobotter anvendt til  

 sprøjteopgaver, - at eleven opnår kendskab til test- og kontrolmetoder for  

 overfladebehandlingens kvalitet, herunder holdbarhed og slidstyrke, - at eleven opnår kendskab til laktyper, fortyndere og hærdere og deres  

 virkemåder samt færdigheder i anvendelse og udvælgelse af relevante  

 overfladebehandlingsmaterialer, - at eleven skal kunne programmere og anvende lakbaneanlæg og - at eleven opnår kendskab til og forståelse for miljøforhold, rengøring  

 og emission.
 Eleven skal opnå færdigheder i brug og vedligeholdelse af  

 træbearbejdningsmaskiner ved udførelse af profilerings- og samlingsmetoder,  

 herunder opstilling og betjening af maskiner til pudsning, limning og  

 overfladebehandling.
 Undervisningen skal tilgodese:
- at eleven kan udføre opgaver ved anvendelse af træbearbejdningsmaskiner  

 og hjælpeværktøjer, - at eleven kan udføre forekommende samlingsmetoder, - at eleven kan anvende pudsemaskiner, overfræser, fræser, kehlemaskine,  

 duvelboremaskine, tykkelseshøvl, afretter, båndsav, rundsav, pladesav,  

 kædestemmer, langhulsboremaskine, gennemløbskantlimer samt foretage  

 programmering til CNC-styringer og - at eleven, gennem anvisninger og Arbejdstilsynets meddelelser, opnår  

 kendskab til sikkerhedsregler for træbearbejningsmaskiner.
 § 13.  Undervisningen i specialet orgelbygger  

 omfatter følgende specialefag og har en vejledende uddannelsestid på ca. 9  

 uger og de undervisningsmål, der er beskrevet i stk. 2:
 Stk. 2.  Specialefagene har følgende mål:
 Eleven skal opnå kendskab til principperne for stemning af orgler og skal  

 opnå forståelse af temperering og stemning og skal selvstændigt kunne  

 temperere og stemme orgler.
 Undervisningen skal tilgodese:
- at eleven bliver i stand til at anvende stemmegaffel, stemmehorn,  

 stemmepinde og tempereringsforskrifter, - at eleven kan udføre temperering og stemning, sådan at  

 tempereringsforskrifterne overholdes, og stemmekvaliteten er acceptabel, - at eleven bliver i stand til at lægge tonehøjde svarende til kammertone  

 A = 440 Hz og - at eleven bliver i stand til at udføre ligesvævende temperering,  

 stemning i oktav, kvint og kvart.
 Eleven skal blive i stand til, efter skitsetegning, at kunne udføre  

 nødvendige arbejdstegninger til brug for praktisk udførelse, herunder  

 arbejdstegninger af særligt betydningsfulde orgeldele.
 Undervisningen skal tilgodese:
- at eleven bliver i stand til at udføre arbejdstegninger i målforhold 1:1  

 efter skitsetegninger, tekniske og stilmæssige oplysninger, - at eleven bliver i stand til at overholde givne mål og dimensioner og  

 konstruere de enkelte dele hensigtsmæssigt, - at eleven lærer at udføre vindladeoplægning og opnår kendskab til  

 betydningen af fagudtryk som disposition, toneinddeling, pibemensur og  

 omtrentlige ydre dimensioner og - at eleven opnår kendskab til konstruktion af velleramme, herunder til  

 vindlade- og klaviaturinddeling.
 Eleven skal opnå kendskab til orgeltypernes opbygning og funktion og blive  

 i stand til at udføre orgler og orgeldele.
 Undervisningen skal tilgodese:
- at eleven opnår kendskab til orglernes enkeltdele som bælgeværk,  

 vindlade, spillebord, trakturmekanik, registraturmekanik, koblinger og  

 kombinationer, toneforhold, orgelstemmer, disposition og værkinddeling, - at eleven opnår indsigt i orgeldelenes konstruktion, sammensætning og  

 anvendelse og - at eleven bliver i stand til at redegøre for orgeldelenes sammensætning  

 og funktion.
 Eleven skal opnå indsigt i ombygning og restaurering af orgler, herunder  

 de arbejdsfunktioner, der knytter sig hertil, således at eleven bliver i  

 stand til at medvirke ved restaureringsarbejder.
 Undervisningen skal tilgodese:
- at eleven bliver i stand til at analysere og karakterisere eksisterende  

 orgler, - at eleven bliver i stand til at vælge materialer, arbejdsmåde og  

 konstruktion i forbindelse med udførelse af reparations-, ombygnings- og  

 restaureringsarbejder, - at elevens analyseresultater på afgørende områder bliver korrekte og - at eleven opnår kendskab til vedligeholdelse af orgler.
 Eleven skal orienteres om og blive i stand til at skelne mellem  

 forskellige orgelstilarter, herunder arkitektur og klangtyper.
 Undervisningen skal tilgodese:
- at eleven bliver i stand til at genkende de grundlæggende forskelle på  

 de enkelte landes orgeltyper, orgelmusik og arkitektur og - at eleven bliver i stand til at redegøre for orgeltypernes  

 forskellighed.
Valgfag § 14.  Undervisningen i valgfag følger reglerne i § 14  

 i hovedbekendtgørelsen.
Der anvendes ca. 9 uger til valgfag.
Undervisningsplan § 15.  Skolen fastsætter i overensstemmelse med § 15 i  

 hovedbekendtgørelsen det nærmere indhold af skoleundervisningen.
Praktikuddannelsen § 16.  Virksomheden skal gennemføre praktikuddannelsen  

 således, at den sammen med skoleundervisninger fører til, at eleven kan nå  

 uddannelsens mål, jf. § 7.
§ 17.  Formålet med praktikuddannelsen er, at eleven  

 opnår indlæring og rutine i de arbejdsmetoder, materialer, maskiner og  

 værktøjer, som anvendes inden for området.
Eleven skal beskæftiges med  

 varierende arbejdsopgaver, således at der gives oplæring i alle områdets  

 arbejdsdiscipliner.
 § 18.  Det lokale uddannelsesudvalg kan fastsætte  

 nærmere vejledende retningslinier om praktikuddannelsens gennemførelse for  

 skolens elever, jf. hovedbekendtgørelsen.
§ 19.  Ved afslutningen af en praktikperiode, undtagen  

 den sidste, meddeler virksomheden til skolen og eleven, hvilke arbejdsområder  

 og funktioner eleven har været beskæftiget med i praktikperioden.
I denne  

 erklæring anføres endvidere, om praktikvirksomheden skønner, at eleven har  

 særligt behov med hensyn til skoleundervisning.
Stk. 2.  Virksomheden udsteder en afsluttende  

 praktikerklæring i overensstemmelse med hovedbekendtgørelsen ved  

 praktiktidens afslutning.
Praktikerklæringen udgør samtidig tilmelding af  

 elever med specialet orgelbygger til svendeprøve, jf. § 31, stk. 4.
 Stk. 3.  Det faglige udvalg udfærdiger i  

 overensstemmelse med hovedbekendtgørelsen blanketter til brug for de  

 erklæringer, som er nævnt i stk. 1 og stk. 2. Skolen udleverer blanketterne  

 til praktikvirksomhederne.
 Bedømmelse og uddannelsesbeviser m.v.
Uddannelsesbevis § 20.  Ved uddannelsens afslutning udsteder det  

 faglige udvalg et svendebrev (uddannelsesbevis) til eleven som dokumentation  

 for, at eleven har opnået kompetence inden for uddannelsen med det valgte  

 speciale, jf. § 1.
 Stk. 2.  Uddannelsesbeviset udstedes, når skolebevis er  

 udstedt, jf. § 21, og afsluttende praktikerklæring er udstedt, jf. § 19, stk.  

 2, og når den eksamen, som er beskrevet i §§ 27-31 (svendeprøven), er  

 bestået.
 Stk. 3.  Uddannelsesbeviset, der affattes i  

 overensstemmelse med hovedbekendtgørelsen, skal angive uddannelsens  

 betegnelse og speciale, jf. § 1, samt oplysning om den opnåede karakter,  

 fastsat ved svendeprøven, jf. § 29, stk. 4.
 Stk. 4.  Det faglige udvalg opbevarer fortegnelse over  

 udstedte uddannelsesbeviser i 20 år.
Skolebevis § 21.  Når alle skoleperioder i uddannelsen med det  

 valgte speciale er gennemført, og betingelserne i stk. 2 er opfyldt, udsteder  

 skolen et skolebevis til eleven.
Skolen sender samtidig en kopi af  

 skolebeviset til praktikvirksomheden og til det faglige udvalg.
 Stk. 2.  Følgende betingelser skal være opfyldt for at  

 udstede skolebevis, jf. dog stk. 4.
 Stk. 3.  Skolebeviset skal indeholde:
 Stk. 4.  Hvis betingelserne for udstedelse af skolebevis  

 ikke er opfyldt, jf. stk. 2, udsteder skolen en skolevejledning, jf. § 24,  

 stk. 3.
 Stk. 5.  Hvis en elev ophører med skoleundervisningen,  

 uden at skolebevis kan udstedes, udsteder skolen, hvis eleven anmoder om det,  

 bevis for en gennemgående undervisning.
 Eksamensbeviser m.v.
 § 22.  Senest ved afslutningen af sidste skoleperiode  

 i uddannelsen med det valgte speciale udsteder skolen eksamensbeviser for de  

 grundfag eller valgfag, som er afsluttet med eksamen.
Stk. 2.  Ved en skoleperiodes afslutning udsteder  

 skolen, hvis eleven anmoder om det, eksamensbevis for grundfag og valgfag,  

 hvori eleven har aflagt eksamen.
I øvrigt udsteder skolen ved en  

 skoleperiodes afslutning, hvis eleven anmoder om det, bevis for den  

 gennemgåede undervisning.
Skolens bedømmelse § 23.  I forbindelse med undervisningens gennemførelse  

 foretager skolen en løbende bedømmelse af eleven i overensstemmelse med  

 skolebedømmelsesplanen, jf. hovedbekendtgørelsen.
 Stk. 2.  Formålet med den løbende bedømmelse er at  

 hjælpe og vejlede eleven og at give grundlag for udstedelse af  

 skolevejledning samt at evaluere undervisningens indhold og metode.
 Stk. 3.  Formålet med skolens bedømmelse i sidste  

 skoleperiode i uddannelsen med det valgte speciale er endvidere at bidrage  

 til grundlaget for udstedelse af skolebevis, jf. § 21, stk. 2, nr. 1.
Skolevejledning § 24.  Ved en skoleperiodes afslutning, jf. dog stk.  

 3, udsteder skolen en skolevejledning til eleven og til praktikvirksomheden,  

 jf. dog stk. 4.
 Stk. 2.  Skolevejledningen, der udfærdiges i  

 overensstemmelse med hovedbekendtgørelsen, skal indeholde oplysning om:
 Stk. 3.  Efter sidste skoleperiode i uddannelsen med det  

 valgte speciale udsteder skolen kun en skolevejledning, hvis betingelserne  

 for udstedelse af skolebevis, jf. § 21, stk. 2 eller 4, ikke er opfyldt.  

 Skolen kan dog udstede en skolevejledning efter sidste skoleperiode med  

 angivelse af elevens eventuelle behov for supplerende oplæring i  

 praktikvirksomheden.
 Stk. 4.  Hvis eleven har gennemgået 2. skoleperiode uden  

 forudgående praktikuddannelse udstedes skolevejledning kun til eleven.
Karakterskala § 25.  Ved karaktergivning i grundfag, områdefag og  

 specialefag anvendes 13-skalaen, jf. bekendtgørelsen om karakterskala og  

 anden bedømmelse.
 Stk. 2.  Resultatet af den afsluttende eksamen  

 (svendeprøve) angives dog ved en af de følgende betegnelser uden tal:
Afsluttende bedømmelse § 26.  Skolen afholder eksamen i grundfag, hvis det  

 følger af reglerne om disse fag.
 Stk. 2.  Endvidere afholdes afsluttende eksamen efter  

 reglerne i §§ 27-31.
 Stk. 3.  Skolen giver i øvrigt standpunktskarakterer i  

 de grundfag, som ikke afsluttes med eksamen.
 Stk. 4.  I områdefag og specialefag giver skolen ved  

 afslutningen af den sidste skoleperiode en standpunktskarakter i forhold til  

 målene for undervisningen i disse fag, jf. §§ 10-13, på grundlag af en  

 helhedsvurdering.
 Stk. 5.  For valgfag foretages bedømmelse efter reglerne  

 om disse fag.
§ 27.  I sidste skoleperiode afholdes afsluttende  

 eksamen inden for specialerne industriel bygningssnedker og industriel  

 møbelsnedker.
Eksamen udgør samtidig en svendeprøve og består af en skriftlig  

 prøve (tegneprøve) og mundtlig prøve og en praktisk prøve, jf. § 28.
 Stk. 2.  Opgaverne stilles af skolen efter samråd med  

 det faglige udvalg.
Stk. 3.  Ved indkaldelsen af elever til den  

 skoleperiode, hvori den afsluttende eksamen afholdes, sender skolen en liste  

 over de pågældende elever med angivelse af elevernes praktikvirksomheder til  

 det faglige udvalg.
Eksamen afholdes 2 gange årligt og afsluttes fredag i uge  

 13 og 35.
 Stk. 4.  Det faglige udvalg udpeger de censorer, der er  

 nævnt i stk. 5, og giver skolen meddelelse om, hvem der er udpeget.
Stk. 5.  Elevernes løsning af opgaverne bedømmes efter  

 reglerne i § 28 af en lærer, udpeget af skolen, og fire censorer.
Censorerne  

 skal have den fornødne fagkundskab og repræsentere henholdsvis  

 arbejdsgiversiden og arbejdstagersiden i det faglige udvalg.
Censorerne skal  

 opfylde habilitetskravene i henhold til eksamensbekendtgørelsen.
 Stk. 6.  Elever, der ønsker det, kan få opgaverne læst  

 op.
§ 28.  Den afsluttende eksamen består af discipliner  

 inden for områdefag og specialefag.
Værkstedshåndbog og andet skriftligt  

 materiale skal være til rådighed for eleven under opgavernes løsning.  

 Opgaverne anses for færdigudført, når den fastsatte tid er udløbet.
 Stk. 2.  Den skriftlige opgave (tegneopgaven) varer 20  

 timer.
Stk. 3.  Den mundtlige opgave består af emner inden for  

 grundfag, områdefag og specialefag og tager udgangspunkt i den skriftlige  

 opgave.
Opgaven varer ca 30 minutter.
 Stk. 4.  Den teoretiske prøve (tegne- og mundtlig prøve)  

 skal bedømmes til mindst karakteren 6, for at eleven kan fortsætte med den  

 praktiske prøve.
 Stk. 5.  Den praktiske prøve udføres på grundlag af  

 tegneprøven og består af discipliner inden for områdefag og specialefag.  

 Prøven udføres i forbindelse med undervisningen.
 Stk. 6.  For specialet industriel bygningssnedker  

 kan den praktiske prøve bestå af et vinduesparti, en udvendig dør, et stykke  

 inventar eller tilsvarende bygningsopgave.
 Stk. 7.  For specialet industriel møbelsnedker kan den  

 praktiske prøve bestå af en skrivepult, et vin- og tobaksskab, et skrivebord,  

 en stol eller tilsvarende møbelopgave.
 Stk. 8.  Til dækning af det faglige udvalgs udgifter i  

 forbindelse med udarbejdelse og afvikling af svendeprøver, indbetales et  

 tilmeldingsgebyr, hvis størrelse er fastsat af det faglige udvalg.
 § 29.  Ved bedømmelsen af opgavebesvarelserne ved de  

 skriftlige og mundtlige opgaver, jf. § 28, stk. 2 og 3, giver læreren og de  

 fire censorer hver en karakter under anvendelse af talværdierne i  

 karakterskalaen i § 25, stk. 1. Karakteren ved prøven fremkommer som et  

 gennemsnit af de fem afgivne karakterer.
 Stk. 2.  Ved bedømmelsen af opgaveløsningerne ved den  

 praktiske prøve, jf. § 28, stk. 4-6, giver læreren og de fire censorer hver  

 en enhedskarakter under anvendelse af talværdierne i karakterskalaen i § 25,  

 stk. 1.
 Stk. 3.  Karakteren for den praktiske prøve fremkommer  

 som et gennemsnit af de fem afgivne karakterer efter stk. 2.
 Stk. 4.  Karakteren for den afsluttende eksamen  

 fremkommer som et gennemsnit af alle afgivne karakterer og udtrykkes ved en  

 af de betegnelser uden tal, som er angivet i § 25, stk. 2.
 Stk. 5.  For at bestå den afsluttende eksamen skal  

 eleven mindst opnå karakteren 6 i såvel den teoretiske som den praktiske  

 prøve.
 Stk. 6.  Ved beregning af karakterer foretages afrunding  

 af det endelige resultat til et helt tal efter eksamensbekendtgørelsens  

 regler.
Stk. 7.  De beregninger, som er nævnt i stk. 1, 3, 4 og  

 5, foretages af skolen.
Skolen indsender resultatet af beregningen og  

 oplysninger om de enkelte karakterer, som er givet efter stk. 1 og 2, til det  

 faglige udvalg.
Det faglige udvalg kan udarbejde et skema til dette formål.
 § 30.  Skolen skal tilbyde elever, der ikke består den  

 afsluttende eksamen, en ny eksamen, eventuelt efter supplerende  

 praktikuddannelse eller skoleundervisning.
Svendeprøve § 31.  Efter sidste skoleperiode i specialet  

orgelbygger afholder det faglige udvalg en svendeprøve.
Afslutningen  

 er sammenfaldende med elevens udlæringsdato.
Stk. 2.  Det faglige udvalg udpeger en  

 svendeprøvekommission.
Kommissionen består af uddannede orgelbyggere.
Der  

 udpeges mindst to skuemestre.
Stk. 3.  En skuemester kan ikke deltage i bedømmelse af  

 svendeprøven, såfremt medlemmet er eller har været elevens læremester, er  

 beslægtet med eleven eller på anden måde er personligt interesseret i prøvens  

 resultat.
I øvrigt finder forvaltningslovens bestemmelser om inhabilitet  

 anvendelse.
Stk. 4.  Svendeprøve afholdes, når skolebevis er  

 udstedt, jf. § 21, stk. 1, og praktikvirksomheden rettidigt har indsendt den  

 afsluttende praktikerklæring, jf. § 19, stk. 2, der samtidig gælder som  

 tilmelding til svendeprøve.
Virksomheden indbetaler samtidig et gebyr til det  

 faglige udvalg til dækning af udgifterne ved prøvens afholdelse.
Tilmelding  

 til svendeprøve skal finde sted senest 1 måned før prøvens afholdelse.
 Stk. 5.  Svendeprøven er en praktisk prøve, der består i  

 fremstilling af en manualsløjfevindlade på ikke under 4 stemmer samt 2  

 træpiber inden for den dybe oktav i gedakt 8'.
Stk. 6.  Under prøven udarbejdes der et tidsskema, som  

 viser den tid, der medgår til fremstillingen af de enkelte dele.
Prøven varer  

 ialt ca. 250 timer.
 Stk. 7.  Det faglige udvalg udarbejder opgaverne til  

 svendeprøven og drager omsorg for opgavernes og materialernes tidssvarende  

 karakter.
 Stk. 8.  De enkelte medlemmers afgivne karakterer  

 sammentælles og divideres med 2. Karakteren afrundes til een decimal efter  

 almindelige regneregler.
 Stk. 9.  De afgivne talkarakterer udtrykkes ved en af de  

 betegnelser uden tal, som er angivet i § 25, stk. 2.
 § 32.  Det faglige udvalg skal tilbyde elever, der  

 ikke består svendeprøven, en ny prøve, eventuelt efter supplerende  

 praktikuddannelse.
 Stk. 2.  Elever, som har været forhindret i at fuldføre  

 svendeprøven på grund af dokumenteret sygdom eller anden tvingende årsag, kan  

 deltage i en ny prøve efter det faglige udvalgs nærmere bestemmelse.
Ikrafttrædelses- og overgangsbestemmelser § 33.  Bekendtgørelsen træder i kraft den 1. januar  

 1996, jf. dog stk. 3.
 Stk. 2.  Samtidig ophæves bekendtgørelse af 29. juli  

 1991 om træfagenes industrielle snedkeruddannelse(* 1).
 Stk. 3.  Elever, der ved bekendtgørelsens ikrafttræden  

 har indgået uddannelsesaftale, gennemfører uddannelsen efter de hidtidige  

 regler.
 Stk. 4.  Elever, der inden den 15. januar 1996 begynder  

 på 2. skoleperiode i tidsmæssig forlængelse af 1. skoleperiode, kan efter  

 eget valg få medregnet 1. skoleperiode i den samlede uddannelsestid.
 Stk. 5.  Skolen fastsætter i øvrigt efter samråd med det  

 faglige udvalg fornødne overgangsordninger for elever, der på  

 ikrafttrædelsestidspunktet er i gang med uddannelsen.
Undervisningsministeriet, den 14.  

 december 1995 Ole Vig Jensen /Birger Christensen BILAG 1 (* 1) Bekendtgørelsen er ikke optaget i Lovtidende, jf. anordning nr. 746  

 af 8. november 1990, men forefindes i Retsinformation.
