Renteberegning af mellemregning - Hovedaktionær anset for skattepligtig af manglende  

 renteberegning af mellemregning Ligningsrådet blev anmodet om bindende  

 forhåndsbesked om følgende:
Vil hovedaktionæren X kunne undlade at beregne rente  

 af mellemregning (anfordringstilgodehavende) på ca. 2,4 mio. kr. i  

 hovedaktionærens favør med selskabet X A-S? X var hovedaktionær i selskabet X A/S, hvis  

 aktiekapital udgjorde nom. 300.000 kr.
Selskabet var stiftet i 1974.
 Driften havde i de seneste år været  

 dårlig, og der var for skatteåret 1988/89 oparbejdet et uudnyttet  

 skattemæssigt underskud på ca. 2 mio. kr.
 X havde måttet kautionere for selskabets  

 kassekredit, og i forbindelse med afviklingen af virksomheden i  

 efteråret 1988 havde X måttet indfri selskabets kassekredit  

 på ca. 2,2 mio. kr.
For at kunne indfri kassekreditten havde man været  

 nødsaget til at sælge den af hovedaktionærens  

 ægtefælle ejede industriejendom, hvorfra selskabet drev sin  

 virksomhed.
Ejendommen solgtes for 5.250.000 kr. kontant.
 Ligningsrådet fandt, at da hovedaktionærens  

 tilgodehavende i selskabet på ca. 2,4 mio. kr. var opstået ved  

 indfrielse af banktilgodehavende, for hvilken hovedaktionæren  

 hæftede som kautionist, måtte hovedaktionæren anses for at  

 være indtrådt i bankens fordring på selskabet, hvilken  

 fordring i øvrigt havde været rentebærende.
 Hertil kom, at rentefrit udlån måtte anses for  

 en unormal forretningsmæssig disposition, samt at den  

 påtænkte manglende forrentning måtte antages at være  

 begrundet i, at en forrentning af tilgodehavendet kunne bevirke, at  

 selskabets underskud evt. ikke ville kunne benyttes til fremførsel  

 efter ligningslovens § 15.
 Herefter fandt Ligningsrådet, at  

 hovedaktionæren skulle beskattes af den manglende forrentning, samt at  

 renten passende kunne fastsættes til rentesatsen vedrørende det  

 tidligere banklån.
