Cirkulæreskrivelse om anvendelse af  

 elektronisk fartviser 1. I medfør af § 95, stk. 1, nr. 4, og stk. 3, i  

 færdselsloven, jf. lovbekendtgørelse nr. 783 af 15. oktober  

 1999, tillader Trafikministeriet herved, at en elektronisk fartviser kan  

 opsættes til vejledning for trafikken på følgende  

 betingelser:
a.
Opstilling skal aftales med politiet.
b.
Opstilling må kun ske inden for tættere  

 bebygget område samt på veje med lokal  

 hastighedsbegrænsning uden for tættere bebygget område.
c.
Ved hastighedsnedtrapning må opstilling alene ske  

 efter afmærkning af sluthastigheden.
2. Fartviseren er en rektangulær, lys tavle med  

 teksten "Din fart XX km/t", der ved aktivering viser hastigheden i  

 et variabelt felt ledsaget af to gule blinkende lamper øverst på  

 tavlen.
Teksten skal bestå dels af faste bogstaver med en  

 versalhøjde på minimum 143 mm, dels af variable cifre med en  

 versalhøjde på minimum 250 mm.
 3. Opmærksomheden henledes på vigtigheden af,  

 at hastighedsmåleren viser korrekt.
 4. Denne cirkulæreskrivelse ophæver  

 Trafikministeriets cirkulæreskrivelse af 22. juni 1993  

 vedrørende anvendelse af elektronisk fartviser.
