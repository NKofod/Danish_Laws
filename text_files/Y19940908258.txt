Udtalt, at det forhold, at der er tale om en person-sag, ikke i sig  

 selv er tilstrækkeligt som begrundelse for at behandle en sag for lukkede  

 døre.
Udtrykket »personlige forhold« i normalforretningsordenens §  

 1, stk. 2, nr. 1, må forstås i overensstemmelse med afgrænsningen i  

 forvaltningsloven af, hvilke oplysninger om enkeltpersoner der er fortrolige  

 og dermed undergivet tavhedspligt.
I forvaltningslovens § 27, stk. 1, nr. 6, er således angivet de  

 hensyn, der efter en konkret vurdering i hvert enkelt tilfælde kan føre til,  

 at en oplysning om en persons forhold må anses for fortrolig.
Bestemmelsen  

 omfatter først og fremmest oplysninger om enkeltpersoners rent private  

 forhold, herunder oplysninger om race, religion og hudfarve, om politiske,  

 seksuelle og strafbare forhold samt oplysning om helbredsforhold.
Oplysninger  

 om foreningsmæssige forhold og væsentlige sociale problemer samt misbrug af  

 nydelsesmidler og lignende vil ligeledes typisk være omfattet af  

 bestemmelsen.
Tilsvarende gælder oplysning om familiemæssige forhold og  

 oplysninger om indtægts- og formueforhold, som ikke umiddelbart er  

 tilgængelige for andre.
Hvis der ved en sags behandling vil fremkomme eller forventes at  

 fremkomme fortrolige, personlige oplysninger, vil hele sagen normalt skulle  

 behandles for lukkede døre.
En formodning om, at der eventuelt vil kunne  

 fremkomme oplysninger af fortrolig karakter, vil derimod ikke i sig selv  

 kunne begrunde en dørlukning.
Besvarelse af spørgsmål nr. 18 stillet af Folketingets Kommunaludvalg til  

 indenrigsministeren den 1. marts 1994 (Alm. del - bilag 56) Spørgsmål:
»Udvalget anmoder om en præcisering af reglerne for åbne og lukkede  

 kommunalbestyrelsesmøder, jf. lov om kommunernes styrelse § 10 og  

 normalforretningsordenen § 1. Hvad dækker udtrykket »personlige  

 forhold« i sidstnævnte § 1, stk. 2, pkt. 1? Drejer det sig om alle  

 person-sager, eller om personfølsomme oplysninger? Ministeren bedes eksemplificere, hvad der i så fald forstås ved  

 personfølsomme oplysninger.
Bør det være reglen at lukke mødet under hele det  

 pågældende punkt, eller bør man starte med et åbent møde, for så senere -  

 hvis det konstateres passende - at lukke dørene for tilhørere?» Svar:
 § 10, stk. 1, i lov om kommunernes styrelse (lovbekendtgørelse nr 526 af  

 22. juni 1993) har følgende ordlyd:
»Kommunalbestyrelsens møder er offentlige.
Kommunalbestyrelsen kan  

 bestemme, at en sag skal behandles for lukkede døre, når dette findes  

 nødvendigt eller ønskeligt på grund af sagens beskaffenhed.
Spørgsmålet om,  

 hvorvidt en sag giver grundlag for dørlukning, forhandles for lukkede døre,  

 hvis dette bestemmes af kommunalbestyrelsen eller formanden.« I normalforretningsordenens § 1, stk. 2 er fastsat følgende:
 »Følgende sager skal - medmindre kommunalbestyrelsen i det enkelte  

 tilfælde træffer anden bestemmelse - behandles for lukkede døre:
 1. Sager, hvis afgørelse forudsætter bedømmelse af personlige forhold.
 2. Sager om køb og salg af faste ejendomme.
3. Overslag og tilbud vedrørende bygningsarbejder og leverancer.« Hovedreglen i § 10, stk. 1, i den kommunale styrelseslov er, at  

 kommunalbestyrelsens møder er offentlige, og at behandling af sager for  

 lukkede døre må have undtagelsens karakter og være begrundet i den enkelte  

 sags beskaffenhed.
Dette understreges af den mulighed, der er for  

 kommunalbestyrelsen for at forhandle selve spørgsmålet om dørlukning for  

 lukkede døre, idet der herved kan ske en afklaring af, om sagens behandling  

 overhovedet vil medføre fremdragelsen af forhold, der kan begrunde  

 dørlukning.
 Bestemmelsen i forretningsordenen medfører ikke begrænsninger af  

 bestemmelsen i styrelseslovens § 10, stk. 1. Forretningsordenens bestemmelse  

 er alene et udgangspunkt for borgmesteren ved placering af sagerne i det  

 forslag til dagsorden, som kommunalbestyrelsen skal tage stilling til ved  

 mødets begyndelse.
 Sager, der kan begrunde dørlukning, er sådanne, hvor der ved sagens  

 behandling vil blive eller forventes at blive fremdraget fortrolige  

 oplysninger.
 Det forhold, at der er tale om en person-sag, er ikke i sig selv  

 tilstrækkeligt som begrundelse for at behandle en sag for lukkede døre.  

 Udtrykket »personlige forhold« i normalforretningsordenens § 1,  

 stk. 2, nr. 1, må forstås i overensstemmelse med afgrænsningen i  

 forvaltningsloven af, hvilke oplysninger om enkeltpersoner der er fortrolige  

 og dermed undergivet tavshedspligt.
 Forvaltningslovens § 27, stk. 1, (lov nr. 571 af 19. december 1985)  

 indeholder følgende bestemmelse:
 »Den, der virker inden for den offentlige forvaltning, har  

 tavshedspligt, jf. borgerlig straffelov § 152 og §§ 152c-152f, når en  

 oplysning ved lov eller anden gyldig bestemmelse er betegnet som fortrolig,  

 eller når det i øvrigt er nødvendigt at hemmeligholde den for at varetage  

 væsentlige hensyn til offentlige eller private interesser, herunder nanvnlig  

 til:
 1) ..... .....
6) enkeltpersoners eller private selskabers eller foreningers interesse i  

 at beskytte oplysninger om deres personlige eller interne, herunder  

 økonomiske, forhold, eller .....« I forvaltningslovens § 27, stk. 1, nr. 6, er således angivet de hensyn,  

 der efter en konkret vurdering i hvert enkelt tilfælde kan føre til, at en  

 oplysning om en persons forhold må anses for fortrolig.
Bestemmelsen omfatter  

 først og fremmest oplysninger om enkeltpersoners rent private forhold,  

 herunder oplysninger om race, religion og hudfarve, om politiske, seksuelle  

 og strafbare forhold samt oplysning om helbredsforhold.
Oplysninger om  

 foreningsmæssige forhold og væsentlige sociale problemer samt misbrug af  

 nydelsesmidler og lignende vil ligeledes typisk være omfattet af  

 bestemmelsen.
Tilsvarende gælder oplysning om familiemæssige forhold og  

 oplysning om indtægts- og formueforhold, som ikke umiddelbart er tilgængelige  

 for andre.
Om oplysningerne er så følsomme, at de skal hemmeligholdes, vil i øvrigt  

 være afhængig af, i hvilken sammenhæng de fremkommer.
En almindelig  

 adresseoplysning vil således normalt ikke være fortrolig, men kan være det,  

 fordi den røber, at en person er indlagt på et psykiatrisk hospital eller er  

 i fængsel.
Der henvises herved til pkt. 155 i Justitsministeriets vejledning  

 om forvaltningsloven.
Hvis der ved en sags behandling vil fremkomme eller forventes at fremkomme  

 fortrolige, personlige oplysninger, vil hele sagen normalt skulle forhandles  

 for lukkede døre.
En formodning om, at der eventuelt vil kunne fremkomme  

 oplysninger af fortrolig karakter, vil derimod ikke i sig selv kunne begrunde  

 en dørlukning.
 Det bemærkes i denne forbindelse, at hvis det under behandlingen af et  

 dagsordenspunkt på et offentligt møde viser sig påkrævet at fremdrage forhold  

 af fortrolig karakter, kan kommunalbestyrelsen træffe beslutning om, at den  

 videre behandling af sagen foregår for lukkede døre.
