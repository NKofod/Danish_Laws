 Terapeutisk massagepude ikke anset som ny i forhold til tidligere  

 kendt teknik, herunder tidligere patentanmeldt teknik.
År 1993, den 3. december afsagde Patentankenævnet (Grønning-Nielsen, Hans Chr.
Thomsen, Herborg, Laubst, Ansgar Sørensen) følgende Den 27. juni 1988 fremlagdes under nr. 153207 en den 7. juni 1985  

 indleveret ansøgning om patent på en terapeutisk massagepude.
 De fremlagte krav lød således:
 »1. Terapeutisk massagepude med to eller flere fluidfyldte kamre der  

 er fremstillet af et gummi- eller plasthylster, hvis overflader (1,2) er  

 svejst sammen ved hjælp af svejsesømme (8,9,10,11 og 12), der afgrænser  

 pudens kamre, og som hver er forsynet med mindst en rørformet åbning (5), der  

 forbinder to kamre med hinanden på en sådan måde, at der kan optræde en  

 fluidstrøm mellem kamrene under overvindelse af en forudbestemt  

 strømningsmodstand, kendetegnet ved , at der mellem svejsesømme (8,9),  

 som afgrænser to indbyrdes forbundne kamre (3,4) er tilvejebragt et  

 ikke-fluidfyldt område (7).
 2. Pude ifølge krav 1, kendetegnet ved , at den indbefatter to  

 kamre (3,4), der er tilvejebragt med en langstrakt stort set rektangulær  

 form.
3. Pude ifølge krav 1, kendetegnet ved , at den indbefatter to  

 kamre, der er tilvejebragt med en flademæssig udformning, der stort set  

 svarer til føddernes kontur.« Klageren nedlagde ved skrivelse af 16. september 1988 indsigelse mod  

 udstedelse af patent.
 I indsigelsesbegrundelsen anførte klageren følgende:
»Vi fremsender kopi af USA patentskrift nr. 4.405.129 dateret 20.  

 september 1983 og kopi af britisk patentansøgning nr. 2.074.034, der hører  

 til samme patentfamilie som ovennævnte USA patentskrift og påberåber  

 prioritet fra samme tre australske patentansøgninger.
Prioritetsdatoen for  

 den foreliggende danske patentansøgning nr. 2573/85 er den 7. juni 1984,  

 altså senere end såvel udstedelsesdatoen for ovennævnte USA patentskrift som  

 18 måneders offentliggørelsesdatoen for ovennævnte britiske patentansøgning.
Disse to patentskrifter vedrører en terapeutisk massagepude af den i den  

 foreliggende danske patentansøgning omhandlede art.
Mere specielt er den fra  

 ovennævnte USA patentskrift og ovennævnte britiske patentansøgning kendte  

 terapeutiske massagepude af den type, som har to eller flere fluidfyldte  

 kamre (henvisningsbetegnelserne 14 og 15 i fig. 1), der er fremstillet af  

 gummi eller plast (se spalte 3, linje 55 i USA patentskrift nr. 4.405.129),  

 hvis overflader er svejset sammen ved hjælp af svejsesømme  

 (henvisningsbetegnelsen 12 i fig. 1). Mellem den terapeutiske massagepudes to  

 fluidfyldte kamre strækker der sig en passage (henvisningsbetegnelsen 16 i  

 fig. 1), der forbinder de to kamre med hinanden på en sådan måde, at der kan  

 frembringes en fluidstrøm mellem kamrene under overvindelse af en  

 forudbestemt strømningsmodstand.
Mellem svejsesømmene, som afgrænser de to  

 indbyrdes forbundne kamre (henvisningsbetegnelserne 14 og 15 i fig. 1), er  

 der endvidere afgrænset et ikke-fluidfyldt område (henvisningsbetegnelsen 13  

 i fig. 1 og henvisningsbetegnelsen 532 i fig. 5).
 I fig. 5 er vist en terapeutisk massagepude med to kamre  

 (henvisningsbetegnelserne 54 og 55), der i alt væsentligt er rektangulære.
 Den i USA patentskrift nr. 4.405.129 og britisk patentansøgning nr.  

 2.074.034 beskrevne terapeutiske massagepude er ved en anvendelse beregnet  

 til at blive placeret under fødderne på en person (se spalte 3 nederst og  

 spalte 4 øverst i USA patentskrift nr. 4.405.129). Hvert af kamrene har  

 således en flademæssig udstrækning svarende til størrelsen af en persons  

 fødder, hvilket ligeledes fremgår af det eksemplar af den pude benævnt  

 »Push Cush«, som er omhandlet i ovennævnte USA patentskrift og  

 ovennævnte britiske patentansøgning, og som hermed fremsendes.
 Vi fremsender endvidere kopi af en artikel i »The Australian Women's  

 Weekly« dateret 31. december 1980/7. januar 1981, af hvilken det  

 fremgår, at den i ovennævnte USA patentskrift og i ovennævnte britiske  

 patentansøgning omhandlede terapeutiske massagepude har været fremstillet  

 tilbage på dette tidspunkt, dvs. december 1980/Januar 1981. Vi fremsender  

 endvidere en kopi af en artikel i »Australian Business, January 4,  

 1984«, af hvilken det fremgår, at den i ovennævnte USA patentskrift og i  

 ovennævnte britiske patentansøgning omhandlede terapeutiske massagepude har  

 været omtalt i »New Products and Ideas« 4/3/82, side 46.
Når henses til den fra ovennævnte USA patentskrift, ovennævnte britiske  

 patentansøgning, ovennævnte artikler, det fremsendte eksemplar af »Push  

 Cush«-puden og endelig det i den foreliggende danske patentansøgning  

 modholdte USA patentskrift nr. 3.987.506 kendte teknik, synes den i den  

 foreliggende danske patentansøgning definerede opfindelse ikke at opfylde de  

 i patentlovens § 2 angivne krav til patenterbare opfindelser.' Ansøgeren imødegik ved skrivelse af 21. marts 1989 indsigelsen og udtalte:
 ».....I indsigelsen er der fremdraget et USA patentskrift nr.  

 4.405.129 samt en britisk patentansøgning nr. 2.074.034, der begge vedrører  

 samme opfindelse, og som begge påberåber prioritet fra samme 3 australske  

 patentansøgninger.
Disse to patentskrifter vedrører en terapeutisk massagepude.
Denne  

 massagepude har flere træk, som er fælles med den opfindelse, som er  

 beskrevet i nærværende fremlæggelsesskrift.
Det er således korrekt, at der  

 fra disse to patentskrifter kendes en pude med to eller flere fluidfyldte  

 kamre, der er fremstillet af plast ved hjælp af en sammensvejsning af to ark.  

 Hermed ophører ligheden mellem den kendte pude og opfindelsen.
I indsigelsesbegundelsen anføres det, at de to fluidfyldte kamre er  

 forbundet ved hjælp af en passage.
Det er korrekt, at passage skaber en  

 forbindelse mellem kamrene, men denne passager er ikke af samme type, som  

 omtalt i fremlæggelsesskriftet.
I fremlæggelsesskriftet er det således  

 angivet, at forbindelsen mellem de to kamre tilvejebringes ved hjælp af en  

 rørformet åbning.
Det er af afgørende betydning, at der skelnes mellem en  

 rørformet passage, der er beskrevet i fremlæggelsesskriftet, og en simpel  

 passage som den, der kendes fra de to patentskrifter:
En simpel passage eller en direkte forbindelse (se spalte 3, linie 59 i  

 US-patentskrift nr. 4.405.129) gør det vanskeligt at opnå en regulering af  

 strømningsmodstanden.
Det er således særlig vanskeligt at opnå en stor  

 strømningsmodstand, idet der da vil være meget stor risiko for at  

 svejselinien mellem de to kamre brydes, såfremt den direkte forbindelse  

 fremstilles med meget lille tværsnitsåbning.
Når der anvendes en rørformet åbning, vil det være muligt at bestemme  

 stort set hvilken som helst strømningsmod-stand, blot ved at afpasse den  

 rørformede åbningslængde og diameter.
Det vil navnlig være muligt at definere  

 en stor strømningsmodstand.
En stor strømningsmodstand er af betydning både  

 for muskelstimulering, og for at udgå en »søsygefornemmelse« hos  

 den person som benytter puden til aflastning f.eks. af ryggen.
Endvidere vil  

 en rørformet åbning gøre det muligt, at opnå en væsentlig afstand mellem  

 pudens to kamre, hvilket gør det muligt at opnå en væsentlig bredde af et  

 ikke-fluidfyldt område mellem kamrene.
Det er, således som forklaret i  

 fremlæggelsesskriftet, se f.eks. side 1, linie 33 - side 2, linie 2,  

 væsentligt at etablere et neutralt område med en væsentlig udstrækning for at  

 aflaste områder af brugerens krop, f.eks. efter operative indgreb.
Et sådant væsentligt neutralt område er ikke opnåeligt med den kendte  

 pude.
Dette skyldes at den direkte passage, som kendes fra de to  

 patentskrifter, blot etablerer en åbning der har en ganske kort udstrækning,  

 og som befinder sig imellem to ikke-fluidfyldte områder.
De to  

 ikke-fluidfyldte områder har således også en ganske ringe og ubetydelig  

 udstrækning imellem de to kamre.
Således synes puden, ifølge de to  

 patentskrifter, ikke at kunne tilvejebringe et neutralt område imellem de to  

 fluidfyldte kamre.
 Det skal endvidere bemærkes, at der til tolkning af kravets angivelse af  

 »en rørformet åbning« kan søges støtte i beskrivelsens indledning  

 side 2, linie 20 - linie 23. Som det fremgår heraf, kan de to kamre blot være  

 forbundet med et organ, der svarer til den rørformede åbning, hvilket organ  

 f.eks. kan være et rør.
De to artikler samt massagepuden som omtales i indsigelsesbegrundelsen,  

 synes ikke at angive noget udover det, som er indeholdt i de to  

 patentskrifter.....' Den 26. maj 1989 fremkom indsigeren med følgende supplerende bemærkninger:
»I sin svarskrivelse dateret 21. marts 1989 erkender ansøgeren, at  

 der er flere træk, som er fælles for den i fremlæggelsesskriftet beskrevne  

 opfindelse og en i USA patentskrift nr. 4.405.129 og britisk patentansøgning  

 nr. 2.074.034 beskrevne massagepude.
I skrivelsen af 21. marts 1989 fremfører  

 ansøgeren, at det i indsigelsesbegundelsen er anført, at de to fluidfyldte  

 kamre i den fra ovennævte USA patentskrift og britisk patentansøgning kendte  

 massagepude er forbundet med hinanden via en passage.
I skrivelsen af 21.  

 marts 1989 fremfører ansøgeren yderligere at det i fremlæggelsesskriftet er  

 angivet, at forbindelsen mellem de to kamre tilvejebringes ved hjælp af en  

 rørformet åbning.
Det står os ikke klart, hvorledes en åbning, der kun har  

 udstrækning i to dimensioner, kan være rørformet, dvs. have en tredie  

 dimension, men hvis udtrykket senere i skrivelsen af 21. marts 1989 skal  

 forstås som en rørformet passage, må den passage, som forbinder de to  

 fluidfyldte kamre i den fra ovennævnte USA patentskrift og ovennævnte  

 britiske patentansøgning kendte massagepude være af denne art, da passagen  

 har form af et rør, muligvis ikke et rør med cirkulært tværsnit, men derimod  

 et rør med en anden tværsnitsform.
Der synes således ikke at være nogen  

 forskel mellem en »rørformet passage« og den i skrivelsen af 21.  

 marts 1989 omtalte »simple passage«, der kendes fra ovennævnte USA  

 patentskrift og ovennævnte britiske patentansøgning.
Såfremt udtrykket »rørformet åbning« skal gives en anden mening,  

 eksempelvis den mening, at der til etablering af forbindelse mellem  

 massagepudens to fluidfyldte kamre benyttes et rørformet element, kan det  

 fastslås, at ansøgeren allerede selv har erkendt, at et sådant rørformet  

 element er kendt fra det under patentansøgningens behandling fremdragne USA  

 patentskrift nr. 3.987.506, da den »rørformede åbning« er defineret  

 i krav 1's indledning, og da krav 1's indledning som angivet på side 1, linie  

 3-10, definerer den fra USA patentskrift nr. 3.987.506 kendte terapeutiske  

 pude.
Dette træk omhandlende den »rørformede åbning« er således i  

 sig selv ikke nyt i forbindelse med terapeutiske massagepuder af den her  

 omhandlede art.
I sin skrivelse af 21. marts 1989 fremfører ansøgeren yderligere, at det  

 med en »simpel passage« eller en direkte forbindelse, der, som  

 anført ovenfor, har rørform, er vanskeligt at opnå en regulering af  

 strømningsmodstanden.
Når henses til, at det i ovennævnte USA patentskrift,  

 se spalte 5, linie 30 og videre til spalte 6, linie 15, er detaljeret  

 forklaret, hvorledes der med specifikt angivne passagedimensioner og med  

 specifikt angivne kraftpåvirkninger opnås specifikt angivne tider for  

 overførsel af væske fra et kammer til det andet kammer gennem den passage,  

 som forbinder de to kamre, og når henses til, at der hverken i  

 fremlæggelsesskriftet eller i den tilgrundliggende patentansøgning er  

 indeholdt forsøgsresultater, der dokumenterer specielle  

 strømningsmodstandforhold betinget af specielle rørdimensioner, etc., må det  

 i svarskrivelsen af 21. marts 1989 på side 1, sidste afsnit, anførte alene  

 fremstå som en udokumenteret påstand.
 De i ovennævnte USA patentskrift angivne forhold taler, i klar modstrid  

 med det som ansøgeren påstår, i retning af, at der med den i ovennævnte USA  

 patentskrift viste og detaljeret forklarede og dokumenterede udførelsesform  

 kan opnås en hvilken som helst strømningsmodstand ved afpasning af passagens  

 dimensioner, hvorfor det på side 2, første afsnit, i ansøgerens svarskrivelse  

 dateret 21. marts 1989 anførte vedrørende fastlæggelse af en ønsket  

 strømningsmodstand ved af pasning af længde og diameter for den passage, som  

 etablerer forbindelse mellem den terapeutiske massagepudes to fluidfyldte  

 kamre, også gælder for den fra ovennævnte USA patentskrift og ovennævnte  

 britiske patentansøgning kendte terapeutiske pude, jfr. det i ovennævnte USA  

 patentskrift fra spalte 5, linie 30, til spalte 6, linie 15, angivne.
I sin svarskrivelse dateret 21. marts 1989 fremfører ansøgeren endvidere,  

 at det er væsentligt, at der etableres et neutralt område med en væsentlig  

 udstrækning for at aflaste områder af brugerens krop, fx efter operative  

 indgreb.
Vi skal bemærke, at der i det under patentansøgningens behandling  

 fremdragne USA patentskrift nr. 3.987.506 er beskrevet en terapeutisk  

 massagepude, hvor der er tilvejebragt ikke fluidfyldte områder mellem  

 svejsesømmen, som afgrænser to indbyrdes forbundne kamre, nemlig de områder,  

 som i pågældende patentskrifts tegning er angivet med  

 henvisningsbetegnelserne 27 og 28. Vi erkender, at disse områder ikke er af  

 væsentlig udstrækning, men denne angivelse af, at de ikke-fluidfyldte områder  

 skal have væsentlig udstrækning eller have speciel form og/eller betinge en  

 funktion til opfyldelse af specifikke formål fremgår ikke af  

 fremlæggelsesskriftets patentkrav.
Den fra USA patentskrift nr. 4.405.129 og ovennævnte britiske  

 patentansøgning kendte terapeutiske massagepude har derimod ikke-fluidfyldte  

 områder, der er tilvejebragt mellem svejsesømme, som afgrænser to indbyrdes  

 forbundne kamre, hvilke områder er af væsentlig udstrækning.
Med denne kendte  

 terapeutiske pude opnås og opfyldes følgelig de funktioner og formål, som  

 ansøgeren påstår at opnå med den udformning af sin opfindelse, som er  

 beskrevet i svarskrivelse dateret 21. marts 1989, men som ikke svarer til den  

 i patentkravene angivne udformning.
 Såfremt udtrykket »rørformet åbning« skal tillægges nogen  

 betydning ud over den, som svarer til det ovenfor anførte, fx forstås som et  

 rør, der etablerer forbindelse mellem de to fluidfyldte kamre, kan en sådan  

 udformning som erkendt af ansøgeren og som påvist ovenfor i sig selv ikke  

 anses for at være ny og må i kombination med den fra USA patentskrift nr.  

 4.905.129 og fra ovennævnte britiske patentansøgning kendte terapeutiske  

 massagepude anses for at udgøre en for fagmanden helt nærliggende kombination  

 af i sig selv kendte udformninger af nært beslægtede teknikker, i begge  

 tilfælde terapeutiske massagepuder, til opnåelse af den umiddelbart  

 forventelige kombinationsvirkning.
I modsætning til det af ansøgeren i 1. afsnit af svarskrivelsen dateret  

 21. marts 1989 anførte, at der i indsigelsen ikke skulle være indeholdt  

 noget, der burde kunne anfægte direktoratets tidligere vurdering af  

 patenterbarheden af den opfindelse, som er angivet i fremlæggelsesskriftets  

 krav, må fremdragelsen af USA patentskift nr. 4.405.129 og britisk  

 patentansøgning nr. 2.074.034 principalt anses for at foregribe den i  

 fremlæggelsesskriftets patentkrav definerede opfindelse, subsidiært i  

 kombination med den fra USA patentskrift nr. 3.987.506 kendte terapeutiske  

 pude anses for at gøre den i fremlæggelsesskriftets patentkrav definerede  

 opfindelse nærliggende for fagmanden, når henses til disse kendte teknikker.' Patentdirektoratet tog ved skrivelse af 31. maj 1991 indsigelsen til følge  

 og afslog ansøgningen med følgende begrundelse:
 »1. Man må give indsigeren ret i, at en »rørformet åbning«  

 til etablering af forbindelse mellem massagepudens to fluidfyldte kamre  

 allerede er kendt fra USA patentskrift nr. 3.987.506, jfr. indledningen til  

 krav 1 i fremlæggelsesskriftet.
 2. Endvidere anfører De i Deres ovennævnte skrivelse, at det med en  

 »simpel passage« eller en direkte forbindelse, der er rørformet, er  

 vanskeligt at opnå en regulering af strømningsmodstanden.
 Imidlertid fremgår det med al tydelighed af USA patentskrift nr.  

 4.405.129, se spalte 5, linie 30 til spalte 6, linie 15, at en ønsket  

 regulering af strømningsmodstanden gennem den rørformede passage eller  

 »åbning« opnås ved specifikt angivne passagedimensioner, hvilket da  

 heller ikke er bestridt af Dem.
3. Det er iøvrigt korrekt som anført af indsigeren, at ved den fra nævnte  

 USA patentskrift nr. 3.987.506 kendte massagepude er de neutrale områder, der  

 ikke er væskefyldte, ikke af væsentlig udstrækning.
Betydningen af sådanne  

 neutrale områder fremgår iøvrigt ikke af fremlæggelsesskriftet.
 Imidlertid har den fra nævnte USA patentskrift n. 4.405.129 kendte  

 terapeutiske pude ikke fluidfyldte områder, der er tilvejebragt mellem  

 svejsesømme, som afgrænser to indbyrdes forbundne kamre, hvilke områder er af  

 væsentlig udstrækning.
4. Vi må herefter konkludere, at den fra fremlæggelsesskriftet kendte  

 massagepude ikke adskiller sig væsentligt fra de nævnte USA patentskrifter  

 nr. 3.987.506 og 4.405.129 kendte teknikker, der var kendt før ansøgningens  

 prioritetsdag, hvorfor patent ikke kan meddeles, jfr. patentlovens § 2.' Denne afgørelse har klageren ved skrivelse af 26. juli 1991 indbragt for  

 Patentankenævnet med følgende påstand:
».....Patentdirektoratet tilpligtiges at anerkende patenterbarheden  

 af opfindelsen, som defineret i fremlæggelsesskriftets krav (dog med en  

 ændring af udtrykket af »rørformet åbning (5)» til »rørformet  

 kanal (5)», og at der iøvrigt udstedes patent på basis af  

 fremlæggelsesskrift nr. 153.207.....« Klageren har i ankebegrundelsen bl.a. anført:
».....Opfindelsen angår en terapeutisk massagepude med et eller flere  

 fluidfyldte kamre, der er fremstillet af gummi eller plast, som er  

 sammensvejst for dannelse af kamrene.
Opfindelsen tilsigter at afhjælpe de  

 problemer, der er forbundet med dannelsen af en regulerbar strømningsmodstand  

 mellem de to kamre, samtidig med at der dannes en massagepude, hvor den  

 pulserende påvirkning af pudens to kamre ikke giver anledning til forskydning  

 eller forvridning af pudens overflade.
I US patentskrift nr. 3.987.506 anføres det, at der kendes neutrale  

 områder mellem de to kamre, men at disse ikke har en væsentlig udstrækning.  

 Dette postulat er ukorrekt, idet den svejsning, som ifølge US-patentskriftet  

 er dannet mellem de to kamre, ikke kan siges at definere et neutralt område,  

 som udelukker en forskydning eller forvridning af puden, når denne anvendes.  

 Når det ene kammer fladtrykkes, vil det andet kammer udspiles, hvorved der  

 optræder en rulning, som giver brugeren en skæv belastning.
Dette er omtalt i  

 fremlæggelsesskriftet side 1, linie 24-33. Den forklaring har Direktoratet  

 heller ikke tidligere haft indvendinger imod, idet man tidligere har  

 accepteret, at US-patentskriftet ikke kunne karakteriseres som havende et  

 neutralt område.
Direktoratet fremhæver nu, at der fra US patentskrift nr.  

 4.405.129 kendes en massagepude,hvor området mellem de to indbyrdes forbundne  

 kamre har en væsentlig udstrækning.
Imidlertid synes den subjektive vurdering  

 af udstrækningen af området mellem de to kamre at være voldsom overdrevet.  

 Den forbindelse, der befinder sig mellem de to kamre, udgøres blot af  

 svejsesømme 12, der fortsætter indefter for at foretage en adskillelse 13,  

 som danner de to kamre 14 og 15, som står i direkte forbindelse med hinanden  

 via åbningen 16. Dette fremgår af det amerikanske patentskrift spalte 3,  

 linie 55-60. Med andre ord er området mellem de to kamre, således som det  

 også fremgår af tegningerne til US-patentskriftet, kun fremstillet med en  

 ganske ringe bredde, som ikke vil danne et egentligt neutralt område, som  

 ikke kan hindre den ovenfor forklarede forskydning eller forvridning ved  

 skiftevis fladtrykning af de to kamre.
I Direktoratets afslagsskrivelse anføres det endvidere, at betydningen af  

 de neutrale områder ikke fremgår af fremlæggelsesskriftet.
Dette synes at  

 være ukorrekt.
Idet der på det tidligere henviste tekststed side 1, linie  

 24-33 er givet en ganske tydelig forklaring af, hvilken effekt der optræder,  

 når kamrene forskydes eller forvrides, synes det at være så åbenbart  

 indlysende, at forskydningen eller forvridningen udebliver, når puden  

 fremstilles med et neutralt område mellem de to kamre.
Derfor synes det ikke  

 at være nødvendigt at gentage denne effekt for læseren i forbindelse med hver  

 enkelt af de anvendelsessituationer, som er forklaret i forbindelse med den  

 fordelagtige virkning ved en pude ifølge opfindelsen.
Et andet vigtigt aspekt vedrører regulering af strømningsmodstanden gennem  

 den rørformede passage.
Direktoratet henviser til US patentskrift nr.  

 4.405.129 spalte 5, linie 30 - spalte 6, linie 15. Imidlertid synes den  

 strømningsregulering, som kan udledes af det skriftsted, primært at anvise  

 anvendelsen af et større eller mindre antal (to-dimensionelle) åbninger til  

 at regulere strømningsmodstanden for at foretage en tilpasning til det krav,  

 der skal udøves.
En sådan konstruktion kræver fremstilling af et stort antal  

 forskelligt dimensionerede massagepuder.
Da puden ifølge dette  

 US-patentskrift omfatter anvendelsen af en to-dimensionel åbning, synes denne  

 massagepude derfor heller ikke at være fremstillet i overensstemmelse med den  

 kendte teknik, hvorpå opfindelsen er baseret, idet der jo i krav 1's  

 indledning anføres, at der skal anvendes rørformede passager mellem de to  

 kamre.
Med den rørformede passage menes netop at der er tale om en  

 tredimensionel åbning, hvilket gør det ganske let at opnå en regulering af  

 strømningsmodstanden mellem de to kamre.
I den forbindelse skal det tillige  

 bemærkes, at man samtidig kan opnå en ganske stor strømningsmodstand igennem  

 en rørformet kanal, uden der optræder samme risiko for en sprængning af de  

 afgræsende svejsesømme.
Denne ulempe vil ikke være mulig at undgå med den  

 massagepude, der er beskrevet i US patentskrift nr. 4.405.129. Såfremt der  

 skal opnås en meget stor strømningsmodstand med en konstruktion af denne  

 type, vil der optræde meget større kræfter i svejsesømmene, som omgiver  

 åbningen 36, hvorfor der vil være en meget stor risiko for, at svejsningerne  

 brydes.
I afslagsskrivelsen punkt 2 anfører Direktoratet, at vi ikke har bestridt,  

 at det er muligt at opnå en regulering af strømningsmodstanden gennem en  

 åbning ifølge US patentskriftet.
Det er korrekt, at dette forhold, der først  

 er fremsat i indsigerens replik af 26. maj 1989, ikke er kommenteret, idet vi  

 antog, at det ikke ville være nødvendigt at kommentere de forhold, der er  

 vedrørende regulering af strømningsmodstand gennem et rør og gennem en simpel  

 to-dimensional åbning.
På baggrund af ovenstående forhold synes opfindelsen,  

 således som defineret i fremlæggelsesskriftets krav, ikke at være nærliggende  

 for en fagmand.
Dette skal navnlig ses i lyset af, at man tiltrods for en  

 udbredt anvendelse af sådanne terapeutiske massagepuder, hvilket tillige har  

 bevirket, at mange producenter sideløbende fremstiller sådanne massagepuder,  

 ikke tidligere har fremstillet en pude af den type, som er defineret i  

 fremlæggelsesskriftets krav.....« Indsiger har ved skrivelse af 21. november 1991 meddelt, at man ikke agter  

 at fremkomme med yderligere indlæg i sagen.
 Patentankenævnet har behandlet sagen på sit møde den 12. november 1993.
 Ingen af parterne gav møde.
 Ankenævnet skal udtale:
I henhold til de af Direktoratet anførte grunde og idet det for Ankenævnet  

 anførte ikke findes at kunne føre til andet resultat bestemmes:
 Den påklagede afgørelse stadfæstes.
Grønning-Nielsen.
Hans Chr.
Thomsen.
L.
Herborg.
T.
Laubst.Ansgar  

 Sørensen.
