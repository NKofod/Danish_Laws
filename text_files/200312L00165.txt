Fremsat den 18. februar 2004 af  

 indenrigs‑ og sundhedsministeren (Lars Løkke&nbsp  

 ;Rasmussen) Forslag til Lov om ændring af lov om offentlig sygesikring (Ændring af medicintilskudsregler) § 1 I lov om offentlig sygesikring, jf. lovbekendtgørelse  

 nr. 509 af 1. juli 1998, som bl.a. ændret ved lov nr. 495 af 7. juni 2001 og  

 senest ændret ved lov nr. 1210 af 27. december 2003, foretages følgende  

 ændring:
 1.  


  

 § 7 f, stk. 1,  

  

 affattes således:
»Den virksomhed, der markedsfører et lægemiddel, skal i  

 forbindelse med ansøgning om generelt tilskud til lægemidlet underrette  

 Lægemiddelstyrelsen om den pris, hvortil lægemidlet bliver solgt af  

 virksomheden eller en virksomhed i samme koncern til apotekerne i de  

 EU/EØS-lande, som er anført i regler fastsat af indenrigs- og  

 sundhedsministeren  

 (lægemidlets europæiske pris).« § 2 Loven træder i kraft den 1. maj 2004.
Bemærkninger til lovforslaget Almindelige bemærkninger 1. Indledning Den 1. maj 2004 udvides EU med 10 nye medlemslande.
Dette  

 medfører bl.a., at de nye EU-lande efter de nugældende regler automatisk vil  

 komme til at indgå i den landekurv  dvs. det udvalg af lande, der  

 indgår i  

 beregningen af et lægemiddels europæiske pris, som i visse tilfælde anvendes  

 til at beregne tilskudsprisen til lægemidlet.
 Dette skyldes, at det udtrykkeligt fremgår af  

 sygesikringslovens nugældende regler, at den virksomhed, der markedsfører et  

 lægemiddel, i forbindelse med ansøgning om generelt tilskud til lægemidlet  

 skal  

 underrette Lægemiddelstyrelsen om den pris, hvortil lægemidlet bliver solgt  

 af  

 virksomheden eller en virksomhed i samme koncern til apotekerne i de øvrige  

 lande, som har ratificeret eller tiltrådt aftalen om Det Europæiske  

 Økonomiske  

 Samarbejdsområde, bortset fra Grækenland, Luxembourg, Portugal og Spanien.  

 Denne bestemmelse i loven afgrænser samtidig landekurven.
 Med dette lovforslag bemyndiges indenrigs- og  

 sundhedsministeren til at fastsætte regler om, hvilke EU/EØS-lande  

 lægemiddelvirksomhederne skal indberette lægemiddelpriser fra til  

 Lægemiddelstyrelsen  og hvordan landekurven dermed er sammensat.  

 Reglerne vil  

 umiddelbart blive fastsat således, at den nuværende landekurv ikke ændres i  

 forbindelse med udvidelsen af EU den 1. maj 2004.
2. Baggrund for lovforslaget I medfør af sygesikringslovens § 7 d, stk. 4,  

 gælder det, at for et lægemiddel, hvor der er beregnet en europæisk pris på  

 grundlag af virksomhedens indberetning efter § 7 f, beregnes  

 tilskudsprisen på baggrund af den europæiske pris.
Endvidere gælder i medfør  

 af  

 § 7 d, stk. 6, at for lægemidler, der indgår i en tilskudsgruppe,  

 hvor der for mindst et lægemiddel er beregnet en europæisk pris på grundlag  

 af  

 virksomhedens indberetning efter § 7 f, beregnes tilskudsprisen på  

 baggrund af den laveste beregnede europæiske pris.
 Det fremgår af § 7 f, stk. 1, at:
»  

 Den virksomhed, der  

 markedsfører et lægemiddel, skal i forbindelse med ansøgning om generelt  

 tilskud til lægemidlet underrette Lægemiddelstyrelsen om den pris, hvortil  

 lægemidlet bliver solgt af virksomheden eller en virksomhed i samme koncern  

 til  

 apotekerne i de øvrige lande, som har ratificeret eller tiltrådt aftalen om  

 Det  

 Europæiske Økonomiske Samarbejdsområde, bortset fra Grækenland, Luxembourg,  

 Portugal og Spanien (lægemidlets europæiske pris).  

  

 « Den 1. maj 2004 udvides EU med 10 nye medlemslande.
Det  

 vil, som sygesikringsloven er formuleret i dag, betyde, at de pågældende  

 lande  

 automatisk vil komme til at indgå i den landekurv, som er defineret i  

 § 7  

 f, og som anvendes ved beregning af sygesikringstilskud til lægemidler.
Som det fremgår af lovbemærkningerne til lovforslag nr.
L  

 235 af 3. maj 2001 om ændring af lov om offentlig sygesikring, bygger den  

 model  

 for anvendelse af europæiske gennemsnitspriser i tilskudssammenhæng, som  

 efterfølgende blev vedtaget med lov nr. 495 af 7. juni 2001, på anbefalinger  

 fra Sundhedsministeriets udvalg om forenkling af medicintilskudssystemet og  

 anvendelse af europæiske lægemiddelpriser i tilskudssammenhæng.
Anbefalingen  

 af  

 tilskudsmodel blev fremsat i enighed.
Udvalgets arbejde foreligger i form af  

 rapporten: »Medicintilskud og europæiske gennemsnitspriser«, som udkom i  

 april  

 2001. Rapporten kan hentes på Indenrigs- og Sundhedsministeriets hjemmeside  

 www.im.dk.
I sin anbefaling af en model for anvendelse af europæiske  

 gennemsnitspriser i tilskudssammenhæng lagde udvalget bl.a. afgørende vægt  

 på,  

 at Lægemiddelindustriforeningen overfor udvalget havde oplyst, at  

 Lægemiddelindustriforeningens medlemsvirksomheder var indstillet på i et år  

 efter ikrafttrædelsen af en ny lovgivning ikke at hæve priserne på generelt  

 tilskudsberettigede lægemidler over det europæiske gennemsnit på den enkelte  

 virksomheds produkter.
Lægemiddelindustriforeningen har efterfølgende  

 forlænget  

 sin pristilkendegivelse frem til sommeren 2005.
 Lægemiddelindustriforeningens prisgaranti sikrer, at  

 patienterne i dag opnår fuldt tilskud til køb af tilskudsberettigede  

 lægemidler, som markedsføres af foreningens medlemsvirksomheder i de af  

 bestemmelsen omfattede EU/EØS-lande.
Regeringen har i oktober måned 2003 nedsat Udvalget om  

 Medicintilskud.
Udvalget skal bl.a. fremkomme med forslag til initiativer,  

 der  

 kan begrænse væksten i medicinudgifterne.
Udvalget skal herunder inddrage  

 reglerne for fastsættelse af tilskudspriser.
Udvalget skal i den forbindelse  

 beskrive og vurdere de gældende bestemmelser for fastsættelse af  

 tilskudspriser,  

 herunder brugen af europæiske priser i tilskudssammenhæng.
Udvalget kan på  

 den  

 baggrund foreslå ændringer af reglerne for fastsættelse af tilskudspriser.  

 Det  

 fremgår af udvalgets kommissorium, at udvalget skal afgive sin rapport i  

 april  

 2004. Såfremt sygesikringslovens regler om beregning af tilskud til  

 lægemidler  

 skal ændres på baggrund af udvalgets anbefalinger, vil et lovforslag herom  

 formentligt tidligst kunne fremsættes i næste folketingssamling.
Hele regelsættet om fastsættelsen af tilskudspriser er  

 således under overvejelse.
Samtidig er det efter regeringens opfattelse meget  

 vanskeligt at forudsige konsekvenserne af en udvidelse af landekurven med de  

 10  

 nye lande, som optages i EU den 1. maj 2004. Der er på denne baggrund efter  

 regeringens opfattelse behov for, at man for så vidt angår  

 beregningsgrundlaget  

 af europæiske priser samt tilskudspriser viderefører status quo efter 1. maj  

 2004, og indtil resultatet af de igangværende overvejelser omkring  

 fastsættelsen af tilskudspriser er tilendebragt.
Regeringen fremsætter på  

 denne  

 baggrund dette lovforslag, som giver indenrigs- og sundhedsministeren hjemmel  

 til at fastsætte regler om, hvilke lande virksomhederne skal indberette  

 priser  

 fra til Lægemiddelstyrelsen.
Indenrigs- og sundhedsministeren vil umiddelbart  

 fastsætte reglerne, således at den nuværende landekurv ikke ændres i  

 forbindelse med udvidelsen af EU den 1. maj 2004.
3. Økonomiske og administrative konsekvenser for  

 det offentlige Lovforslaget vil ikke umiddelbart have økonomiske eller  

 administrative konsekvenser for det offentlige.
4. Økonomiske og administrative konsekvenser for  

 erhvervslivet Lovforslaget vil ikke umiddelbart have økonomiske og  

 administrative konsekvenser for erhvervslivet.
5. Økonomiske og administrative konsekvenser for  

 borgerne Lovforslaget vil ikke umiddelbart have økonomiske eller  

 administrative konsekvenser for borgerne.
6. Miljømæssige konsekvenser Lovforslaget har ingen miljømæssige konsekvenser.
7. Forholdet til EU-retten I Rådets direktiv 89/105/EØF om gennemsigtighed i  

 prisbestemmelserne for lægemidler til mennesker og disse lægemidlers  

 inddragelse under de nationale sygesikringsordninger (EF-tidende nr.
L 40 af  

 11. februar 1989) er det i artikel 6, nr. 2, bestemt, at beslutninger om ikke  

 at medtage et lægemiddel på listen over de lægemidler, der er omfattet af  

 sygesikringsordningen, skal indeholde en begrundelse, der bygger på objektive  

 og kontrollerbare kriterier.
Direktivet må endvidere forstås således, at  

 beslutninger, der medfører begrænsninger i omfanget af det tilskud, der ydes  

 det enkelte tilskudsberettigede lægemiddel, skal bygge på objektive og  

 kontrollerbare kriterier.
 Lovforslaget findes foreneligt med det nævnte direktiv.
Vurdering af  

 konsekvenser af lovforslaget Positive konsekvenser/ Mindreudgifter Negative konsekvenser/ Merudgifter Økonomiske og administrative konsekvenser for stat,  

 amtskommuner og kommuner Ingen Ingen Økonomiske og administrative konsekvenser for  

 erhvervslivet Ingen Ingen Økonomiske og administrative konsekvenser for borgerne Ingen.
Ingen Miljømæssige konsekvenser Ingen Ingen Forholdet til EU-retten Der henvises til afsnittet om forholdet til EU-retten Bemærkninger til lovforslagets enkelte bestemmelser Til § 1 Der henvises til lovforslagets almindelige bemærkninger.
Til § 2 Loven træder i kraft den 1. maj 2004. Efter lovens  

 vedtagelse fastsætter indenrigs- og sundhedsministeren regler i en  

 bekendtgørelse, som ligeledes træder i kraft den 1. maj 2004.
Bilag Lovforslaget sammenholdt med gældende lov Gældende formulering Lovforslaget §1 I lov om offentlig sygesikring, jf. lovbekendtgørelse  

 nr. 509 af 1. juli 1998, som bl.a. ændret ved lov nr. 495 af 7. juni 2001 og  

 senest ændret ved lov nr. 1210 af 27. december 2003, foretages følgende  

 ændring:
 1.  


  

 § 7 f, stk. 1,  

  

 affattes  

 således:
 § 7 f.  

  

 Den virksomhed, der markedsfører et lægemiddel, skal i forbindelse med  

 ansøgning om generelt tilskud til lægemidlet underrette Lægemiddelstyrelsen  

 om den pris, hvortil lægemidlet bliver solgt af virksomheden eller en  

 virksomhed  

 i samme koncern til apotekerne i de øvrige lande, som har ratificeret eller  

 tiltrådt aftalen om Det Europæiske Økonomiske Samarbejdsområde, bortset fra  

 Grækenland, Luxembourg, Portugal og Spanien (lægemidlets europæiske pris).
