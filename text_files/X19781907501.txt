Amtsankenævnet afgjorde, at en kommune var berettiget til at yde hjælp  

 til betaling af tandbehandling alene med et beløb, der efter en faglig  

 vurdering dækkede prisen for en fuld forsvarlig og velbegrundet behandling,  

 selv om den faktiske udgift for tandbehandlingen var højere.
Amtsankenævnet  

 henledte i øvrigt opmærksomheden på, at de i overenskomsten mellem  

 Sygesikringens Forhandlingsudvalg og Dansk Tandlægeforening fremgår, at det  

 er tandlægens pligt før behandlings påbegyndelse at træffe aftale med  

 patienten om honorarets størrelse, med mindre behandlingen alene består af  

 overenskomstaftalte ydelser.
 MEDDELELSE OM AFGØRELSEN:
 En 21-årig ugift klagede over, at et socialudvalg havde afslået at yde  

 hjælp til betaling af tandbehandling med det fulde beløb, 3.239 kr., og i  

 stedet havde bevilget hende et tilskud på 2.000 kr.
 Amtsankenævnet tiltrådte det sociale udvalgs afgørelse, da det af det  

 sociale udvalg ydede beløb efter en faglig vurdering dækkede prisen for en  

 fuldt forsvarlig og velbegrundet behandling.
 Da det af sagen fremgik, at ansøgeren ikke forud for behandlingen var  

 blevet orienteret om den forventede pris for denne og derfor ikke havde været  

 i stand til at vurdere sine muligheder for at afholde udgiften, henledte  

 amtsankenævnet opmærksomheden på, at det af § 15, stk. 6, i overenskomsten  

 mellem Sygesikringens Forhandlingsudvalg og Dansk Tandlægeforening fremgår,  

 at det er tandlægens pligt før behandlingens påbegyndelse at træffe aftale  

 med patienten om honorarets størrelse og betalingsmåden, med mindre  

 behandlingen alene består af overenskomstafalte ydelser, hvilket ikke var  

 tilfældet i den foreliggende sag.
 Ansøgeren har i medfør af overensskomstens § 8, stk. 3, adgang til at  

 rejse klage over tandlægens forsømmelighed.
