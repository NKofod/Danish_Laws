God presseskik var overtrådt, og det blev pålagt bladet at  

 offentliggøre et resumé af kendelsen, hvorved  

 Pressenævnet udtalte sin alvorlige kritik.
I øvrigt burde klager  

 have lejlighed til at komme med et genmæle.
Kendelse fra Pressenævnet i sag nr.  

 99/1998 K har ved advokat Leif Nielsen klaget til  

 Pressenævnet over en artikel bragt i HESTEJOURNALEN, nr. 9, september  

 1998, idet hun mener, at god presseskik er tilsidesat.
Der er endvidere  

 klaget over, at bladet har afvist at bringe et genmæle.
 Artiklen havde overskriften " NIELS  HEIN  RUUS har  

 slået sig ned i Vestsjælland" og omtalte i interview-form den  

 interviewedes liv og tilværelse.
 I artiklen hed det bl.a.:
"FORTIDENDS SYNDER Den megen turbulens omkring  Niels  Hein  Ruus har kostet,  

 professionelt og socialt.
Selvom ridning og heste er hele hans liv, er der  

 sorte pletter på hans lange karriere i hesteverden, som han gerne vil  

 være foruden.
Ting som han har betalt straffen for, men som det er  

 aldrig lykkedes ham at få fortalt at han ingen andel havde i.
Fortidens  

 synder, og en lille blød dreng, der voksede op og blev til en  

 hård banan på grund af, blandt andet, et længerevarende  

 børnehjemsophold, hvor han havde lært at holde kæft,  

 gjorde at han aldrig sagde noget, da han sammen med sin samarbejdspartner,  

(klageren), blev anklaget i en forsikringssag.
I et misforstået  

 hensyn ville han skåne hende og måtte gå fire måneder  

 i fængsel." Klageren har anført, at hun i adskillige år  

 har arbejdet inden for hestebranchen under navnet (det navn, der blev  

 anført i artiklen), og hun er således kendt i denne  

 "rytterverden".
Klageren har videre anført, at læseren  

 på baggrund af ordvalget i artiklen klart bibringes den opfattelse, at  

 klageren ligesom den interviewede har begået eller medvirket til en  

 strafbar handling, og at den interviewede har påtaget sig skylden  

 herfor.
Klageren har imidlertid ikke været tiltalt for endsige  

 dømt for det strafbare forhold, som den interviewede blev idømt  

 fængselsstraf for.
Klageren har herudover anført, at oplysningerne i  

 artiklen er ukorrekte og ikke er blevet kontrolleret.
Bladet har ikke udvist  

 tilstrækkelig kritik over for den, der bragte oplysningerne, og bladet  

 har ikke rettet henvendelse til klageren forud for artiklens  

 offentliggørelse.
 Klageren har yderligere anført, at de viderebragte  

 oplysninger er uden aktualitet og uden almen interesse.
 Til støtte for kravet om genmæle har klageren  

 anført, at oplysningerne er skadelige for klageren.
 Pressenævnet har opfordret klageren til at formulere  

 det genmæle, klageren ønsker, at bladet skal bringe, men  

 nævnet har ikke modtaget et formuleret genmælekrav.
 Bladet har fremsendt en afskrift af uddrag af det  

 båndede interview med den interviewede, og har anført, at det  

 på grundlag heraf ikke er forkert opfattet, at såvel den  

 interviewede som klageren har været anklaget i en forsikringssag.
 Bladet har videre anført, at journalisten ikke selv  

 kender klageren, men ved, at hun og den interviewede tidligere har arbejdet  

 sammen omkring hestehandel.
 Bladet har endelig anført, at man bestemt ikke har  

 haft til hensigt at skade hverken klageren eller den interviewede.
 I sagens behandling har følgende  

 nævnsmedlemmer deltaget: Per Sørensen, Bo Maltesen, Lene Sarup  

 og Ole Askvig.
 Pressenævnet udtaler:
Bladets oplysning om, at den interviewede sammen med  

 klageren var anklaget i en forsikringssag, er en oplysning, der kan  

 være skadelig, krænkende eller virke agtelsesforringende for  

 klageren.
Bladet har derfor været forpligtet til at efterprøve  

 denne oplysning i særlig grad forud for offentliggørelsen,  

 navnlig ved forelæggelse for klageren, hvilket imidlertid ikke  

 skete.
 Endvidere finder Pressenævnet, at det til  

 opfyldelsen af formålet med artiklen var unødvendigt at  

 offentliggøre klagerens navn.
 Pressenævnet finder derfor, at bladet har tilsidesat  

 god presseskik, og nævnet udtaler sin alvorlige kritik af bladet.
På baggrund af de fremlagte oplysninger finder  

 Pressenævnet, at det ikke er godtgjort, at bladets oplysninger om  

 forsikringssagen er korrekte.
Klageren bør derfor have lejlighed til  

 at fremkomme med et genmæle, hvori hun kan anføre, at hun ikke  

 har været tiltalt eller dømt i den omtalte forsikringssag.
 I medfør af medieansvarslovens § 49  

 pålægges det herefter den ansvarshavende redaktør af  

 HESTEJOURNALEN at offentliggøre følgende:
 "Kendelse fra Pressenævnet:
 HESTEJOURNALEN bragte i nr. 9, september 1998 i  

 forbindelse med et interview med  Niels  Hein  Ruus en oplysning om, at han  

 sammen med (klageren) på et tidspunkt blev anklaget i en  

 forsikringssag, og at han i et misforstået hensyn ville skåne  

 hende og måtte gå fire måneder i fængsel.
(Klageren) har klaget til Pressenævnet over  

 artiklen, idet hun mener, at god presseskik er tilsidesat.
Hun har endvidere  

 krævet, at bladet bringer et genmæle fra hende.
 Bladet har i en udtalelse anført, at bladet ikke  

 har haft til hensigt at skade klageren.
Pressenævnet har udtalt, at bladets oplysning om, at  

 den interviewede sammen med klageren var anklaget i en forsikringssag, er en  

 oplysning, der kan være skadelig, krænkende eller virke  

 agtelsesforringende for klageren.
Bladet har derfor været forpligtet  

 til at efterprøve denne oplysning i særlig grad forud for  

 offentliggørelsen, navnlig ved forelæggelse for klageren,  

 hvilket imidlertid ikke skete.
 Endvidere finder Pressenævnet, at det til  

 opfyldelsen af formålet med artiklen var unødvendigt at  

 offentliggøre klagerens navn.
 Pressenævnet finder derfor, at bladet har tilsidesat  

 god presseskik, og nævnet udtaler sin alvorlige kritik af bladet.
På baggrund af de fremlagte oplysninger finder  

 Pressenævnet, at det ikke er godtgjort, at bladets oplysninger om  

 forsikringssagen er korrekte.
Klageren bør derfor have lejlighed til  

 at fremkomme med et genmæle, hvori hun kan anføre, at hun ikke  

 har været tiltalt eller dømt i den omtalte forsikringssag.
 København, den 4. november 1998.
Per Sørensen, Bo Maltesen, Lene Sarup og Ole  

 Askvig." Afsagt den 4. november 1998.
