 Flytbare skillevægge, der både kan monteres således, at flytning  

 kræver ændring i lofter og gulve m.v. og således, at flytning ikke kræver  

 disse ændringer, anses for egentlige bygningsbestanddele eller løsøre  

 afhængig af den konkrete montering, jf. vurderingsloven § 9.
 Foresprøgslen afvistes, da besvarelse ikke kan ske med fornøden  

 sikkerhed, jf. lov om bindende forhåndsbesked § 3, 1. punktum.
Ejendomsvurdering, skillevægge m.v., bindende forhåndsbesked.
Et  

 revisionsfirma forespurgte, efter hvilke regler skillevægge m.v. skulle  

 behandles vurderingsmæssigt og dermed skattemæssigt.
Det drejede sig om  

 skillevægge af svensk fabrikat, betegnet Design Vaggsystem, som laves i 3  

 forskellige udførelser, benævnt Design 2.000, Design Classic og endelig det  

 mest økonomiske Design Office.
Alle 3 systemer bygger på samme stamme af  

 ståldragere.
Ståldragerne skrues eller spændes fast mellem gulv og tag.  

 Vægsektionerne fastgøres på horisontale dragere, som også yderligere  

 stabiliserer stammen.
Forskellige sektionstyper sættes på samme stamme, t.ek,  

 Design Office i et rum og Design Classic i et andet rum.
Nye døråbninger og  

 glaspartier kan monteres stort set hvor som helst.
Et patenteret  

 ophængningsbeslag medfører, at vægsektionerne monteres helt uden  

 specialværktøj.
Det er dernæst let at demontere sektioner, når man t,ks. skal  

 have adgang til elinstallationer, eller der skal udskiftes en ødelagt  

 sektion.
Det er ved opførelse af kontorbyggeri i dag sædvane, at opdelingen i  

 kontorer m.v. først foretages efter byggeriets udlejning og da efter lejerens  

 helt specifikke ønsker.
Rumopdeling foretages med skillevægsmoduler af  

 tilsvarende karakter, som omhandlet i den her foreliggende bindende  

 forhåndsbesked, loftbeklædning og gulvbeklædning monteres eventuelt  

 efterfølgende, således at de fleksible vægge reelt ikke kan afmonteres og  

 udskiftes eller flyttes, uden ret omfattende bygningsarbejder skal foretages.  

 Ved specielle behov for meget stor rumfleksibilitet kan væggene på den anden  

 side udmærket monteres, således at flytning og ændring ved opståede behov  

 herfor kan foretages uden indgreb i f.eks.
Lofter og gulve.
Ligningsrådet  

 afviste forespørgslen i medfør af lovens § 3, 1. punktum, da det var rådets  

 opfattelse, at forespørgslen ikke kunne besvares med fornøden sikkerhed.
Alt  

 afhængig af den konkrete monteringsmåde ville væggene m.v. kunne få karakter  

 af såvel bygningsbestanddele som af løsøre.
Ligningsrådet tilføjede, at  

 såfremt man statuerer, at det omhandlede system i sin helhed måtte anses som  

 egentlige bygningsbestanddele, idet de både for så vidt angår vægge og loft  

 træder i stedet for sædvanlige vægge og lofter, skulle systemet medregnes ved  

 vurderingen af den faste ejendom.
Men såfremt systemet ikke trådte i stedet  

 for sædvanlige vægge og lofter, skulle det ikke medregnes ved  

 ejendomsvurderingen og kunne således betragtes som løsøre.
