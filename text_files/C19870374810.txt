I.
Orientering I At-cirkulæreskrivelse 5/1987 udsendte direktoratet orientering og  

 instruks vedrørende hovedemnet for 1987: Tunge løft.
Siden har der vist sig behov for at ændre tilrettelæggelsen af indsatsen  

 vedrørende opstilling af gasbetoneelementer.
Derfor udsendes denne reviderede  

 At-cirkulæreskrivelse om emnet.
Den erstatter 5/87.
 Tunge løft er hovedemnet for 1987.
Med denne indsats starter arbejdstilsynet et systematisk  

 forebyggelsesarbejde mod arbejdsbetingede bevægeapparatskader.
Indsatsen  

 opdeles i to faser.
 Første fase, der løber i hele 1987 og delvist i 1988, omfatter tunge løft.
 Anden fase, der løber i 1988, omfatter ensidige gentagne belastninger.
 Arbejdstilsynet starter med tunge løft, fordi:
- det er et af de mest udbredte arbejdsmiljøproblemer - rygbesvær forringer livskvaliteten for mange mennesker - samfundsøkonomisk er rygbesvær den dyreste arbejdsbetingede  

 bevægeapparatlidelse - rygbesvær er den bedst undersøgte arbejdsbetingede bevægeapparatlidelse - sammenhængen mellem rygbesvær og tunge løft er veldokumenteret.
1. Brancher For at opnå størst mulig effekt koncentreres indsatsen hovedsageligt om  

 brancheområderne jern og metal, bygge og anlæg, transport- og plejesektoren,  

 som ifølge arbejdstilsynets dokumentationsarbejde er karakteriseret ved at  

 have meget fysisk tungtarbejde.
 På baggrund af arbejdstilsynets egne undersøgelseer samt drøftelsere med  

 BSR 1, 2, 4 og 11 er der behov for, at indsatsen navnlig koncentreres om  

 følgende arbejdsprocesser inden for de fire brancheområder:
Jern og metal - autoreparation, herunder lastbilreparation - maskinarbejde, herunder værktøjsskift og reparation - smedearbejde, herunder reparationsarbejde, arbejde med store  

 jernkonstruktioner, af- og pålæsning af svejseværker m.m.
Bygge og anlæg - brolægningsarbejde, koncentreret om sætning af kantsten og lægning af  

 fliser - gasbetonelementopstilling - arbejde på stige - håndtering af støbeforme - af- og pålæsning af maskiner - opsætning af limtræsdragere samt vindues- og døroverliggere - opsætning og rejsning af spær - opsætning af åse - installation af kedler og beholdere - isætning af store ruder.
Transport - lager- og pakhusarbejde, herunder manuel flytning ind og ud af lager  

 samt vareud- og indlevering, navnlig i forbindelse med: 1) frysehuse 2)  

 foderstoffer 3) havne 4) ompalletering af gods 5) plukning - vognmandsområdet: 1) flytning 2) renovation 3) foderstoffer 4) af- og  

 pålæsning 5) kørsel med handicappede - redningstjeneste: 1) ambulancekørsel 2) alm. redningsarbejde Plejesektoren - arbejde ved seng - arbejde med badning Disse arbejdsprocesser er navnlig belastende på områder som:
 Inden for de øvrige brancher skal indsatsen ske i forbindelse med  

 kredsenes besøg på virksomhederne uanset besøgets formål.
 Herudover videreføres kredsenes igangværende aktiviteter på  

 ergonomiområdet.
2. Grundlag Tunge løft kan i vid udstrækning undgås ved følgende foranstaltninger:
- bedre indretning af arbejdsstedet - brug af egnede tekniske hjælpemidler - bedre tilrettelæggelse af arbejdet - at byrder udformes med henblik på håndtering - anvendelse af god arbejdsteknik.
 De relevante bestemmelser er:
- § 42 i arbejdsmiljøloven - §§ 4, 5, 7, 10, § 13 nr. 5 og § 17 i bekendtgørelsen om arbejdets  

 udførelse - §§ 3, 4, 6, 7, 9 og 10 i bekendtgørelsen om manuel transport - §§ 9, 19 og 20 i bekendtgørelsen om tekniske hjælpemidlers indretning og  

 anvendelse.
For at sikre at arbejdstilsynet kan foretage ensartede bedømmelser af, om  

 forskellige former for løft kan resultere i overbelastning af lænderyggen,  

 har direktoratet udarbejdet nogle vejledende retningslinier til brug for de  

 tilsynsførende ved bedømmelse af, om løft er sundhedsskadelige.
De vejledende  

 retningslinier fremgår af kompendiet »Tunge løft - ondt i ryggen«.  

 Kompendiet er udsendt til kredsene i november 1986.
Endvidere har direktoratet over for leverandørerne af gasbetonelementer  

 præciseret arbejdstilsynets »Ergonomiske krav til arbejde med opstilling  

 af gasbetonelementer«.
Disse krav fremgår af bilag til denne  

 cirkulæreskrivelse.
Samtidig har direktoratet stillet krav til leverandørerne  

 om, at montagevejledningen suppleres med de ergonomiske krav, så  

 entreprenører/arbejdsgivere bliver bekendt hermed.
3. Undervisnings- og informationsmateriale De vejledende retningslinier, som fremgår af kompendiet »Tunge løft -  

 ondt i ryggen« bygger på et dokumentationsmateriale, der i løbet af kort  

 tid vil blive udsendt i en arbejdstilsynsrapport med titlen  

 »Lænderygbesvær og - belastning ved tunge løft.
Muskelstyrke og -  

 udholdenhed: relation til lænderygbesvær«.
Der er fremstillet en videofilm med titlen »Ondt i ryggen - nej  

 tak«.
Hver kreds har modtaget en kopi af filmen.
 Endvidere er udsendt en At-meddelelse om ryg, nakke- og skulderbesvær og  

 en At-meddelelse udsendes om tunge løft.
Til brug for indsatsen udsendes fire foldere: en om tunge løft, en om løft  

 af personer, en om brolægningsarbejde og en om opstilling af  

 gasbetonelementer.
Folderne om tunge løft, løft af personer og  

 brolægningsarbejde er udsendt.
Folderen om gasbetonelementer udsendes april  

 1988.
 Endvidere er der fremstillet et begrænset antal badges og klistermærker.
 Til undervisningsbrug har hver kreds modtaget et sæt overheads og 30 stk.  

 af kompendiet »Tunge løft - ondt i ryggen«.
For at øge opmærksomheden om »tunge løft« - problemet og  

 arbejdstilsynets indsats sendes to TV-OBS.
Den ene er sendt i foråret, og den  

 anden sendes i efteråret 1987.
II.
Instruktion 1. Ressourcer Kredsene skal i 1987 anvende 20% af den samlede virksomhedstid på  

 indsatsen.
Tiden fordeles med:
- minimum 10% nogenlunde ligeligt fordelt inden for brancherne jern- og  

 metal, bygge- og anlæg, transport- og plejesektoren - ca. 5% inden for de øvrige brancheområder, hvor der konstateres tunge  

 løft, og - ca. 5% på at videreføre det generelle ergonomiarbejde.
2. Tilsynspolitik 2.1. Generelt De planlagte ressourcer skal anvendes til tilsyn på virksomhederne.
Dog  

 skalindsatsen tilrettelægges på særlig måde for plejesektoren og for  

 virksomheder med arbejde med sætning af kantsten og lægning af fliser samt  

 opstilling af gasbetonelementer, se 2.2, 2.3 og 2.4.
Ved tilsynsbesøgene skal kredsene vurdere arbejde med løft og, ud fra de  

 vejledende retningslinier i kompendiet »Tunge løft - ondt i ryggen«  

 og en bedømmelse af totalsituationen, afgøre i hvert enkelt tilfælde, om et  

 løft er acceptabelt eller uacceptabelt.
I alle tilfælde, hvor løft bedømmes  

 uaccepteble, afgives der funktionspåbud og vejledes i, hvordan løftet kan  

 gøres acceptabelt.
Ved påbudsafgivelse fastsættes en tidsfrist for, hvornår  

 det uacceptable forhold skal være bragt i orden, og der gøres opmærksom på,  

 at manglednde efterkommelse af påbud kan resultere i, at politiet anmodes om  

 at rejse retslig tiltale mod virksomheden.
 I alle tilfælde, hvor der modtages ufyldestgørende skriftlig  

 tilbagemelding, skal virksomheden genvejledes/genbesøges.
2.2. Plejesektoren 1. halvår af 1987 skal anvendes til kortlægning af  

 problemerne med tunge løft og en planlægning for løsningen af dem.
Kredsene skal i fornødent omfang, med hjemmel i § 21 i arbejdsmiljøloven,  

 jfr. § 18 i bekendtgørelsen om arbejdets udførelse, påbyde  

 kommunerne/institutionerne at kortlægge omfang og karakter af tunge løft  

 samt, med hjemmel i §§ 4 og 5 i bekendtgørelserne om arbejdets udførelse,  

 udarbejde tids- og handlingsplan for en samlet løsning af problemerne med  

 tunge løft på plejeområdet.
I forbindelse hermed skal kredsene anvende de  

 planlagte ressourcer til information og vejledning om, hvordan tunge løft  

 begrænses ved hjælp af tekniske hjælpemidler, arbejdsstedets indretning, god  

 arbejdsteknik og arbejdets tilrettelæggelse.
Kommunerne skal sende planerne til kredsene inden 1. juli 1987. Der vil  

 kunne gives fristforlængelse efter nærmere aftale med den lokale  

 arbejdstilsynskreds til 1. januar 1988. For at sikre en ensartet behandling  

 af kommunerne er der til brug for kommunernes kortlægning og planlægning  

 udarbejdet et standardkoncept til, hvad kortlægningen skal omfatte, og hvad  

 tids- og handlingsplanen skal indeholde.
Standardkonceptet, der er sendt til  

 kredsene, kan medfølge ved påbudsafgivelsen.
 I 2. halvår 1987 skal kredsene anvende de planlagte ressourcer til tilsyn  

 inden for plejesektoren og i fornødent omfang afgive påbud efter  

 retningslinierne i pkt. 2.1.
 2.3. Sætning af kantsten og lægning af fliser.
I 1987 skal der foretages tilsyn på alle virksomheder, som udfører sætning  

 af kantsten og lægning af fliser.
For hver virksomhed og arbejdsproces  

 udfyldes det checkskema, der blev udleveret til kredsene i forbindelse med  

 den orientering om indsatsen, der blev givet af et rejsehold fra direktoratet  

 i november/december 1986.
 Tilsyn vedrørende sætning af kantsten og lægning af fliser starter straks.
Ca. et år efter, at der i 1987 er ført tilsyn og udfyldt checkskema for så  

 vidt angår sætning af kantsten og lægning af fliser, genbesøges  

 virksomhederne.
Ved disse besøg færdigudfyldes checkskemaerne.
2.4. Gasbetonelementer Kampagnen udskydes til 1. april 1988 og løber året ud.
Kredsene vil dog indtil 1. april 1988 stadig kunne afgive påbud/forbud I praksis vil det medføre, at kredsene vil kunne afgive påbud/forbud i  

 tilfælde, hvor montagevogn ikke anvendes, enten fordi den ikke forefindes,  

 eller fordi man ikke kan komme hen til opsætningsstedet med den.
Efter den 1. april 1988 skal de planlagte ressourcer anvendes til tilsyn  

 på arbejdspladser, hvor der foretages opstilling af gasbetonelementer, og der  

 skal i fornødent omfang afgives påbud efter retningslinierne i I.2. Samtidig  

 skal det kontrolleres, om montagevejledningerne er blevet suppleret med  

 arbejdstilsynets »Ergonomiske krav til opstilling af  

 gasbetonelementer«, således som direktoratet har krævet det, jfr.
I.2.  

 Hvis det konstateres, at en leverandør ikke har efterlevet dette krav, skal  

 der ske indberetning til direktoratet.
I den ovenfor nævnte periode skal der foretages tilsyn hos alle  

 virksomheder, som udfører opstilling af gasbetonelementer.
For hver  

 virksomhed og arbejdsproces udfyldes det checkskema, der bliver udleveret til  

 kredsene, inden indsatsen starter i 1988.
 Ca. eet år efter, at der er ført tilsyn og udfyldt checkskema for så vidt  

 angår opstilling af gasbetonelementer, genbesøges virksomheden  

 (entreprenøren). Ved disse besøg færdigudfyldes checkskemaerne.
3. Resultatopgørelse Det er vigtigt, at indsatsen forløber som planlagt og giver gode  

 resultater.
For at vide om dette er tilfældet, skal kredsene:
- registrere i ugeindberetningssystemet - udarbejde en rapport - foretage en stikprøvekontrol - udfylde checkskemaer.
ad ugeberetningssystem Der skal ske en registrering af virksomhedstiden, som bruges i forbindelse  

 med indsatsen.
Endvidere skal antallet af afgivne påbud/forbud registreres.
ad rapport Inden udgangen af januar måned 1988 skal kredsene udarbejde en kort  

 rapport om, hvordan indsatsen er forløbet.
Rapporten indsendes til  

 direktoratet.
 Rapporten skal som minimum indeholde beskrivelse af:
- hvordan status for »tunge løft« -problemet var ved indsatsens  

 start - hvordan »tunge løft« -indsatsensen blev tilrettelagt - hvordan virksomhedens, organisationers og andres holdning var til  

 indsatsen, og hvordan samarbejdet med dem har været under indsatsen - hvilket resultat indsatsen foreløbig har haft - om der er behov for yderligere initiativer med hensyn til tunge løft - om direktoratets indsatsforberedelse og, -gennemførelse har været  

 tilfredsstillende.
ad stikprøvekontrol I første kvartal 1988 foretages en stikprøvekontrol inden for gruppen af  

 virksomheder, som på tilfredsstillende måde skriftligt har meddelt, at  

 arbejdstilsynets påbud vedrørende tunge løft er efterkommet.
Undtaget er de  

 virksomheder, hvor der er udfyldt checkskemaer.
Stikprøvekontrollen skal omfatte ca. 10% tilfældigt udvalgte af disse  

 virksomheder.
Resultatet af stikprøverne skal indsendes til direktoratets 10.  

 kontor inden udgangen af august måned 1988.
ad checkskemaer Som nævnt under afsnit 2.3, og 2.4, skal der udfyldes checkskemaer ved  

 sætning af kantsten og lægning af fliser samt opstilling af  

 gasbetonelementer.
Færdigudfyldte skemaer for sætning af kantsten og lægning  

 af fliser skal sendes til direktoratets 10. kontor inden udgangen af 1988 og  

 for opstilling af gasbetonelementer inden udgangen af 1989.
4. Spørgsmål Spørgsmål om »tunge løft« -indsatsen generelt og specifikt - fx  

 ankesager - bedes rettet til direktoratets 10. kontor.
III.
Ikrafttræden Cirkulæreskrivelsen træder i kraft straks.
 Samtidig bortfalder cirkulæreskrivelse nr. 5/87.
23. november 1987 Erik Andersen Bilag til cirkulæreskrivelse nr. 12/1987 Ergonomiske krav til opstilling af gasbetonelementer.
A.
Planlægning og tilrettelægning Arbejdet skal planlægges og tilrettelægges, så personbelastningen  

 reduceres mest muligt.
Man skal derfor sørge for - at der findes en konkret instruktion om, i hvilken rækkefølge  

 elementerne skal opstilles, og som angiver korrekt afstivningsmetode og  

 arbejdsteknik - at elementerne er leveret, hvor de skal bruges, og er stablet korrekt i  

 forhold til de hjælpemidler, der skal bruges, så gribehøjden giver en ideel  

 arbejdsstilling - at de rigtige tekniske hjælpemidler er til stede, hvor de skal bruges,  

 og vedligeholdes jævnligt - at tranportveje og arbejdssted er ryddede, så tekniske hjælpemidler kan  

 anvendes Afstivninger må ikke vanskeliggøre løft af element fra stabel til vogn,  

 transport og opsætning af element.
 Hvor montagevognen ikke kan bruges, fx på grund af snævre forhold, skal  

 arbejdet tilrettelægges, så der fx kan anvendes lettere elementer (smallere,  

 kortere eller tyndere) eller andre tekniske hjælpemidler.
B.
Elementvægt Ved manuelt løft og rejsning af elementer - foretaget af to personer må elementet max. veje 100 kg.
 - foretaget af een person må elementet max. veje 50 kg.
 Det er en forudsætning for anvendelse af disse vægtgrænser, at optimale  

 arbejdsbetingelser er til stede, dvs.
- at håndtering foregår midt foran kroppen (mellem midt lårhøjde og  

 albuehøjde) - at håndtering foregår tæt ved kroppen (inden for underarmsafstand) - at fodfæste er stabilt - at ryggen holdes rank og ikke vrides.
 Manuelle løft og rejsning af elementer under 100 kg vil derfor i visse  

 situationer blive vurderet som sundhedsskadelige ud fra en konkret vurdering  

 af arbejdsbetingelserne.
C.
Tekniske hjælpemidler De tekniske hjælpemidler skal altid - være udformede således, at arbejdet kan udføres uden skæve eller  

 foroverbøjede stillinger - kunne anvendes i alle faser ved løft, transport og montage, og således,  

 at belastningsgrænserne overholdes - være lette at betjene og lette at flytte.
 Elementer, der vejer over 100 kg, skal altid løftes, transporteres og  

 rejses maskinelt.
 Ved maskinel montage forstås anvendelse af kran eller lignende teknisk  

 hjælpemiddel, hvor personen ikke belastes af elementets vægt.
 Ved montage af elementer under 100 kg skal i videst muligt omfang anvendes  

 tekniske hjælpemidler, der reducerer belastningen.
D.
Mærkning Elementer, der vejer over 100 kg, skal altid være mærkede af hensyn til  

 forsvarlig montering.
 Elementer, der er mærkede, skal altid håndteres med kran eller lignende  

 teknisk hjælpemiddel.
Elementerne leveres med plast.
Hvis elementerne opbevares uden beskyttelse  

 og i en længere periode udsættes for nedbør, vil de blive tungere end de  

 anførte transportvægte.
E.
Instruktion For at arbejdet kan udføres sikkerheds- og sundhedsmæssigt forsvarligt,  

 skal der gives instruktion om - hvilke tekniske hjælpemidler, der skal anvendes - hvordan de skal anvendes - hvordan montage af gasbetonelementer skal foregå Hvis man ikke kan undgå løft, skal korrekt løfte- og arbejdsteknik  

 anvendes.
