 I medfør af lov nr. 117 af 28. marts 1951 om tilsyn med skibe fastsætter  

 ministeriet for handel, industri og søfart herved følgende nærmere  

 forskrifter angående skibsmandskabets opholdsrum m.v. om bord i danske skibe.
 Almindelige bestemmelser.
§ 1 Definitioner.
 I denne bekendtgørelse skal de nedenstående udtryk anses defineret eller  

 nærmere bestemt på følgende måde:
 »Dæksfolk« og »maskinfolk« (folkene) omfatter ikke  

 styrmænd og maskinmestre.
 »Fiskefartøj«: - skib, der er forsynet med fiskericertifikat.
 »Opholdsrum«: - indbefatter såvel soverum som spiserum,  

 fritidsrum, kontorer og sygerum.
 »Skibsmandskabet« eller »mandskabet«: - omfatter  

 enhver person, der er påmønstret skibet (styrmænd, maskinmestre, læger,  

 telegrafister, dæks- og maskinfolk samt restaurations- og betjeningspersonale  

 m.v.).
 »Stål«: - omfatter også jern eller tilsvarende metalliske  

 materialer.
 »Tons«: - registertons brutto.
§ 2 Anvendelsesområde.
 De i denne bekendtgørelse indeholdte forskrifter kommer, hvor intet andet  

 er bestemt og med de nedenfor nævnte undtagelser, til anvendelse på alle  

 danske skibe på 20 tons eller derover, hvis køl er lagt efter 29. januar  

 1953, eller som efter denne dato er indført fra udlandet.
 Andre danske skibe af den nævnte størrelse skal, i det omfang det er  

 muligt under hensyn til den eksisterende indretning, bringes til at opfylde  

 bekendtgørelsens forskrifter, når de, bortset fra havaritilfælde, undergår  

 større reparationer, eller der foretages væsentlige ændringer i det  

 pågældende skibs konstruktion.
 Nærværende bekendtgørelse finder indtil videre ikke anvendelse på  

 fiskefartøjer, hjemmehørende på Færøerne.
§ 3 Godkendelse.
 For alle nybygninger over 100 tons såvelsom for skibe, der indføres fra  

 udlandet, skal der på tidligst muligt tidspunkt, forinden skibet sættes i  

 fart, til direktoratet for statens skibstilsyn til godkendelse indsendes  

 tegninger i 3 eksemplarer og nærmere oplysninger vedrørende opholdsrummenes  

 beliggenhed, indretning og udstyr m.v., herunder oplysning om skibets  

 fartsområde, mandskabets antal og fordeling efter kategorier, skibets  

 omtrentlige bruttotonnage og hestekraft (IHK), eventuelt kulforbrug og antal  

 fyr (brændere). Endvidere vil der vedrørende enhver ændring af opholdsrum i  

 skibe over 100 tons på tilsvarende måde være at indsende fornødne tegninger  

 og oplysninger til godkendelse.
 Opholdsrum.
A.
Almindeligebestemmelser.
§ 4 Anbringelse og bygning.
Opholdsrum for skibsmandskabet må ikke, såfremt det er anbragt under  

 skoddækket, anbringes foran for forreste kollisionsskod og må ikke anbringes  

 under et dæk beliggende under dybeste lastevandlinie.
I skibe på 500 tons og  

 derover skal soverum være anbragt over dybeste lastevandlinie, enten  

 midtskibs eller agter.
 Opholdsrummenes beliggenhed i forhold til lamperum og rum til opbevaring  

 af olie, maling eller andre brandfarlige, giftige eller ildelugtende stoffer  

 må ikke kunne medføre ulempe eller fare for mandskabet.
Fra opholdssrum må der ikke være direkte adgang til et fælles klosetrum,  

 et fælles vaskerum, et lamperum eller et rum til opbevaring af olie, maling  

 eller andre brandfarlige, giftige eller ildelugtende stoffer eller -  

 forsåvidt angår skibe over 100 tons - til et kabysrum.
Udvendige skodder og  

 skodder mellem opholdsrum og fornævnte rum samt maskin-, kedel- og lastrum  

 skal i stålskibe være af stål; i træskibe kan de være bygget af træ af to lag  

 med filt eller lignende imellem og tætnet med lister over sammenføjningerne,  

 og i umiddelbar nærhed af kabys skal skoddet være beklædt med asbest eller  

 lignende.
Hvis et opholdsrum eller gange, der fører til et opholdsrum, støder op til  

 et kabysrum, maskin- eller kedelrum, herunder casinger, eller hvis  

 temperaturforskellen mellem rummene er særlig stor, skal der sørges for god  

 isolation mellem rummene.
Damp- eller varmtvandsledninger skal være godt  

 isoleret.
Fra opholdsrum må der ikke være adgang til lastrum, olietanke, kædekasse,  

 kabelrum eller lignende rum.
Denne regel gælder dog ikke for sejlskibe og  

 sejlskibe med hjælpemaskinkraft under 400 tons, men de til sådanne rum  

 førende åbninger skal da kunne lukkes nemt og forsvarligt med lemme eller  

 lignende.
 Fra soverum må der ikke være direkte adgang til maskin- eller kedelrum,  

 til tørrerum eller til rum til opbevaring af maskin-, dæks- eller andre  

 stores, og udgange direkte til åbent dæk skal være vel beskyttet.
 Opholdsrum skal være forsvarligt beskyttet mod søens og vejrligets  

 påvirkning samt tætnet mod lækage og uddunstning fra lasten.
Dørken skal i skibe over 50 tons være af mindst 60 mm træ eller af stål  

 dækket med mindst 45 mm træ eller andet isolerende materiale af tilsvarende  

 isolationsevne, således at der ydes tilstrækkelig beskyttelse mod kulde og  

 fugtighed.
Består dørken af sammenssat material, skal tilslutningen til  

 siderne i rummene være afrundet på en sådan måde, at sprækker undgås.
 Der skal drages omsorg for, at vand ikke kan samle sig i hjørner eller  

 lignende steder.
Udsatte ståldæk over opholdsrum og gange skal på oversiden klædes med træ  

 af ikke under 45 mm i tykkelse elle andet isolerende materiale af tilsvarende  

 isolationsevne.
Denne regel gælder dog ikke for skibe under 100 tons i fart  

 øst for en linie fra Lindesnæs til Texel, forsåvidt undersiden af ståldæk og  

 dæksbjælker er beklædt med træ. Pullerter og lignende kan anbringes direkte  

 på ståldæk.
I soverum og spiserum skal skibssiderne med spanter, stålskodder, ståldæk  

 og bjælker klædes med træ eller andet godkendt materiale.
Høvlede og pløjede  

 brædder eller anden konstruktion, der kan medføre fare for utøj, må ikke  

 benyttes.
 Såfremt ankerkæder føres gennem et opholdsrum, skal de omsluttes af  

 vandtætte rør eller kasser af rigelig størrelse.
 Hoveddamprør og spildedampledninger til spil og lignende maskineri må ikke  

 føres gennem opholdsrum og skal, såfremt de føres gennem gange, der fører til  

 et opholdsrum, være godt isoleret og beskyttet.
§ 5 Belysning.
 Ethvert opholdsrum skal være tilstrækkeligt oplyst ved dagslys gennem  

 koøjer, skylighter, dæksglas eller lignende, således at det er muligt i klart  

 vejr ved almindeligt dagslys at læse almindelig trykskrift.
 Der skal i rummene findes tilstrækkelig kunstig belysning, anbragt  

 således, at den giver det største udbytte for de personer, der opholder sig i  

 rummene.
I damp- og motorskibe over 400 tons skal opholdsrummene være forsynet med  

 elektrisk belysning.
I soverum skal der findes en elektrisk læselampe ved  

 hovedenden af hver køje.
I sådanne skibe, der anvendes i fart mellem 30  

 grader N. bredde og 30 grader S. bredde skal der findes mindst to af hinanden  

 uafhængige elektriske energikilder, der begge kan afgive strøm til skibets  

 lysnet.
Til brug i tilfælde af den elektriske installation svigter, skal der  

 findes elektriske batterilamper, petroleumslamper eller stearinlys, dog er  

 petroleumslamper eller stearinlys ikke tilladt i tankskibe.
 I andre skibe kan som kunstig belysning anvendes petroleumslamper.
 Petroleumslamper skal være forsvarligt ophængt, og beholdere skal være af  

 metal, rustfrit stål eller lignende.
 Stearinlys skal være anbragt i forsvarlige lampetter.
§ 6 Ventilation.
 Opholdsrum og gange, der fører til opholdsrum, skal være ventileret,  

 således at der under alle forhold er såvel tilstrækkelig tilførsel som afgang  

 af luft, når døre, koøjer, skylighter eller lignende er lukket.
I damp- og motorskibe, der anvendes i fart mellem 30 grader N. bredde og  

 30 grader S. bredde, skal rummene kunne ventileres såvel ved kunstig  

 ventilation som ved elektriske vifter, idet dog kun et af disse midler  

 udkræves i rum, hvor dette sikrer fyldestgørende ventilation.
Endvidere skal  

 udvendige døråbninger til opholdsrum og gange, der fører til opholdsrum, være  

 forsynet med selvtillukkende rammedøre med moskitonet, og alle koøjer og  

 åbninger til fri luft fra disse rum skal være forsynet med moskitonet.
 I skibe, der anvendes udenfor det i 2. stk. nævnte område, skal der findes  

 et kunstigt ventilationssystem eller elektriske vifter.
§ 7 Opvarmning.
 Opholdsrum skal i koldt vejr kunne opvarmes.
I dampskibe samt i alle motorskibe over 400 tons skal opvarmning ske ved  

 damp, varmt vand, varm luft eller elektricitet.
Elektriske varmeovne skal  

 være af godkendt type.
 Benyttes i andre skibe ildove i opholdsrum, skal de være af tilstrækkelig  

 størrelse og være forsvarligt opstillet og sikret, og træværk i ovnens  

 umiddelbare nærhed skal beklædes med asbest dækket med jernplade eller anden  

 tilsvarende isolation.
I røgrøret må der ikke anbringes spjæld.
Såfremt der er anbragt røghætte,  

 må den ikke ved sin konstruktion eller stilling kunne bevirke, at  

 forbrændingsprodukter presses ud i rummet.
§ 8 Maling og rengøring.
Opholdsrum, gange, kabysrum, vaske- og baderum, klosetrum samt sygerum  

 skal holdes i lyse farver.
Hvidtekalk må ikke anvendes.
 Rummene skal males (oppudses) mindst 1 gang årlig.
Rummene skal rengøres daglig.
Sygerummet dog kun forsåvidt det benyttes.
I skibe over 500 tons skal føreren eller den, hvem han særlig har  

 overdraget dette hverv, ledsaget af et eller flere medlemmer af besætningen,  

 inspicere alle opholdsrum med højst en uges mellemrum.
Over resultatet af  

 hver sådan inspektion skal der føres bog.
 Hovedrengøring af rummene skal foretages mindst 3 gange årlig.
 Grundig desinfektion skal foretages i fornødent omfang efter enhver  

 smitsom sygdom om bord.
Rum, hvori der konstateres utøj, skal snares muligt renses og  

 desinficeres.
I skibe, der indkøbes fra udlandet, skal rummene desinficeres  

 og rengøres, forinden de tages i brug. (* 1).
B.
Særlige bestemmelser vedrørende soverum.
§ 9 Antal personer i hvert rum.
 I skibe på 400 tons og derunder - fiskefartøjer dog undtagne - må der ikke  

 anbringes flere end 5 mand i hvert soverum.
 I skibe over 400 tons, men ikke over 1200 tons må der ikke anbringes flere  

 end 4 mand i hvert soverum.
I skibe over 1200 tons må der ikke anbringes flere end 2 mand i hvert  

 soverum.
Er dæks- eller maskinfolkenes eller restaurations- og  

 betjeningspersonales antal ulige, kan der dog i et af soverummene anbringes 3  

 mand.
§ 10 Særskilte soverum.
 I skibe over 50 tons - fiskefartøjer dog undtagne - skal folkene have  

 særskilt soverum.
 I skibe over 200 tons skal der findes særskilt soverum for dæksfolk og  

 maskinfolk.
 I skibe over 100 tons skal hver styrmand og maskinmester have særskilt  

 soverum, og i skibe over 400 tons skal yderligere hver læge, hovmester,  

 første- eller enekok og radiotelegrafist have særskilt soverum.
 Såfremt der findes kvindeligt personale om bord, skal dette have særskilt  

 soverum.
§ 11 Rummenes størrelse.
 I skibe på 400 tons og derunder skal hvert soverum mindst have fri  

 dørkflade og rumindhold som følger:
 I skibe over 400 tons skal hvert soverum mindst have fri dørkflade og  

 rumindholdsom følger:
--------------------------------------------------------- Soverummets samlede dørkflade pr. mand skal dog mindst udgøre:
 a. 1,85 m2 i skibe under 800 tons.
 b. 2,35 m2 i skibe på 800 tons eller derover, men under 3000 tons.
 c. 2,78 m2 i skibe på 3000 tons eller derover.
 Soverum for styrmænd, maskinmestre, læger, hovmestre og telegrafister skal  

 mindst have 50 pct. større fri dørkflade end ovenfor angivet.
 Ved fri dørkflade forstås dørkfladen med fradrag af det fladeindhold, der  

 optages af køjer, skabe, servanter, kommoder, borde samt fast anbragte bænke.  

 Dørkfladen skal have en passende form, og det ene længde- eller breddemål må  

 ikke være mindre end 60 cm.
 Ved rumindholdet af et soverum forstås hele rumindholdet af rummet målt  

 til inderklædningen på spanterne og til dækkes underside eller dennes  

 beklædning med fradrag af rumindhold af indbygninger fra andre rum, skabe,  

 kommoder og lignende.
 I alle skibe skal højden af soverummene over den fri dørkflade være mindst  

 190 cm målt fra overfladen af dørken til underkant af dæksbjælkerne eller  

 disses beklædning.
§ 12 Køjer.
 Enhver af mandskabet skal have en særskilt køje.
Enhver køje skal være mindst 190 cm lang og 68 cm bred, indvendigt mål.  

 Køjer i rum for styrmænd, maskinmestre, læger, hovmestre og telegrafister  

 skal være forsynet med en fjedrende madras eller anden fjedrende bund.
I de  

 øvrige rum skal køjerne være forsynet med fjedrende bund i løs ramme, udført  

 af galvaniseret jern eller andet rustfrit materiale.
Hvor 2 køjer er anbragt  

 over hinanden, skal der under overkøjens fjedrende bund yderligere findes en  

 køjebund af træ eller sejldug.
Enhver køje skal desuden være forsynet med en  

 madras af et godkendt materiale.
Flere end 2 køjer må ikke anbringes over hinanden, og afstanden mellem  

 køjebundene indbyrdes såvel som mellem øverste køjebund og dæksbjælkens  

 underkant må ikke være mindre end 75 cm.
Køjens bund må ikke anbringes  

 nærmere dørken end 30 cm.
 Køjer må ikke anbringes umiddelbart på siden af hinanden.
Køjer må såvidt muligt ikke anbringes langs skibssiden.
Er dette i  

 undtagelsestilfælde nødvendigt, må der kun anbringes een række køjer langs  

 skibssiden, såfremt der findes et koøje over køjerne.
 Bestemmelserne i stk. 2, 3 og 5 gælder ikke for fiskefartøjer.
§ 13 Ventilation.
 Udover de i § 6 givne regler gælder følgende bestemmelser:
 Sker ventilation udelukkende ved naturligt træk, skal såvel til- som  

 afgangen have et frit gennemstrømningsareal på mindst 30 cm2 for hver person,  

 rummet er bestemt for.
 Luftrør må ikke udmunde over eller umiddelbart ved en køje.
§ 14 Skabe m.v.
I skibe over 100 tons skal der i soverummet findes et klædeskab med hylde  

 til hver mand, rummet er bestemt for.
Skabet skal kunne aflåses.
Klædeskabet  

 skal i tværsnit være mindst 1930 cm2 og have en højde af mindst 152 cm.  

 Endvidere skal der i soverummet til hver mand findes en eller flere skuffer  

 med et samlet rumindhold af mindst 0,1 m3. Skufferne skal være indrettet til  

 at kunne aflåses.
I hvert soverum skal findes bord eller skriveklap samt siddeplads for det  

 antal mand, rummet er bestemt for.
Endvidere skal der findes et spejl,  

 småskabe til toiletrekvisitter, en boghylde og et tilstrækkeligt antal  

 frakkeknager.
Koøjerne skal være forsynet med gardiner.
 I skibe over 200 tons skal der til opbevaring af arbejdsklæder, olietøj,  

 søstøvler og lignende uden for soverummet findes et eller flere godt  

 ventilerede skabe af passende størrelse.
§ 15 Forbud mod henstuvning af gods m.v.
 Soverum skal holdes fri for enhver slags vare eller forråd, som ikke er  

 mandskabets personlige ejendom og bestemt til brug under rejsen.
§ 16 Påmærkning.
 Soverum skal være mærket med angivelse af det antal mand, for hvilket det  

 er indrettet, og ordene » Rum for ....person(er)» skal være  

 indhugget eller indskåret i en dæksbjælke eller, hvor bjælken er forsynet med  

 beklædning, i denne.
 På eller ved døren udvendig skal være angivet, for hvem rummet er bestemt.
C.
Særlige bestemmelser vedrørende spiserum (messe).
§ 17 Antal spiserum m.v.
I skibe over 200 tons skal der findes et spiserum bestemt for styrmænd,  

 maskinmestre, maskinassistenter med bestået maskinisteksamen og  

 telegrafister.
Såfremt det samlede antal af maskinassistenter overstiger 3,  

 og skibet anvendes i fart vest for en linie fra Lindesnæs til Texel, skal der  

 indrettes særligt spiserum for disse.
 I skibe over 400 tons skal der endvidere være et særskilt spiserum for  

 henholdsvis dæksfolk og maskinfolk; dog kan der i motorskibe med ikke over 3  

 motormænd indrettes et fælles spiserum for folkene.
 I skibe over 3000 tons skal der desuden findes særskilt spiserum for  

 restaurations- og betjeningspersonalet, såfremt det samlede antal af dette  

 personale overstiger 4.
 Spiserummene skal være af en sådan størrelse og således udstyret, at det  

 antal mand, rummet under brugen er bestemt for, bekvemt kan indtage deres  

 måltider.
 I spiserummet skal forefindes fornødne skabe eller skuffer til opbevaring  

 af spisegrejer og den udleverede proviant, samt de fornødne indretninger til  

 rengøring af grejene, såfremt der ikke til spiserummet er knyttet en pantry.
§ 18 Særlige bestemmelser.
I skibe, hvor der ikke kræves særskilt spiserum, skal der i soverummet  

 findes bordplads og siddeplads for det antal mand, rummet er bestemt for.  

 Endvidere skal der udenfor og i umiddelbar nærhed af rummet findes et skab  

 til opbevaring af skaffegrejer og den udleverede proviant.
I skibe under 200  

 tons kan skabet dog om fornødent anbringes i soverummet.
 Andre rum.
§ 19 Kabysrum.
 I skibe over 100 tons skal kabyssen være anbragt i et særskilt rum.
 Rummet skal være af passende størrelse svarende til formålet og være godt  

 oplyst og ventileret.
 I skibe på 100 tons eller derunder, hvor kabyssen er anbragt i et soverum,  

 skal der til afledning af damp og lignende over kabyssen anbringes en hætte  

 med aftræksrør op over dækket.
Med hensyn til kabyssens opstilling, sikring og isolering m.v. finder  

 bestemmelserne i § 7, stk. 3 og 4 tilsvarende anvendelse § 20 Vaske- og baderum.
 I skibe over 400 tons skal der være indrettet et eller flere vaskerum med  

 bad (styrtebad) til brug for mandskabet.
 For hver af efterfølgende grupper:
a.
Styrmænd, maskinmestre, maskinassistenter, læger, telegrafister og  

 hovmestre, b.
Dæks- og maskinfolk samt restaurations- og betjeningspersonale (bortset  

 fra hovmesteren), skal der for hver 6 personer findes et sådant rum, dog at  

 flere vaskerum indenfor en gruppe kan have fælles indgang.
 I vaskerum for gruppe a skal findes mindst een vaskekumme, og i vaskerum  

 for gruppe b skal findes mindst to vaskekummer.
 Såfremt der findes kvindeligt personale om bord, skal der findes særskilt  

 vaskerum med bad (styrtebad) for dette personale, forsåvidt det ikke på anden  

 måde er sikret adgang til bad.
 Vaskerum skal have tilgang af fersk vand; til bad kan anvendes saltvand.
 Der skal i vaskerummet være adgang til at få varmt fersk vand, ligesom  

 badevandet skal kunne opvarmes.
 Rummene skal være godt oplyst og skal kunne opvarmes samt have fornødent  

 afløb.
I skibe på 500 tons og derover skal der til brug for vask af tøj findes  

 fornødne vaske, der, såfremt indretning af særlige rum til tøjvask ikke er  

 mulig og rimelig, kan være installeret i vaskerum.
Der skal være passende  

 forsyning af koldt og varmt ferskvand til tøjvask eller mulighed for at varme  

 vand.
Der skal endvidere være mulighed for at tørre tøj i et rum adskilt fra  

 soverum og spiserum.
Tørrerummet skal være passende ventileret og opvarmet og  

 udstyret med tørresnore eller andre indretninger til tørring af tøj.
§ 21 Klosetrum.
 I skibe over 100 tons skal der være indrettet klosetrum til brug for  

 mandskabet.
 Består mandskabet af over 6 mand samt i alle skibe over 400 tons, skal der  

 for hver af efterfølgende grupper:
a.
Styrmænd, maskinmestre, maskinassistenter, læger, telegrafister og  

 hovmestre, b.
Dæks- og maskinfolk samt restaurations- og betjeningspersonale (bortset  

 fra hovmesteren), findes et sådant rum for hver 8 personer.
Antallet af vandklosetter skal  

 dog mindst udgøre: 3 i skibe på 500 - 800 tons, 4 i skibe på 800 - 3000 tons,  

 6 i skibe på 3000 tons eller derover.
 Klosetrum skal være således beliggende, at luft derfra ikke kan trænge ind  

 i opholdsrum, kabys- eller proviantrum.
Klosetrum skal være forsvarligt bygget, indrettet og oplyst samt være  

 ventileret direkte til fri luft.
I skibe på 500 tons og derover skal  

 klosetrum endvidere kunne opvarmes.
 Dørken skal være uigennemtrængelig for vand og skal have fornødent afløb.
 Skodderne skal i skibe på 500 tons og derover være af stål eller andet  

 godkendt materiale og skal være uigennemtrængelige for vand indtil mindst 23  

 cm fra dørken.
I damp- og motorskibe skal klosetterne være vandklosetter, og hvert kloset  

 skal have skylleindretning med rigeligt tilløb af vand.
Klosetterne skal være  

 forsynet med et forsvarligt indrettet og sikret afløb.
Fælles klosetrum skal være bekvemt beliggende i forhold til soverum og  

 vaskerum, men adskilt fra disse.
Der må ikke være direkte adgang til et  

 fælles klosetrum fra et soverum eller fra en mellem et soverum og et  

 klosetrum beliggende gang, hvortil der ikke findes andre indgange.
Denne  

 bestemmelse finder dog ikke anvendelse, hvor et vandkloset er anbragt i et  

 rum imellem 2 soverum, hvori der ikke bor mere end 4 mand tilsammen.
 Hvis der findes mere end 1 vandkloset i et rum, skal der findes  

 tilstrækkelig afskærmning.
§ 22 Sygerum.
 I skibe, der anvendes i fart vest for en linie fra Lindesnæs til Texel, og  

 hvori skibsmandskabets samlede antal overstiger 12, skal der findes særskilt  

 sygerum med mindst følgende antal køjer:
1 køje, når antallet er 13, men under 19 mand, 2 køjer, - - - 19, - - 32 -, 3 -, - - - 32, - - 47 -, 4 -, - - - 47 og derover.
 Såfremt der findes kvindeligt personale om bord, og de pågældende ikke har  

 hver sit soverum , skal der yderligere findes et sygerum for dette personale  

 med mindst 1 køje.
 Sygerum må ikke være anbragt forude, i damp- og motorskibe ej heller  

 direkte over skruen, og må ikke have direkte adgang fra soverum eller  

 spiserum.
Med hensyn til rummenes størrelse gælder de i § 11 om soverum for styrmænd  

 og maskinmestre m.fl. fastsatte bestmmelser.
Iøvrigt finder de i afsnit I A  

 fastsatte almindelige bestemmelser vedrørende opholdsrum anvendelse på  

 sygerum, dog at sygerum skal være forsynet med separat ventilation.
 Køjerne i sygerum skal være let tilgængelige, og der skal ved hver køje  

 være ringeledning med trykknap, således at hjælp kan tilkaldes.
 Hvert sygerum skal være forsynet med en vaskekumme, og i forbindelse med  

 eller i umiddelbar nærhed af sygerummet skal der være indrettet et særligt  

 klosetrum.
 Hvert sygerum skal påmærkes »Sygerum« og må kun bruges som  

 sådant.
 Bestemmelserne i denne paragraf finder ikke anvendelse på fiskefartøjer.
§ 23 Fritidsrum, kontorer m.v.
I skibe på 500 tons og derover skal der indrettes hensigtsmæssig  

 beliggende og passende udstyrede rum beregnet til ophold under fritid  

 henholdsvis for overordnet og for underordnet mandskab.
Hvor sådanne rum ikke  

 er indrettet adskilt fra spiserummene, skal disse være således dimensioneret,  

 møbleret og indrettet, at de er egnet til ophold under fritid.
Der skal endvidere på frit dæk være indrettet en eller flere pladser,  

 hvortil mandskabet har adgang i fritiden.
Pladsen eller pladserne skal være  

 af passende areal under hensyn til skibets og mandskabets størrelse.
 I skibe af over 3000 tons skal der til brug for henholdsvis dæks- og  

 maskinafdelingen findes rum, der er indrettet som kontor.
 Alle skibe, der regelmæssigt anvendes i fart mellem 30 grader N. bredde og  

 30 grader S. bredde, skal være udstyret med solsejl til anbringelse over  

 udsatte dæk, beliggende over opholdsrum, samt over dæk beregnet til ophold  

 for mandskabet i dets fritid.
§ 24 Rum for farvet mandskab.
 Såfremt der normalt delvis anvendes farvet mandskab om bord, skal der for  

 dette være indrettet særskilt soverum og klosetrum, adskilt fra de rum, der  

 er forbeholdt det øvrige mandskab.
 Tilbereder det farvede mandskab selv kosten, skal der indrettes særskilt  

 kabysrum.
§ 25 Afvigelser.
Under hensyntagen til de for det enkelte skib foreliggende særlige  

 omstændigheder kan der tilstås afvigelser fra de i bekendtgørelsen indeholdte  

 bestemmelser.
Henvendelse herom rettes til direktoratet for statens  

 skibstilsyn.
§ 26 Overtrædelser.
 Overtrædelse af de i nærværende bekendtgørelse indeholdte bestemmelser  

 strafffes efter reglerne i § 42 i lov om tilsyn med skibe af 28. marts 1951  

 med bøder.
§ 27 Ikrafttræden.
 Denne bekendtgørelse træder i kraft den 29. januar 1953. Samtidig ophæves  

 bekendtgørelse nr. 373 af 1. august 1945 angående skibsmandskabets opholdsrum  

 m.v., jfr. bekendtgørelse nr. 382 af 14. november 1952 angående visse nærmere  

 forskrifter om tilsyn med skibe.
 Ministeriet for handel, industri og søfart, den 24. januar 1953.
Aage L.
Rytter.
/E.
Lysgaard.
 (* 1) Jfr. herved de gældende bestemmelser om gift m.v. og om udryddelse  

 af rotter i skibe (lov om gifte og andre for sundheden farlige stoffer af 28.  

 februar 1931 § 14 og lov om foranstaltninger mod smitsomme sygdommes  

 indbringelse i riget af 10. marts 1938 § 15).
