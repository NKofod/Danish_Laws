Bekendtgørelse om ændring af bekendtgørelse om landbaserede kasinoer § 1 I bekendtgørelse nr. 1303 af 15. december 2011 om landbaserede kasinoer foretages følgende ændringer:
 1. § 15, stk. 1, 3. pkt., affattes således:
»Optælling skal foretages af mindst to i kasinoet beskæftigede personer sammen med kontrollanten, jf. § 30, hvis denne er til stede.« 2. I § 15, stk. 2, 2. pkt., indsættes efter »attesteres af kontrollanten, jf. § 30«: », hvis denne er til stede«.
 3. I § 16, stk. 5, 1. pkt., indsættes efter »skal«: », hvis denne er til stede,«.
 4. § 25, stk. 1, 4. pkt., affattes således:
»Optælling skal foretages af mindst to i kasinoet beskæftigede personer sammen med kontrollanten, jf. § 30, hvis denne er til stede.« 5. I § 25, stk. 2, 2. pkt., ændres »attesteres af kontrollanten« til: »attesteres af kontrollanten, jf. § 30, hvis denne er til stede«.
 6. I § 30, stk. 1, 1. pkt., ændres »skal altid« til: »kan«.
 7. I § 31, stk. 1, indsættes efter »overværer kontrollanten«: », hvis denne er til stede,«.
 8. I § 31, stk. 2, § 31, stk. 3, 1. pkt., og § 31, stk. 5, 1. pkt., indsættes efter »skal kontrollanten«: », hvis denne er til stede,«.
 9. I § 31, stk. 2, nr. 4, 1. pkt., ændres »Dagligt før« til: »Før«.
 10. § 31, stk. 3, 2. pkt., ophæves.
 11. I § 31, stk. 4, 1. pkt., og § 31, stk. 6, 1. pkt., indsættes efter »Kontrollanten skal«: », hvis denne er til stede,«.
 12. I § 33, stk. 3, 1. pkt., ændres »kontrollanten« til: »Spillemyndigheden«.
§ 2 Bekendtgørelsen træder i kraft den 1. februar 2015.
