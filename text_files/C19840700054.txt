Danmarks Fiskeindustri- og Eksportforening Kronprinsessegade 32 1306 København K.
 Efter indstilling fra fiskeriministeriets kvalitetsudvalg dispenserede  

 fiskeriministeriet i skrivelse af 6. marts 1974 efter omstændighederne - med  

 hensyn til forsendelse af FERSK SILDEFILET I PLASTICKASSER - fra de i § 16,  

 stk. 1, i fiskeriministeriets bekendtgørelse nr. 283 af 1. november 1956 om  

 fremstilling af fiskefilet m.v. indeholdte krav om, at der ved eksport kun  

 anvendes nye kasser, og at kasserne fores med ægte pergamentpapir eller andet  

 af fiskeriministeriet godkendt materiale med tilsvarende styrke i våd  

 tilstand, på betingelse af, dels at plastickasserne inden afbenyttelsen  

 effektivt rengøres eller desinficeres, dels at den ferske sildefilet forud  

 for isningen dækkes med nævnte materiale.
I den ovenfor anførte skrivelse fremhævede fiskeriministeriet endvidere,  

 at plastickassernes rengøring bør indledes med spuling med koldt vand,  

 hvorved alt opløseligt proteinstof skal fjernes, således at det undgås, at  

 protein »brændes« fast i plastickasserne ved den egentlige  

 rengøring med varmt vand og vaskemiddel.
Man understregede tillige, at  

 rengøringen derefter afsluttes med desinfektion.
 Fra sildeeksportørside er der imidlertid på foranledning af kundeønsker  

 herom ansøgt om, at fornævnte dispensation udvides til også at omfatte  

 undladelse af at dække den ferske sildefilet med det omhandlede materiale  

 forud for isningen.
 Med henvisning hertil og efter sagens behandling i fiskeriministeriets  

 kvalitetsudvalg imødekommer fiskeriministeriet herved på forsøgsmæssig basis  

 INDTIL VIDERE ansøgningen om ændring af den pågældende dispensation således,  

 at overdækningen kan undlades, såfremt den ferske sildefilet er bestemt til  

 fremstilling af SYRNEDE PRODUKTER, medens overdækningsbetingelsen  

 opretholdes, når det drejer sig om fersk sildefilet bestemt til andre formål.
 Man gør opmærksom på, at fiskeriministeriet forbeholder sig til enhver tid  

 at tilbagekalde dispensationsændringen, såfremt forholdene måtte give  

 anledning dertil.
 P.M.V.
 E.B.
