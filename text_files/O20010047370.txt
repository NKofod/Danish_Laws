Resumé  



  

 En journalist klagede til ombudsmanden over Statsministeriets afslag på  

 aktindsigt i et beredskabstalepunkt.
Talepunktet var udarbejdet af  

 Økonomiministeriet til brug for statsministerens mundtlige besvarelse af  

 spørgsmål stillet i Folketinget.
Journalisten klagede endvidere over at  

 Økonomiministeriet end ikke havde omtalt eksistensen af talepapiret i sit  

 afslag på aktindsigt.
Statsministeriets afslag blev givet med henvisning til  

 offentlighedsloven § 13, stk. 1, nr. 6. Statsministeriet mente at hensynet  

 til  

 den interne politiske beslutningsproces gjorde det påkrævet at undtage det  

 pågældende dokument.
Ministeriets afgørelse byggede på en konkret vurdering,  

 og  

 ministeriet havde overvejet princippet om meroffentlighed i  

 offentlighedslovens  

 § 4, stk. 1, 2. pkt., men mente heller ikke i medfør heraf at der var  

 grundlag  

 for at give aktindsigt i beredskabstalepunktet.
Ombudsmanden udtalte at der ikke var grundlag for at kritisere  

 Statsministeriets  

 afgørelse.
Ombudsmanden lagde vægt på at Statsministeriet havde foretaget en  

 konkret vurdering i forhold til hensynet til den politiske beslutningsproces  

 og  

 offentlighedslovens § 13, stk. 1, nr. 6.
Blandt andet under hensyn til at der ikke var grund til at  

 kritisere Statsministeriet, gennemførte ombudsmanden ikke en undersøgelse i  

 anledning af klagen over Økonomiministeriet. (J nr. 2000-3900-801 og j.nr.  

 2001-0825-201) Aktindsigt i beredskabstalepunkt til brug for statsministeren Ved telefax af 7. december  

 2000 anmodede journalist A om aktindsigt i al korrespondance til og fra  

 Statsministeriet, skriftlig såvel som elektronisk, vedrørende en annonce, som  

 blev trykt i dagblade den 26. september.
I annoncen optrådte ni  

 tidligere  

 vismænd med en anbefaling om at stemme ja til euroen ved afstemningen den 28.  

 september 2000.
 Samme dag anmodede  

 journalist A også Økonomiministeriet om aktindsigt i det samme materiale.
 Statsministeriet traf  

 afgørelse herom samme dag og undtog ét dokument fra As adgang til  

 aktindsigt.  

 Statsministeriet skrev i den forbindelse:
 Statsministeriet har fundet  

 det nødvendigt at undtage ét dokument fra (A)s adgang til aktindsigt.
Det pågældende dokument er  

 et beredskabstalepunkt udarbejdet af Økonomiministeriet til brug for  

 statsministerens mundtlige besvarelse den 6. december 2000 af spørgsmål nr.
S  

 717 stillet af medlem af Folketinget Kristian Thulesen Dahl (DF).  

 Statsministeren gjorde ikke brug af det pågældende beredskabstalepunkt ved  

 besvarelsen af spørgsmålet.
 Statsministeriet har på den baggrund og efter  

 en konkret vurdering fundet, at hensynet til den interne politiske  

 beslutningsproces gør det påkrævet at undtage det pågældende dokument, jf. §  

 13, stk. 1, nr. 6, i offentlighedsloven.
Det kan oplyses, at  

 meroffentlighedsprincippet i offentlighedslovens § 4, stk. 1, 2. pkt., er  

 indgået i Statsministeriets overvejelser.
Ministeriet har imidlertid ikke  

 fundet, at der i medfør af det nævnte princip er grundlag for at meddele (A)  

 aktindsigt i det nævnte beredskabstalepunkt.
Ministeriet har herved lagt vægt  

 på hensynet til beskyttelsen af den interne politiske beslutningsproces, jf.  

 §  

 13, stk. 1, nr. 6, i offentlighedsloven. Økonomiministeriet traf  

 afgørelse den 12. december 2000 og skrev i den forbindelse:
Det kan oplyses, at der  

 ikke vedrørende den pågældende sag findes korrespondance, notater eller  

 lignende.
Der foreligger således ikke noget materiale, der kan gives  

 aktindsigt  

 i, bortset fra Økonomiministeriets bidrag til den orientering,  

 statsministeren  

 har givet Folketinget den 6. december 2000 som svar på spørgsmål S 717 og S  

 718. Dette vedlægges til orientering. Den 19. december 2000  

 klagede A til mig.
A gjorde i den forbindelse gældende at Statsministeriet  

 ikke  

 kunne afvise anmodningen under henvisning til offentlighedslovens § 13, stk.  

 1,  

 nr. 6. A anførte endvidere at aktindsigt i det pågældende dokument var særlig  

 relevant idet Økonomiministeriet, hvor A også havde bedt om aktindsigt, havde  

 undladt at omtale det samme beredskabspunkt.
Den 5. januar 2001 bad jeg  

 Statsministeriet om en udtalelse og om udlån af sagens akter.
 Den 2. marts 2001 modtog jeg  

 Statsministeriets udtalelse af 28. februar 2001. Statsministeriet udtalte  

 bl.a.  

 følgende:
 Statsministeriet meddelte  

 samtidig, at ministeriet havde fundet det nødvendigt at undtage ét dokument  

 fra  

 aktindsigt.
 Statsministeriet lagde ved  

 sin afgørelse herom vægt på, at det omhandlede dokument var et  

 beredskabstalepunkt udarbejdet af Økonomiministeriet til brug for  

 statsministerens ovennævnte mundtlige besvarelse i Folketingets spørgetid den  

 6. december 2000. Statsministeren gjorde imidlertid ikke brug af  

 beredskabstalepunktet ved besvarelsen af spørgsmålet i Folketinget, og  

 Statsministeriet fandt på den baggrund efter en konkret vurdering af  

 dokumentets karakter, at hensynet til den interne politiske beslutningsproces  

 gjorde  

 det påkrævet at undtage det pågældende dokument fra aktindsigt, jf.  

 offentlighedslovens § 13, stk. 1, nr. 6.
Statsministeriet bemærkede,  

 at meroffentlighedsprincippet i offentlighedslovens § 4, stk. 1, 2. pkt., var  

 indgået i ministeriets overvejelser.  

 Statsministeriet havde imidlertid ikke i medfør af det nævnte princip  

 fundet grundlag for at meddele den pågældende aktindsigt i  

 beredskabstalepunktet.
Ministeriet havde herved lagt vægt på hensynet til  

 beskyttelsen af den interne politiske beslutningsproces, jf. § 13, stk. 1,  

 nr.  

 6, i offentlighedsloven.
 Ved skrivelse med bilag af  

 5. januar 2001 har Folketingets Ombudsmand anmodet Statsministeriet om en  

 udtalelse i anledning af en klage af 19. december 2000 fra journalist (A),  

 Dagbladet (X), over Statsministeriets afgørelse af 8. december 2000.
 Statsministeriets anvendelse  

 af offentlighedslovens § 13, stk. 1, nr. 6, i forhold til det omhandlede  

 beredskabstalepunkt er baseret på den retsopfattelse, Justitsministeriet har  

 givet udtryk for i vedlagte notat af 22. december 1993 om spørgsmålet om  

 aktindsigt efter offentlighedsloven i svarudkast m.v. udarbejdet af et  

 ressortministerium til brug for statsministerens besvarelse af  

 folketingsspørgsmål.
 Statsministeriet kan  

 endvidere henvise til Folketingets Ombudsmands udtalelse af 2. august 1999  

 (jnr. 1998-3936-801 CC), hvoraf det fremgår, at der efter Ombudsmandens  

 opfattelse ikke er tilstrækkeligt grundlag for at tilsidesætte  

 Statsministeriets vurdering af, at det efter omstændighederne vil være  

 berettiget at undtage beredskabstalepunkter, som er udarbejdet af  

 ressortministerier til brug for statsministerens mundtlige besvarelse af  

 folketingsspørgsmål, når statsministeren har valgt ikke at gøre brug af dem.
 Folketingets Ombudsmand  

 lagde i den forbindelse også vægt på, at statsministeren er i en særlig  

 situation, hvor han ofte er afhængig af bistand fra andre ministerier til  

 forberedelse af mundtlige besvarelser af folketingsspørgsmål.
 På denne baggrund har  

 Statsministeriet efter en konkret vurdering fundet, at en offentliggørelse af  

 det omhandlede beredskabstalepunkt  som statsministeren som nævnt ikke  

 anvendte i forbindelse med sin mundtlige besvarelse af folketingsspørgsmålet  

   

 i givet fald ville afdække sådanne interne politisk-taktiske overvejelser i  

 regeringen, som gør det påkrævet at undtage dokumentet fra aktindsigt af  

 hensyn  

 til den politiske beslutningsproces.
Statsministeriet kan i  

 øvrigt henholde sig til ministeriets skrivelse af 8. december 2000. Den 14. marts 2001 bad jeg  

 Økonomiministeriet om en udtalelse idet jeg bl.a. skrev følgende:
 Af Økonomiministeriets  

 afgørelse af 12. december 2000 fremgik følgende:
 (A) har med telefax af 7.  

 december 2000 anmodet om aktindsigt i al korrespondance til og fra  

 Økonomiministeriet vedrørende en annonce, trykt i dagblade den 26. september  

 2000. Endvidere om aktindsigt i notat, referat eller lignende, udfærdiget på  

 baggrund af et møde mellem repræsentanter fra flere ministerier.
Det kan oplyses, at der ikke  

 vedrørende den pågældende sag findes korrespondance, notater eller lignende.  

 Der foreligger således ikke noget materiale, der kan gives aktindsigt i,  

 bortset fra Økonomiministeriets bidrag til den orientering, statsministeren  

 har  

 givet Folketinget den 6. december 2000 som svar på spørgsmål S 171 og S 178.  

 Dette vedlægges til orientering. Det fremgik endvidere af  

 afgørelsen at denne var vedlagt 1 bilag.
Den kopi af afgørelsen  

 som jeg har  

 modtaget fra (A), (X), var i overensstemmelse hermed vedhæftet et dokument  

 dateret i Økonomiministeriet den 5. december 2000 med eksp.nr. 00137539.
 Af de akter som jeg har  

 modtaget fra Statsministeriet med Statsministeriets udtalelse af 28. februar  

 2001, fremgår det at ministeriet har undtaget et andet dokument udfærdiget i  

 Økonomiministeriet og ligeledes dateret den 5. december 2000 fra aktindsigt.  

 Dette dokument har Økonomiministeriets eksp.nr. 00137558. Det drejer sig  

 ifølge  

 dokumentets overskrift om et Beredskabstalepunkt vedr.  

 folketingsspørgsmål om  

 vismandsannoncen om euroen.
Jeg anmoder om at  

 Økonomiministeriet i udtalelsen redegør for den tilsyneladende  

 uoverensstemmelse mellem disse oplysninger og indholdet af ministeriets  

 afgørelse af 12. december 2000. Økonomiministeriet svarede  

 ved brev af 22. marts 2001 følgende:
 Den tilsyneladende  

 uoverensstemmelse er at Statsministeriet har undtaget et dokument, udarbejdet  

 af Økonomiministeriet, fra aktindsigt, hvorimod Økonomiministeriet ikke har  

 medtaget dokumentet i sin besvarelse af aktindsigtsbegæringen.
 (A) anmodede i sin telefax  

 af 7. december 2000 Økonomiministeriet om aktindsigt i korrespondance  

 vedrørende en annonce, trykt i dagblade den 26. september 2000. Endvidere  

 anmodedes om aktindsigt i notat, referat eller lignende, udfærdiget på  

 baggrund  

 af et møde mellem repræsentanter fra flere ministerier. Økonomiministeriet  

 svarede hertil, at der ikke vedrørende den pågældende sag findes  

 korrespondance, notater eller lignende.
Det til (A) medsendte bidrag  

 til statsministerens besvarelse af spørgsmål S 717 og S 718 var efter  

 ministeriets opfattelse således ikke en del af den sag, (A) anmodede om  

 aktindsigt i.
Ministeriet har som anført i besvarelsen ingen sag eller  

 dokumenter af den karakter, (A) ønskede, og besvarelsen på anmodningen er  

 derfor efter Økonomiministeriets opfattelse korrekt.
 Når det pågældende dokument  

 af Økonomiministeriet ikke desto mindre alligevel blev sendt til (A) var det  

 til almindelig orientering og som en service, idet det af bidraget til  

 talepunktet fremgik, hvorledes ministeriet havde været inde i spørgsmålet om  

 den pågældende annonce.
Det kan efterfølgende  

 konstateres, at Statsministeriet har defineret sin sag bredere, nemlig som  

 også  

 omfattende spørgsmålet om sagen fra Folketinget.
Statsministeriet har derfor  

 behandlet aktindsigtsanmodningen på dette grundlag.
Det er således i den  

 forskellige opfattelse af spørgerens ønske om aktindsigt, at forklaringen på  

 den tilsyneladende uoverensstemmelse skal findes. Den 3. april 2001 sendte jeg  

 A brevene fra Statsministeriet og Økonomiministeriet således at A kunne  

 kommentere brevene.
Jeg hørte ikke fra A i den anledning.
Ombudsmandens udtalelse Statsministeriets afgørelse af 7. december 2000 Offentlighedslovens § 4, stk. 1 (lov nr. 572 af 19. december 1985 om  

 offentlighed i forvaltningen som senest ændret ved lov nr. 276 af 13. maj  

 1998), har følgende ordlyd:
  

  

 § 4.  

  

 Enhver kan med de undtagelser, der er nævnt i §§ 7-14, forlange at blive  

 gjort bekendt med dokumenter, der er indgået til eller oprettet af en  

 forvaltningsmyndighed som led i administrativ sagsbehandling i forbindelse  

 med dens virksomhed.
En forvaltningsmyndighed kan give aktindsigt i videre  

 omfang, medmindre andet følger af regler om tavshedspligt mv. Statsministeriet har som begrundelse for afslaget på aktindsigt henvist til  

 offentlighedslovens § 13, stk. 1, nr. 6. Bestemmelsen har følgende ordlyd:
  

  

 § 13.  

  

 Retten til aktindsigt kan begrænses i det omfang, det er nødvendigt til  

 beskyttelse af væsentlige hensyn til 6) private og offentlige interesser, hvor hemmeligholdelse efter forholdets  

 særlige karakter er påkrævet.
Stk. 2. Gør hensyn som nævnt i stk. 1 sig gældende for en del af et dokument,  

 skal den pågældende gøres bekendt med dokumentets øvrige indhold. I betænkning nr. 857/1978 om offentlighedslovens revision har udvalget om  

 bestemmelses rækkevidde bl.a. skrevet således (285ff):
Det er udvalgets opfattelse, at en sådan generalklausul [§13, stk. 1,  

 nr. 6; min bemærkning] bør opretholdes i forbindelse med offentlighedslovens  

 revision.
Udvalget har i så henseende navnlig lagt vægt på, at der ikke i den  

 periode, offentlighedsloven har været i kraft, er indhøstet så udførlige  

 erfaringer, at det er muligt med rimelig grad af sikkerhed at overskue alle  

 de undtagelsesbehov, der vil kunne opstå i praksis, at en generalklausul er  

 påkrævet for at undgå, at visse meget  

 specielle undtagelsesbehov opregnes udtrykkeligt i loven, samt at en  

 generalklausul giver loven en ønskelig smidighed med hensyn til at kunne  

 tilpasses nye undtagelsesbehov, der måtte opstå i fremtiden, således at  

 hyppige  

 ændringer af loven kan undgås.
Udvalget skal dog samtidig understrege, at  

 generalklausulen som hidtil kun forudsættes anvendt i begrænset omfang og  

 kun,  

 hvor der er et klart behov derfor.
udvalget [har] derimod  

 ikke ment at burde stille forslag om en mere generelt præget  

 undtagelsesadgang  

 for politisk betonede sagstyper og forudsætter derfor, at generalklausulen  

 fortsat i et vist omfang kan finde anvendelse af hensyn til beskyttelse af  

 den  

 politiske beslutningsproces.   Dette synspunkt fremgik også  

 af betænkningen (s. 236) hvor udvalget skrev at:
  undtagelsesbestemmelsen i  

 den gældende lovs § 2, stk. 2, nr. 4, efter omstændighederne vil kunne finde  

 anvendelse på dokumenter vedrørende den politiske beslutningsproces, der ikke  

 omfattes andre undtagelsesbestemmelser, navnlig brevveksling mellem ministre  

 om  

 andre politiske spørgsmål end lovgivning.
Udvalget finder, at der også efter  

 lovrevisionen bør være adgang til i samme omfang som hidtil og efter et  

 konkret  

 skøn i det enkelte tilfælde at undtage sådanne dokumenter med hjemmel i en  

 generel opsamlingsbestemmelse af den nævnte karakter.
Udvalget kan derimod  

 ikke  

 anbefale, at den hidtidige praksis søges indarbejdet i loven i form af en  

 udtrykkelig adgang til at undtage dokumenter fra offentlighed, når væsentlige  

 hensyn til den politiske beslutningsproces tilsiger det.
En sådan bestemmelse  

 ville let føre til, at dokumenter i politisk betonede sager i videre omfang  

 end  

 hidtil ville blive unddraget adgangen til aktindsigt, og en sådan principiel  

 begrænsning af offentlighedsprincippets rækkevidde kan efter udvalgets  

 opfattelse ikke anses for rimeligt begrundet i de erfaringer, der er  

 indvundet  

 under den gældende offentlighedslov.   Som det fremgår af disse  

 forarbejder til bestemmelsen, er det forudsat at hensynet til den politiske  

 beslutningsproces efter omstændighederne kan begrunde at oplysninger i en  

 brevveksling om politiske spørgsmål undtages fra aktindsigt efter  

 offentlighedslovens § 13, stk. 1, nr. 6.
Det er under henvisning  

 hertil min opfattelse at der ikke er tilstrækkeligt grundlag for at  

 tilsidesætte Statsministeriets vurdering af at det efter omstændighederne vil  

 være berettiget at undtage beredskabstalepunkter som er udarbejdet af  

 ressortministerier til brug for statsministerens mundtlige besvarelse af  

 folketingsspørgsmål, når statsministeren har valgt ikke at gøre brug af dem.  

 Jeg lægger i den forbindelse også vægt på at statsministeren er i en særlig  

 situation hvor han ofte er afhængig af bistand fra andre ministerier til  

 forberedelse af mundtlige besvarelser af folketingsspørgsmål.
Som det fremgår  

 af Statsministeriets udtalelse af 28. februar 2001, har jeg også i en  

 tidligere  

 sag godkendt dette synspunkt.
Om hensynet til den  

 politiske beslutningsproces i forhold til den enkelte oplysning må anses for  

 så  

 væsentligt at det kan retfærdiggøre at oplysningen undtages fra aktindsigt,  

 afhænger af en konkret vurdering.
Det fremgår af Statsministeriets breve til  

 mig at ministeriet i det konkrete tilfælde har vurderet at en undtagelse af  

 oplysningerne var nødvendig.
På baggrund af min  

 gennemgang af sagen er der efter min opfattelse ikke tilstrækkeligt grundlag  

 for at kritisere Statsministeriets vurdering af at de oplysninger der er  

 indeholdt i det pågældende dokument, er af en sådan karakter at hensynet til  

 den politiske beslutningsproces konkret kan berettige at oplysningerne  

 undtages  

 fra aktindsigt.
Jeg kan derfor ikke kritisere at ministeriet har undtaget det  

 pågældende dokument fra aktindsigt efter offentlighedslovens § 13, stk. 1,  

 nr.  

 6.
Økonomiministeriets afgørelse af 12. december 2000 (A) var utilfreds med at  

 Økonomiministeriet i sin afgørelse ikke oplyste om eksistensen af det  

 pågældende talepapir (eksp.nr. 00137558), men skrev at der ikke vedrørende  

 den  

 pågældende sag fandtes korrespondance, notater eller lignende.
Økonomiministeriet har i sin  

 udtalelse af 22. marts 2001 oplyst at den tilsyneladende uoverensstemmelse  

 skyldes at Statsministeriet har defineret sin sag bredere, nemlig også  

 omfattende spørgsmål om sagen fra Folketinget.
Således havde  

 Økonomiministeriet  

 ikke opfattet (A)s aktindsigtsanmodning.
