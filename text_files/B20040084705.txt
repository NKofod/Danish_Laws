 Bekendtgørelse om vedtægter for private gymnasieskoler,  

 studenterkurser og kurser til højere forberedelseseksamen og  

 studieforberedende  

 enkeltfagsundervisning for voksne m.v.
 I medfør af § 7, stk. 5, i lov om gymnasiet m.v., jf.  

 lovbekendtgørelse nr. 833 af 8. oktober 2003, og § 18, stk. 5, i lov om  

 kursus  

 til højere forberedelseseksamen og om studieforberedende  

 enkeltfagsundervisning  

 for voksne m.v., jf. lovbekendtgørelse nr. 864 af 23. oktober 2003,  

 fastsættes:
Kapitel 1 Vedtægter for private gymnasieskoler,  

 studenterkurser og kurser til højere forberedelseseksamen og  

 studieforberedende enkeltfagsundervisning for voksne m.v.
 § 1.  

  

 Skolen/kurset skal overholde de til enhver tid gældende regler i lov om  

 gymnasiet m.v. (gymnasieloven) og lov om kursus til højere  

 forberedelseseksamen  

 og om studieforberedende enkeltfagsundervisning for voksne m.v. (hf-loven)  

 uanset eventuelle modstående bestemmelser i skolens vedtægt.  

1)  

  Vedtægterne  

 for private gymnasier, studenterkurser og kurser til højere  

 forberedelseseksamen  

 og studieforberedende enkeltfagsundervisning for voksne m.v. skal indeholde  

 bestemmelser om følgende forhold:
 1)  

 	  

 Skolens/kursets navn,  

 adresse, hjemsted og status som en uafhængig selvejende  

 uddannelsesinstitution  

 i henhold til gymnasieloven og til hf-loven, jf. § 2.
 2)  

 	  

 Skolens/kursets  

 formål.
 3)  

 	  

 Skolens/kursets  

 bestyrelse og rektor, jf. §§ 3-6.
 4)  

 	  

 Eventuel skolekreds  

 og generalforsamling, jf. §§ 7-8.
 5)  

 	  

 Skolens/kursets  

 drift, jf. § 9.
 6)  

 	  

 Tegningsret, jf. §  

 10.
 7)  

 	  

 Ændring af  

 skolens/kursets vedtægt, jf. § 11.
 8)  

 	  

 Nedlæggelse af  

 skolen/kurset, jf. § 12.
§ 2.  

  

 Skolens/kursets vedtægt skal fastsætte skolens/kursets navn, adresse og  

 hjemsted, ligesom skolens/kursets CVR-nummer skal fremgå af vedtægten.
Det  

 skal  

 endvidere fremgå, at skolen/kurset er en selvejende uddannelsesinstitution,  

 der  

 i sit virke er uafhængig, jf. § 7, stk. 6, i gymnasieloven og § 18, stk. 6, i  

 hf-loven, medmindre skolen/studenterkurset i henhold til § 31 i gymnasieloven  

 har opretholdt anden status.
 Stk. 2.  

  

 Ved hjemsted  

 forstås den kommune, hvor skolens/kursets ejendom er beliggende.
 § 3.  

  

 Det  

 skal fremgå af vedtægten, at bestyrelsen varetager skolens/kursets  

 overordnede  

 ledelse samt er ansvarlig for skolens/kursets drift, herunder at  

 forvaltningen  

 af de statslige tilskud er i overensstemmelse med bestemmelserne i § 18 h,  

 stk.  

 7, i gymnasieloven eller § 30 i, stk. 7, i hf-loven, og med skolens/kursets  

 vedtægt.
 Stk. 2.  

  

 Ligeledes skal  

 det af vedtægten fremgå, at rektor er skolens/kursets daglige leder og er  

 ansvarlig for skolens/kursets virksomhed over for bestyrelsen, ligesom rektor  

 har det pædagogiske ansvar for skolens/kursets undervisning og eksaminer over  

 for undervisningsministeren, jf. henholdsvis lovenes § 12, stk. 1 og 2, og §  

 21, stk. 1 og 2.
§ 4.  

  

 Bestyrelsens sammensætning skal fremgå af vedtægten, herunder det konkrete  

 antal bestyrelsesmedlemmer, som skal være mindst 5, hvem disse udpeges eller  

 vælges af, samt bestyrelsens eller de enkelte bestyrelsesmedlemmers  

 funktionsperiode, som højst kan være 4 år.
Såfremt genvalg kan finde sted,  

 skal  

 dette fremgå af vedtægten.
 Stk. 2.  

  

 Vedtægten skal  

 indeholde de i stk. 3-17 fastsatte bestemmelser om bestyrelsen.
 Stk. 3.  

  

 Bestyrelsesmedlemmer kan ikke afsættes i funktionsperioden, jf. dog stk. 18.
 Stk. 4.  

  

 Elevrådet/kursistrådet udpeger en elevrepræsentant til bestyrelsen.  

 Repræsentanten har ikke stemmeret.
 Stk. 5.  

  

 Bestyrelsen bør  

 så vidt muligt have en afbalanceret sammensætning af kvinder og mænd, jf. §  

 11,  

 stk. 2, i lov  

 om ligestilling af kvinder  

 og mænd.
Stk. 6.  

  

 Der kan i en  

 privat gymnasieskoles vedtægt indsættes en bestemmelse om, at der skal vælges  

 forældrerepræsentanter til bestyrelsen.
Såfremt den private gymnasieskole har  

 en grundskoleafdeling, skal der i skolens vedtægt indsættes en bestemmelse  

 om,  

 at mindst to bestyrelsesmedlemmer vælges af og blandt forældrene til elever  

 ved  

 grundskoleafdelingen eller en bestemmelse om, at mindst et bestyrelsesmedlem  

 vælges af og blandt forældrene til elever ved grundskoleafdelingen og mindst  

 et  

 bestyrelsesmedlem vælges af og blandt forældrene til elever ved  

 gymnasieafdelingen eller en bestemmelse om, at mindst to bestyrelsesmedlemmer  

 vælges af og blandt forældrene til elever på skolen.
De forældrevalgte  

 bestyrelsesmedlemmer skal ikke udtræde af bestyrelsen, hvis deres børn i  

 valgperioden udskrives af skolen mod forældrenes ønske.
 Stk. 7.  

  

 Skolens/kursets  

 ansatte kan ikke være medlem af bestyrelsen og kan kun deltage i valg af  

 bestyrelsen, når disse samtidigt er forældre til elever på skolen/kurset, jf.  

 dog stk. 19.
 Stk. 8.  

  

 Bestyrelsesmedlemmerne er ikke ved udøvelsen af bestyrelseshvervet undergivet  

 beslutninger truffet af den organisation, institution, forening eller  

 lignende,  

 som har valgt eller udpeget den pågældende.
 Stk. 9.  

  

 Bestyrelsen  

 konstituerer sig selv, og formanden vælges af bestyrelsens midte.
 Stk. 10.  

  

 Såfremt der  

 vælges en næstformand for bestyrelsen, skal det fremgå af vedtægten, hvis  

 denne  

 træder i formandens sted ved formandens forfald.
Stk. 11.  

  

 Bestyrelsesmedlemmerne skal være myndige, og mindst et flertal, herunder  

 formanden, skal være registreret i CPR med bopæl i Danmark.
Såfremt personer  

 tilhørende det danske mindretal i Sydslesvig kan sidde i bestyrelsen på lige  

 fod med personer, der er registreret i CPR med bopæl i Danmark, skal dette  

 fremgå af vedtægten.
 Stk. 12.  

  

 Bestyrelsesmedlemmer  

 hæfter ikke personligt for skolens/kursets gæld, men kan blive ansvarlig  

 efter  

 dansk rets almindelige erstatningsregler og kan ikke modtage honorar af  

 skolens/kursets midler for varetagelsen af hvervet som bestyrelsesmedlem.
Stk. 13.  

  

 Et bestyrelsesmedlem  

 udtræder af bestyrelsen øjeblikkeligt, hvis medlemmet ikke længere opfylder  

 habilitetsbetingelserne for at være medlem af bestyrelsen, jf. §  

 10 a  

 i gymnasieloven og § 24, stk. 2, i  

 hf-loven og denne bekendtgørelse.
I tilfælde af et medlems udtræden i  

 funktionsperioden, for eksempel ved generel inhabilitet, indtræder  

 suppleanten,  

 hvis en sådan er valgt.
Hvis dette ikke er muligt, skal der udpeges eller  

 vælges et nyt medlem hurtigst muligt for resten af perioden.
 Stk. 14.  

  

 For  

 bestyrelsen, rektor og andre ansatte ved skolen/kurset gælder i øvrigt  

 bestemmelserne i forvaltningslovens kapitel 2 om inhabilitet og i kapitel 8  

 om  

 tavshedspligt m.v.
Stk. 15.  

  

 Bestyrelsen er  

 beslutningsdygtig, når mindst halvdelen af medlemmerne er mødt personligt  

 frem,  

 og bestyrelsen træffer beslutning ved almindelig stemmeflerhed.
Der kan ikke  

 stemmes ved fuldmagt eller brev.
Såfremt formandens  og eventuelt ved  

 dennes  

 fravær næstformandens  stemme i tilfælde af stemmelighed er  

 udslagsgivende,  

 skal dette fremgå af vedtægten.
Stk. 16.  

  

 Bestyrelsen  

 skal føre protokol over sine beslutninger.
Ethvert bestyrelsesmedlem har ret  

 til at få ført sin afvigende mening til protokols.
Protokollen skal  

 underskrives af de medlemmer, der har deltaget i mødet.
Konstateret  

 inhabilitet  

 skal endvidere indføres i protokollen.
 Stk. 17.  

  

 Bestyrelsen  

 fastsætter en forretningsorden for sin virksomhed, der mindst skal indeholde  

 bestemmelser om, hvordan indkaldelse til bestyrelsens møder skal ske.
Stk. 18.  

  

 Der kan i en  

 skoles/et kursus vedtægt indsættes en bestemmelse om, at bestyrelsesmedlemmer  

 valgt af forældrene, skolens generalforsamling eller skolekreds, kan afsættes  

 af det vælgende organ i funktionsperioden.
Såfremt der i skolens/kursets  

 vedtægt er en sådan bestemmelse, skal det fremgå af vedtægten, at dagsordenen  

 for det afsættende organs møde skal indeholde et punkt om afstemning om  

 afsættelse af et eller flere bestyrelsesmedlemmer.
Det skal derudover fremgå,  

 at afsættelse af disse bestyrelsesmedlemmer sker ved almindelig  

 stemmeflerhed.
 Stk. 19.  

  

 Består  

 bestyrelsen af 5 medlemmer, kan der i skolens/kursets vedtægt optages en  

 bestemmelse om, at et af de 5 medlemmer vælges af og blandt medarbejderne ved  

 skolen (dog ikke rektor). Består bestyrelsen af mere end 5 medlemmer, kan der  

 i  

 skolens/kursets vedtægt optages en bestemmelse om, at et eller to af  

 medlemmerne vælges af og blandt medarbejderne ved skolen (dog ikke rektor).  

 Hvis medarbejderne efter vedtægten ikke kan vælge et eller to  

 bestyrelsesmedlemmer, kan der i vedtægten indføjes en bestemmelse om, at  

 medarbejderne kan være repræsenteret ved bestyrelsesmøder uden stemmeret, og  

 at  

 bestyrelsen kan beslutte, at sådanne medarbejderrepræsentanter ikke kan  

 deltage  

 ved behandling af konkrete sager vedrørende medarbejderne.
 Stk. 20.  

  

 Det kan  

 fastsættes, at bestyrelsen ved afgørelse af særlige spørgsmål, herunder om  

 ændring af vedtægten, om køb, salg og pantsætning af fast ejendom samt om  

 indgåelse af andre væsentlige købs- og lejekontrakter og nedlæggelse af  

 skolen/kurset, kun er beslutningsdygtig, når mere end halvdelen af  

 medlemmerne  

 er til stede, og at beslutninger om sådanne forhold kun kan træffes ved et i  

 vedtægten fastsat kvalificeret flertal, eventuelt på to efter hinanden  

 følgende  

 bestyrelsesmøder, jf. dog § 8, stk. 7 og 8.
§ 5.  

  

 Vedtægten skal indeholde bestemmelser om bestyrelsens opgaver.
Det skal i det  

 mindste fremgå, at bestyrelsen ansætter og afskediger skolens/kursets rektor,  

 jf. dog stk. 3, og andet personale, træffer beslutning om køb, salg og  

 pantsætning af fast ejendom, fastsætter størrelsen af skole/kursuspengene  

 samt  

 træffer beslutning om ethvert andet overordnet spørgsmål om skolen/kurset,  

 som  

 bestyrelsen selv ønsker at træffe beslutning om, jf. dog § 8, stk. 7 og 8.  

 Der  

 kan i skolens/kursets vedtægt optages en bestemmelse om, at bestyrelsen kan  

 delegere kompetencen til at ansætte og afskedige skolens/kursets øvrige  

 personale til skolens rektor.
Stk. 2.  

  

 Det skal fremgå  

 af vedtægten, at bestyrelsen er ansvarlig for, at der hvert år udarbejdes et  

 retvisende årsregnskab i overensstemmelse med gældende regler.
Det anføres i  

 vedtægten, at bestyrelsen har ansvaret for, at regnskabet underkastes  

 betryggende revision efter gældende regler, og at revisor vælges af  

 bestyrelsen.
 Stk. 3.  

  

 Det skal fremgå  

 af vedtægten, at undervisningsministeren skal godkende skolens/kursets  

 rektor.
§ 6.  

  

 Der  

 skal i vedtægten for skolen/kurset indsættes en bestemmelse om, at forældre  

 til  

 elever, elever, der er myndige, og fastansatte ved skolen/kurset altid har  

 ret  

 til at få kendskab til budgetter, regnskaber og revisionsprotokol, som er  

 godkendt i bestyrelsen, at bestyrelsen kan udstrække denne ret til andre, og  

 at  

 bestyrelsen kan fastsætte nærmere regler for retten til indsigt i  

 skolens/kursets forhold.
Oplysninger, der er omfattet af bestemmelserne om  

 tavshedspligt i forvaltningsloven, kan dog ikke videregives.
§ 7.  

  

 Såfremt skolen/kurset har en skolekreds, skal det angives i vedtægten,  

 hvilken  

 kreds af personer denne består af.
Det skal fremgå af skolens/kursets  

 vedtægt,  

 hvis bestyrelsen skal godkende medlemskab af skolekredsen.
Såfremt der skal  

 betales kontingent for medlemskab af skolekredsen, skal det fremgå af  

 vedtægten, at bestyrelsen fastsætter dette, jf. dog § 8, stk. 7, og at  

 medlemmerne ikke hæfter personligt for skolens/kursets økonomiske  

 forpligtelser.
Såfremt medlemskab af skolekredsen kan ophæves eller  

 suspenderes  

 af bestyrelsen, skal dette fremgå af vedtægten, samt at bestyrelsens  

 afgørelse  

 om medlemskab af skolekredsen kan indankes for skolens/kursets  

 generalforsamling, hvis skolen/kurset har en sådan, såvel af et mindretal i  

 bestyrelsen som af den, der har modtaget afslag på optagelse eller er blevet  

 frataget medlemskab.
 § 8.  

  

 Såfremt skolen/kurset har en generalforsamling, består denne af forældrene  

 eller af forældrene og de øvrige medlemmer af en eventuel skolekreds.
 Stk. 2.  

  

 Vedtægten skal i  

 øvrigt indeholde de i stk. 3-6 fastsatte bestemmelser.
Stk. 3.  

  

 Generalforsamlingen indkaldes hvert år af bestyrelsen med et nærmere angivet  

 varsel.
Indkaldelsen skal indeholde dagsorden.
 Stk. 4.  

  

 Forslag, der  

 ønskes behandlet på generalforsamlingen, skal være bestyrelsen i hænde inden  

 en  

 nærmere angiven frist før afholdelsen.
Stk. 5.  

  

 Der skal føres  

 protokol over det på generalforsamlingen vedtagne.
Protokollen underskrives  

 af  

 dirigenten.
Stk. 6.  

  

 Ekstraordinær  

 generalforsamling afholdes, når bestyrelsen ønsker det.
Ekstraordinær  

 generalforsamling skal i øvrigt indkaldes af bestyrelsen, når et mindretal på  

 et nærmere angivet antal medlemmer af bestyrelsen eller mindst et nærmere  

 angivet antal af de stemmeberettigede på generalforsamlingen kræver det.  

 Indkaldelse sker som ved almindelig generalforsamling.
Stk. 7.  

  

 Det kan i  

 vedtægten fastsættes, at generalforsamlingen vælger bestyrelsesmedlemmer, jf.  

 dog § 4, stk. 6, godkender skolens/kursets formål og fastsætter kontingent  

 for  

 skolekredsen.
Herudover kan det fastsættes, at bestyrelsen, inden den træffer  

 beslutning, skal høre generalforsamlingen om spørgsmål om ansættelse og  

 afskedigelse af skolens/kursets rektor, jf. dog § 5, stk. 3,  

 skole/kursuspengenes størrelse, det reviderede regnskab, køb, salg og  

 pantsætning af fast ejendom, nedlæggelse af skolen/kurset og  

 vedtægtsændringer.  

 Der kan fastsættes en bestemmelse om, at bestyrelsen skal aflægge beretning  

 for  

 generalforsamlingen.
Der kan endvidere optages en bestemmelse om, at uden for  

 de tilfælde hvor bestyrelsen efter lovgivningen skal drage omsorg for  

 likvidation af skolen, kan beslutning om skolens/kursets ophør alene træffes  

 af  

 generalforsamlingen.
Stk. 8.  

  

 Det kan  

 endvidere fastsættes i vedtægten, at bestyrelsen og generalforsamlingen i  

 fællesskab skal træffe beslutning om skole/kursuspengenes størrelse, køb,  

 salg  

 og pantsætning af fast ejendom og vedtægtsændringer.
Det kan fremgå af  

 skolens/kursets vedtægt, at ansættelse og afskedigelse af skolens/kursets  

 rektor skal foretages af generalforsamlingen efter indstilling fra skolens  

 bestyrelse, jf. også § 5, stk. 3.
 § 9.  

  

 Det  

 skal fremgå af skolens/kursets vedtægt, at skolens/kursets drift gennemføres  

 ved offentlige tilskud, ved egendækning (f.eks. skole-/kursuspenge for  

 eleverne/kursisterne) efter gymnasie- og hf-loven, og at skolen/kurset  

 herudover kan modtage bidrag fra andre.
 Stk. 2.  

  

 Det skal fremgå  

 af vedtægten, at skolens/kursets midler alene må komme skolens/kursets  

 skole-/kursus- og undervisningsvirksomhed til gode, at et eventuelt overskud  

 ved skolens/kursets drift tilfalder skolen/kurset, samt at bidrag til  

 skolen/kurset ikke giver ret til nogen del af skolens/kursets formue eller  

 til  

 udbytte af nogen art.
 Stk. 3.  

  

 Det skal anføres  

 i vedtægten, at bestyrelsen skal forvalte skolens/kursets midler til størst  

 mulig gavn for skolen/kurset og skal tage skyldige økonomiske hensyn.
 Stk. 4.  

  

 Der skal i  

 vedtægten optages en bestemmelse om, at likvide midler skal anbringes i  

 overensstemmelse med bestemmelserne herom i gymnasieloven og i hf-loven og  

 ikke  

 må anbringes på konti m.v., som andre end skolen/kurset har rådighed over.
 Stk. 5.  

  

 Der indføjes i  

 vedtægten en frist for årsregnskabets udarbejdelse, revision og afslutning.  

 Det  

 skal fremgå af vedtægten, at alle bestyrelsesmedlemmer skal underskrive  

 regnskabet og afgive en erklæring på tro og love om, at de opfylder  

 betingelserne for medlemskab.
 § 10.  

  

 Det skal fremgå af vedtægten, at skolen/kurset udadtil forpligtes enten af  

 bestyrelsens formand og skolens/kursets rektor i forening eller af en af  

 disse  

 i forening med bestyrelsens næstformand, at tegningsretten ikke kan  

 delegeres,  

 samt at der ikke kan gives prokura, jf. dog stk. 3.
 Stk. 2.  

  

 Der kan i  

 vedtægten optages en bestemmelse om, at der til køb, salg og pantsætning  

 eller  

 andre dispositioner over skolens/kursets faste ejendomme kræves  

 underskrift  

 af mindst 2/3 af  

 bestyrelsens medlemmer, jf. § 4, stk. 20.
 Stk. 3.  

  

 Det kan indføjes  

 i vedtægten, at bestyrelsen i øvrigt kan træffe beslutning om, at rektor i  

 nærmere fastlagt omfang og under bestyrelsens ansvar bemyndiges til at udføre  

 overordnede ledelsesfunktioner, når dette er nødvendigt for at opnå en  

 hensigtsmæssig daglig ledelse.
 § 11.  

  

 Det skal fremgå af vedtægten, at bestyrelsen træffer beslutning om ændring af  

 vedtægten, jf. § 4, stk. 20. Det kan fastsættes, at bestyrelsen forud for  

 beslutningen om ændring af skolens/kursets vedtægt skal indhente udtalelse om  

 de påtænkte ændringer fra eventuelle forældre, en eventuel skolekreds eller  

 generalforsamling, jf. § 8, stk. 7. Ligeledes kan det i vedtægten fastsættes,  

 at bestyrelsen og generalforsamlingen i fællesskab skal træffe beslutning om  

 ændring af vedtægterne, jf. § 8, stk. 8.
 Stk. 2.  

  

 Skolens/kursets  

 vedtægt samt vedtægtsændringer skal godkendes af Undervisningsministeriet.
 Stk. 3.  

  

 Vedtægten skal  

 være underskrevet af samtlige bestyrelsesmedlemmer, og  

 bestyrelsesmedlemmernes  

 navn og adresse skal angives med maskinskrift, og det skal fremgå, hvem der  

 er  

 formand og eventuelt næstformand.  

 Vedtægten skal indsendes i original til Undervisningsministeriet  

 i tre eksemplarer.
 § 12.  

  

 Det skal fremgå af vedtægten, at beslutning om skolens/kursets nedlæggelse  

 træffes af bestyrelsen med et nærmere angivet flertal, jf. dog stk. 3 og § 8,  

 stk. 7.
 Stk. 2.  

  

 Såfremt  

 bestyrelsen har kompetencen til at træffe beslutning om skolens/kursets  

 ophør,  

 kan det fastsættes, at bestyrelsen forud for beslutningen om ophør skal  

 indhente udtalelse herom fra eventuelle forældre, en eventuel skolekreds  

 eller  

 en generalforsamling, jf. dog stk. 3 og § 8, stk. 7.
 Stk. 3.  

  

 Ophører skolen/kurset  

 med at drive skole/kursusvirksomhed efter formålsbestemmelsen, skal den/det  

 nedlægges.
 Stk. 4.  

  

 Der skal i  

 vedtægten for en privat gymnasieskole være en bestemmelse om, at forældrene  

 umiddelbart herefter orienteres om bestyrelsens beslutning og om grundlaget  

 herfor, samt at det påhviler bestyrelsen at give Undervisningsministeriet og  

 de  

 amtsråd, i hvis amtskommune eleverne er hjemmehørende, meddelelse om  

 skolens/kursets nedlæggelse, ligesom ministeriet skal orienteres af  

 bestyrelsen, hvis skolen/kurset standser sine betalinger, begæres konkurs,  

 eller der i øvrigt er fare for, at skolens/kursets virksomhed må indstilles.
 Stk. 5.  

  

 Ligeledes  

 anføres i vedtægten, at bestyrelsen har ansvaret for bevarelsen af  

 skolens/kursets aktiver og for, at den økonomiske opgørelse i anledning af  

 skolens/kursets nedlæggelse foretages efter gældende regler, samt at  

 skolens/kursets nettoformue anvendes i overensstemmelse med vedtægten.
Stk.6.  

  

 Det fastsættes i  

 vedtægten, at eventuelle overskydende midler med Undervisningsministeriets  

 godkendelse skal anvendes til skole/kursusformål, der støttes gennem  

 gymnasieloven eller hf-loven.
Dette gælder dog ikke i det omfang, hvor det  

 vil  

 stride mod andre økonomiske rettigheder, som er beskyttet af grundlovens §  

 73.  

 I så fald sker der ikke indskrænkninger i disse bestående rettigheder.  

 Desuden  

 fastsættes det, at bestyrelsen skal fungere videre, indtil den økonomiske  

 afvikling af skolens/kursets aktiver og passiver er tilendebragt efter  

 gældende  

 regler, herunder at skolens/kursets nettoformue anvendes i overensstemmelse  

 med  

 vedtægten.
Kapitel 2 Ikrafttræden og overgangsregler § 13.  

  

 Bekendtgørelsen træder i kraft den 25. august 2004.
Stk. 2.  

  

 Bestemmelserne i  

 kapitel 1 skal for nye skoler/kurser være opfyldt ved godkendelsen af  

 skolens/kursets  

 vedtægt.
Skoler/kurser, der allerede har fået godkendt en vedtægt, der ikke  

 er  

 i overensstemmelse med denne bekendtgørelse, skal senest den 15. juli 2006  

 til  

 Undervisningsministeriet indsende vedtægter, der er i overensstemmelse med  

 denne bekendtgørelse.
Undervisningsministeriet, den 9. august  

 2004 P.M.V.Lars MortensenStyrelseschef /Pia Thomsen 1)  

 I henhold til lov nr. 98 af 18. februar 2004 om ændring af forskellige love  

 på  

 Undervisningsministeriets område og om ophævelse af lov om de  

 erhvervsgymnasiale uddannelser til højere handelseksamen og højere teknisk  

 eksamen (ændringer som følge af lovgivning om de gymnasiale uddannelsers  

 indhold) benævnes lovene fra den 1. august 2005 henholdsvis Lov om  

 institutioner for uddannelsen til studentereksamen og Lov om institutioner  

 for  

 uddannelsen til højere forberedelseseksamen.
