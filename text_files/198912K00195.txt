Nr LSF 195 Forslag til Lov om ændring af lov om individuel boligstøtte (Reduktion af  

 den støtteberettigende boligudgift, nedsættelse af urimelige huslejer) Fremsat af Boligministeren (Agnete Laustsen) den 23. februar 1990 § 1 I lov om individuel boligstøtte, jf. lovbekendtgørelse nr. 467 af 1.  

 august 1988, som ændret ved § 4 i lov nr. 375 af 7. juni 1989, foretages  

 følgende ændringer:
 1. I § 11, stk. 5, ændres: »kan« til: »skal«.
 2. I § 11 indsættes efter stk. 5:
 »Stk. 6. Boligudgiften, opgjort efter stk. 1-5, reduceres i 1990 med  

 80 kr. pr. måned, i 1991 med 115 kr. pr. måned og fra og med 1992 med 150 kr.  

 pr. måned.«.
 3. Efter § 11 indsættes:
» § 11 a.
For lejligheder, omfattet af kap.
II i lov om  

 midlertidig regulering af boligforholdene eller kap.
VIII eller VIII A i lov  

 om leje, kan kommunalbestyrelsen indbringe spørgsmålet om lejens størrelse  

 for huslejenævn henholdsvis boligret med krav om nedsættelse af lejen til det  

 lejedes værdi.«.
 4. I § 15, stk. 1, ændres: »vej- og kloakbidrag o.lign.«  

 til: »vejbidrag«.
 5. I § 29 og i § 34, stk. 1, nr. 10, ændres: »732  

 kr.« til: »220 kr.«.
 6. I § 30 og i § 34, stk. 1, nr. 11, ændres: »1.296  

 kr.« til: »440 kr.«.
§ 2 Stk. 1. Loven træder i kraft dagen efter bekendtgørelsen i Lovtidende.
 Stk. 2. § 1, nr. 2 og 4-6, har virkning fra 1. juli 1990. For  

 boligstøttemodtagere, omfattet af § 1, nr. 4, kan kloakbidrag og lign.,  

 udover 80 kr. pr. måned dog medregnes i boligudgiften i 1990. I 1991 kan  

 bidrag udover 115 kr. pr. måned medregnes, og fra og med 1992 bidrag udover  

 150 kr. pr. måned.
§ 3 Forslag til revision af denne lov fremsættes for Folketinget inden  

 udgangen af 1992.
Bemærkninger til lovforslaget Almindelige bemærkninger De offentlige udgifter til individuel boligstøtte udgør årligt ca. 5 mia.  

 kr., og udgiften er stærkt stigende.
De samlede udgifter til boligstøtte  

 stiger således i øjeblikket med 800 mio. kr. årligt.
 På denne baggrund indeholder lovforslaget ændringsforslag, som er et led i  

 regeringens bestræbelser på at modvirke den indbyggede opdrift i de  

 offentlige udgifter på boligområdet.
 Lovforslaget fremsættes til afløsning af L 171, hvori indgik en ændring af  

 det støtteberettigende huslejebegreb, hvorefter der ikke i fremtiden vil  

 kunne ydes boligstøtte til udgifter til vand til husholdningsforbrug,  

 vandafledningsafgift, kloakbidrag, renovation, etablering og drift af eget  

 fællesantenneanlæg samt eventuelle udgifter til programforsyning udefra,  

 f.eks. fra hybridnet.
 For at fastholde de besparelser, der i forbindelse med FL 90 blev aftalt  

 på boligstøtteområdet, foreslås det, at der fremfor indførelse af et ændret  

 huslejebegreb fra 1. juli 1990, i stedet i 2. halvår af 1990 foretages en  

 reduktion af den støtteberettigende boligudgift med et fast beløb på 80 kr.  

 pr. måned, i 1991 med et fast beløb på 115 kr. pr. måned og fra og med 1992  

 et fast beløb på 150 kr. pr måned.
Det bemærkes, at der vil blive nedsat et udvalg, der skal foretage en  

 vurdering af, hvorledes der kan ske en opdeling af de udgifter, der indgår i  

 huslejen, herunder i hvilket omfang en sådan opdeling er egnet til at  

 motivere boligtagernes adfærd med henblik på en reduktion af de udskilte  

 udgifter.
Dette udvalgsarbejde gennemføres med henblik på, at der inden  

 udgangen af 1992 kan fremsættes lovforslag vedrørende ændring af lejeloven  

 m.fl., der igangsætter udlejers/andelsboligforeningens pligt til at oplyse  

 størrelsen af udgifterne til vand, vandafledning etc., baseret på de faktiske  

 forhold med hensyn til boligudgifternes sammensætning.
Det er således  

 resultatet af udvalgsarbejdet, der skal danne baggrund for den senere  

 indførelse af et huslejebegreb, der motiverer til ressourcebevidst adfærd.
Det er meningen, at huslejereduktionen skal slå igennem for alle, der  

 modtager individuel boligstøtte.
Det er derfor ikke tanken, at en reduktion  

 af boligstøtten skal kompenseres.
I.
Fra og med 1. juli 1990 foreslås beregningshuslejen efter § 11 at blive  

 reduceret med et fast beløb på 80 kr. pr. måned.
I 1991 vil støttemodtagerne  

 få reduceret beregningshuslejen med 115 kr. pr. måned, og fra og med 1992 med  

 150 kr. pr. måned.
 For ejere foreslås, at kloakbidrag m.v. ikke skal kunne indgå i den  

 låneberettigende boligudgift efter lovens § 15 fra 1. juli 1990. Skulle nogen  

 ejer have sådanne udgifter, der overstiger 80 kr. i 1990, 115 kr. i 1991 og  

 150 kr. fra 1992, kan den overskydende del dog medregnes.
II.
Det foreslås, at adgangen for kommunerne til at nedsætte for høj leje  

 i boligstøttemæssig henseende gøres pligmæssig.
Samtidig foreslås, at  

 kommunen får adgang til at indbringe spørgsmålet om lejens størrelse for  

 boligret og huslejenævn.
Forslaget vil således give kommunerne mulighed for  

 at medvirke til at bremse de stærkt stigende udgifter til individuel  

 boligstøtte.
Økonomiske og administrative konsekvenser I.
Reduktion af den støtteberettigende boligudgift.
 Virkningen på boligstøtteberegningen af reduktionen af boligudgiften  

 foreslås indført gradvist over en 3-årig periode.
 De samlede offentlige besparelser skønnes med en vis usikkerhed, som det  

 fremgår af nedenstående oversigt, at udgøre 125 mio. kr. i 1990, 325 mio. kr.  

 i 1991 og 385 mio. kr. fra og med 1992.
 Oversigt over offentlige besparelser ved reduktion af boligudgiften til  

 brug ved boligstøtteberegning:
 Et lille antal husstande, der i forvejen modtager boligstøtte på under ca.  

 2.000 kr. årligt, vil med de gældende regler herved risikere at miste deres  

 boligstøtte, idet den med de foreslåede reduktioner beregnede støtte bliver  

 mindre end lovens minimumsbeløb på 804 kr. årligt for tilskud og 1.416 kr.  

 årligt for lån (1990-niveau).
 Det foreslås derfor samtidig, at det minimale tilskudsbeløb, der  

 udbetales, reduceres til 240 kr. årligt og det minimale lånebeløb tilsvarende  

 til 480 kr. årligt (1990-niveau).
II.
Krav om, at kommunen skal nedsætte urimelige huslejer, bl.a. ved  

 adgangen til at indbringe spørgsmålet om lejens størrelse for  

 huslejenævnet/boligretten.
 Det er ikke muligt på forhånd at skønne, hvor mange husstande, der i givet  

 fald vil få huslejen nedsat ifølge det foreslåede krav om, at en kommune skal  

 nedsætte urimelige huslejer.
 Det skønnes dog, at ikke alle kommuner benytter den nuværende  

 »kan«-bestemmelse i loven, og forslaget må derfor antages at give  

 visse offentlige besparelser.
Bemærkninger til de enkelte bestemmelser Til § 1 Til nr. 1 Efter den gældende boligstøttelovs § 11, stk. 5, kan kommunalbestyrelsen  

 ved boligstøtteberegningen nedsætte lejen, såfremt den i væsentlig grad  

 overstiger lejen for sædvanlige lejligheder af tilsvarende størrelse, eller  

 lejen må anses for delvis betaling for luksuriøst udstyr eller beliggenhed.
 Det foreslås, at det gøres til en pligt for kommunerne i relation til  

 boligstøtteberegningen at nedsætte lejen i disse tilfælde, således at der  

 ikke kan ydes boligstøtte til for høje huslejer.
Såfremt der foreligger eller senere afsiges huslejenævnskendelse eller dom  

 vedrørende lejens størrelse, forudsættes, at kommunen som udgangspunkt følger  

 denne afgørelse, medmindre lejen af kommunen nedsættes yderligere på grund af  

 luksuriøst udstyr og lignende.
Der henvises endvidere til bemærkningerne til  

 nr. 3.
Til nr. 2 Forslaget indebærer, at der i hver enkelt boligstøttesag skal ske  

 reduktion af boligudgiften.
For at ingen støttemodtager - på grund af de  

 procentuelle vedligeholdelsestillæg til boligudgiften efter lovens § 11, stk.  

 3 - skal kunne opleve et fradrag i huslejen, der er større end de foreslåede  

 faste beløb, foreslås reduktionsbestemmelsen placeret som § 11, stk. 6. Det  

 foreslås endvidere, at kommunen skal foretage reduktionen efter, at kommunen  

 har vurderet, om der er grundlag for at nedsætte lejen efter § 11, stk. 5,  

 hvis den væsentligt overstiger lejen for tilsvarende lejligheder m.v.
Dette  

 betyder, at boligudgiften reduceres med de foreslåede beløb for alle  

 støttemodtagere omfattet af § 11.
 Der henvises i øvrigt til de almindelige bemærkninger.
Til nr. 3 Det foreslås i fortsættelse af forslag nr. 1, at der gives kommunerne  

 adgang til, også uden fuldmagt fra lejeren, at indbringe spørgsmålet om  

 lejens faktiske størrelse, dvs. den husleje, lejeren skal betale sin udlejer,  

 for huslejenævnet i kommuner, hvor boligreguleringsloven er gældende, og for  

 boligretten i øvrige kommuner.
Kommunen kan herunder anke sådanne sager,  

 indbragt af kommunen.
 Herved undgås, at en lejer, hvis leje nedsættes i relation til  

 boligstøtteberegningen, jf. den foreslåede nr. 1, fortsat kommer til at  

 betale den høje leje til udlejer, fordi lejeren, f.eks. af angst for chikane,  

 ikke selv har villet indbringe lejespørgsmålet for huslejenævnet/boligretten.
 Endvidere kan den foreslåede bestemmelse gøre det lettere for kommunerne  

 at få konstateret den leje, til hvilken boligstøtte skal ydes, jf.  

 bemærkningerne til nr. 1.
Til nr. 4 Det foreslås, at ejere ikke fremover skal kunne opnå boligstøtte til  

 betaling af kloakbidrag og lignende, som f.eks. bidrag til rensningsanlæg.
Samtidig foreslås der indført loft over virkningen af denne reduktion i  

 boligudgiften.
De foreslåede lofter foreslås fastsat til samme (faste) beløb,  

 hvormed boligudgiften reduceres for lejere/andelshavere efter forslaget til  

 ændring af § 11. I øvrigt henvises til de almindelige bemærkninger.
Til nr. 5 og 6 Lovens minimunsbeløb for udbetaling af boligsikring og boligydelse i form  

 af tilskud (§ 29) foreslås nedsat fra 732 kr. til 220 kr. årligt, svarende  

 til en nedsættelse fra 804 kr. til 240 kr. årligt i 1990-niveau.
Tilsvarende  

 foreslås lovens minimumsbeløb for udbetaling af boligydelse i form af lån  

 nedsat fra 1.296 kr. til 440 kr. årligt, svarende til en nedsættelse fra  

 1.416 kr. til 480 kr. årligt i 1990-niveau.
 Baggrunden for nedsættelsen er, at boligstøttemodtagere så vidt muligt  

 ikke skal opleve en større reduktion i støtten, end den reduktion, der følger  

 af nedsættelsen af den støtteberettigende husleje.
Til § 2 Det foreslås, at lovforslaget træder i kraft dagen efter bekendtgørelsen i  

 Lovtidende.
 Dog foreslås, at lovforslagets § 1, nr. 2 og 4 (reduktion af  

 boligudgiften) samt nr. 5 og 6 (nedsættelse af lovens mindstebeløb for  

 udbetaling af boligstøtte i form af tilskud/lån), har virkning fra 1. juli  

 1990.
Som anført i bemærkningerne vedrørende lovforslagets økonomiske og  

 administrative konseksenser, foreslås, at virkningen på  

 boligstøtteberegningen indføres gradvist over en 3-årig periode.
For  

 lejere/andelshavere fremgår dette direkte af § 1, nr. 2. For ejere fremgår  

 det af overgangsreglen i § 2, stk. 2.
Til § 3 Det er hensigten med den foreslåede revisionsbestemmelse, at der  

 fremsættes lovforslag på grundlag af det udvalgsarbejde, der er nævnt i de  

 almindelige bemærkninger.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om induviduel boligstøtte, jf. lovbekendtgørelse nr. 467 af 1.  

 august 1988, som ændret ved § 4 i lov nr. 375 af 7. juni 1989, foretages  

 følgende ændringer:
 1. I § 11, stk. 5, ændres: »kan« til: »skal«.
 2. I § 11 indsættes efter stk. 5:
 »Stk. 6. Boligudgiften, opgjort efter stk. 1-5, reduceres i 1990 med  

 80 kr. pr. måned, i 1991 med 115 kr. pr. måned og fra og med 1992 med 150 kr.  

 pr. måned.«.
 § 11. Ved opgørelse af boligudgiften for lejere lægges den leje til grund,  

 som efter lejeaftalen skal betales for lejlighedens areal, fællesboligareal,  

 adgangsareal samt tilhørende sædvanlige udenomsrum.
 Stk. 2. Omfatter lejen betaling for varme og varmt vand samt elforbrug,  

 fradrages et beløb, der svarer til de sædvanlige udgifter hertil.
Stk. 3. Har lejeren pligt til at istandsætte det lejede med tapet,  

 hvidtning og maling, forhøjes lejen ved beregningen med 10 pct.
Påhviler  

 pligten kun delvis lejeren, forhøjes dog kun med 5 pct.
Påhviler  

 vedligeholdelsespligten kun delvis lejeren i medfør af § 10 a, i lov om  

 boligbyggeri, forhøjes lejen ved beregningen med 5 pct.
Påhviler pligten til  

 anden vedligeholdelse lejeren helt eller delvis, forhøjes lejen yderligere  

 med henholdsvis 10 og 5 pct.
 Stk. 4. Opvarmes lejligheden udelukkende med el eller gas, eller opvarmes  

 lejligheden fra et kollektivt varmeforsyningsanlæg, og betaler lejeren ud  

 over lejen den fulde udgift hertil, forhøjes lejen ved opgørelse af  

 boligudgiften med 15 kr. pr. m2 bruttoetageareal, jfr. § 34, stk. 1, nr. 3.  

 Ved fremleje, fremlån, udlejning eller anvendelse til erhverv af en del af  

 lejligheden fradrages der ved fastsættelse af bruttoetagearealet et areal,  

 der svarer til den forholdsmæssige del af arealet for hele lejligheden efter  

 antallet af værelser.
 Stk. 5. Overstiger lejen i væsentlig grad den normale leje for sædvanlige  

 lejligheder af tilsvarende størrelse, eller må lejen anses for delvis  

 betaling for luksuriøst udstyr eller beliggenhed, kan kommunalbestyrelsen  

 nedsætte lejen med et beløb, der svarer til forskellen.
 4. I § 15, stk. 1, ændres: »vej- og kloakbidrag o.lign.«  

 til: »vejbidrag«.
§ 15. Ved opgørelse af boligudgiften kan ejere efter ansøgning få  

 medregnet 1) 80 pct. af udgifter til renter og afdrag på lån i ejendommen, og 2) vej- og kloakbidrag o.lign., der hviler på ejendommen.
 5. I § 29 og i § 34, stk. 1, nr. 10, ændres: »732  

 kr.« til: »220 kr.«.
 § 29. Der kan ikke udbetales boligsikring og boligydelse i form af  

 tilskud, hvis det beregnede tilskudsbeløb er mindre end 732 kr., jf. § 34,  

 stk. 1, nr. 10.
 6. I § 30 og i § 34, stk. 1, nr. 11, ændres: »1.296  

 kr.« til: »440 kr.«.
 § 30. Der kan ikke udbetales boligydelse i form af lån, hvis det opgjorte  

 lånebeløb er mindre end 1.296 kr., jf. § 34, stk. 1, nr. 11.
Bilag 2 Folketingets forhandlinger vedrøende lov om individuel boligstøtte Folketingsåret 1981-82:
 Sp. 63, 696, A 7.
 Folketingsåret 1981-82 (2. samling):
 Sp. 373, 635, 2255, 2889, A 895, B 55, 59, C 51.
 Loven stadfæstet 10. marts 1982. (Lovtidende nr. 64).
 Folketingsåret 1982-83:
 Sp. 1572, 1735, 3248, 3755, A 1235, B 783, 869, C 191.
 Loven stadfæstet 22. december 1982. (Lovtidende nr. 708).
 Folketingsåret 1983-84:
 Sp. 1244, 1853, 3100, 3314, A 957, B 133, C 155.
 Loven stadfæstet 21. december 1983. (Lovtidende nr. 612).
 Folketingsåret 1983- 84 (2. samling):
 Sp. 4987, 5207, 6344, 6691, A 4013, B 753; C 463.
 Loven stadfæstet 23. maj 1984. (Lovtidende nr. 242).
 Folketingsåret 1985-86:
 Sp. 3638, 3934, 4191, 4650, A 2375, B 521, C 189.
 Loven stadfæstet 19. december 1985. (Lovtidende nr. 578).
 Sp. 5961, 6660. 12148, 12502, A 3693, B 1979, C 1031.
 Loven stadfæstet 4. juni 1986. (Lovtidende nr. 299).
 Sp. 10757, 10949, 12153, 12504, A 5951, B 2193, C 1093.
 Loven stadfæstet 4. juni 1986. (Lovtidende nr. 303).
 Folketingsåret 1986-87:
 Sp. 2522, 2992, 4416, 4812, A 1963.
 Loven stadfæstet 19. december 1986. (Lovtidende nr. 929).
 Sp. 3440, 4160.
 Lovforslaget ikke vedtaget.
 Sp. 3440, 4128, 11850, 12128.
 Loven stadfæstet 10. juni 1987. (Lovtidende nr. 379).
 Folketingsåret 1987-88:
 Sp. 2003, 2391.
 Lovforslaget ikke vedtaget.
 Folketingsåret 1987-88 (2. samling):
 Sp. 50, 313, 674, 860.
 Loven stadfæstet 1. juli 1988. (Lovtidende nr. 353).
 Sp. 56, 322, 675, 860.
 Loven stadfæstet 1. juli 1988. (Lovtidende nr. 357).
 Folketingsåret 1988-89:
 Sp. 100, 425, 7148.
 Sp. 7589, 8448, 10463, 11414.
 Loven stadfæstet 7. juni 1989. (Lovtidende nr. 375).
 Folketingsåret 1989-90:
 Sp. 4627, 4869.
 Sp. 4782, 5467.
