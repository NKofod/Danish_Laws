(De erhvervsfaglige grunduddannelser.  

 Jordbrugsområdet) Opbygning og varighed Tal angiver uger Skoleopholdenes fordeling Første skoleophold starter i januar i det følgende år efter  

 basisuddannelsens afslutning og er på 20 uger.
Andet skoleophold starter i  

 det efterfølgende år i august og er på 10 uger.
Adgangsbetingelser Gennemført basisuddannelse i jordbrugsområdet og bestået prøve til  

 traktorførerbevis eller anden uddannelse og/eller beskæftigelse, der kan  

 ligestilles hermed i henhold til de af undervisningsministeriet herom  

 fastsatte regler.
Uddannelsens mål Formålet med den samlede uddannelse til jordbrugsmaskinfører er,  

 at denne skal kunne beherske anvendelsen og vedligeholdelsen af de for en  

 jordbrugsmaskinstation almindeligt forekommende maskiner og redskaber på  

 økonomisk og sikkerhedsmæssig forsvarlig vis.
Jordbrugsmaskinføreren skal efter den praktisk-teoretiske uddannelse være  

 i stand til selvstændigt at kunne varetage det for en jordbrugsmaskinstation  

 normalt forekommende arbejde og efter givne informationer kunne vurdere  

 arbejdssituationer og tage de mest hensigtsmæssige hjælpemidler og  

 arbejdsmetoder i anvendelse.
Eleven skal i uddannelsestiden opnå  

 erhvervskompetence som  jordbrugsmaskinfører i overensstemmelse med  

 nedenstående regler for uddannelsen.
Uddannelsens tilrettelægning De krævede praktiske og teoretiske færdigheder indlæres på teknisk skole.  

 Praktikperioderne afvikles på virksomheder godkendte af det faglige  

 fællesudvalg for jordbrugsmaskinfører- og dyrebrugeruddannelsen, Torsøvej 7,  

 8240 Risskov.
 Som praktiksteder kan godkendes følgende virksomheder i normal god drift:
 1. Egentlige maskinstationer.
 2. Landbrugsbedrifter med markbrug.
 3. Landbrugsbedrifter med skovdrift.
 4. Skovbrugsbedrifter med landbrug.
 Der skal i den enkelte virksomhed være beskæftiget mindst en fagmæssigt  

 uddannet medarbejder, såfremt ejeren ikke selv er fagmæssigt uddannet.  

 Godkendelsen gælder for 10 år, dog således at godkendelsen kan tages op til  

 vurdering, hvis der sker væsentlige ændringer i virksomhedens drift.
Vejledning til brug ved uddannelsens tilrettelægning fås hos skolernes  

 studievejledere og hos Erhvervsuddannelsesudvalget for jordbrugsområdet, c/o  

 Undervisningsministeriet, Amagertorv 14, 1160 København K.
Tlf. (01) 92 56 00  

 samt hos det faglige fællesudvalg for jordbrugmaskinfører og  

 dyrebrugeruddannelsen, Torsøvej 7, 88240 Risskov.
Tlf. (06) 21 48 00.
Uddannelse under skoleopholdene Undervisningen på teknisk skole omfatter indøvelse af praktiske  

 færdigheder underbygget med den teoretiske baggrund, herunder opgaveløsning  

 af såvel praktisk som teoretisk karakter.
Undervisningen omfatter i alt 1080  

 lektioner hvoraf 720 lektioner er faglige fag og 160 lektioner er almene fag  

 og 200 lektioner er valgfrie fag.
 Pensum er opdelt således:
 1. skoleophold (2. del, trin 1) - 20 uger.
 Den faglige undervisning (Retningsfagene) omfatter 480 lektioner med  

 følgende indhold:
 Maskin- og værkstedslære.
 Materialelære, værkstedsudstyr, maskinelementer og vedligeholdelse.
 Traktorer og vogne.
 Vedligeholdelse og vogntyper.
 Jordbehandling.
 Harvning og tromling.
 Plantedyrkning.
 Kulturplanter, naturgødning, handelsgødning, flydende ammoniak,  

 grundforbedringsmidler, radsåning, præcisionssåning, kartoffellægning,  

 mekanisk bearbejdning i rækkeafgrøder, vanding samt virksomhedsbesøg.
 Sprøjteteknik og plantebeskyttelse:
 Sprøjter, pesticidanvendelse, sprøjteteknik, ukrudtsplanterne, skadedyr,  

 svampe, mangelsygdomme og kemikaliekendskab.
 Høst.
 Grøntafgrøder.
 Jordarbejde.
 Gravning og dræning.
 Den almene undervisning (Fællesfagene) omfatter 240 lektioner,  

 heraf 120 lektioner obligatoriske almene fag og 120 lektioner valgfrie fag.
De obligatoriske fag omfatter: Erhvervsudviklingen, ejendomsretsforhold,  

 organisationsforhold, problemer omkring konflikter, samfundets målsætning og  

 politik, virksomhedernes målsætning og politik og det enkelte individs  

 målsætning og politik.
Social udvikling: Individets tilegnelse af normer.  

 Holdinger m.v., herunder: Udvikling af sproget, familiens indflydelse,  

 skolens indflydelse, massemediernes indflydelse, indflydelse via  

 fritidsaktiviteter og virksomhedernes indflydelse.
 2. skoleophold (2. del, trin 2) - 10 uger.
 Den faglige undervisning (Retningsfagene) omfatter 240 lektioner med  

 følgende indhold:
 Jordbehandling.
 Pløjning og fræsning.
 Plantedyrkning.
 Grundforbedring.
 Høst.
Skårlægning, modne afgrøder, mejetærskning, halmbjærgning, roehøst, kartoffeloptagning.
 Jordarbejde.
 Dræning og jordflytning.
 Kunde- og radiobetjening.
 Kundebetjening og radiobetjening.
 Almene fag (Fællesfagene) omfatter 120 lektioner heraf 40  

 lektioner obligatoriske almene fag og 80 lektioner valgfrie fag.
 De obligatoriske fag omfatter: Arbejdsmiljø, herunder dettes sammenhæng  

 med sikkerhed på arbejdspladsen, lønsystemer, tidsplanlægning og  

 produktionsstyring.
 Uddannelsesregler.
 Fastsat af undervisningsministeriet i henhold til lov nr. 289 af 8. juni  

 1977 om erhvervsfaglige grunduddannelser.
Uddannelsen i praktikvirksomhederne skal omfatte de normalt forekommende  

 arbejdsopgaver for en jordbrugsmaskinfører.
Uddannelsen tilrettelægges så  

 vidt muligt således, at der opnås rutine i de discipliner, der har været  

 undervist i på de foregående skoleophold.
Erhvervsuddannelsesudvalget for jordbrugsområdet, den 30. november 1982.
Sv.Aa.
Laursen, Foranstående uddannelsesregler godkendes.
