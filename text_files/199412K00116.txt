Nr LSF 116 Forslag til Lov om ændring af lov om specialundervisning for voksne  

 (Kurser for voksne med utilstrækkelige læse-, stave- og skrivefærdigheder  

 m.v.) Fremsat af undervisningsministeren (Ole Vig Jensen) den 11. januar 1995 Vedtaget ved tredjebehandling den 18. april 1995 Lov nr. 320 af 17/05/1995 § 1 I lov om specialundervisning for voksne, jf. lovbekendtgørelse nr. 473 af  

 20. juni 1991, som ændret ved § 8 i lov nr. 208 af 28. april 1993, foretages  

 følgende ændringer:
 1. Lovens titel affattes således:
 »Lov om specialundervisning for voksne og læsekurser for  

 voksne«. 2. Før § 1 indsættes:
»Kapitel 1 Specialundervisning for voksne«.
 3. § 1, stk. 1, affattes således:
»Ethvert amtsråd skal sørge for, at personer med fysiske eller  

 psykiske handicap, der er tilmeldt et folkeregister inden for amtskommunen,  

 eller som længerevarende opholder sig i amtskommunen, efter  

 undervisningspligtens ophør kan få undervisning og specialpædagogisk bistand,  

 der tager sigte på at afhjælpe eller begrænse virkningerne af disse handicap  

 (kompenserende specialundervisning). I tilknytning hertil kan der etableres  

 undervisning, som er tilrettelagt under hensyntagen til deltagernes handicap.  

 Undervisningen kan indrettes i kostskoleform.
Undervisningsministeren kan  

 fastsætte nærmere regler om placeringen af amtsrådets  

 undervisningsforpligtelse over for personer med fysiske eller psykiske  

 handicap, der bor eller opholder sig på amtskommunale døgninstitutioner for  

 voksne med vidtgående fysiske eller psykiske handicap, oprettet i henhold til  

 lov om social bistand.« 4. § 1, stk. 2, affattes således:
»Stk. 2. Undervisningsministeren fastsætter nærmere regler om  

 undervisningens mål og indhold.« 5. I § 1, stk. 3, 1. pkt., ændres »En  

 amtskommune« til: »Et amtsråd« og »andre  

 amtskommuner« til: »andre amtsråd«.
 6. § 1, stk. 4 og stk. 5, ophæves.
 7. Efter § 1 indsættes:
»Kurser for voksne med utilstrækkelige læse-, stave- og  

 skrivefærdigheder § 1 a.
Ethvert amtsråd skal sørge for, at voksne, der er tilmeldt  

 et folkeregister inden for amtskommunen, eller som længerevarende opholder  

 sig i amtskommunen, og som føler sig hæmmet af utilstrækkelige læse-, stave-  

 og skrivefærdigheder, efter undervisningspligtens ophør kan modtage en  

 særligt tilrettelagt læse-, stave- og skriveundervisning, der sigter mod at  

 fremme deltagernes muligheder for aktivt at tage del i alle sider af  

 samfundslivet.
 Stk. 2. Undervisningsministeren fastsætter nærmere regler om  

 undervisningens mål og indhold.
 Stk. 3. Undervisningsministeren kan fastsætte nærmere regler om,  

 hvornår undervisning er formålsløs eller ufornøden.
 Stk. 4. Amtsrådet træffer beslutning om oprettelse af læse-,  

 stave- og skriveundervisning efter stk. 1.
Stk. 5. Et amtsråd kan efter overenskomst med staten, kommuner,  

 private skoler, institutioner eller initiativtagere og lign. eller andre  

 amtsråd henvise personer til undervisning efter stk. 1 i statslige,  

 kommunale, private eller andre amtskommunale skoler eller institutioner og  

 lign.
Undervisningsministeren kan fastsætte nærmere regler herom.
 Stk. 6. Amtsrådet sørger for, at der udarbejdes en plan over  

 amtskommunens udbud af læse-, stave- og skriveundervisning efter stk. 1 på  

 såvel egne skoler og institutioner som på andre skoler, institutioner m.v.,  

 jf. stk. 5. Undervisningsministeren kan fastsætte nærmere regler herom.
Stk. 7. Amtsrådet sørger for, at der informeres offentligt om  

 amtskommunens udbud af læse-, stave- og skriveundervisning med angivelse af  

 omfang, form og indhold samt kursussted.
Undervisningsministeren kan  

 fastsætte nærmere regler herom.
Stk. 8. Amtsrådet sørger for, at der i amtskommunen tilbydes  

 vejledning og rådgivning om læse-, stave- og skriveundervisningen.  

 Undervisningsministeren kan fastsætte nærmere regler herom.« 8. Før § 3 indsættes:
»Kapitel 2 Lokaler«.
 9. § 3, stk. 2, affattes således:
»Stk. 2. Kommunale og statslige lokaler samt lokaler  

 tilhørende private undervisningsinstitutioner, hvis udgifter afholdes af det  

 offentlige, skal stilles til rådighed for amtsrådet til brug ved undervisning  

 efter § 1 og § 1 a, hvis amtsrådet ikke råder over egnede lokaler til  

 virksomheden, og hvis benyttelsen er forenelig med lokalernes øvrige brug.  

 Lokalerne skal stilles vederlagsfrit til rådighed med bestående udstyr.  

 Amtsrådet afholder udgifterne til elektricitet, varme og rengøring samt  

 fornøden skolebetjentbistand.« 10. Efter § 3 indsættes:
»Kapitel 3 Tilskud til undervisning, befordring m.v.« 11. I § 4, stk. 1, ændres »Amtskommunen« til:  

 »Amtsrådet«.
 12. § 4, stk. 3, affattes således:
»Stk. 3. Afholder amtsrådet udgifter til undervisning af  

 personer, der er tilmeldt et folkeregister inden for en anden amtskommune,  

 kan amtsrådet kræve godtgørelse fra amtsrådet i den amtskommune, hvori den  

 pågældende er tilmeldt et folkeregister.« 13. I § 4, stk. 4, indsættes efter  

 »specialfunktioner«: »i henhold til § 1«, og  

 »amtskommunerne« ændres til: »amtsrådene«.
 14. I § 4 ophæves stk. 5, og stk. 6, der  

 bliver stk. 5, affattes således:
»Stk. 5. Amtsrådet kan kræve betaling fra et andet amtsråd  

 for udgifter til undervisning af personer, der er tilmeldt et folkeregister  

 inden for amtskommunen, men som ved beregning af kommunal udligning og  

 generelle tilskud til kommuner og amtskommuner indgår i folketallet i den  

 anden amtskommune.« 15. I § 4 indsættes som stk. 6:
»Stk. 6. En deltager, der tilmelder sig undervisning i henhold til §  

 1 eller § 1 a hos en privat overenskomsttager, har som en forudsætning for at  

 modtage undervisning pligt til at oplyse sit navn, adresse og personnummer  

 til den undervisningsinstitution, skole m.v., hvor den pågældende tilmelder  

 sig.
Amtsrådet kan fra undervisningsinstitutionen, skolen m.v. forlange  

 oplysning om deltagerens navn, adresse og personnummer til brug for afregning  

 med den private overenskomsttager samt eventuelt, hvis den pågældende  

 deltager er tilmeldt et folkeregister i en anden amtskommune, opkrævning af  

 godtgørelse for de afholdte undervisningsudgifter m.v. fra amtsrådet i den  

 amtskommune, hvori den pågældende er tilmeldt et folkeregister, jf. dog stk.  

 5.« 16. § 5 affattes således:
» § 5. Amtsrådet sørger for eller afholder udgifterne til  

 fornøden befordring mellem hjem eller fast aflastningshjem og  

 undervisningsinstitution eller skole for personer, der deltager i  

 undervisningen efter § 1 eller § 1 a.
Undervisningsministeren fastsætter  

 regler herom.
Stk. 2. Afholder amtsrådet udgifter i henhold til stk. 1 til  

 fornøden befordring mellem hjem eller fast aflastningshjem og  

 undervisningsinstitution eller skole af personer, der er tilmeldt et  

 folkeregister inden for en anden amtskommune, kan amtsrådet kræve godtgørelse  

 fra denne, jf. § 4, stk. 5.« 17. Efter § 5 indsættes:
»Kapitel 4 Leder- og lærerkvalifikationer m.v.« 18. § 6 affattes således:
»§ 6. Undervisningen efter § 1 forestås af en leder, der skal  

 have de fornødne kvalifikationer.
Lærerne skal have de fornødne  

 kvalifikationer til at kunne påtage sig den pågældende form for  

 specialundervisning.
Undervisningsministeren fastsætter nærmere regler herom.
Stk. 2. Lærere ved undervisning efter § 1 a skal have de fornødne  

 kvalifikationer til at kunne påtage sig læse-, stave- og skriveundervisning  

 for voksne.
Undervisningsministeren fastsætter nærmere regler herom.
 Stk. 3. Amtsrådet ansætter og afskediger ledere og lærere ved den  

 af amtsrådet etablerede undervisning for voksne i henhold til § 1 og § 1 a.
Stk. 4. Amtsrådet udarbejder regler om løn- og andre  

 ansættelsesvilkår for ledere og lærere ved den af private initiativtagere  

 efter overenskomst i henhold til § 1, stk. 3, og § 1 a, stk. 5, etablerede  

 undervisning. § 67 i lov om kommunernes styrelse finder tilsvarende  

 anvendelse.« 19. Efter § 6 indsættes:
»Kapitel 5 Styrelsesregler m.v. for institutioner med specialundervisning for  

 voksne«.
 20. I § 6 b, stk. 4, ændres »eleverne« til:  

 »deltagerne«.
 21. I § 6 c, stk. 1, nr. 5, ændres »elever« til:  

 »deltagere«, i stk. 4 ændres »elevrepræsentant«  

 til: »deltagerrepræsentant«, i stk. 5 ændres  

 »Elevrepræsentanten« til: »Deltagerrepræsentanten« og  

 »elever« til: »deltagere«.
 22. I § 6 g ændres »eleverne« til:  

 »deltagerne«.
 23. Efter § 6 g indsættes:
»Kapitel 6 Fælles bestemmelser om forsøg, medarbejderuddannelse, klage  

 m.v.« 24. Efter § 6 h indsættes:
» § 6 i.
Amtsrådet sørger for og afholder  

 undervisningsudgifterne til fornøden uddannelse af ledere og lærere inden for  

 undervisning efter denne lov.
Undervisningsministeren kan fastsætte nærmere  

 regler herom.
 Stk. 2. Amtsrådets forpligtelse efter stk. 1 omfatter også ledere  

 og lærere ved undervisning etableret efter overenskomst i henhold til § 1,  

 stk. 3, og § 1 a, stk. 5.
Stk. 3. Amtsrådet træffer beslutning om uddannelse i henhold til  

 stk. 1.« 25. § 7 a affattes således:
» § 7 a.
Klage over amtsrådets afgørelse kan, inden 4 uger fra  

 afgørelsen er meddelt til klageren, indbringes for undervisningsministeren.  

 Undervisningsministeren kan fastsætte regler om, at amtsrådets afgørelse ikke  

 kan påklages.« 26. Efter § 7 a indsættes:
» § 7 b.
Undervisningsministeren kan indhente oplysninger fra  

 amtsråd, institutioner med specialundervisning for voksne eller læse-, stave-  

 og skriveundervisning for voksne og overenskomsttagere efter § 1, stk. 3,  

 eller § 1 a, stk. 5, om alle forhold vedrørende specialundervisning for  

 voksne og læse-, stave- og skriveundervisning for voksne i henhold til denne  

 lov.
Undervisningsministeren kan fastsætte nærmere regler herom.
§ 7 c.
I Københavns Kommune og Frederiksberg Kommune varetages  

 amtsrådets opgaver efter denne lov af henholdsvis borgerrepræsentationen og  

 kommunalbestyrelsen.« 27. Efter § 7 c indsættes:
»Kapitel 7 Ikrafttræden m.v.« § 2 Stk. 1. Loven træder i kraft dagen efter bekendtgørelsen i  

 Lovtidende.
Læse-, stave- og skriveundervisningen i henhold til § 1 a, som  

 affattet ved denne lovs § 1, nr. 7, iværksættes fra og med den 1. januar  

 1996, jf. dog stk. 2.
 Stk. 2. § 6 i, som affattet ved denne lovs § 1, nr. 24, træder i  

 kraft den 1. januar 1996.
Oprindeligt fremsat forslag § 1 I lov om specialundervisning for voksne, jf. lovbekendtgørelse nr. 473 af  

 20. juni 1991, som ændret ved § 8 i lov nr. 208 af 28. april 1993, foretages  

 følgende ændringer:
 1. Lovens titel affattes således:
 »Lov om specialundervisning for voksne og læsekurser for  

 voksne«.
 2. Før § 1 indsættes:
»Kapitel 1 Specialundervisning for voksne«.
 3. § 1, stk. 1 , affattes således:
»Ethvert amtsråd skal sørge for, at personer med fysiske eller  

 psykiske handicap, der er tilmeldt et folkeregister inden for amtskommunen,  

 eller som længerevarende opholder sig i amtskommunen, efter  

 undervisningspligtens ophør kan få undervisning og specialpædagogisk bistand,  

 der tager sigte på at afhjælpe eller begrænse virkningerne af disse handicap  

 (kompenserende specialundervisning). I tilknytning hertil kan der etableres  

 undervisning, som er tilrettelagt under hensyntagen til deltagernes handicap.  

 Undervisningen kan indrettes i kostskoleform.
Undervisningsministeren kan  

 fastsætte nærmere regler om placeringen af amtsrådets  

 undervisningsforpligtelse over for personer med fysiske eller psykiske  

 handicap, der bor eller opholder sig på amtskommunale døgninstitutioner for  

 voksne med vidtgående fysiske eller psykiske handicap, oprettet i henhold til  

 lov om social bistand.« 4. § 1, stk. 2, affattes således:
 »Stk. 2. Undervisningsministeren fastsætter nærmere regler om  

 undervisningens mål og indhold.«.
 5. I § 1, stk. 3, 1. pkt., ændres »En  

 amtskommune« til: »Et amtsråd« og »andre  

 amtskommuner« til: »andre amtsråd«.
 6. § 1, stk. 4 og stk. 5, ophæves.
 7. Efter § 1 indsættes:
»Kurser for voksne med utilstrækkelige læse-, stave- og  

 skrivefærdigheder § 1 a.
Ethvert amtsråd skal sørge for, at voksne, der er tilmeldt  

 et folkeregister inden for amtskommunen, eller som længerevarende opholder  

 sig i amtskommunen, og som føler sig hæmmet af utilstrækkelige læse-, stave-  

 og skrivefærdigheder, efter undervisningspligtens ophør kan modtage en  

 særligt tilrettelagt læse-, stave- og skriveundervisning, der sigter mod at  

 fremme deltagernes muligheder for aktivt at tage del i alle sider af  

 samfundslivet.
 Stk. 2. Undervisningsministeren fastsætter nærmere regler om  

 undervisningens mål og indhold.
 Stk. 3. Undervisningsministeren kan fastsætte nærmere regler om,  

 hvornår undervisning er formålsløs eller ufornøden.
 Stk. 4. Amtsrådet træffer beslutning om oprettelse af læse-,  

 stave- og skriveundervisning efter stk. 1.
Stk. 5. Et amtsråd kan efter overenskomst med staten, kommuner,  

 private skoler, institutioner eller initiativtagere o. lign. eller andre  

 amtsråd henvise personer til undervisning efter stk. 1 i statslige,  

 kommunale, private eller andre amtskommunale skoler eller institutioner o.  

 lign.
Undervisningsministeren kan fastsætte nærmere regler herom.
 Stk. 6. Amtsrådet sørger for, at der udarbejdes en plan over  

 amtskommunens udbud af læse-, stave- og skriveundervisning efter stk. 1 på  

 såvel egne skoler og institutioner som på andre skoler, institutioner m.v.,  

 jf. stk. 5. Undervisningsministeren kan fastsætte nærmere regler herom.
Stk. 7. Amtsrådet sørger for, at der informeres offentligt om  

 amtskommunens udbud af læse-, stave- og skriveundervisning med angivelse af  

 omfang, form og indhold samt kursussted.
Undervisningsministeren kan  

 fastsætte nærmere regler herom.
 Stk. 8. Amtsrådet sørger for, at der i amtskommunen tilbydes  

 vejledning og rådgivning om læse-, stave- og skriveundervisningen.  

 Undervisningsministeren kan fastsætte nærmere regler herom.«.
 8. Før § 3 indsættes:
»Kapitel 2 Lokaler«.
 9. § 3, stk. 2, affattes således:
»Stk. 2. Kommunale og statslige lokaler samt lokaler  

 tilhørende private undervisningsinstitutioner, hvis udgifter afholdes af det  

 offentlige, skal stilles til rådighed for amtsrådet til brug ved undervisning  

 efter § 1 og § 1 a, hvis amtsrådet ikke råder over egnede lokaler til  

 virksomheden, og hvis benyttelsen er forenelig med lokalernes øvrige brug.  

 Lokalerne skal stilles vederlagsfrit til rådighed med bestående udstyr.  

 Amtsrådet afholder udgifterne til elektricitet, varme og rengøring samt  

 fornøden skolebetjentbistand.« 10. Efter § 3 indsættes:
»Kapitel 3 Tilskud til undervisning, befordring m.v.«.
 11. I § 4, stk. 1, ændres »Amtskommunen« til:  

 »Amtsrådet«.
 12. § 4, stk. 3, affattes således:
 »Stk. 3. Afholder amtsrådet udgifter til undervisning af  

 personer, der er tilmeldt et folkeregister inden for en anden amtskommune,  

 kan amtsrådet kræve godtgørelse fra amtsrådet i den amtskommune, hvori den  

 pågældende er tilmeldt et folkeregister.«.
 13. I § 4, stk. 4, indsættes efter  

 »specialfunktioner«: »i henhold til § 1«, og  

 »amtskommunerne« ændres til: »amtsrådene«.
 14. I § 4 ophæves stk. 5, og stk. 6, der  

 bliver stk. 5, affattes således:
 » Stk. 5. Amtsrådet kan kræve betaling fra et andet amtsråd  

 for udgifter til undervisning af personer, der er tilmeldt et folkeregister  

 inden for amtskommunen, men som ved beregning af kommunal udligning og  

 generelle tilskud til kommuner og amtskommuner indgår i folketallet i den  

 anden amtskommune.«.
 15. I § 4 indsættes som stk. 6:
»Stk. 6. En deltager, der tilmelder sig undervisning i  

 henhold til § 1 eller § 1 a hos en privat overenskomsttager, har som en  

 forudsætning for at modtage undervisning pligt til at oplyse sit navn,  

 adresse og personnummer til den undervisningsinstitution, skole m.v., hvor  

 den pågældende tilmelder sig.
Amtsrådet kan fra undervisningsinstitutionen,  

 skolen m.v. forlange oplysning om deltagerens navn, adresse og personnummer  

 til brug for afregning med den private overenskomsttager samt eventuelt, hvis  

 den pågældende deltager er tilmeldt et folkeregister i en anden amtskommune,  

 opkrævning af godtgørelse for de afholdte undervisningsudgifter m.v. fra  

 amtsrådet i den amtskommune, hvori den pågældende er tilmeldt et  

 folkeregister, jf. dog stk. 5.«.
 16. § 5, affattes således:
» § 5. Amtsrådet sørger for eller afholder udgifterne til  

 fornøden befordring mellem hjem eller fast aflastningshjem og  

 undervisningsinstitution eller skole for personer, der deltager i  

 undervisningen efter § 1 eller § 1 a.
Undervisningsministeren fastsætter  

 regler herom.
 Stk. 2. Afholder amtsrådet udgifter i henhold til stk. 1 til  

 fornøden befordring mellem hjem eller fast aflastningshjem og  

 undervisningsinstitution eller skole af personer, der er tilmeldt et  

 folkeregister inden for en anden amtskommune, kan amtsrådet kræve godtgørelse  

 fra denne, jf. § 4, stk. 5.«.
 17. Efter § 5 indsættes:
»Kapitel 4 Leder- og lærerkvalifikationer m.v.«.
 18. § 6 affattes således:
»§ 6. Undervisningen efter § 1 forestås af en leder, der skal  

 have de fornødne kvalifikationer.
Lærerne skal have de fornødne  

 kvalifikationer til at kunne påtage sig den pågældende form for  

 specialundervisning.
Undervisningsministeren fastsætter nærmere regler herom.
Stk. 2. Lærere ved undervisning efter § 1 a skal have de fornødne  

 kvalifikationer til at kunne påtage sig læse-, stave- og skriveundervisning  

 for voksne.
Undervisningsministeren fastsætter nærmere regler herom.
 Stk. 3. Amtsrådet ansætter og afskediger ledere og lærere ved den  

 af amtsrådet etablerede undervisning for voksne i henhold til § 1 og § 1 a.
 Stk. 4. Amtsrådet udarbejder regler om løn- og andre  

 ansættelsesvilkår for ledere og lærere ved den af private initiativtagere  

 efter overenskomst i henhold til § 1, stk. 3, og § 1 a, stk. 5, etablerede  

 undervisning. § 67 i Lov om kommunernes styrelse finder tilsvarende  

 anvendelse.«.
 19. Efter § 6 indsættes:
»Kapitel 5 Styrelsesregler m.v. for institutioner med specialundervisning for  

 voksne«.
 20. I § 6 b, stk. 4, ændres »eleverne« til:  

 »deltagerne«.
 21. I § 6 c, stk. 1, nr. 5, ændres »elever« til:  

 »deltagere«, i stk. 4 ændres »elevrepræsentant«  

 til: »deltagerrepræsentant«, i stk. 5 ændres  

 »Elevrepræsentanten« til: »Deltagerrepræsentanten«, og  

 »elever« til: »deltagere«.
 22. I § 6 g ændres »eleverne« til:  

 »deltagerne«.
 23. Efter § 6 g indsættes:
»Kapitel 6 Fælles bestemmelser om forsøg, medarbejderuddannelse, klage  

 m.v.«.
 24. Efter § 6 h indsættes:
» § 6 i.
Amtsrådet sørger for og afholder  

 undervisningsudgifterne til fornøden uddannelse af ledere og lærere inden for  

 undervisning efter denne lov.
Undervisningsministeren kan fastsætte nærmere  

 regler herom.
 Stk. 2. Amtsrådets forpligtelse efter stk. 1 omfatter også ledere  

 og lærere ved undervisning etableret efter overenskomst i henhold til § 1,  

 stk. 3, og § 1 a, stk. 5.
 Stk. 3. Amtsrådet træffer beslutning om uddannelse i henhold til  

 stk. 1.«.
 25. § 7 a affattes således:
» § 7 a.
Klage over amtsrådets afgørelse kan, inden 4 uger fra  

 afgørelsen er meddelt til klageren, indbringes for undervisningsministeren.  

 Undervisningsministeren kan fastsætte regler om, at amtsrådets afgørelse ikke  

 kan påklages.«.
 26. Efter § 7 a indsættes:
» § 7 b.
Undervisningsministeren kan indhente oplysninger fra  

 amtsråd, institutioner med specialundervisning for voksne eller læse-, stave-  

 og skriveundervisning for voksne og overenskomsttagere efter § 1, stk. 3,  

 eller § 1 a, stk. 5, om alle forhold vedrørende specialundervisning for  

 voksne og læse-, stave- og skriveundervisning for voksne i henhold til denne  

 lov.
Undervisningsministeren kan fastsætte nærmere regler herom.
§ 7 c.
I Københavns Kommune og Frederiksberg Kommune varetages  

 amtsrådets opgaver efter denne lov af henholdsvis borgerrepræsentationen og  

 kommunalbestyrelsen.«.
 27. Efter § 7 c indsættes:
»Kapitel 7 Ikrafttræden m.v.«.
§ 2 Stk. 1. Loven træder i kraft dagen efter bekendtgørelsen i  

 Lovtidende.
Læse-, stave- og skriveundervisningen i henhold til § 1 a, som  

 affattet ved denne lovs § 1, nr. 7, iværksættes fra og med den 1. januar  

 1996, jf. dog stk. 2.
 Stk. 2. § 6 i, som affattet ved denne lovs § 1, nr. 24, træder i  

 kraft den 1. januar 1996.
Bemærkninger til lovforslaget Almindelige bemærkninger Lovforslaget er et led i den særlige indsats for voksne med  

 utilstrækkelige læse-, stave- og skrivefærdigheder.
Ved lovforslaget får amtsrådene samt henholdsvis borgerrepræsentationen og  

 kommunalbestyrelsen i Københavns Kommune og Frederiksberg Kommune pligt til  

 at sørge for, at voksne, som føler sig hæmmet af utilstrækkelige læse-,  

 stave- og skrivefærdigheder, efter undervisningspligtens ophør kan modtage en  

 særligt tilrettelagt undervisning.
Undervisningen gives med henblik på, at  

 deltagerne opnår læse-, stave- og skrivefærdigheder, der fremmer deres  

 muligheder for at deltage aktivt i samfundslivet, herunder modtage og benytte  

 samfundets almindelige tilbud, og at modtage undervisnings-, uddannelses- og  

 arbejdsmarkedstilbud, herunder modtage og fastholde beskæftigelsestilbud.
Målgruppen er voksne med utilstrækkelige læse-, stave- og  

 skrivefærdigheder.
Herved forstås personer, hvis utilstrækkelige færdigheder  

 i læsning, stavning og skrivning begrænser deres muligheder for at fungere  

 arbejdsmæssigt, socialt og kulturelt i det danske samfund.
 Der er tale om voksne, der måske nok har lært at læse, men som ikke har  

 lært det godt nok til, eller som ikke har vedligeholdt læsningen i et sådant  

 omfang, at de kan opretholde og udvikle læsefærdigheden, tilegne sig  

 indholdet i - og dermed forstå og tage stilling til - en almindelig trykt  

 tekst.
Kurserne omfatter læse-, stave- og skriveundervisning under et.
Ved  

 skriveundervisning forstås træning i skriftlig fremstilling.
 I forhold til gældende regler indeholder lovforslaget endvidere  

 præcisering af amtsrådets forpligtelse over for personer, der længerevarende  

 opholder sig i amtskommunen, ændringer vedrørende registrering og  

 videregivelse af deltagernes personnumre, amtsrådenes  

 befordringsforpligtelse, uddannelse af ledere og lærere, klageadgang samt  

 indhentning af oplysninger om alle forhold vedrørende lovens dækningsområde.
I forbindelse med lovændringen indsættes en ny bestemmelse, der forpligter  

 amtsrådet, henholdsvis borgerrepræsentationen og kommunalbestyrelsen i  

 Københavns Kommune og Frederiksberg Kommune, til at sørge for  

 medarbejderuddannelse vedrørende lovens fulde dækningsområde.
Hjemmelen for  

 ministeren til at give tilskud til medarbejderuddannelse, oprette kursus m.v.  

 bibeholdes til særlige formål.
Administrative og økonomiske konsekvenser Lovændringen medfører øgede udgifter for amtskommunerne, både til  

 gennemførelse af læse-, stave- og skriveundervisning og til uddannelse af  

 ledere og lærere inden for lovens dækningsområde.
Målsætningen med lovændringen er at give en andel af de ca. 300.000  

 læsesvage (ekskl. ordblinde) mulighed for at modtage læseundervisning.
I  

 perioden 1996-1998 forventes 10.000 personer at følge læsekurserne.
 De 10.000 personer forudsættes at fordele sig med 2000 i 1996 og 4000 i  

 hvert af årene 1997 og 1998. De årlige udgifter til afviklingen af kurserne  

 (inkl. vejledning og rådgivning) skønnes ved de givne tilgangsforudsætninger  

 at være 11,5 mio. kr. i 1996 og 23,0 mio. kr. i hvert af årene 1997 og 1998.  

 På længere sigt forudsættes op til 20% af målgruppen at have deltaget i  

 læsekurserne.
 Der er knyttet en stor usikkerhed til vurderingen af søgningen til  

 læsekurserne, og amtskommunerne samt Københavns og Frederiksberg kommuner vil  

 blive kompenseret for udgifterne ved efterregulering på grundlag af den  

 faktiske aktivitet.
 Til ekstraordinær læreruddannelse skønnes udgifter på 2 mio. kr. pr. år i  

 årene 1995 og 1996.
Udgifterne til gennemførelse af kurserne samt til uddannelse af de  

 nødvendige lærere afholdes af Undervisningsministeriets midler til voksen- og  

 efteruddannelse.
I 1995 er disse midler placeret på § 20.12.25 Udbygning af  

 voksen og efteruddannelsesindsatsen.
Der påregnes endvidere af Undervisningsministeriet afholdt ekstraudgifter  

 på ca. 3 mio. kr. til information i 1995 og til senere evaluering.
Disse  

 udgifter afholdes af Undervisningsministeriets bevillinger til en særlig  

 indsats for voksne med læse-, stave- og skrivevanskeligheder.
 Udlæggelsen af medarbejderuddannelse til amtsrådene forventes at medføre  

 en årlig udgift fra 1996 og fremefter på 0,8 mio. kr. pr. år til  

 gennemførelse af medarbejderuddannelse og til administration af ordningen.  

 Udgiften afholdes i 1995 af Undervisningsministeriets bevilling til  

 Konsulentvirksomhed og medarbejderuddannelse.
Bemærkninger til de enkelte bestemmelser Til § 1 Til nr. 1 Ændringen i lovens titel sker dels for at præcisere, at læse-, stave- og  

 skriveundervisning ikke er specialundervisning, dels for ikke at  

 karakterisere mennesker med læse-, stave- og skriveproblemer som handicappede  

 og dermed skabe uklarhed om det handicapbegreb, som hidtil har været anvendt  

 i forbindelse med kompenserende specialundervisning.
Til nr. 2, 8, 10, 17, 19, 23 og 27 Ændringen går alene ud på en teknisk opdeling af lovteksten.
Til nr. 3 Med den ændrede formulering præciseres det, at forpligtelserne i henhold  

 til loven påhviler amtsrådet.
Endvidere flyttes fastlæggelsen af amtsrådets forpligtelse over for  

 personer, der længerevarende opholder sig i amtskommunen, fra bekendtgørelsen  

 til loven.
Præciseringen indføjes med henblik på hospitalspatienter,  

 værnepligtige, institutionsboende m.v.
 Hjemmelen, til at undervisningsministeren kan fastsætte nærmere regler om  

 amtsrådets undervisningsforpligtelse på amtskommunale døgninstitutioner  

 oprettet i henhold til lov om social bistand, tilvejebringer mulighed for, at  

 ministeren kan tillægge driftsherre-amtsrådet undervisningsforpligtelsen,  

 uanset at institutionen måtte være beliggende i en anden amtskommune, sådan  

 som det er fremgået af vejledning af 1985 om specialundervisning for voksne.
Til nr. 4 Som led i den almindelige udlægning af administrative beføjelser til  

 amtskommunerne ophæves bestemmelsen om central fastsættelse af  

 undervisningens omfang.
I stedet indsættes hjemmel for ministeren til at  

 fastsætte regler om undervisningens mål.
Ministeren kan som hidtil fastsætte  

 regler om undervisningens indhold.
Til nr. 5 Med den ændrede formulering præciseres det, at forpligtelserne i henhold  

 til loven påhviler amtsrådet.
Til nr. 6 Med § 7 b, som affattet ved denne lovs § 1, nr. 26, tilvejebringes der  

 hjemmel til at indhente oplysninger om alle forhold vedrørende lovens  

 dækningsområde, herunder også de oplysninger, som hidtil har været indeholdt  

 i skoleplanerne.
Det er derfor ikke længere nødvendigt at bibeholde en  

 selvstændig bestemmelse om skoleplaner.
 Bestemmelsen i det tidligere stk. 5 er flyttet til lovens fælles  

 bestemmelser som ny § 7 c, jf. lovforslagets § 1, nr. 26.
Til nr. 7 Indsættelse af overskriften går alene ud på en teknisk opdeling af  

 lovteksten.
 Med læseundervisningen udvides lovens målgruppe væsentligt, idet der ikke  

 er tale om at indskrænke tilbuddet til de grupper, som allerede er omfattet  

 af loven.
 Bestemmelsen i § 1 a, stk. 1, er bygget op på samme måde som lovens  

 § 1.
 Læse-, stave- og skriveundervisningen er åben for alle voksne, der føler  

 sig hæmmet af utilstrækkelige læse-, stave- og skrivefærdigheder.
Det forudsættes imidlertid, at underviserne er opmærksomme på, at  

 deltagerne i undervisningen har de fornødne forudsætninger for at få udbytte  

 af undervisningen.
Det indebærer, at deltagere, f.eks. indvandrere med  

 utilstrækkelige danskforudsætninger eller ordblinde, som har behov for  

 kompenserende specialundervisning, af underviseren vejledes om og evt.  

 henvises til undervisning efter lov om undervisning af voksne indvandrere  

 eller undervisning og specialpædagogisk bistand efter § 1 i lov om  

 specialundervisning for voksne og læsekurser for voksne.
 Intentionen er, at disse lovgivningers »grundlagsundervisning«  

 skal tages først, så læse-, stave- og skriveundervisningen ikke skal operere  

 med grundlæggende alfabetisering/indføring i dansk sprog, som allerede  

 varetages af indvandrerundervisningsloven, eller med kompenserende  

 undervisning m.v., som allerede varetages af specialundervisningen for  

 voksne.
 Bestemmelsen i stk. 3 indsættes med henblik på om nødvendigt, uden  

 ændring af loven, at kunne imødegå utilsigtet brug af læsekurserne, f.eks. i  

 forbindelse med eventuelle problemer med afgrænsning til anden lovgivning,  

 jf. ovenfor.
Det er en forudsætning, at amtsrådene, jf. stk. 5, indgår  

 overenskomst med en bred kreds af private initiativtagere, herunder  

 oplysningsforbund, aftenskoler m.v.
Som mulige overenskomsttagere regnes også  

 uddannelsesinstitutioner, som henhører under anden lovgivning.
De kan udbyde  

 læse-, stave- og skriveundervisning efter denne lov, hvis der indgås  

 overenskomst med amtsrådet herom.
Amtsrådet kan selv iværksætte undervisning  

 i lighed med den hidtidige praksis på specialundervisningsområdet.
 Amtsrådet sikrer en overordnet koordinering af den samlede indsats på  

 læseområdet - specialundervisning og læseundervisning og amtslig og  

 overenskomstundervisning - med henblik på at sikre det bedst mulige tilbud i  

 amtskommunen, herunder en rimelig geografisk spredning af tilbuddene.
 Amtsrådet udarbejder en plan over amtskommunens udbud af læse-, stave- og  

 skriveundervisning, jf. stk. 6, og informerer offentligt om  

 undervisningen, så det bliver let for personer med behov for læseundervisning  

 at henvende sig med anmodning om deltagelse, jf. stk. 7.
Det pålægges amtsrådet at sørge for, at der tilbydes rådgivning og  

 vejledning.
Rådgivning og vejledning skal ses i tilknytning til stk. 6 om  

 information om læsekurserne og fungere som et supplement til den bredere  

 information om læseundervisningstilbuddet.
 I tilknytning til rådgivningen og vejledningen kan der etableres tilbud om  

 frivillig testning af deltagerne med henblik på den mest hensigtsmæssige  

 indplacering på undervisningshold.
Til nr. 9 Med den ændrede formulering præciseres det, at forpligtelserne i henhold  

 til loven påhviler amtsrådet.
Formuleringen »lys« ændres til  

 »elektricitet« af hensyn til anvendelsen af tekniske hjælpemidler i  

 undervisningen.
 Endvidere præciseres det, at amtsrådet er forpligtet til at afholde  

 udgifter til fornøden skolebetjentbistand i forbindelse med benyttelse af  

 lokalerne til undervisning efter denne lov.
 Med ændringen gælder lokalebestemmelsen også for læse-, stave- og  

 skriveundervisningen.
Til nr. 11 Med den ændrede formulering præciseres det, at forpligtelserne i henhold  

 til loven påhviler amtsrådet.
Til nr. 12 og 14 Ændringen er en konsekvens af ændringen i § 1, stk. 1, samt af  

 formuleringen i § 1 a, stk. 1.
Til nr. 13 Der oprettes ikke lands- og landsdelsdækkende funktioner i forbindelse med  

 læse-, stave- og skriveundervisningen for voksne, hvorfor bestemmelsen alene  

 gælder undervisning i henhold til § 1.
Til nr. 15 Hjemmelen er indsat, fordi der i forbindelse med mellemamtslige refusioner  

 og afregning med private overenskomsttagere m.v. kan være behov for at  

 registrere og videregive deltagernes personnumre for at opnå en  

 hensigtsmæssig og rationel administrativ behandling af refusionskrav,  

 afregninger m.v.
 Af hensyn til personer med undervisningsbehov er det ønskeligt, at sådanne  

 refusioner m.v. kan gennemføres hurtigt og smidigt.
 Amtsrådet får herefter mulighed for at forlange oplysning om personnumre  

 på deltagere, der tilmelder sig undervisning hos private overenskomsttagere.
 For at gøre det muligt for de private overenskomsttagere at oplyse  

 amtsrådet om personnumre på deltagerne, gøres deltagelse i undervisning m.v.  

 hos private overenskomsttagere betinget af, at deltagerne oplyser deres  

 personnummer til den undervisningsinstitution, skole m.v., hvor de tilmelder  

 sig.
 Oplysninger om personnumre er undtaget aktindsigt i medfør af  

 offentlighedslovens § 12, hvorefter retten til aktindsigt ikke omfatter  

 oplysninger om enkeltpersoners private forhold.
Til nr. 16 Præciseringen af bestemmelsen skyldes, at der har været rejst tvivl om,  

 hvorvidt amtsrådet er forpligtet til at afholde befordringsudgifter mellem  

 aflastningshjem og skole/undervisningsinstitution.
 Ved »fast aflastningshjem« forstås en aflastningsinstitution  

 eller et aflastningshjem, der, som en del af en godkendt/visiteret  

 foranstaltning, tilbagevendende for kortere eller længere perioder træder i  

 stedet for deltagerens hjem (folkeregisteradresse).
 Med tilføjelsen af § 1 a sættes befordringsbestemmelsen i kraft også for  

 de deltagere i læse-, stave- og skriveundervisningen, som har nedsat  

 befordringsevne.
 Ændringen fra »hjemmehørende i« til »tilmeldt et  

 folkeregister inden for« er en konsekvens af ændringen i § 1, stk. 1,  

 samt af formuleringen i § 1 a, stk. 1.
Til nr. 18 Med ændringen sondres mellem lærerkvalifikationer til undervisning efter §  

 1 og § 1 a.
Der er i øvrigt ikke ændret ved gældende regler for ledere og  

 lærere ved undervisning efter § 1.
 På grund af læse-, stave- og skriveundervisningens forskellighed fra  

 specialundervisningen indsættes, som stk. 2, en særskilt bestemmelse  

 om lærerkvalifikationskrav for lærere ved undervisning i henhold til § 1 a.
 Bestemmelserne i stk. 3 og 4 svarer til de hidtil gældende § 6,  

 stk. 2 og 3.
Til nr. 20, 21 og 22 I kapitel 5 om styrelsesregler m.v. for institutioner med  

 specialundervisning for voksne er betegnelsen »elev« alle steder  

 ændret til »deltager«, fordi der er tale om voksne deltagere på  

 specialundervisningsinstitutionerne.
Derimod er det skønnet sprogligt  

 uhensigtsmæssigt at ændre betegnelsen »elevråd« til  

 »deltagerråd«, fordi elevråd er et kendt og veletableret begreb.
Til nr. 24 Det påhviler amtsrådet at sørge for den fornødne uddannelse af ledere og  

 lærere ved undervisning efter denne lov, herunder ledere og lærere ved  

 undervisning etableret efter overenskomst.
 Uddannelsesforpligtelsen vedrører uddannelser, der er godkendt af  

 Undervisningsministeriet som kvalificerende til undervisning efter denne lov,  

 og som ikke hidtil har været udbudt udover de forløb, som er gennemført i  

 samarbejde med og med tilskud fra Undervisningsministeriet - det gælder  

 f.eks. læsepædagoguddannelsen, kommunikationslæreruddannelsen, kursus for  

 lærere ved handicapridning og kursus for lærere ved handicapsvømning  

 (Halliwick-metoden) samt kursus for ledere af specialundervisning for voksne.
 I forbindelse hermed påhviler det amtsrådet i samarbejde med andre amtsråd  

 i fornødent omfang at koordinere lands- og landsdelsdækkende  

 uddannelsesaktiviteter på områder, hvor uddannelsesaktiviteterne ikke  

 hensigtsmæssigt kan gennemføres af det enkelte amt.
 Hermed udlægges en del af de uddannelsesaktiviteter, som  

 Undervisningsministeriet hidtil har ydet tilskud til i henhold til lovens §  

 7, til amtsrådene, og det er alene disse uddannelser, som amtsrådene nu  

 forpligtes til at gennemføre i fornødent omfang.
 Uddannelsesforpligtelsen vedrører ikke uddannelser, som allerede varetages  

 og finansieres i henhold til anden lovgivning.
 Med stk. 2 forpligtes amtsrådet til at sikre, at der stilles de  

 fornødne uddannelsestilbud til rådighed for ledere og lærere ved undervisning  

 etableret efter overenskomst med private initiativtagere.
 Det er amtsrådet, der træffer beslutning om oprettelse af  

 uddannelsestilbud eller kurser.
 Præciseringen af amtsrådets forpligtelse til at sørge for fornøden  

 uddannelse af ledere og lærere skal ses i sammenhæng med nedenstående  

 bemærkninger om ændret praksis vedrørende tilskud i henhold til § 7.
Med indføjelsen af § 6 i begrænses muligheden for statstilskud i henhold  

 til § 7 til uddannelse af ledere og lærere ved undervisning efter denne lov.  

 § 7 bibeholdes bl.a. med særligt henblik på overgangsproblemer vedrørende  

 finansiering af uddannelsesaktiviteter, der strækker sig ind i 1996 - især  

 læselæreruddannelse.
Endvidere vil der også fremover i henhold til § 7 kunne  

 gives begrænsede tilskud til særlige, tematiserede uddannelsesindsatser og  

 forsøg med nye uddannelser m.v. især med henblik på undervisning for små,  

 »nye« eller mindre kendte handicapgrupper m.v.
Til nr. 25 Formuleringen af § 7 a svarer i hovedtræk til den tidligere formulering.  

 Som noget nyt er der indsat hjemmel til, at undervisningsministeren kan  

 beslutte, at amtsrådets afgørelse ikke kan indbringes for ministeren.
Hermed  

 kan undervisningsministeren helt ophæve adgangen til at klage over amtsrådets  

 afgørelse, eller ministeren kan beslutte at begrænse adgangen til at klage,  

 f.eks. ved at begrænse klageadgangen til visse typer af afgørelser.
Til nr. 26 Med § 7 b sikres hjemmel til at indhente alle relevante oplysninger,  

 herunder statistik, fra både amtsråd, institutioner og overenskomsttagere.  

 Dermed har ministeriet adgang til at indhente de oplysninger, der er fornødne  

 for tilsyn og statistisk belysning af området.
 § 7 c afløser det tidligere stk. 5 i § 1, jf. bemærkningen til nr. 7.
Til § 2 Ad stk. 1:
Loven træder i kraft tidligst muligt i 1995, fordi det er påkrævet  

 hurtigst muligt at påbegynde uddannelsen af både instruktører til den  

 påtænkte læreruddannelse i forbindelse med læse-, stave-,  

 skriveundervisningen, og lærere til selve læse-, stave-, skriveundervisningen  

 for voksne.
Det er hensigten tidligst muligt at skaffe den fornødne hjemmel  

 til at afholde udgifter ved læreruddannelsen m.v.
 Ad stk. 2:
 Af hensyn til tilrettelæggelsen af medarbejderuddannelsen i 1995 træder §  

 6 i først i kraft den 1. januar 1996.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget 1. Lovens titel affattes således:
 »Lov om specialundervisning for voksne og læsekurser for  

 voksne«.
Lov om specialundervisning for voksne 2. Før § 1 indsættes:
»Kapitel 1 Specialundervisning for voksne«.
 3. § 1, stk. 1, affattes således:
»Ethvert amtsråd skal sørge for, at personer med fysiske eller  

 psykiske handicap, der er tilmeldt et folkeregister inden for amtskommunen,  

 eller som længerevarende opholder sig i amtskommunen, efter  

 undervisningspligtens ophør kan få undervisning og specialpædagogisk bistand,  

 der tager sigte på at afhjælpe eller begrænse virkningerne af disse handicap  

 (kompenserende specialundervisning). I tilknytning hertil kan der etableres  

 undervisning, som er tilrettelagt under hensyntagen til deltagernes handicap.  

 Undervisningen kan indrettes i kostskoleform.
Undervisningsministeren kan  

 fastsætte nærmere regler om placeringen af amtsrådets  

 undervisningsforpligtelse over for personer med fysiske eller psykiske  

 handicap, der bor eller opholder sig på amtskommunale døgninstitutioner for  

 voksne med vidtgående fysiske eller psykiske handicap, oprettet i henhold til  

 lov om social bistand.« § 1. Enhver amtskommune skal sørge for, at personer med fysiske  

 eller psykiske handicap efter undervisningspligtens ophør kan få undervisning  

 og specialpædagogisk bistand, der tager sigte på at afhjælpe eller begrænse  

 virkningerne af disse handicap (kompenserende specialundervisning). I  

 tilknytning hertil kan der etableres undervisning, som er tilrettelagt under  

 hensyntagen til deltagernes handicap.
Undervisningen kan indrettes i  

 kostskoleform.
 4. § 1, stk. 2, affattes således:
 »Stk. 2. Undervisningsministeren fastsætter nærmere regler om  

 undervisningens mål og indhold.«.
 Stk. 2. Kulturministeren fastsætter regler om undervisningens  

 indhold og omfang.
 5. I § 1, stk. 3, 1. pkt. , ændres »En  

 amtskommune« til: »Et amtsråd« og »andre  

 amtskommuner« til: »andre amtsråd«.
Stk. 3. En amtskommune kan efter overenskomst med staten,  

 kommuner, private skoler, institutioner eller initiativtagere o.lign. eller  

 andre amtskommuner henvise personer til undervisning efter stk. 1 i  

 statslige, kommunale, private eller andre amtskommunale skoler eller  

 institutioner o.lign.
Kulturministeren kan fastsætte regler herom.
 6. § 1, stk. 4 og stk. 5, ophæves.
Stk. 4. Amtsrådet udarbejder en plan for amtskommunens skoler og  

 andre undervisningsinstitutioner med specialundervisning for voksne  

 (undervisningsinstitutioner). Planen skal indeholde oplysning om de enkelte  

 undervisningsinstitutioner og deres virksomhed, antallet af leder- og  

 lærerstillinger og disses aflønning samt oplysning om, i hvilket omfang  

 amtskommunen har indgået overenskomst med staten, kommuner, private skoler  

 eller institutioner eller med en anden amtskommune om den specialundervisning  

 og anden specialpædagogiske bistand, som amtskommunen skal sørge for.  

 Kulturministeren kan fastsætte nærmere regler herom.
Planen indsendes til  

 Kulturministeriet.
 Stk. 5. I Københavns og Frederiksberg kommuner varetages  

 amtskommunens opgaver efter denne lov af kommunen.
 7. Efter § 1 indsættes:
»Kurser for voksne med utilstrækkelige læse-, stave- og  

 skrivefærdigheder § 1 a.
Ethvert amtsråd skal sørge for, at voksne, der er tilmeldt  

 et folkeregister inden for amtskommunen, eller som længerevarende opholder  

 sig i amtskommunen, og som føler sig hæmmet af utilstrækkelige læse-, stave-  

 og skrivefærdigheder, efter undervisningspligtens ophør kan modtage en  

 særligt tilrettelagt læse-, stave- og skriveundervisning, der sigter mod at  

 fremme deltagernes muligheder for aktivt at tage del i alle sider af  

 samfundslivet.
 Stk. 2. Undervisningsministeren fastsætter nærmere regler om  

 undervisningens mål og indhold.
 Stk. 3. Undervisningsministeren kan fastsætte nærmere regler om,  

 hvornår undervisning er formålsløs eller ufornøden.
 Stk. 4. Amtsrådet træffer beslutning om oprettelse af læse-,  

 stave- og skriveundervisning efter stk. 1.
Stk. 5. Et amtsråd kan efter overenskomst med staten, kommuner,  

 private skoler, institutioner eller initiativtagere o. lign. eller andre  

 amtsråd henvise personer til undervisning efter stk. 1 i statslige,  

 kommunale, private eller andre amtskommunale skoler eller institutioner o.  

 lign.
Undervisningsministeren kan fastsætte nærmere regler herom.
 Stk. 6. Amtsrådet sørger for, at der udarbejdes en plan over  

 amtskommunens udbud af læse-, stave- og skriveundervisning efter stk. 1 på  

 såvel egne skoler og institutioner som på andre skoler, institutioner m.v.,  

 jf. stk. 5. Undervisningsministeren kan fastsætte nærmere regler herom.
Stk. 7. Amtsrådet sørger for, at der informeres offentligt om  

 amtskommunens udbud af læse-, stave- og skriveundervisning med angivelse af  

 omfang, form og indhold samt kursussted.
Undervisningsministeren kan  

 fastsætte nærmere regler herom.
 Stk. 8. Amtsrådet sørger for, at der i amtskommunen tilbydes  

 vejledning og rådgivning om læse-, stave- og skriveundervisningen.  

 Undervisningsministeren kan fastsætte nærmere regler herom.«.
 8. Før § 3 indsættes:
»Kapitel 2 Lokaler ».
 9. § 3, stk. 2 , affattes således:
»Stk. 2. Kommunale og statslige lokaler samt lokaler  

 tilhørende private undervisningsinstitutioner, hvis udgifter afholdes af det  

 offentlige, skal stilles til rådighed for amtsrådet til brug ved undervisning  

 efter § 1 og § 1 a, hvis amtsrådet ikke råder over egnede lokaler til  

 virksomheden, og hvis benyttelsen er forenelig med lokalernes øvrige brug.  

 Lokalerne skal stilles vederlagsfrit til rådighed med bestående udstyr.  

 Amtsrådet afholder udgifterne til elektricitet, varme og rengøring samt  

 fornøden skolebetjentbistand.« Stk. 2. Kommunale og statslige lokaler samt lokaler tilhørende  

 private undervisningsinstitutioner, hvis udgifter afholdes af det offentlige,  

 skal stilles til rådighed for amtskommunen til brug ved undervisning efter §  

 1, hvis amtskommunen ikke råder over egnede lokaler til virksomheden, og hvis  

 benyttelsen er forenelig med lokalernes øvrige brug.
Lokalerne skal stilles  

 vederlagsfrit til rådighed med bestående udstyr.
Amtskommunen afholder  

 udgifterne til lys, varme og rengøring.
 10. Efter § 3 indsættes:
»Kapitel 3 Tilskud til undervisning, befordring m.v.«.
 11. I § 4, stk. 1 , ændres »Amtskommunen« til:  

 »Amtsrådet«.
 § 4. Amtskommunen afholder de med undervisningsvirksomheden  

 forbundne udgifter.
 12. § 4, stk. 3, affattes således:
 »Stk. 3. Afholder amtsrådet udgifter til undervisning af  

 personer, der er tilmeldt et folkeregister inden for en anden amtskommune,  

 kan amtsrådet kræve godtgørelse fra amtsrådet i den amtskommune, hvori den  

 pågældende er tilmeldt et folkeregister.«.
 Stk. 3. Afholder amtskommunen udgifter til undervisning af  

 personer, der er hjemmehørende i en anden amtskommune, kan amtskommunen kræve  

 godtgørelse fra den amtskommune, hvor den pågældende er hjemmehørende.
 13. I § 4, stk. 4, indsættes efter  

 »specialfunktioner«: »i henhold til § 1«, og  

 »amtskommunerne« ændres til: »amtsrådene«.
 Stk. 4. For specialfunktioner, som udøves af institutioner, der  

 varetager lands- og landsdelsdækkende funktioner, kan kulturministeren  

 fastsætte særlige regler om fordelingen af udgifterne mellem amtskommunerne.
 14. I § 4 ophæves stk. 5, og stk. 6, der  

 bliver stk. 5 , affattes således:
 »Stk. 5. Amtsrådet kan kræve betaling fra et andet amtsråd  

 for udgifter til undervisning af personer, der er tilmeldt et folkeregister  

 inden for amtskommunen, men som ved beregning af kommunal udligning og  

 generelle tilskud til kommuner og amtskommuner indgår i folketallet i den  

 anden amtskommune.«.
 Stk. 5. En person anses for hjemmehørende i den amtskommune, hvori  

 folkeregisterkommunen er beliggende.
 Stk. 6. Amtskommunen kan kræve betaling fra en anden amtskommune  

 for udgifter til undervisning af personer, der er hjemmehørende i  

 amtskommunen, men som ved beregning af kommunal udligning og generelle  

 tilskud til kommuner og amtskommuner indgår i folketallet i den anden  

 amtskommune.
 15. I § 4 indsættes som stk. 6:
»Stk. 6. En deltager, som tilmelder sig undervisning i henhold til §  

 1 eller § 1 a hos en privat overenskomsttager, har som en forudsætning for at  

 modtage undervisning pligt til at oplyse sit navn, adresse og personnummer  

 til den undervisningsinstitution, skole m.v., hvor den pågældende tilmelder  

 sig.
Amtsrådet kan fra undervisningsinstitutionen, skolen m.v. forlange  

 oplysning om deltagerens navn, adresse og personnummer til brug for afregning  

 med den private overenskomsttager samt eventuelt, hvis den pågældende  

 deltager er tilmeldt et folkeregister i en anden amtskommune, opkrævning af  

 godtgørelse for de afholdte undervisningsudgifter m.v. fra amtsrådet i den  

 amtskommune, hvori den pågældende er tilmeldt et folkeregister, jf. dog stk.  

 5.« 16. § 5 affattes således:
»§ 5. Amtsrådet sørger for eller afholder udgifterne til  

 fornøden befordring mellem hjem eller fast aflastningshjem og  

 undervisningsinstitution eller skole for personer, der deltager i  

 undervisningen efter § 1 eller § 1 a.
Undervisningsministeren fastsætter  

 regler herom.
 Stk. 2. Afholder amtsrådet udgifter i henhold til stk. 1 til  

 fornøden befordring mellem hjem eller fast aflastningshjem og  

 undervisningsinstitution eller skole af personer, der er tilmeldt et  

 folkeregister inden for en anden amtskommune, kan amtsrådet kræve godtgørelse  

 fra denne, jf. § 4, stk. 5.«.
§ 5. Amtskommunen sørger for eller afholder udgifterne til  

 fornøden befordring mellem hjem og undervisningsinstitution eller skole for  

 personer, der deltager i undervisningen.
Kulturministeren fastsætter regler  

 herom.
 Stk. 2. Afholder amtskommunen udgifter til befordring mellem hjem  

 og undervisningsinstitution eller skole af personer, der er hjemmehørende i  

 en anden amtskommune, kan amtskommunen kræve godtgørelse fra den amtskommune,  

 i hvilken den pågældende er hjemmehørende, jf. § 4, stk. 5 og 6.
 17. Efter § 5 indsættes:
»Kapitel 4 Leder- og lærerkvalifikationer m.v.«.
 18. § 6 affattes således:
»§ 6. Undervisningen efter § 1 forestås af en leder, der skal  

 have de fornødne kvalifikationer.
Lærerne skal have de fornødne  

 kvalifikationer til at kunne påtage sig den pågældende form for  

 specialundervisning.
Undervisningsministeren fastsætter nærmere regler herom.
Stk. 2. Lærere ved undervisning efter § 1 a skal have de fornødne  

 kvalifikationer til at kunne påtage sig læse-, stave- og skriveundervisning  

 for voksne.
Undervisningsministeren fastsætter nærmere regler herom.
 Stk. 3. Amtsrådet ansætter og afskediger ledere og lærere ved den  

 af amtsrådet etablerede undervisning for voksne i henhold til § 1 og § 1 a.
 Stk. 4. Amtsrådet udarbejder regler om løn- og andre  

 ansættelsesvilkår for ledere og lærere ved den af private initiativtagere  

 efter overenskomst i henhold til § 1, stk. 3, og § 1 a, stk. 5, etablerede  

 undervisning. § 67 i Lov om kommunernes styrelse finder tilsvarende  

 anvendelse.«.
§ 6. Undervisningen forestås af en leder, der skal have de  

 fornødne kvalifikationer.
Lærerne skal gennem særlig uddannelse have  

 erhvervet de fornødne forudsætninger for at kunne påtage sig den pågældende  

 form for specialundervisning.
Kulturministeren fastsætter nærmere regler  

 herom.
 Stk. 2. Amtsrådet ansætter og afskediger ledere og lærere ved den  

 af amtskommunen etablerede specialundervisning for voksne.
 Stk. 3. Amtsrådet udarbejder regler om løn- og andre  

 ansættelsesvilkår for ledere og lærere ved den af private initiativtagere  

 efter overenskomst i henhold til § 1, stk. 3, etablerede undervisning. § 67 i  

 lov om kommunernes styrelse finder tilsvarende anvendelse.
 19. Efter § 6 indsættes:
»Kapitel 5 Styrelsesregler m.v. for institutioner med specialundervisning for  

 voksne«.
 20. I § 6 b, stk. 4 , ændres »eleverne« til:  

 »deltagerne«.
 Stk. 4. Lederen træffer afgørelse i alle enkeltsager vedrørende  

 eleverne.
 21. I § 6 c, stk. 1, nr. 5 , ændres »elever« til:  

 »deltagere«, i stk. 4 ændres »elevrepræsentant«  

 til: »deltagerrepræsentant«, i stk. 5 ændres  

 »Elevrepræsentanten« til: »Deltagerrepræsentanten«, og  

 »elever« til: »deltagere«.
§ 6 c.
Amtsrådet nedsætter for hver undervisningsinstitution en  

 bestyrelse, der består af:
 1) 1 medlem udpeget af amtsrådet.
 2) 1 medlem udpeget af kommunerne i amtsrådskredsen.
 3) 2 medlemmer udpeget af de handicappedes organisationer.
4) 2 medlemmer valgt af og blandt undervisningsinstitutionens lærere og  

 øvrige medarbejdere.
Heraf skal mindst en være lærer.
 5) 1 medlem valgt af og blandt undervisningsinstitutionens elever.
 Stk. 4. Er det ikke muligt at få valgt en elevrepræsentant,  

 bortfalder valget af denne.
 Stk. 5. Elevrepræsentanten må ikke overvære den del af  

 drøftelserne, der angår sager vedrørende enkelte elever eller lærere.
 22. I § 6 g ændres »eleverne« til:  

 »deltagerne«.
§ 6 g.
Ved hver undervisningsinstitution kan eleverne danne et  

 elevråd til at varetage deres interesser.
 23. Efter § 6 g indsættes:
»Kapitel 6 Fælles bestemmelser om forsøg, medarbejderuddannelse, klage  

 m.v.«.
 24. Efter § 6 h indsættes:
»§ 6 i.
Amtsrådet sørger for og afholder  

 undervisningsudgifterne til fornøden uddannelse af ledere og lærere inden for  

 undervisning efter denne lov.
Undervisningsministeren kan fastsætte nærmere  

 regler herom.
 Stk. 2. Amtsrådets forpligtelse efter stk. 1 omfatter også ledere  

 og lærere ved undervisning etableret efter overenskomst i henhold til § 1,  

 stk. 3, og § 1 a, stk. 5.
 Stk. 3. Amtsrådet træffer beslutning om uddannelse i henhold til  

 stk. 1.«.
 25. § 7 a affattes således:
»§ 7 a.
Klage over amtsrådets afgørelse kan, inden 4 uger fra  

 afgørelsen er meddelt til klageren, indbringes for undervisningsministeren.  

 Undervisningsministeren kan fastsætte regler om, at amtsrådets afgørelse ikke  

 kan påklages.«.
§ 7 a.
Klage over amtsrådets afgørelser kan inden 4 uger fra  

 afgørelsens meddelelse indbringes for kulturministeren.
 Stk. 2. Kulturministeren kan bemyndige ministeriets direktorater  

 til at udøve de beføjelser, der i denne lov er tillagt ministeren.
 Stk. 3. Kulturministeren kan fastsætte bestemmelser om adgangen  

 til at klage over afgørelser, der er truffet i henhold til bemyndigelse efter  

 stk. 2, herunder om at afgørelser ikke skal kunne indbringes for ministeren.
 26. Efter § 7 a indsættes:
»§ 7 b.
Undervisningsministeren kan indhente oplysninger fra  

 amtsråd, institutioner med specialundervisning for voksne eller læse-, stave-  

 og skriveundervisning for voksne og overenskomsttagere efter § 1, stk. 3,  

 eller § 1 a, stk. 5, om alle forhold vedrørende specialundervisning for  

 voksne og læse-, stave- og skriveundervisning for voksne i henhold til denne  

 lov.
Undervisningsministeren kan fastsætte nærmere regler herom.
§ 7 c.
I Københavns Kommune og Frederiksberg Kommune varetages  

 amtsrådets opgaver efter denne lov af henholdsvis borgerrepræsentationen og  

 kommunalbestyrelsen.«.
 27. Efter § 7 c indsættes:
»Kapitel 7 Ikrafttræden m.v. ».
§ 2 Stk. 1. Loven træder i kraft dagen efter bekendtgørelsen i  

 Lovtidende.
Læse-, stave- og skriveundervisningen i henhold til § 1 a, som  

 affattet ved denne lovs § 1, nr. 7, iværksættes fra og med den 1. januar  

 1996, jf. dog stk. 2.
 Stk. 2. § 6 i, som affattet ved denne lovs § 1, nr. 24, træder i  

 kraft den 1. januar 1996.
