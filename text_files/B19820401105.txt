Forord Dette reglement er fastsat i henhold til §§ 15, 17 og 19, stk. 2 i lov nr.  

 250 af 8. juni 1978 om gasinstallationer og installationer i forbindelse med  

 afløbsledninger.
 Reglementet består af tre hovedafsnit, A, B og C.
 Afsnit A, omhandler almindelige bestemmelser og generelle  

 installationsforskrifter for gasinstallationer hos den almindelige forbruger.
 Til afsnittet hører et ringbind med de bilag, hvortil der er henvist i  

 reglementet, samt de relevante love, bekendtgørelser m.v.
Afsnit B, omhandler installationsforskrifter for særlige typer af  

 installationer, f.eks. store gasfyrede opvarmningsanlæg, F-gasinstallationer  

 i campingvogne, arbejdsskure og skurvogne m.m.
Afsnit B vil blive udbygget i  

 takt med behovet.
 Afsnit C, omhandler generelle og specielle bestemmelser vedrørende DGP's  

 afprøvning og godkendelse af gasmateriel, herunder DGP's prøvningsregler for  

 varierende typer gasmateriel.
 De specielle bestemmelser vil blive udbygget med prøvningsregler i takt  

 med behovet.
Ministeriet for offentlige arbejder Den 14. december 1982 Indholdsfortegnelse C-1: Gyldighedsområde og terminologi 1.1. Gyldighedsområde 1.2. Terminologi C-2: Generelle bestemmelser 2.1. Omfang og opdeling af godkendelsesordningerne 2.2. Salg og installering af gasmateriel 2.3. Bestemmelser vedrørende komponentleverandøren  

 (godkendelsesindehaveren) 2.4. Godkendelsernes ophør C-3: Grundlag og vilkår for godkendelsesordningerne 3.1. Grundlag og vilkår for typegodkendelsesordningen 3.2. Grundlag og vilkår for systemgodkendelsesordningen C-4: Almindelige bestemmelser vedrørende gasmateriel 4.1. Klassifikation af gasmateriel 4.2. Generelle bestemmelser for gasmateriel, som indgår i forbrugerens  

 forsyningsanlæg 4.3. Generelle bestemmelser for gasforbrugende apparater med tilhørende  

 udstyr C-5: Straffe-, i krafttrædelses- og overgangsbestemmelser 5.1. Straffebestemmelser 5.2. Ikrafttrædelsesbestemmelser 5.3. Overgangsbestemmelser C-1: Gyldighedsområde og terminologi 1.1. Gyldighedsområde 1.1.1.
 Dette reglement afsnit C indeholder generelle og specielle bestemmelser  

 vedrørende DGP's afprøvning og godkendelse af gasmateriel i henhold til §§ 15  

 og 17 i lov nr. 250 af 8. juni 1978.
 1.1.2.
 Bestemmelserne gælder for alt gasmateriel i forbrugerinstallationer fra og  

 med tilslutning til hovedledning eller F-gas beholder (tank eller flaske),  

 dog kun for gasmateriel med maksimalt tilladeligt driftstryk mindre end eller  

 lig 16 bar.
 Komponenter for flydende F-gas er også omfattet.
 1.1.3.
 Ud over nærværende bestemmelser gælder de specielle bestemmelser for  

 forskellige typer gasmateriel, jfr. fortegnelse angivet i bilag 2 C.
 1.1.4.
 I de tilfælde, hvor Gasreglementet ikke indeholder specielle bestemmelser  

 for en bestemt type gasmateriel, kan DGP fastsætte midlertidige bestemmelser.
1.2. Terminologi Med hensyn til den i nærværende bestemmelse anvendte terminologi henvises  

 til pkt. 1.2. i Gasreglementet, afsnit A.
Som supplement og præcisering skal  

 følgende fremhæves.
1.2.1. Generelt Gasleverandør Herved forstås en distributionsvirksomhed for gas, registreret af DGP.
Komponentleverandør (godkendelsesindehaver) Herved forstås firmaer, registreret af DGP, som markedsfører godkendt  

 gasmateriel på det danske marked.
1.2.2. Gasmateriel Ved gasmateriel forstås dels komponenter i gasinstallationer med  

 gasteknisk funktion, dels komponenter beregnet til selve opbygningen af  

 gasinstallationer.
Den gastekniske funktion omfatter dels regulering og  

 styring af gasmængde dels forbrændingstekniske forhold i forbindelse med  

 gasbrænderarrangementer og deres montering i forbrændingskamre.
1.2.3. Gasfamilier Ved gasfamilier forstås grupper af gaskvaliteter med beslægtede  

 forbrændingsegenskaber.
De opdeles i 1., 2. og 3. gasfamilie, idet kravene til gaskvaliteterne  

 inden for de 3 gasfamilier er fastsat i de af DGP udfærdigede  

 »Bestemmelser om gaskvaliteter«. (Bilag 1 A til Gasreglementet,  

 afsnit A.) 1. Gasfamilie består af bygas, d.v.s. gas produceret  

 af kul eller olieprodukter og kendetegnet ved højt indhold af hydrogen  

 (brint). Endvidere af visse erstatningsgasser, godkendt af DGP, jfr.  

 ovennævnte bestemmelser om gaskvaliteter.
 2. Gasfamilie består af naturligt forekommende gas  

 (naturgas) væsentligst bestående af kulbrinten metan. 2. gasfamilie gruppe H  

 indeholder normalt 90-95 pct. metan, medens gruppe L normalt indeholder 80-85  

 pct. metan.
 Endvidere af visse erstatningsgasser, godkendt af DGP, jfr. ovennævnte  

 bestemmelser om gaskvaliteter.
 3. Gasfamilie består af kul brinter, hovedsagelig  

 propan og butan og benævnt F-gas (flaskegas eller LPG).
1.2.4. Andre gaskvaliteter Kloakgas eller biogas består af brændbare gasser, produceret af affald,  

 gødning eller lignende.
C-2: Generelle bestemmelser 2.1. Omfang og opdeling af godkendelsesordninger 2.1.1.
God kendelsesordningerne for gasmateriel omfatter typegodkendelse og  

 systemgodkendelse.
DGP kan endvidere udfærdige tekniske vurderinger, jfr.  

 pkt. 2.1.5.
 2.1.2.
Typegodkendelsesordningen omfatter alle seriefremstillede gastekniske  

 komponenter med indbygget gasteknisk funktion, der som hovedregel er beregnet  

 til installationer under gyldighedsområdet for Gasreglementets afsnit A,  

 herunder alle gasforbrugende apparater med indfyret effekt op til 120 kW.
En  

 oversigt over gruppering af gasmateriel er anført i bilag 1 C.
 2.1.3.
Systemgodkendelsesordningen omfatter seriefremstillede gastekniske  

 komponenter eller kombinationer heraf med samlet gasteknisk funktion.
Som  

 hovedregel er gasmateriellet beregnet til gasinstallationer opbygget af  

 enheder med indfyret effekt større eller lig 120 kW.
En oversigt over  

 gruppering af gasmateriel er anført i bilag 1 C.
 2.1.4.
 Enkeltfremstillede eksemplarer af gasmateriel samt seriefremstillet  

 gasmateriel, som er importeret i enkelte eksemplarer, og som efter sin art  

 enten hører til det typegodkendelsespligtige eller systemgodkendelsespligtige  

 gasmateriel, skal godkendes, idet DGP afgør den nærmere  

 godkendelsesprocedure.
 2.1.5.
 For seriefremstillet gasmateriel uden egentlig gasteknisk funktion, som  

 indgår i gasinstallationer, samt for gasmateriel, der ikke er omfattet af  

 ordningerne for type eller systemgodkendelsespligtigt gasmateriel, kan DGP  

 efter anmodning udfærdige tekniske vurderinger over gasmateriel i henhold til  

 et specificeret anvendelsesformål.
 2.1.6.
 Type- og systemgodkendelserne samt de tekniske vurderinger omfatter  

 udelukkende den gastekniske vurdering af materiellets konstruktion og  

 funktion, og er, med mindre andet er specificeret i de specielle forskrifter,  

 uden relation til eventuelle krav fra andre myndigheder.
2.2. Salg og installering af gasmateriel 2.2.1 Gasmateriel, som er omfattet af godkendelsesordninger, jfr. pkt. 2.1.2. -  

 2.1.4. må kun sælges, udleveres eller installeres, hvis materiellet er  

 godkendt af DGP, og godkendelsen fortsat er gyldig.
 2.2.2.
 God kendelsespligtigt gasmateriel, som sælges, udleveres eller  

 installeres, skal være i nøje overensstemmelse med den godkendte model.
 Materiel, som ikke opfylder dette krav, må ikke sælges, udleveres,  

 installeres eller bruges.
 2.2.3.
Brugt gasmateriel, for hvilket godkendelsen er ophørt, men som var lovligt  

 ved installeringen, kan fortsat bruges i den hidtidige installation.
Salg,  

 eller udlevering af sådant materiel, der ikke efter salget fortsat vil være  

 monteret i den hidtidige gasinstallation, må kun finde sted efter forudgående  

 tilladelse fra DGP.
Nyinstallering af materiellet i forbindelse med ejerens  

 flytning kan foretages under forudsætning af gasleverandørens tilladelse.
 2.2.4.
 Udstilling eller annoncering af godkendelsespligtigt gasmateriel, der ikke  

 er godkendt af DGP, må kun finde sted på en sådan måde, at det klart fremgår,  

 at godkendelse ikke foreligger.
 2.2.5.
 DGP kan forbyde salg, udlevering, installering og brug af gasmateriel, som  

 ikke er omfattet af godkendelsesordningen, såfremt dette er påkrævet af  

 sikkerhedsmæssige grunde.
2.3. Bestemmelser vedrørende komponentleverandøren 2.3.1. Registrering hos DGP Enhver leverandør af gasmateriel, som er omfattet af  

 godkendelsesordningerne, registreres hos DGP.
2.3.2. Produktionskontrol og dokumentation for aktuelle leverancer Som vilkår for udstedelse af type- eller systemgodkendelse kan DGP kræve,  

 at komponentleverandøren præsenterer og redegør for gennemførelsen af et  

 program til sikring af kvaliteten af de aktuelle leverancer og af, at det  

 producerede materiel er i overensstemmelse med den godkendte model.
Et sådant  

 program skal godkendes af DGP i forbindelse med godkendelse af selve  

 komponenten.
2.3.3. Gebyrer og afgifter For udstedelse og fornyelse af godkendelser samt for udførelse af  

 afprøvninger opkræver DGP gebyrer.
En del af gebyrerne i forbindelse med  

 godkendelsesordningen erlægges som afgifter.
Gebyrer og afgifter fastsættes  

 af Ministeriet for offentlige arbejder og erlægges af  

 godkendelsesindehaveren.
2.4. Godkendelsernes ophør 2.4.1.
DGP kan med øjeblikkelig virkning tilbagekalde en godkendelse, dersom det  

 konstateres, eventuelt efter fornyet undersøgelse, at materiellet er  

 ufyldestgørende i sikkerhedsmæssig henseende.
Tilbagekaldelse af godkendelser  

 i henhold til denne bestemmelse meddeles de registrerede gasleverandører og  

 bekendtgøres på en efter sagens natur hensigtsmæssig måde, og alt salg,  

 udlevering, installering og brug skal i givet fald øjeblikkelig standses.
 DGP kan pålægge godkendelsesindehaveren øjbelikkeligt at meddele  

 grossister og detailhandlere, at godkendelsen er tilbagekaldt.
 2.4.2.
 DGP kan desuden med rimeligt varsel tilbagekalde en godkendelse, dersom:
- det konstateres, at materiel af en godkendt type ikke er i  

 overensstemmelse med denne type og indehaveren af godkendelsen ikke  

 efterkommer en henstilling fra DGP om at standse salg og udlevering af  

 ulovlige eksemplarer af materiellet, - vilkårene for godkendelse ikke overholdes, - ændringer i gældende bestemmelser medfører, at det pågældende materiel  

 ikke er i overensstemmelse med de ændrede bestemmelser, - lovpligtige gebyrer eller afgifter ikke betales rettidigt.
 Tilbagekaldes en godkendelse i henhold til denne bestemmelse, skal  

 indehaveren af godkendelsen straks ved dennes ophør standse salg eller  

 udlevering af det pågældende materiel fra sin virksomhed.
 Grossister og detailhandlere er berettiget til at sælge eller udlevere,  

 hvad de måtte have på lager af eksemplarer af det pågældende materiel, som  

 svarer til den godkendte type, dog kun til udløbet af en af DGP meddelt  

 frist.
C-3: Grundlag og vilkår for godkendelsesordningerne 3.1. Grundlag og vilkår for typegodkendelsesordningen 3.1.1.
Typegodkendelsen baseres på afprøvning og kontrol af gasmateriellet på  

 DGP's laboratorier i henhold til de i dette reglement optagne almindelige og  

 specielle bestemmelser.
DGP kan dog helt eller delvis anerkende  

 prøvningsresultater fra andre prøvningsvirksomheder.
 3.1.2.
 Typegodkendelsen omfatter endvidere installations- og brugervejledninger,  

 mærkning af gasmateriellet samt program for fabrikantens/importørens  

 kontrolfunktioner.
 3.1.3.
 Typegod kendt gasmateriel af enhver art skal forsynes med DGP's  

 indregistrerede DG-godkendelsesmærke, som vist nedenfor.
 DG-godkendelsesmærker må kun anbringes på godkendt materiel, jfr. pkt.  

 2.2.2.
 3.1.4.
For gasmateriel fremstillet i udlandet udstedes typegodkendelse kun til  

 her i landet boende repræsentanter.
DGP kan dog dispensere fra denne  

 bestemmelse.
 3.1.5.
Overdragelse af en typegodkendelse kan kun foretages, såfremt DGP efter  

 ansøgning har meddelt tilladelse hertil.
Flere virksomheder kan erhverve  

 selvstændig typegodkendelse på gasmateriel af samme udførelse.
 3.1.6.
En typegodkendelse er gyldig i 5 år.
Tidsrummet kan gøres kortere, hvis  

 DGP anser dette for hensigtsmæssigt i påkommende tilfælde.
Typegodkendelse  

 vil umiddelbart kunne fornyes for en ny 5-årig periode, hvis materiellet  

 opfylder de på fornyelsestidspunktet gældende bestemmelser.
 3.1.7.
 Gasmateriel i et styktal op til 10 kan efter ansøgning til DGP tillades  

 installeret, uden at typegodkendelse foreligger under følgende vilkår:
- komponentleverandøren registreres hos DGP - dokumentation for korrekt gasteknisk funktion accepteres af DGP - gasleverandørens tilladelse foreligger.
 - gasmateriellet skal være afprøvet af gasmesteren samt kontrolleret af  

 gasleverandøren med tilfredsstillende resultat, hvorefter materiellet  

 forsynes med DG-dispensationsmærke.
 Hvis afprøvningen ikke er tilfredsstillende, skal gasleverandøren give DGP  

 besked, hvorved dispensationen bortfalder.
 3.1.8.
Indehaveren af en typegodkendelse skal løbende føre kontrol med, at det  

 leverede materiel er i overensstemmelse med den godkendte type efter  

 retningslinier i det godkendte kontrolprogram.
Indehaveren skal på DGP's  

 forlangende redegøre for resultaterne af denne kontrol og skal på DGP's  

 forlangende give adgang til fabrikations- eller oplagringsplads og udlevere  

 prøver af det producerede gasmateriel til kontrolformål.
 3.1.9.
 Det påhviler komponentleverandøren (godkendelsesindehaveren) øjeblikkelig  

 at give DGP underretning, hvis leverandørens egen kontrol eller reklamationer  

 fra forbrugere, VVS-installatører eller gasleverandører resulterer i tvivl om  

 den korrekte udførelse af leverede komponenter.
3.2. Grundlag og vilkår for systemgodkendelsesordningen 3.2.1.
Systemgodkendelsesordningen baseres på vurdering af konstruktion og  

 funktion af gastekniske komponenter på grundlag af tekniske data og  

 tegningsmateriale i henhold til de i dette reglement optagne almindelige og  

 særlige bestemmelser.
DGP kan dog stille krav om afprøvning som delvis  

 grundlag for ovenstående vurdering.
 3.2.2.
 Systemgodkendelsen omfatter enkelte komponenter eller  

 komponentkombinationer, inkl. tekniske oplysninger, anlægsbeskrivelse,  

 installations- og brugervejledning, mærkning samt kvalitetssikringsprogram  

 hos producenten.
 3.2.3.
 Gasmateriel skal være forsynet med mærkning til identifikation af den  

 godkendte model.
 3.2.4.
For gasmateriel fremstillet i udlandet udstedes systemgodkendelse kun til  

 her i landet boende repræsentanter.
DGP kan dog dispensere fra denne  

 bestemmelse.
 3.2.5.
 Overdragelse af en systemgodkendelse kan foretages, såfrem DGP efter  

 ansøgning har meddelt tilladelse hertil.
 3.2.6.
Systemgodkendelse er gyldig i 5 år.
Tidsrummet kan dog gøres kortere, hvis  

 DGP anser dette for hensigtsmæssigt i påkommende tilfælde.
 3.2.7.
 Komponenter kan i særlige tilfælde efter ansøgning til DGP tillades  

 installeret, uden at systemgodkendelse foreligger under følgende vilkår:
 - Komponentleverandøren registreres hos DGP.
 - Dokumentation for korrekt gasteknisk konstruktionog funktion accepteres  

 af gasleverandøren og meddeles DGP.
 3.2.8.
Indehaveren af en systemgodkendelse skal løbende føre kontrol med, at det  

 producerede gasmateriel er i overensstemmelse med godkendelsen efter de i det  

 godkendte kontrolprogram anførte retningslinier.
Dokumentation for  

 materialekvaliteten, produktionskontrollen samt de udførte  

 kontrolforanstaltninger for leverancer skal fremsendes på DGP's anmodning.
 3.2.9.
 Det påhviler komponentleverandøren (godkendelsesindehaveren) øjeblikkelig  

 at give DGP underretning, hvis leverandørens egen kontrol eller reklamationer  

 fra forbrugere, VVS-installatører eller gasleverandører giver anledning til  

 tvivl om den korrekte udførelse af leverede komponenter.
C-4: Almindelige bestemmelser vedrørende gasmateriel 4.1. Klassifikation af gasmateriel 4.1.1. Generelt 4.1.1.1.
 Gasmateriel klassificeres i henhold til anvendelsesformål og de mulige  

 driftstilstande, materiellet vil blive udsat for.
 4.1.1.2.
Gasmateriel opdeles i - materiel som indgår i forbrugerens forsyningsanlæg - gasforbrugende apparater og tilhørende udstyr 4.1.2. Klassifikation af gasmateriel som indgår i forbrugerens  

 forsyningsanlæg 4.1.2.1.
 I relation til det maksimale driftstryk på gasinstallationen klassificeres  

 gasmateriel i følgende klasser:
 4.1.2.2.
 For regulatorer er fortrykket bestemmende for klassifikationen, og  

 gasmateriel til flydende gas henregnes til klasse 16 ved normale  

 temperaturpåvirkninger.
 4.1.3.
Klassifikation af gasforbrugende apparater og tilhørende udstyr 4.1.3.1.
Gasforbrugende apparater og tilhørende udstyr klassificeres ud fra - den anvendte gaskvalitet og muligheden for evt. omstilling til anden  

 gaskvalitet - det maksimale tilslutningstryk 4.1.3.2.
 I relation til gaskvaliteten klassificeres de gasforbrugende apparater i  

 kategorier efter de gasfamilier, som apparaterne kan anvendes til.
 Kategori I 2H Apparater beregnet til naturgas, gruppe H alene.
 Kategori I 3 Apparater beregnet til F-gas alene.
 Kategori II 12H Apparater beregnet til bygas og naturgas, gruppe H.
 Kategori II 2H3 Apparater beregnet til naturgas, gruppe H og F-gas.
 4.1.3.3.
Ved større gasinstallationer klassificeres selve brænderen i henhold til  

 pkt. 4.1.3.2. suppleret med - en brændergruppe, beregnet til kloak- og biogasser - en brændergruppe, beregnet til andre gas/luftblandinger.
 4.1.3.4.
 Afspærringsventiler, filtre, regulatorer, gas/luftblandearrangementer,  

 magnetventiler m.m. i forbindelse med armaturgrupper til det gasforbrugende  

 udstyr klassificeres i afhængighed af det maksimale driftstryk, som anført  

 under pkt. 4.1.2.1.
4.2. Generelle bestemmelser for gasmateriel som indgår i forbrugerens  

 forsyningsanlæg 4.2.1 Generelt 4.2.1.1.
 Gasmateriel, som indgår forbrugernes forsyningsanlæg, skal være  

 konstrueret på en sådan måde, at gasmateriellet under alle driftsforhold har  

 den fornødne gastæthed.
 4.2.1.2.
 Ud over de i nærværende afsnit C-4 opstillede generelle konstruktions-,  

 funktions- og mærkekrav gælder de specielle bestemmelser for de forskellige  

 typer (fortegnelse i bilag 2C).
4.2.2 Konstruktionskrav 4.2.2.1.
 Materialer til alt gasmateriel skal kunne modstå de mekaniske, kemiske og  

 termiske påvirkninger, materiellet normalt vil kunne blive udsat for.
 Materiellets korrosionsbestandighed skal således også være  

 tilfredsstillende.
 4.2.2.2.
 Gasmateriellets trykbærende dele skal have en styrke der mindst svarer til  

 den pågældende trykklasse Materiellet skal kunne tisluttes gasinstallationen  

 med en anerkendt samlingsmetode efter Gasreglementets bestemmelser for den  

 pågældende installation.
 4.2.2.3.
 Alle dele gasmateriellet, herunder pakningsmaterialet og membraner skal  

 kunne modstå påvirkninger fra den anvendte gaskvalitet.
 4.2.2.4.
 Trykbærende konstruktionsdele af plast i forbindelse med gasførende  

 systemer må kun anvendes jorddækket under terræn eller på anden måde  

 beskyttet mod varme og mekaniske påvirkninger.
4.2.2.5 Komponenter til anvendelse udendørs skal være modstandsdygtige over for  

 vejrpåvirkning.
4.2.3. Funktionskrav 4.2.3.1.
Gasførende dele i gasmateriellet skal i sig selv være gastætte i forhold  

 til omgivelserne, idet tætheden ikke må være afhængig af regelmæssig  

 tilspænding.
Gasmateriel med afspærrende funktion skal endvidere kunne  

 garantere den indre tæthed ved gasmateriellet.
 4.2.3.2.
Fastmonteret gasmateriel til udendørs brug skal kunne fungere i  

 temperaturområdet mellem -20 graderC og 50 graderC.
Andet gasmateriel skal  

 som minimum kunne fungere temperaturområdet mellem 0 og 50 graderC.
4.2.4. Mærkekrav 4.2.4.1.
 Gasmateriel skal ved hjælp af sin mærkning kunne identificeres, og selve  

 mærkepladen skal indeholde de for materiellets korrekte indregulering  

 nødvendige informationer.
 4.2.4.2.
 Til gasmateriel skal normalt forefindes en dansksproget installations- og  

 brugervejledning, der foreskriver den korrekte installationsmetode evt.  

 indreguleringsforhold samt den fremtidige drift og vedligeholdelse.
4.3 Generelle bestemmelser for gasforbrugende apparater med tilhørende  

 udstyr 4.3.1 Generelt 4.3.1.1.
 Gasforbrugende apparater skal være forsynet med fornøden  

 sikkerhedsudrustning og være konstrueret på en sådan måde at gassens  

 forbrænding under normal brug forløber tilfredsstillende, og at unormale  

 driftsforhold og evt. opståede fejl ikke medfører sikkerhedsmæssigt farlige  

 situationer.
 4.3.1.2.
 Gasforbrugende apparater skal kunne fungere tilfredsstillende med  

 gaskvaliteter inden for rammerne af Gasreglementets bestemmelser, som for 1.,  

 2. og 3. gasfamilie er fastsat bilag 1A til Gasreglementets afsnit A.
 4.3.1.3.
 Afspærringsventiler, filtre, regulatorer, gas/luftblandeaggregater,  

 magnetventiler m.m. i forbindelse med armaturgruppen til de gasforbrugende  

 apparater skal tillige opfylde de generelle krav angivet pkt 4.2.
 4.3.1.4.
 Ud over de nærværende afsnit C-4 opstillede generelle konstruktions-,  

 funktions- og mærkekrav gælder de specielle bestemmelser for det pågældende  

 udstyr (fortegnelse i bilag 2C).
4.3 2. Konstruktionskrav 4.3.2.1.
Materialer, der anvendes til konstruktion af gasforbrugende apparater,  

 skal være af en sådan kvalitet og dimension, at apparatet kan modstå de  

 mekaniske, kemiske og termiske påvirkninger, som apparatet normalt vil kunne  

 blive udsat for.
Konstruktionsdele, der ikke er modstandsdygtige over for  

 korrosion, skal være behandet med et mod korrosion effektivt  

 beskyttelsesmateriale.
 4.3.2.2.
 Skruehuller, stifter o. lign. beregnet til monteringsformål, må ikke  

 udmunde i gasførende dele.
 4.3.2.3.
Tætheden af samlinger mellem gasførende dele skal opnås med de efter  

 Gasreglementets installationsbestemmelser tilladte samlingsmetoder.
DGP kan  

 dog i særlige tilfælde godkende andre samlingsmetoder.
 4.3.2.4.
 De anvendte pakningsmaterialer skal kunne modstå påvirkninger fra den  

 anvendte gaskvalitet.
 4.3.2.5.
 Enhver type gasforbrugende apparat skal være forsynet med en hane eller  

 ventil, der tillader manuel afbrydelse af gastilførslen til brænder og en  

 evt. pilotbrænder.
 4.3.2.6.
Enhver type gasforbrugende apparat skal være forsynet med en  

 sikkerhedsudrustning, der garanterer de under pkt. 4.3.3. nævnte  

 funktionskrav.
DGP kan dog undtage visse typer gasforbrugende apparater fra  

 denne bestemmelse.
 4.3.2.7.
 Gasforbrugende apparater til brug ved 2. gasfamilie skal være forsynet med  

 en udrustning til indregulering af den korrekte gasmængde ved hjælp af  

 dysetryksmetoden eller på anden af DGP godkendt måde.
 4.3.2.8.
Gasforbrugende apparater, beregnet til anvendelse med gaskvaliteter inden  

 for flere gasfamilier, jfr. de i pkt. 4.1.3.2. omhandlede apparatkategorier,  

 skal være konstrueret således, at omstilling mellem gaskvaliteter fra to  

 forskellige gasfamilier kan udføres alene ved - justering af gasforbruget ved udskiftning af dyse og indregulering af  

 dysetryk - justering af pilotbrænders gasforbrug og flammelængde - justering af forbrændingsluften.
4.3.3. Funktionskrav 4.3.3.1.
 Gasforbrugende apparater skal under drift være gastæt imod omgivelserne og  

 skal desuden være forsynet med gasarmatur, der sikrer imod gasudsivning  

 gennem brænderen, når apparatet ikke er i drift.
 4.3.3.2.
 Funktionen af de gasforbrugende apparater skal være stabil under de  

 forekommende driftsforhold, idet den indregulerede nominelle belastning og  

 lufttilførslen ikke må variere væsentligt ved omgivelsestemperatur mellem 0  

 og 50 graderC.
 4.3.3.3.
Sikkerhedsudrustningen i forbindelse med gasforbrugende apparater skal,  

 med mindre andet fremgår af de specielle bestemmelser - forhindre ukontrolleret udstrømning af uforbrændt gas ved hjælp af  

 flammeovervågning - afspærre gastilførslen i tilfælde af fejl Ved automatiske brænderarrangementer skal sikkerhedsudrustningen endvidere - sikre korrekt og sikker tænding af gassen eller gas/luftblandingen - sikre flammestabiliteten og forhindre flammetilbageslag.
 Ved større brænderanlæg skal den indre tæthed af afspærringsventilerne  

 overvåges.
 4.3.3.4.
 Gasforbrugende apparater med tilhørende udstyr skal under normal drift  

 fungere således, at apparatets enkelte dele og dets omgivelser ikke udsættes  

 for skadelige varmepåvirkninger.
4.3.4. Mærkekrav 4.3.4.1.
 Gasforbrugende apparater med tilhørende udstyr skal være forsynet med en  

 holdbar mærkeplade, der mindst skal indeholde de informationer, som er  

 nødvendige for apparatets korrekte indregulering.
 4.3.4.2.
 Til enhver gasbrænder med tilhørende udstyr skal der forefindes en  

 dansksproget installations- og brugervejledning, der foreskriver den korrekte  

 installations- og indreguleringsmetode, samt anfører vilkårene for drift og  

 vedligeholdelse.
C-5: Straffe-, ikrafttrædelses- og overgangsbestemmelser 5.1. Straffebestemmelser 5.1.1.
 Overtrædelse af bestemmelserne i dette Gasreglement afsnit C straffes med  

 bøde.
 5.1.2.
 For overtrædelser, der begås af aktieselskaber, andelsselskaber,  

 anpartsselskaber eller lignende, kan der palægges selskabet som sådant  

 bødeansvar, jfr. § 19, stk. 3 i lov nr. 250 af 8. juni 1978.
 5.1.3.
 Forældelsesfristen for strafansvaret er 10 år, jfr. § 19, stk. 4 i lov nr.  

 250 af 8. juni 1978.
5.2. Ikrafttrædelsesbestemmelser 5.2.1.
 Dette gasreglement, afsnit C træder i kraft den 1. januar 1983 med de  

 modifikationer, der fremgår af afsnit 5.3.
 5.2.2.
 Fra samme dato ophæves kapitel 8 i Gasreglementet af 1969 inkl. ændringer  

 af juli 1975.
5.3. Overgangsbestemmelser 5.3.1.
 For gasmateriel, der i henhold til Kap. 8 i Gasreglementet af 1969 inkl.  

 ændringer af juli 1975 ikke skulle typegodkendes, men hvor typegodkendelse nu  

 kræves, træder bestemmelserne først i kraft 1. oktober 1983.
 5.3.2.
 Bestemmelserne om systemgodkendelse træder for de enkelte typer af  

 gasmateriel først i kraft på det tidspunkt, som fastsættes i de specielle  

 bestemmelser, jfr. pkt. 1.1.3.
Bilag 1C: Gruppering af gasmateriel Fortegnelse over specielle bestemmelser for gasmateriel Gældende bestemmelser:
