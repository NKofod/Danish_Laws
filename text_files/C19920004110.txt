I.
Indledning Kompetencen til at behandle visse spørgsmål om fastsættelsen af  

 pensionsalder for tjenestemænd i henhold til tjenestemandspensionsloven (TPL)  

 blev med virkning fra 1. oktober 1989 tillagt ministerier og styrelser, jf.  

 Finansministeriets cirkulæreskrivelse af 21. august 1989 (APD nr. 56/89).
 Ministerier og styrelser blev den gang bemyndiget til at fastsætte  

 pensionsalderen i en række tilfælde i medfør af TPL § 4, stk. 1, 2 og 5, §  

 4 a og § 35, stk. 1 og 2, for tjenestemænd i staten, folkeskolen og  

 folkekirken og for timelærere mv. med pensionssikring (i det følgende benævnt  

 tjenestemænd).
 Denne bemyndigelse er udvidet for så vidt angår TPL § 4, stk 5.  

 Betingelserne for medregning i henhold til samme bestemmelse er samtidig  

 ændret, jf. afsnit II.
II.
Nye regler Som led i bestræbelserne på forenkling og modernisering på  

 tjenestemandspensionsområdet fastsættes det herefter i medfør af TPL § 4,  

 stk. 5 , efter anbefaling af Lønningsrådet, at medregning i  

 pensionsalderen af beskæftigelse i tjenestefrihedsperioder, der er bevilget  

 eller bevilget forlænget efter 1. april 1992, gøres betinget af indbetaling  

 af pensionsbidrag til staten.
 Tjenestemanden må selv sørge for indbetalingen af pensionsbidrag,  

 eventuelt sørge for en aftale herom med sin ny arbejdsgiver i  

 tjenestefrihedsperioden.
 Det er dog uden betydning for medregningen, om det er tjenestemanden selv  

 eller arbejdsgiveren i tjenestefrihedsperioden, der har afholdt udgifterne  

 til pensionsbidragene, og hvem der har foretaget indbetalingen af disse.
 Pensionsbidragene skal løbende indbetales til Statens Regnskabsdirektorat  

 og konteres på nyoprettet konto på finansloven, § 36.14.50.20.
 Retningslinier for medregning af tjenestefrihedsperioder og for betaling  

 af pensionsbidrag fremgår af Finansministeriets vejledning af 18. marts 1992  

 (APD nr. 30/92), som afløser Finansministeriets vejledning af 21. august 1989  

 (APD nr. 57/89). Vejledningen vedlægges.
 Ved medregning i pensionsalderen af beskæftigelse under tjenestefrihed,  

 der er bevilget før 1. april 1992, skal der fortsat som udgangspunkt ikke  

 betales pensionsbidrag.
III.
Bemyndigelsen Kompetencen til at fastsætte pensionsalderen for statstjenestemænd  

 tillægges de respektive ministerier samt Generaldirektoratet for DSB,  

 Generaldirektoratet for P&T, Told- og Skattestyrelsen, Direktoratet for  

 Kriminalforsorgen og Rigspolitichefen.
 Amtskommunerne og Frederiksberg Kommune fastsætter pensionsalderen for  

 tjenestemænd og timelærere mv. i folkeskolen.
 Kirkeministeriet fastsætter pensionsalderen for tjenestemænd i  

 folkekirken.
IV.
Vejledningen Vejledningen skal følges nøje, idet det understreges, at  

 pensionsalderforhøjelse kun kan ske, når der er hjemmel i TPL, og kun inden  

 for Lønningsrådets generelle udtalelser.
 Vejledningen indeholder en udtømmende gennemgang af de situationer,  

 hvor pensionsalderfastsættelse og pensionsalderforhøjelse kan ske uden  

 forelæggelse for Finansministeriet:
1) Pensionsalder i henhold til TPL § 4, stk. 1 Ved ansættelse af en tjenestemand skal det først fastsættes, hvilke  

 forudgående ansættelser der automatisk indgår i den pågældendes pensionsalder  

 i henhold til TPL § 4, stk. 1.
I visse tilfælde skal der samtidig kræves tilbageføring af udbetalte  

 pensionsbidrag eller fratrædelsesgodtgørelse, jf.
TPL § 25, stk. 3.
Pensionsret efter ældre regler Tjenestemænd, som havde erhvervet pensionsalder efter de tidligere  

 gældende regler den 1. juli 1969, og som efter denne dato har haft uafbrudt  

 ansættelse med ret til tjenestemandspension, har ret til at få  

 pensionsalderen beregnet efter disse regler med ret til omregning efter  

 bestemmelsen i TPL § 35, stk. 2, jf. § 35, stk. 1.
 Den nærmere beskrivelse af sagsbehandlingen fremgår af vejledningen  

 afsnit A.
2) Forudgående ansættelse med tjenestemandspensionsrettigheder i bl.a.  

 (amts)kommuner, jf.
TPL § 4, stk. 2 Der skal ske forhøjelse af tjenestemænds pensionsalder på grundlag  

 af sådan tidligere ansættelse, og det skal samtidig sikres, at der i de  

 tilfælde, hvor det kræves, overføres beløb fra den tidligere  

 pensionsmyndighed.
 I vejledningen afsnit B og afsnit C opstilles de nærmere  

 betingelser og fremgangsmåden for pensionsalderforhøjelse i henhold til TPL §  

 4, stk. 2.
 De nærmere regler for behandling af sager vedrørende grønlandsk ansættelse  

 fremgår af vejledningen afsnit G.
3) Tidligere offentlig overenskomstansættelse med pensionsordning, jf.  

 TPL § 4 a Tjenestemænd skal tilbydes forhøjelse af pensionsalderen på  

 grundlag af den tidligere offentlige overenskomstansættelse.
Hvis  

 tjenestemanden vælger forhøjelsen, skal udtrædelsesgodtgørelsen fra  

 pensionsordningen overføres til statskassen.
 De nærmere regler for pensionsalderforhøjelsen fremgår af vejledningen  

 afsnit D.
4) Beskæftigelse i tjenestefrihedsperioder, jf.
TPL § 4, stk. 5 Beskæftigelse under tjenestefrihed uden løn kan medregnes i  

 pensionsalderen i de situationer og under de betingelser, der er nævnt i  

vejledningens afsnit E.
V.
Forelæggelse for Finansministeriet Pensionsalderforhøjelse Forhøjelse af en tjenestemands pensionsalder kan i følgende tilfælde  

kun ske efter forelæggelse for Finansministeriet:
- ansættelse i et andet nordisk land med tilknyttet statslig  

 pensionsordning, jf.
TPL § 4, stk. 3, - ansættelse på grund af ganske særlige kvalifikationer i henhold  

 til TPL § 4, stk. 6, - tjenestemandsansættelse ved De Europæiske Fællesskaber efter det  

 fyldte 25. år, jf.
TPL § 4 b, - virksomhed forud for tjenestemandsansættelsen efter de forud for  

 1. juli 1969 gældende regler, jf.
TPL § 35, stk. 3, - anvendelse af tidligere regler for tjenestemænd, som ikke er  

 omfattet af TPL § 35, jf. lovens § 35 a, - forhøjelse af pensionsalderen for civilarbejdere, på grundlag af  

 tjeneste ved internationale organisationer mv. eller hos de udsendte  

 forsvarsattacheer, jf. civilarbejderlovens § 2, stk. 3, - sager i medfør af TPL § 4, stk. 1, 2 og 5 og § 4 a, som ikke er  

 omfattet af vejledningen, - sager, som er omfattet af vejledningen, men som giver anledning til  

retlig tvivl.
 Forelæggelsen skal ske i forbindelse med ansættelsen af  

 tjenestemanden/bevillingen af tjenestefrihed.
Fremmede statsborgere Sager om, hvorvidt nordiske statsborgere, EF-statsborgere og fremmede  

 statsborgere i øvrigt skal behandles efter reglerne i  

 tjenestemandslovgivningen, skal forelægges for Finansministeriet.
Forhøjet ansættelsestid Hvis det ved en tjenestemands fratræden på grund af alder, sygdom eller  

 anden utilregnelig årsag viser sig, at den pågældende ikke har opnået en  

 ansættelsestid på mindst 10 år, kan Finansministeriet tillægge den  

 pågældende forhøjet ansættelsestid med indtil 10 år, jf.
TPL § 2, stk.  

 3.
 Det er en forudsætning, at den pågældende forud for  

 tjenestemandsansættelsen har haft pensionsberettigende beskæftigelse, som  

 ikke kan medregnes i pensionsalderen i henhold til TPL § 4, § 4 a eller § 4  

 b.
VI.
Opbevaring af dokumentation/registrering De enkelte ministerier m.fl. har ansvaret for opbevaring af den  

 dokumentation, der ligger til grund for fastsættelse af pensionsalderen.
 Såvel ved fremsendelsen af en sag til en anden pensionsberegnende  

 myndighed som ved forelæggelse af pensionssager for Finansministeriet skal  

 der vedlægges et ajourført pensionsalderskema (Vejledningens bilag 3), som  

 angiver, hvordan pensionsalderen hidtil er fastsat.
Det forudsættes, at ministerier og styrelser sørger for at indberette de  

 oplysninger til Statens Regnskabsdirektorat, der er nødvendige for at  

 ajourføre det centrale pensionsalderregister, PENSAB.
Om indberetninger til  

 PENSAB henvises til Finansministeriets cirkulære af 20. marts 1990 om central  

 registrering af tjenestemænds pensionsalder (PENSAB) (APD nr. 50/90).
VII.
Ikrafttræden Cirkulæreskrivelsen, der træder i kraft den 1. april 1992, afløser  

 Finansministeriets cirkulæreskrivelse nr. 121 af 21. august 1989 om  

 kompetencen for ministerier og styrelser m.fl. til at fastsætte  

 pensionsalderen for tjenestemænd i staten, folkeskolen og folkekirken mv.  

 (APD nr. 56/89).
 P.M.V.
 E.B.
