Befordringsfradrag - Befordringsfradrag, - befordring hjem, arbejde, - satser for kalenderåret 1994 og 1995 Reference: LL § 9 C, stk. 1, LV 1993 A.F.3.1 Fradrag for befordring mellem bopæl og  

 arbejdsplads gives uanset befordringsmidlets art, og afstanden beregnes på  

 grundlag af den normale transportvej ved bilkørsel.
Fradraget kan dog kun  

 foretages for den del af befordringen, der overstiger 24 km. pr. arbejdsdag.  

 Ved befordring ud over 100 km. pr. arbejdsdag beregnes fradraget i 1994 med  

 25  

 pct. af den fastsatte kilometersats (50 pct. i 1995). Ligningsrådet har for  

 1994  

 fastsat kilometersatsen til 119 øre pr. km.
 Det daglige fradrag i 1994 beregnes således med  

 følgende kilometersatser:
 0-24 km.
intet fradrag antal km. over 24 og indtil 100 119 øre pr. km.
antal km. over 100 29,75 øre pr. km.
 Ligningsrådet har for 1995 fastsat  

 kilometersatsen til 121 øre pr. km.
 Det daglige fradrag i 1995 beregnes således med  

 følgende kilometersatser:
 0-24 km.
intet fradrag antal km. over 24 og indtil 100 121 øre pr. km.
antal km. over 100 60,5 øre pr. km.
