Fremsat den 5. april 2000 af  

 skatteministeren (Ole Stavad) Forslag til Lov om væddemål i  

 forbindelse med heste- og hundevæddeløb § 1. Skatteministeren kan udstede en  

 bevilling til foranstaltning af væddemål i forbindelse med heste-  

 og hundeløb.
Stk. 2. Bevillingen kan gives til et aktieselskab, der i det  

 følgende benævnes selskabet.
Selskabets aktiekapital tegnes af  

 Dansk Tipstjeneste A/S, der i det følgende benævnes  

 Tipstjenesten.
Bevillingen gives for indtil 5 år ad gangen.
Fornyelse  

 af bevillingen kræver godkendelse af Folketingets Finansudvalg.
 § 2. Selskabet betaler en månedlig afgift til staten  

 på 11 pct. af det beløb, hvormed indskudssummen overstiger  

 gevinsterne (bruttospilleindtægten), og en tillægsafgift på  

 19 pct. af den del af den månedlige bruttospilleindtægt, der  

 overstiger 16,7 mill. kr.
§ 3. Selskabet skal ledes af en bestyrelse bestående af  

 en formand og 5 medlemmer.
Skatteministeren udnævner efter indstilling  

 fra Tipstjenestens bestyrelse 2 af dens medlemmer, hvoraf den ene skal  

 være formand, og 2 medlemmer fra Tipstjenestens administration.  

 Skatteministeren udnævner endvidere 2 medlemmer efter indstilling fra  

 Dansk Travsports Centralforbund og Dansk Galop.
Bestyrelsen udnævnes  

 for perioder på 4 år og genudnævnelse kan finde sted.
 § 4. Selskabets vedtægter og eventuelle ændringer  

 i disse skal godkendes af skatteministeren.
 Stk. 2. I vedtægterne skal det være bestemt, at  

 selskabet skal opløses, hvis bevillingen til at foranstalte  

 væddemål efter denne lov ophører.
 Stk. 3. Aktieselskabsloven finder anvendelse på  

 selskabet, medmindre andet følger af denne lov.
§ 5. Hestevæddeløbssportens Finansieringsfond,  

 der i det følgende benævnes fonden, oprettes med det  

 formål at tilføre dansk hestevæddeløbssport midler  

 og dermed gøre det muligt for selskabet af foranstalte  

 væddemål på løb på  

 hestevæddeløbssportens baner.
Fonden skal endvidere tildele  

 hundevæddeløbssporten midler i det omfang hundeløb finder  

 sted på hestevæddeløbssportens baner.
 Stk. 2. De midler, som tilføres fonden, uddeles mindst  

 en gang i kvartalet af fondens bestyrelse.
 Stk. 3. Fondens administrations- og sekretariatsudgifter  

 afholdes af fonden.
§ 6. Fonden ledes af en bestyrelse bestående af en  

 formand og 4 medlemmer.
Dansk Galop og Dansk Travsports Centralforbund  

 udpeger hver 1 medlem.
Skatteministeren udpeger de resterende 3 medlemmer,  

 heraf 1 fra Tipstjenestens administration.
Skatteministeren udpeger formanden  

 blandt de medlemmer, han udnævner.
Bestyrelsen udnævnes for  

 perioder på 4 år og genudnævnelse kan finde sted.
 Stk. 2. Bestyrelsen aflægger årligt regnskab og  

 beretning til skatteministeren.
§ 7. Skatteministeren sørger for fornøden tilsyn  

 og kontrol med selskabets virksomhed og regnskab.
Omkostningerne herved  

 bæres af selskabet.
 § 8. Selskabet er fritaget for at betale selskabsskat.
Stk. 2. Gevinsterne er fritaget for indkomstskat til stat og  

 kommune.
Af de gevinster, der tilfalder vinderne i bookmakerspil, skal svares  

 en afgift til statskassen på 15 pct., beregnet af den del af  

 gevinstbeløbet, der overstiger 200 kr.
 § 9. Af indskudssummen skal mindst 45 pct. anvendes til  

 gevinster.
 § 10. Det overskud, der fremkommer efter udredelsen af  

 statsafgiften, gevinsterne og udgifterne til selskabets drift, afskrivninger  

 og eventuelle henlæggelser samt eventuelt udbytte fordeles  

 således:
 1.juli-31.december 2000: Fonden tilføres indtil 54  

 mill. kr., og et resterende overskud deles med 50 pct. til fonden og 50 pct.  

 til Tipstjenesten.
 1.januar-31.december 2001: Fonden tilføres indtil  

 108 mill. kr., og et resterende overskud deles med 50 pct. til fonden og 50  

 pct. til Tipstjenesten.
 1.januar-31.december 2002: Fonden tilføres indtil  

 113 mill. kr., og et resterende overskud deles med 40 pct. til fonden og 60  

 pct. til Tipstjenesten.
 1.januar-31.december 2003: Fonden tilføres indtil  

 123 mill. kr., og et resterende overskud deles med 30 pct. til fonden og 70  

 pct. til Tipstjenesten.
 1.januar-31.december 2004: Fonden tilføres indtil  

 133 mill. kr., og et resterende overskud deles med 20 pct. til fonden og 80  

 pct. til Tipstjenesten.
 1.januar-31.december 2005 og følgende år:  

 Fonden tilføres indtil 143 mill. kr., og et resterende overskud deles  

 med 10 pct. til fonden og 90 pct. til Tipstjenesten.
 § 11. Overskud fra selskabet, som efter § 10  

 tilføres Tipstjenesten, fordeles mellem overskudsmodtagerne efter  

 § 6 A i lov om visse spil, lotterier og væddemål.
§ 12. Med bøde, hæfte eller fængsel indtil  

 6 måneder straffes den, der forsætligt eller groft  

 uagtsomt 1)	udbyder danske væddemål på heste- og  

 hundeløb uden bevilling hertil eller 2)	udbyder eller formidler deltagelse i sådanne udenlandske  

 spil.
 Stk. 2. Under skærpende omstændigheder, herunder  

 navnlig ved gentagelse eller når lovovertrædelsen har haft  

 særlig omfattende karakter, kan straffen efter stk. 1 stige til  

 fængsel i 1 år.
Stk. 3. Med bøde straffes den, der forsætligt  

 eller groft uagtsomt 1)	formidler deltagelse i bevillingshaverens væddemål uden  

 dennes godkendelse, 2)	udbyder nogen form for spil, lotteri, væddemål eller  

 konkurrence ved benyttelse af bevillingshavers spillekuponer,  

 spilleresultater, materiel m.v., 3)	reklamerer for ulovlige væddemål, som omhandlet i  

 stk. 1, eller 4)	deltager i et ulovligt væddemål, som omhandlet i  

 stk. 1.
 Stk. 4. Der kan pålægges selskaber m.v. (juridiske  

 personer) straffeansvar efter reglerne i straffelovens 5. kapitel.
 § 13. Skønnes en overtrædelse ikke at ville  

 medføre højere straf end bøde, kan skatteministeren  

 eller den, ministeren bemyndiger dertil tilkendegive, at sagen kan  

 afgøres uden retslig forfølgning, såfremt den  

 pågældende erkender sig skyldig i overtrædelsen og  

 erklærer sig rede til inden for en nærmere angivet frist, der  

 efter begæring kan forlænges, at betale en i tilkendegivelsen  

 angivet bøde.
 Stk. 2. Med hensyn til den i stk. 1, nævnte  

 tilkendegivelse finder bestemmelsen om tiltalerejsning i retsplejelovens  

 § 931 tilsvarende anvendelse.
 Stk. 3. Betales bøden i rette tid, eller bliver den  

 efter vedtagelse inddrevet eller afsonet, bortfalder videre  

 forfølgning.
 Stk. 4. Ransagning i sager om overtrædelse af  

 bestemmelser i denne lov sker i overensstemmelse med retsplejelovens regler  

 om ransagning i sager, som efter loven kan medføre frihedsstraf.
 § 14. Loven træder i kraft den 1. juli 2000.
Bemærkninger til lovforslaget Almindelige bemærkninger I.
Lovforslagets formål Lovforslaget har til formål at sikre, at en  

 kommerciel aftale indgået mellem hestesporten og Dansk Tipstjeneste A/S  

 om Tipstjenestens overtagelse af hestesportens spilleselskab og rettighederne  

 til spil på hestevæddeløb, kan gennemføres.  

 Hestesporten, der i en årrække har haft stigende  

 økonomiske problemer, vil med handelens gennemførelse få  

 tilført midler til renovering og forbedring af  

 væddeløbsbanerne, forhøjelse af løbspræmier  

 og styrkelse af avlsarbejdet m.v.
Hermed vil hestesporten som sportsgren  

 blive i stand til at overleve.
 Lovforslaget skal samtidig sikre, at en del af et stigende  

 overskud fra spil i forbindelse med løb på  

 hestevæddeløbsbanerne tilfalder de velgørende  

 formål, der modtager midler fra Dansk Tipstjenestes overskud.
 Endelig er formålet med lovforslaget at sikre danske  

 spillere et nationalt tilbud på væddemål i forbindelse med  

 heste- og hundevæddeløb, der er konkurrencedygtigt i forhold til  

 udenlandske væddemål.
 Lovforslaget skal ses i sammenhæng med de samtidigt  

 hermed fremsatte forslag til lov om ændring af lov om visse spil,  

 lotterier og væddemål og forslag til lov om ændring af lov  

 om totalisatorspil.
II.
Lovforslagets indhold Dansk Travsports Centralforbund, Dansk Galop og DanToto  

 A/S har i dag en fælles bevilling til totalisatorspil i forbindelse med  

 hestevæddeløb, der afholdes på hestesportens 10  

 væddeløbsbaner.
Greyhoundsport Danmark har bevilling til  

 totalisatorspil i forbindelse med hundevæddeløb, der finder sted  

 på tre af hestesportens væddeløbsbaner.
Spillene  

 forestås af hestesportens spilleselskab DanToto.
Hestesporten og Dansk Tipstjeneste A/S har, under  

 forudsætning af, at den nødvendige lovgivning vedtages,  

 indgået en kommerciel aftale om, at Tipstjenesten køber aktierne  

 i hestesportens spilleselskab DanToto A/S og overtager rettighederne til at  

 udbyde spil i forbindelse med hestevæddeløb.
Med baggrund i  

 købet opretter Tipstjenesten et datterselskab, der ud fra  

 forretningsmæssige principper skal drive al spil i forbindelse med  

 hesteløb på hestesportens væddeløbsbaner.
Det  

 indgår i aftalen, at Tipstjenestens datterselskab, på tilsvarende  

 måde som DanToto hidtil har gjort, skal betale greyhoundsporten mindre  

 beløb til løbspræmier og udstyr i det omfang  

 hundevæddeløb finder sted på  

 hestevæddeløbssportens baner.
Det er et led i handelen mellem hestesporten og  

 Tipstjenesten, at hestesporten skal anvende provenuet fra salget til  

 renovering og drift af væddeløbsbanerne, til udvikling af  

 avlsarbejdet, forhøjelse af løbspræmier og forbedring af  

 uddannelse m.v.
Tipstjenestens betaling for spilleselskabet og for  

 rettigheden til at udbyde spil på hestevæddeløb sker  

 løbende med et maksimalt årligt beløb.
Disse beløb  

 er dog betinget af et vist overskud fra datterselskabets spillevirksomhed.
Er  

 datterselskabets overskud større end de fastsatte årlige  

 beløb, er det aftalt, at hestesporten skal have en vis procentdel  

 heraf.
 Denne anvendelse af købesummen er en  

 forudsætning for, at det af Tipstjenesten oprettede datterselskab vil  

 være i stand til at udbyde spil på heste- og  

 hundevæddeløb på hestevæddeløbssportens baner  

 på en sådan måde, at spillet vil kunne give et fornuftigt  

 overskud.
 Lovforslaget, og de samtidigt hermed fremsatte forslag til  

 ændring af totalisatorloven og tips- og lottoloven, går  

 primært ud på at etablere det retlige grundlag for  

 gennemførelse af handelen.
 Det selskab, som Tipstjenesten opretter, foreslås at  

 få bevilling til at foranstalte nationale væddemål i  

 forbindelse med heste- og hundevæddeløb på såvel de  

 10 danske væddeløbsbaner som på udenlandske baner.  

 Selskabet foreslås således at få bevilling til at udbyde  

 væddemål både med løbende odds (totalisatorspil) og  

 faste odds (bookmakerspil). Lovforslaget giver mulighed for, at selskabet i  

 samarbejde med udenlandske totalisatorselskaber vil kunne arrangere nationale  

 totalisatorspil, hvor præmieberegning opgøres ud fra det samlede  

 indskud og antal præmier i de pågældende selskabers  

 væddemål.
Tipstjenesten kan ifølge de gældende regler i  

 tips- og lottoloven ikke få bevilling til spil i forbindelse med bl.a.  

 heste- og hundeløb.
Det foreslås, jf. det samtidigt hermed  

 fremsatte forslag til ændring af tips- og lottoloven, at Tipstjenesten  

 midlertidigt for en periode på 1½ år fra lovens  

 ikrafttræden får bevilling til at udbyde væddemål i  

 forbindelse med heste- og hundevæddeløb.
Herved vil der  

 hurtigere kunne skabes interesse for de væddemål, datterselskabet  

 skal udbyde.
Tipstjenesten opretter Hestevæddeløbssportens  

 Finansieringsfond, der har til mål at fordele den årlige  

 maksimale betaling til de 10 væddeløbsbaner, til avlsarbejdet,  

 uddannelser m.v.
Hundevæddeløbssporten skal efter  

 afgørelse truffet af fondens bestyrelse tildeles en mindre andel af  

 midlerne i det omfang, der finder hundeløb sted på banerne.
Udover overskuddet fra datterselskabets virksomhed  

 finansieres betalingen det første hele år af 50 mill. kr. fra  

 Tipstjenestens reserve- og udviklingsfonde og af overskuddet fra  

 Tipstjenestens ovennævnte midlertidige bookmakerspil i forbindelse med  

 heste- og hundevæddeløb.
Overskuddet fra sidstnævnte spil  

 finansierer ligeledes en del af betalingen for andet år.
 Hvis overskuddet fra datterselskabets virksomhed bliver  

 mindre end 54 mill. kr. i det første halve år, og mindre end 108  

 henholdsvis 113 mill. kr. de følgende to år, garanterer  

 Tipstjenesten som et led i handelen, at der tilføres fonden et  

 beløb på i alt 40 mill. kr. fordelt ligeligt over årene.  

 Garantien gives dog under forudsætning af, at datterselskabets overskud  

 mindst vil svare til det overskud på i størrelsesordenen 85  

 mill. kr., som hestesporten i dag har på totalisatorspil.
 Det foreslås, at den årlige maksimale betaling  

 til hestesporten og fordelingen af et resterende overskud mellem de to parter  

 kommer til at fremgå at loven.
 De gældende bevillinger til hestesporten og  

 Greyhoundsport Danmark bortfalder ved ikrafttrædelsen af forslaget om  

 ændring af totalisatorloven og vil ikke kunne fornys.
Den afgift, som datterselskabet skal betale til staten,  

 jf. § 2, foreslås fastsat til 11 pct. af hele den månedlige  

 bruttospilleindtægt og en tillægsafgift på 19 pct. af den  

 månedlige bruttospilleindtægt over 16,7 mill. kr.
Afgiften af  

 bruttospilleindtægten indtil 16,7 mill. kr. svarer til afgiftsniveauet  

 for den nuværende totalisatorafgift i forbindelse med  

 hestevæddeløb, medens afgiften på i alt 30 pct. af  

 bruttospilleindtægten over 16,7 mill. kr. svarer til afgiften af  

 Tipstjenestens bookmakerspil.
III.
Provenumæssige konsekvenser.
 Trav- og galopsporten har i de seneste år haft  

 svært ved at fastholde spilleomsætningen.
I 1999 udgjorde den samlede omsætning på  

 heste- og hundevæddeløb på trav- og galopbanerne ca. 433  

 mill. kr.
Heraf betaltes ca. 302 mill. kr. tilbage til spillerne, svarende  

 til en gevinstandel på ca. 70 pct.
Bruttospilleindtægten for  

 totalisatorspillene er ca. 131 mill. kr. og totalisatorafgiften ca. 14 mill.  

 kr.
I bilag er vist 1999-omsætningen fordelt på de enkelte  

 baner.
Det foreslås, at det gældende afgiftssystem  

 med differentierede afgiftssatser afhængig af spilformer og med  

 bundfradrag i afgiften pr. løbsdag bortfalder.
Til gengæld  

 foreslås en statsafgift på 11 pct. beregnet af  

 bruttospilleindtægten (indskudssum fratrukket gevinster) med et  

 tillæg på 19 pct. af den del af bruttospilleindtægten, der  

 overstiger en grænse på ca. 200 mill. kr. årligt (16,7  

 mill. kr. pr. mdr.), jf. tabel 1.
Tabel 1. Afgiftssatser og gevinstandele for  

 totalisatorspil Gældende regler Lovforslag Fordeling af indskudssum Afgift af indskudssum Gevinstandel Afgift af BSI 1) Gevinstandel Spilformer Pct.
 Pct.
 Pct.
 Pct.
 Pct.
Vinder/plads 40 1 80 11+19 pct. af den del af BSI, der overstiger  

 16,7 mill. kr. pr. mdr.
Kombinerede spil (1-2 spil og trio) 40 11 (65 (mindst) 45 (mindst) V 5 20 16 59 Anm:	Efter gældende regler nedsættes afgiften  

 med et bundfradrag pr. løbsdag, der i 2000 er 42.300 kr. for  

 travløb, 141.800 kr. for galopløb på Klampenborg  

 væddeløbsbane og 2.200 kr. for hundevæddeløb.
For  

 galopløb på travbane er bundfradraget 7.100 kr. pr.  

 galopløb.
1) Det skønnes, at omsætningen med  

 uændret gevinstandel kan stige med ca. 225 mill. kr. eller ca. 50 pct.  

 før der skal betales progressiv afgift.
Med lovforslaget sikres, at afgiftsbelastningen for  

 datterselskabet ikke overstiger afgiftsbelastningen efter de gældende  

 regler ved en omsætningsstigning.
Den foreslåede afgiftsstruktur  

 vil således betyde, at de beløb, der efter lovforslaget kan  

 tilfalde hestesporten, ikke bliver mindre end efter de gældende  

 afgiftsregler.
Det skønnes, at omsætningen, med gevinstandel  

 og spilfordeling som i 1999 og en omkostningsprocent på 9, skal stige  

 til ca. 860 mill. kr. i 2005, hvis selskabet med den foreslåede  

 afgiftsstruktur skal give et overskud på 143 mill. kr., svarende til  

 det maksimale beløb til Hestevæddeløbssportens  

 Finansieringsfond.
Med uændret videreførsel af det  

 gældende afgiftssystem skønnes den samme omsætning at give  

 et overskud på 135 mill. kr.
Forskellen skyldes, at statsafgiften vil  

 være ca. 8 mill. kr. mindre med den ny afgiftsstruktur.
Skønnet  

 er forbundet med stor usikkerhed, og forudsætter som nævnt samme  

 spilfordeling m.v. som i 1999, hvilket næppe er realistisk i en periode  

 frem til 2005, hvor afgiftsreglerne lægges om og der skabes et nyt  

 grundlag for udvikling af hestespillene.
 Med den foreslåede afgiftsstruktur er afgiften ved  

 en bruttospilleindtægt over ca. 200 mill. kr. årligt marginalt 30  

 pct. på totalisatorspillene, svarende til afgiften på  

 bookmakerspillene i Tipstjenesten.
 Med ikrafttrædelse af lovforslaget 1. juli 2000  

 skønnes provenuet af den ny afgift til ca. 7 mill. kr. for 2000 og ca.  

 14 mill. kr. for 2001 ved uændret omsætning (ca. 433 mill. kr.)  

 og uændret gevinstandel og spilfordeling, svarende til provenuet af den  

 gældende afgift.
Med det gældende afgiftssystem er afgiften  

 før bundfradrag i gennemsnit ca. 8 pct. af indskudssummen for  

 totalisatorspillene.
Da bundfradragene udnyttes fuldt ud, svarer det til, at  

 en omsætningsforøgelse bliver belastet med 8 pct. i afgift.
Med  

 lovforslaget beregnes afgiften som 11 pct. af bruttospilleindtægten  

 (indskudssummen fratrukket gevinster). Da gevinsterne i gennemsnit  

 udgør ca. 70 pct. af indskudssummen, svarer afgiftsbelastningen ved en  

 omsætningsforøgelse til ca. 3 pct. af indskudssummen.
 Ved en omsætningsstigning skønnes  

 lovforslaget således at medføre en mindre afgift i forhold til  

 uændret videreførsel af de gældende afgiftsregler.  

 Forskellen indsnævres, når bruttospilleindtægten overstiger  

 ca. 200 mill. kr. og der skal beregnes yderligere 19 pct. i afgift efter  

 lovforslaget.
IV.
Erhvervsøkonomiske konsekvenser Det forventes at den indgåede aftale mellem  

 hestesporten og Tipstjenesten vil bidrage til, at heste- og hundesporten  

 får vendt den negative udvikling således, at der også i  

 fremtiden kan udbydes et attraktivt totalisatorspil til gavn for de danske  

 trav- og galopbaner, sporten, trænere og opdrættere mv.
Med lovforslaget sikres endvidere, at de velgørende  

 formål, der er fastsat i Tips- og lottolovens fordelingsnøgle,  

 får del i et eventuelt voksende overskud fra datterselskabet.  

 Overstiger overskuddet fra datterselskabet 108 mill. kr. for 2001, deles et  

 yderligere overskud med 50 pct. til Hestevæddeløbssportens  

 Finansieringsfond og 50 pct. til Tipstjenesten.
Nøglen ændres  

 gradvist over årene, og for 2005 og følgende år modtager  

 fonden et overskud op til 143 mill. kr., mens et yderligere overskud fordeles  

 med 10 pct. til fonden og 90 pct. til Tipstjenesten, jf. bilaget.
V.
Administrative konsekvenser Administrationen med udstedelse af totalisatorbevillinger,  

 afgiftsopkrævning m.v. til hestesporten og Greyhoundsport Danmark, der  

 i dag varetages af to told- og skatteregioner, vil blive samlet i én  

 bevilling til datterselskabet og administreret af én region.  

 Statskontrollen ved Tipstjenesten skal varetage opgaven med kontrol af  

 datterselskabets spil.
VI.
Administrative konsekvenser for erhvervslivet Lovforslaget vil indebære væsentlige  

 administrative forenklinger for hestesporten som følge af, at  

 hestesportens spilleselskab ikke længere skal administrere  

 totalisatorspil, opkræve og indbetale afgiften m.v.
 Som følge af, at lovforslaget alene indebærer  

 konsekvenser for hestesporten, har lovforslaget ikke været forelagt et  

 af Erhvervsministeriets fokuspaneler.
VII.
Miljømæssige konsekvenser Forslaget har ingen miljømæssige  

 konsekvenser.
VIII.
Forholdet til EU-retten.
 Forslaget skønnes ikke at have EU-retlige  

 aspekter.
IX.
Høring Forslagene har været til høring hos Dansk  

 Tipstjeneste A/S, Dansk Galop og Dansk Travsports Centralforbund,  

 Greyhoundsport Danmark, De Danske Brevdueforeninger, Dansk Cykle Union, Dansk  

 Greyhound Forbund, Statskontrollen ved Dansk Tipstjeneste,  

 Erhvervsministeriet og Kulturministeriet.
Sammenfatning af økonomiske og administrative  

 konsekvenser Positive konsekvenser Negative konsekvenser Økonomiske konsekvenser for stat, amter og  

 kommuner For perioden 1/7-31/12 2000 skønnes den ny afgift at  

 indbringe ca. 7 mill. kr. og for 2001 ca. 14 mill. kr. med uændret  

 omsætning, svarende til afgiften efter gældende regler.
 I forhold til uændret videreførsel af de gældende  

 afgiftsregler skønnes der med lovforslaget at blive tale om en mindre  

 afgift ved en omsætningsforøgelse.
Ingen Administrative konsekvenser for stat, amter og  

 kommuner Ingen Øget administration for Statskontrollen, der skal  

 varetage opgaven med kontrol af datterselskabets spil og betaling af  

 afgiften.
Økonomiske konsekvenser for erhvervslivet Mulighed for, at heste- og hundesporten får vendt den  

 negative udvikling således, at der også i fremtiden kan udbydes  

 et attraktivt totalisatorspil til gavn for de danske trav- og galopbaner,  

 sporten, trænere og opdrættere mv.
Ingen Administrative konsekvenser for erhvervslivet Væsentlige administrative forenklinger for  

 hestesporten Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Forslaget skønnes ikke at have EU-retlige  

 aspekter.
Bemærkninger til lovforslagets  

 enkelte bestemmelser Til § 1 Det foreslås, at skatteministeren kan udstede en  

 bevilling til foranstaltning af væddemål i forbindelse med heste-  

 og hundevæddeløb, og at denne bevilling skal gives til et  

 nyoprettet datterselskab under Tipstjenesten.
Væddemål omfatter totalisatorspil og  

 bookmakerspil.
Ved totalisatorspil forstås væddemål med  

 løbende odds, hvor størrelsen af den eventuelle gevinst ikke er  

 fastlagt på spilletidspunktet, fordi denne afhænger af, hvor  

 meget der spilles på et givet udfald af væddemålet.
Ved  

 bookmakerspil er størrelsen af den eventuelle gevinst derimod fastlagt  

 på spilletidspunktet.
 Bevillingen skal på tilsvarende måde som  

 bevillingen til Dansk Tipstjeneste i henhold til tips- og lottoloven kunne  

 gives for indtil 5 år ad gangen og fornyelse af bevillingen skal  

 godkendes af Folketingets Finansudvalg.
Datterselskabets aktiekapital, der i henhold til  

 aktieselskabsloven skal være på mindst 500.000 kr. foreslås  

 tegnes fuldt ud af Tipstjenesten.
Aktiekapitalen kan tegnes til overkurs.
Til § 2 Det foreslås, at afgiften af datterselskabets  

 månedlige bruttospilleindtægt (indskudssum fratrukket gevinster)  

 fastsættes til 11 pct. og at bruttospilleindtægten over 16,7  

 mill. kr. pålægges en tillægsafgift på 19 pct.
Dette  

 svarer til, at der af den årlige bruttospilleindtægt på ca.  

 200 mill. kr. betales en afgift på 11 pct. og af  

 bruttospilleindtægten over ca. 200 mill. kr. en afgift på 30  

 pct.
Hestesporten har i dag en bruttospilleindtægt fra  

 totalisatorspil i forbindelse med hestevæddeløb på ca. 130  

 mill. kr. årligt.
Den nuværende totalisatorafgift udgør  

 ca. 14 mill. kr. i 1999. Det forventes, at omsætningen ved spil i  

 forbindelse med heste- og hundevæddeløb vil kunne øges en  

 del med datterselskabets overtagelse og udvidelse af spillet.
 I det omfang datterselskabets årlige  

 bruttospilleindtægt overstiger 200 mill. kr., foreslås denne  

 pålagt en tillægsafgift på 19 pct., således at der af  

 bruttospilleindtægten over 200 mill. kr. i alt skal betales en afgift  

 på 30 pct. svarende til afgiften af Tipstjenestens bookmakerspil.
Til § 3 Det foreslås, at datterselskabet, der skal  

 foranstalte væddemål i forbindelse med heste- og  

 hundevæddeløb, skal ledes af en bestyrelse på seks  

 medlemmer, der alle udnævnes af skatteministeren.
For så vidt  

 angår de 4 medlemmer sker udnævnelsen efter indstilling fra  

 Tipstjenestens bestyrelse med to medlemmer fra bestyrelsen selv og to fra  

 selskabets administration.
De sidste to medlemmer udnævnes efter  

 indstilling fra hestevæddeløbssporten.
Skatteministeren udpeger  

 et af de to medlemmer fra Tipstjenestens bestyrelse til formand.
Til § 4 Det foreslås, at skatteministeren skal godkende  

 datterselskabets vedtægter og ændringer i disse.
Hvis bevillingen  

 til væddemål på heste- og hundevæddeløb  

 udløber uden at blive fornyet, foreslås selskabet  

 opløst.
Til § 5 Det foreslås, at Tipstjenesten opretter  

 Hestevæddeløbssportens Finansieringsfond.
Fonden har til  

 formål at fordele mellem banerne det årlige beløb, som  

 Tipstjenesten betaler for overtagelsen af hestesportens spilleselskab og for  

 retten til at udbyde væddemål i forbindelse med  

 hestevæddeløb.
 Det er et led i aftalen mellem Tipstjenesten og  

 hestesporten, at provenuet fra handelen skal anvendes til renovering og drift  

 af væddeløbsbanerne, til udvikling af avlsarbejdet,  

 forhøjelse af løbspræmier m.v.
 Fondens bestyrelse skal endvidere tildele  

 hundevæddeløbssporten midler i det omfang, der finder  

 hundevæddeløb sted på hestevæddeløbssportens  

 baner.
 Det foreslås, at bestyrelsen skal fordele midlerne  

 mindst en gang i kvartalet.
Til § 6 Det foreslås, at fonden ledes af en bestyrelse  

 på 5 medlemmer, hvoraf de to udnævnes af  

 hestevæddeløbssporten og de tre af skatteministeren.
Et af de af  

 skatteministeren udnævnte medlemmer foreslås udpeget fra  

 Tipstjenestens administration, medens de to andre kan være sagkyndige,  

 som f.eks. arkitekter, ingeniører og markedsføringsfolk med  

 kendskab til hestesportens forhold.
Skatteministeren udpeger formanden blandt  

 de medlemmer, han har udnævnt.
 Fonden skal årligt aflægge regnskab og  

 beretning til skatteministeren.
Til § 7 Statskontrollen ved Tipstjenesten skal indtil videre -  

 på samme måde som med Tipstjenestens spil - på  

 skatteministerens vegne garantere en høj sikkerhed i forbindelse med  

 afholdelsen af datterselskabets væddemål, en korrekt fordeling af  

 gevinsterne samt sikre, at staten får afgiften af spillene.
Når  

 alle spil er overført til skatteministerens ressort og den ny  

 spillemyndighed er oprettet, vil kontrollen med alle spil samles under  

 én spillemyndighed, herunder også selskabets virksomhed.
Til § 8 Det foreslås, at datterselskabet ligesom  

 Tipstjenesten fritages for at betale selskabsskat.
Efter de gældende regler i totalisatorloven er  

 gevinster vundet i totalisatorspil fritaget for beskatning, medens gevinster  

 vundet i bookmakerspil efter tips- og lottoloven er pålagt  

 gevinstafgift.
Afgiften udgør 15 pct. af gevinstbeløbet over  

 200 kr.
 Det foreslås, at gevinster vundet i de af  

 datterselskabet udbudte væddemål ligestilles hermed,  

 således at gevinster vundet i totalisatorspil fritages for  

 gevinstafgift og gevinster i bookmakerspil pålægges  

 gevinstafgift.
Til § 9 Ifølge totalisatorloven skal der anvendes fra 59  

 til 80 pct. af indskudssummen til gevinster til spillerne.  

 Tilbagebetalingsprocenten efter denne lov afhænger både af den  

 form for væddemål, totalisatorspillet er forbundet med, og  

 hvilken type af spil, der er tale om.
Efter tips- og lottoloven udgør  

 gevinstandelen ved bookmakerspil mellem 45 og 70 pct. af indskudssummen.
Det foreslås, at spillernes gevinstandel af  

 datterselskabets væddemål fastsættes til mindst samme andel  

 som af Tipstjenestens bookmakerspil, dvs. mindst 45 pct.
Da den  

 gældende tilbagebetalingsprocent i totalisatorloven for vinder- og  

 pladsspil i forbindelse med heste- og hundevæddeløb samt  

 duekapflyvninger er på 80 pct., ville et maksimum skulle  

 fastsættes meget højt.
Under hensyn til spiludviklingen, hvor  

 spil der afvikles hurtigt, må forventes at få behov for en  

 høj tilbagebetalingsprocent, foreslås det imidlertid, at der  

 ikke fastsættes nogen maksimal tilbagebetalingsprocent.
Til § 10 Det foreslås, at det kommer til at fremgå af  

 loven, hvilke beløb Tipstjenesten maksimalt skal betale til  

 hestesporten for overtagelsen af hestesportens spilleselskab og overdragelse  

 af retten til at udbyde spil på hestevæddeløb.
Betalingen udgør i sidste halvår af 2000  

 indtil 54 mill. kr.
I 2001 udgør beløbet indtil 108 mill. kr.  

 og stiger de følgende år til 113 mill. kr., 123 mill. kr., 133  

 mill. kr. og herefter i de følgende år 143 mill. kr.
 Under forudsætning af, at overskuddet i de  

 første år mindst svarer til hestesportens nuværende  

 årlige overskud på i størrelsesordenen 85 mill. kr.  

 årligt, har Tipstjenesten garanteret hestesporten et beløb, der  

 det første halve år udgør 10 mill. kr., det første  

 hele år 20 mill. kr. og det følgende år 10 mill. kr.
Bliver datterselskabets overskud større end de  

 nævnte maksimale beløb, fordeles et resterende overskud de  

 første 1½ år ligeligt mellem Tipstjenesten og hestesporten.
I  

 årene 2002 - 2004 fordeles et resterende overskud med 60, 70, 80 pct.  

 til Tipstjenesten og 40, 30 og 20 pct. til hestesporten.
I 2005 og  

 følgende år sker fordelingen med 90 pct. til Tipstjenesten og 10  

 pct. til hestesporten.
Til § 11 Tipstjenestens andel af overskuddet efter § 10  

 fordeles mellem overskudsmodtagerne efter fordelingsnøglen i tips- og  

 lottolovens § 6 A.
Til §§ 12 og 13 Det foreslås, at det gøres strafbart at  

 udbyde såvel danske som udenlandske væddemål på  

 heste- og hundeløb uden at have bevilling hertil, og at formidle  

 deltagelse i sådanne udenlandske væddemål.
Formidling af  

 deltagelse i danske ulovlige væddemål på heste- og  

 hundeløb omfattes af straffelovens § 23 om medvirken.
 Det foreslås videre, at det gøres strafbart  

 for andre end datterselskabets forhandlere at formidle deltagelse i  

 selskabets væddemål og at udbyde nogen form for spil ved  

 benyttelse af selskabets spillekuponer m.v.
 Endelig foreslås det, at det gøres strafbart  

 at deltage i såvel ulovlige danske som udenlandske væddemål  

 på heste- og hundeløb.
 Bestemmelsen om administrative bødeforlæg  

 svarer til bestemmelsen herom i afgiftslovgivningen.
Til § 14 Det foreslås, at loven træder i kraft den 1.  

 juli 2000.
Bilag Fordeling af omsætning på trav og galopbaner. 1999.
Charlottenlund Aarhus Skovbo Billund Odense Skive Aalborg Nykøbing Falster Bornholm Klampenborg I alt Ca. mill. kr.
Omsætning Vinder 26,3 11,4 3,5 11,2 11,2 8,7 8,7 4,8 2,9 5,0 93,7 Plads 20,0 9,4 3,2 9,6 9,4 7,5 7,6 4,3 2,7 3,7 77,4 1-2 spil 11,2 5,1 1,7 4,9 4,9 4,0 4,0 2,4 1,5 2,0 41,7 Trio 32,8 17,2 5,4 16,8 15,7 15,1 14,0 7,3 4,6 5,1 134,0 V-5 24,6 9,9 3,3 12,2 8,3 9,6 8,8 4,5 2,1 2,9 86,2 I alt 114,9 53,0 17,1 54,7 49,5 44,9 43,1 23,3 13,8 18,7 433,0 Antal løbsdage 52 50 26 51 49 50 50 40 36 24 428 Antal dage med hundevæddeløb 0 0 0 46 48 0 0 9 0 0 103 Antal galopløb på travbane 0 63 0 0 50 0 37 0 0 0 150 Fordeling af overskud i datterselskabet under Tipstjenesten, der skal  

 varetage spil på heste- og hundevæddeløb.
Maks. beløb til HFF Fordeling af overskud  

 herudover Til HFF Til Tipstjenesten mill. kr.
 Pct.
1/7-31/12 2000 54 50 50 1/1-31/12 2001 108 50 50 1/1-31/12 2002 113 40 60 1/1-31/12 2003 123 30 70 1/1-31/12 2004 133 20 80 1/1-31/12 2005 og frem 143 10 90 Anm: HFF = Hestevæddeløbssportens  

 Finansieringsfond.
