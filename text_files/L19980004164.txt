Bekendtgørelse  

 af  

 overenskomst af 11. november 1997 med Island om afgrænsning af  

 kontinentalsoklen og fiskerizonerne i området mellem Grønland og  

 Island  

 samt af  

 tillægsprotokol af 11. november 1997 til overenskomst af 18. december  

 1995 med Norge om afgrænsning af kontinentalsoklen i området  

 mellem Grønland og Jan Mayen og om grænsen mellem fiskerizonerne  

 i området Den 11. november 1997 undertegnedes i Helsingfors en  

 overenskomst mellem Danmarks regering sammen med Grønlands landsstyre  

 på den ene side og Islands regering på den anden side om  

 afgrænsning af kontinentalsoklen og fiskerizonerne i området  

 omkring Grønland og Island.
Samtidig undertegnedes en tillægsprotokol mellem  

 Danmarks regering og Norges regering til overenskomst af 18. december 1995  

 mellem Danmark og Norge om afgrænsning af kontinentalsoklen i  

 området mellem Grønland og Jan Mayen og om grænsen mellem  

 fiskerizonerne i området, jf.
Udenrigsministeriets  

 bekendtgørelse nr. 14 af 28. marts 1996, Lovtidende C.
 Overenskomsten har følgende ordlyd:
Overenskomst mellem Kongeriget Danmarks regering sammen  

 med Grønlands landsstyre på den ene side og Republikken Islands  

 regering på den anden side om afgrænsning af kontinentalsoklen og  

 fiskerizonerne i området mellem Grønland og Island Kongeriget Danmarks regering sammen med Grønlands  

 landsstyre på den ene side og Republikken Islands regering på den  

 anden side er ud fra ønsket om at fastholde og styrke det gode  

 naboforhold mellem Danmark/Grønland og Island blevet enige om følgende:
Artikel 1 Grænselinien mellem parternes dele af kontinentalsoklen og  

 fiskerizonerne i området mellem Grønland og Island er baseret  

 på midtlinien mellem de relevante grønlandske og islandske  

 kyststrækninger samt på det opnåede forhandlingsresultat af  

 28. juni 1997 og er fastsat som rette linier mellem følgende punkter i  

 den rækkefølge, som er angivet nedenfor:
A:	69°35´.0 N	13°16´.0 W B:	69°21´.4 N	13°33´.6 W C:	69°05´.1 N	15°21´.3 W D:	69°03´.0 N	15°45´.1 W E:	68°45´.8 N	17°20´.2 W F:	68°24´.5 N	20°00´.0 W G:	68°08´.2 N	21°45´.0 W H:	67°49´.5 N	23°21´.6 W I:	67°37´.8 N	24°26´.5 W J:	67°22´.9 N	25°36´.0 W K:	67°03´.9 N	26°33´.4 W L:	66°57´.3 N	26°59´.7 W M:	66°38´.4 N	27°45´.9 W N:	66°12´.7 N	28°58´.7 W O:	65°13´.0 N	29°51´.4 W P:	63°55´.4 N	30°34´.9 W Q:	63°18´.8 N	30°51´.8 W Alle rette linier er geodætiske linier.
 Den aftalte linie er defineret i geografisk bredde og  

 længde i henhold til World Geodetic System 1984 (WGS84). Linien vil  

 være genstand for en teknisk revision inden 1. januar 1999.
 Grænselinien og ovennævnte punkter er til  

 illustration indtegnet på den kortskitse, som er vedlagt denne  

 overenskomst.
 Grænsepunktet A er fastlagt i samarbejde med  

 Kongeriget Norge og skal bekræftes i bilaterale aftaler med Kongeriget  

 Norges regering.
Artikel 2 Dersom der konstateres en naturforekomst i eller på  

 den ene parts kontinentalsokkel, og den anden part er af den opfattelse, at  

 forekomsten strækker sig ind på dennes kontinentalsokkel, kan den  

 sidstnævnte part gennem fremlæggelse af det materiale,  

 hvorpå opfattelsen støttes, f.eks. geologiske og geofysiske  

 data, gøre dette gældende over for den førstnævnte  

 part.
Dersom en sådan opfattelse gøres  

 gældende, skal parterne indlede drøftelser om forekomstens  

 udstrækning og muligheden for udnyttelse med fremlæggelse af hver  

 af parternes viden herom.
Dersom det ved disse drøftelser konstateres,  

 at forekomsten strækker sig over begge parters kontinentalsokkel, samt  

 at forekomsten på den ene parts område helt eller delvist vil  

 kunne udnyttes fra den anden parts område, eller at udnyttelsen af  

 forekomsten på den ene parts område vil påvirke  

 mulighederne for udnyttelsen af forekomsten på den anden parts  

 område, skal der på begæring af en af parterne  

 træffes aftale om udnyttelsen af forekomsten.
Artikel 3 Denne overenskomst er uden præjudice for andre  

 afgrænsningsspørgsmål mellem Kongeriget Danmark og  

 Republikken Island.
Artikel 4 Denne overenskomst træder i kraft, når  

 parterne skriftligt har meddelt hinanden, at de hertil nødvendige  

 procedurer er afsluttet, idet dog bestemmelsen om koordinaterne for  

 grænsepunktet A først træder i kraft, når Kongeriget  

 Norges regering skriftligt har meddelt parterne, at fastlæggelsen af  

 dette punkt er bekræftet.
 Udfærdiget i Helsingfors den 11. november 1997 i to  

 eksemplarer på dansk og islandsk, således at de to tekster har  

 samme gyldighed.
For Kongeriget Danmarks  

 regering Niels Helveg Petersen For Grønlands landsstyre Jonathan Motzfeldt For Republikken Islands  

 regering Halldor Ásgrimsson Overenskomsten trådte i medfør af artikel 4 i  

 kraft den 27. maj 1998.
Tillægsprotokol til overenskomst af 18. december  

 1995 mellem Kongeriget Danmark og Kongeriget Norge om afgrænsning af  

 kontinentalsoklen i området mellem Grønland og Jan Mayen og om  

 grænsen mellem fiskerizonerne i området Regeringen i Kongeriget Danmark og regeringen i Kongeriget  

 Norge, herefter benævnt Parterne, som henviser til overenskomst af 18. december 1995 om  

 afgrænsning af kontinentalsoklen i området mellem Grønland  

 og Jan Mayen og om grænsen mellem fiskerizonerne i området, som videre henviser til konsultationer mellem Kongeriget  

 Danmark, Kongeriget Norge og Republikken Island vedrørende den  

 endelige afgrænsning i havområdet mellem Grønland, Jan  

 Mayen og Island, som førte til enighed om fastlæggelsen af det i  

 artikel 1 nedenfor beskrevne punkt, hvor de tre staters grænselinier  

 mødes, er blevet enige om følgende:
Artikel 1 Fra det i artikel 1 i overenskomsten af 18. december 1995  

 beskrevne punkt nr. 4 fortsætter grænselinien mellem Parternes  

 dele af kontinentalsoklen og mellem fiskerizonerne i området som en ret  

 geodætisk linie frem til det nedenfor beskrevne punkt:
Punkt nr. 5: 69o 35' 00'' N 13o 16' 00'' W Det ovenfor nævnte punkt er defineret i geografisk  

 bredde og længde i henhold til World Geodetic System 1984 (WGS84).
 Grænselinien fra ovennævnte punkt nr. 4 til  

 ovennævnte punkt nr. 5 er til illustration indtegnet på den  

 kortskitse, som er vedlagt denne tillægsprotokol.
Artikel 2 Denne tillægsprotokol træder i kraft,  

 når Parterne skriftligt har meddelt hinanden, at de hertil  

 nødvendige procedurer er afsluttet, og regeringen i Republikken Island  

 skriftligt har meddelt begge Parter, at fastlæggelsen af det i artikel  

 1 beskrevne punkt er bekræftet.
Ikrafttrædelsesdatoen er den dag,  

 disse betingelser er opfyldt.
 Udfærdiget i Helsingfors den 11. november 1997 i to  

 eksemplarer på dansk og norsk, således at de to tekster har samme  

 gyldighed.
For Kongeriget Danmarks  

 regering Niels Helveg Petersen For Kongeriget Norges  

 regering Knut Vollebæk Tillægsprotokollen trådte i medfør af  

 artikel 2 i kraft den 27. maj 1998.
