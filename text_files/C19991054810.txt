 Om frihedsberøvelse af udlændinge  

 under 18 år i medfør af udlændingelovens § 36, stk. 1 og  

 2.
 Indenrigsministeriet har ved skrivelse af 11.  

 november 1993 anmodet om, at politiet for så vidt angår  

 spørgsmålet om frihedsberøvelse af udlændinge under  

 18 år i medfør af udlændingelovens § 36, stk. 1 og 2,  

 følger nedennævnte retningslinier:
"Frihedsberøvelse af udlændinge, der er under  

 18 år, må alene kunne finde sted, såfremt helt  

 særlige omstændigheder gør sig gældende.
Anvendelse  

 af frihedsberøvelse over for udlændinge, der er under 18  

 år, bør således kun ganske undtagelsesvis finde sted.
I visse ganske særlige tilfælde vil  

 frihedsberøvelse dog efter en konkret vurdering kunne finde sted.
Det  

 kan eksempelvis være i tilfælde, hvor en udlænding, der er  

 under 18 år, efter lang tids ulovligt ophold her i landet skal udvises  

 som følge heraf, og hvor de i § 34 nævnte foranstaltninger,  

 uanset den pågældendes alder, efter en konkret vurdering ikke er  

 tilstrækkelige til at sikre en praktisk mulighed for  

 gennemførelse af udvisningen.
Frihedsberøvelse vil ligeledes kunne finde sted i  

 ganske særlige tilfælde omfattet af udlændingelovens § 36,  

 stk. 2. Efter denne bestemmelse kan en udlænding frihedsberøves,  

 såfremt den pågældende ikke efterkommer Direktoratet for  

 Udlændinges bestemmelse om at tage ophold i medfør af  

 udlændingelovens § 42 a, stk. 2, 3. pkt.
Det samme gælder den  

 udlænding, der gennem voldelig eller truende adfærd over for  

 personer, der udfører opgaver med driften af et indkvarteringssted,  

 lægger hindringer i vejen for udførelsen af disse personers  

 hverv, jf. udlændingelovens § 42 a, stk. 2, 4. pkt.
Der bør  

 lægges vægt på beskyttelsen af den sidstnævnte  

 personkreds, der består af personale tilknyttet Dansk Røde Kors,  

 men der kan også i øvrigt være helt særlige  

 tilfælde, hvor der vil kunne være behov for at  

 frihedsberøve en mindreårig udlænding i de i  

 udlændingelovens § 36, stk. 2, nævnte tilfældegrupper." Det bemærkes, at frihedsberøvelse af  

 udlændinge under 18 år, der foretages i medfør af lov om  

 midlertidig opholdstilladelse til visse personer fra det tidligere  

 Jugoslavien m.v. § 12, stk. 1, jf. udlændingelovens § 36, stk. 1 og 2,  

 ligeledes skal ske efter ovennævnte retningslinier.
 Beretning afgivet af Retsudvalget den 16. marts 1993 over  

 forslag til lov om ændring af udlændingeloven og lov om social  

 bistand, der under pkt. 7 behandler spørgsmålet om  

 frihedsberøvelse af personer under 18 år, er vedlagt  

 Rigspolitiets rundskrivelse af dags dato vedrørende bisidderordning  

 ved afhøring af uledsagede asylansøgere under 18 år.
 Politikredsene anmodes om at give Rigspolitichefen,  

 afdeling E, Den centrale Politiafdeling, underretning om tilfælde, hvor  

 der træffes beslutning om frihedsberøvelse, uanset at  

 udlændingen oplyser at være under 18 år, når  

 frihedsberøvelses finder sted, fordi den pågældendes  

 oplysninger om alder må anses for at være urigtige.
