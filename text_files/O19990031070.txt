Resumé  



  

 En avis bad Skatteministeriet og Told- og Skattestyrelsen om aktindsigt i  

 sagen om den forestående sammenlægning af de eksisterende toldafdelinger til  

 toldcentre.
Avisen fik aktindsigt i sagens dokumenter bortset fra styrelsens  

 indstillinger til ministeriet.
Styrelsen undtog disse indstillinger  

 med henvisning til offentlighedslovens § 10,  

 nr. 3, om sekretariatsbetjening.
Over for ombudsmanden anførte myndighederne  

 også at styrelsen i sagen havde udført ministerbetjening, og at dokumenterne  

 derfor også kunne undtages fra aktindsigt ved anvendelse af  

 offentlighedslovens  

 § 7, nr. 2, om intern brevvekslingen inden for samme myndighed.
Ombudsmanden mente ikke at der ved sekretariatsopgaver og  

 funktioner i grænseområdet dertil kunne inddrages et funktionelt kriterium  

 ved  

 anvendelsen af § 7, nr. 2, idet bestemmelsen i § 10, nr. 3, udtømmende  

 omhandlede sådanne tilfælde.
Ombudsmanden anså det endvidere for tvivlsomt om  

 der var tale om sekretariatsfunktioner.
Herved lagde ombudsmanden bl.a. vægt  

 på  

 at afgrænsningen af sekretariatsfunktionen var både ulovbestemt og uklar, og  

 at  

 samarbejdet i øvrigt mindede om almindeligt samarbejde mellem en styrelse og  

 et  

 ministerium.
Ombudsmanden henstillede herefter til ministeriet at genoptage  

 sagen. (J.nr. 1997-2213-201).
Aktindsigt i sag om ny toldstruktur Avisen A rettede i to breve  

 af 13. august 1997 henvendelse til Skatteministeriet og Told- og  

 Skattestyrelsen  

 og bad om aktindsigt i dokumenterne vedrørende beslutningen om den  

 forestående sammenlægning af de eksisterende toldafdelinger til otte store  

 centre.
Avisen henvendte sig igen i brev af 14. august 1997 til Told- og  

 Skattestyrelsen.
 Told- og Skattestyrelsen  

 besvarede henvendelserne i brev af 19. august 1997. Avisen A fik udleveret  

 toldrapporten, REKS-tallene, en journaloversigt og de dokumenter der uden  

 videre kunne fremskaffes, bortset fra styrelsens fem indstillinger til  

 skatteministeren.  

 Med hensyn til indstillingerne anførte Told- og Skattestyrelsen at de var  

 undtaget fra aktindsigt med henvisning til offentlighedslovens § 10, nr. 3,  

 om sekretariatsbetjening.
 Avisen A klagede til mig i  

 brev af 20. august 1997.
 I brev af 15. september 1997  

 bad jeg Told- og Skattestyrelsen om en udtalelse i anledning af klagen.
 Styrelsen skrev bl.a.  

 følgende i brev af 17. oktober 1997 hertil:
  

  

 Indstillinger til skatteministeren Told- og Skattestyrelsen har  

 i løbet af arbejdet med etableringen af toldcentrene løbende udarbejdet  

 orienteringer/indstillinger til skatteministeren.
 Konkret foreligger følgende  

 materiale, der medsendes (bilag 4):
notat af 4. februar 1997 om indholdet af rapporten om  

 toldarbejdet orientering af 17. februar 1997 om planerne for det  

 videre arbejde, herunder for sammenhængen til den på dette tidspunkt  

 igangværende  

 budgetanalyse notat af 29. april 1997 om etablering og placering af  

 hjemsted notat af 16. juni 1997 om særligt problematiske  

 placeringer mv.
 indstilling af 23. juni 1997 om placering af toldcentre  

 mv.
 Grundlaget for Told- og  

 Skattestyrelsens afvisning af at udlevere det omtalte materiale er - som det  

 fremgår - undtagelsesbestemmelsen i § 10, nr. 3 i Lov om offentlighed i  

 forvaltningen.
Told- og Skattestyrelsen har  

 i sagen om etablering af toldcentrene fungeret meget direkte som sekretariat  

 for ministeren.
Materialet er blevet samlet i ét kontor i Told- og  

 Skattestyrelsen, og kontorchefen for dette kontor har i en række sammenhænge  

 deltaget i møder ved siden af ministeren som ministerens rådgiver.
Departementet har ikke været  

 inddraget i sagsbehandlingen.
Det skyldes, at sagkundskaben på området findes  

 i  

 Told- og Skattestyrelsen, da området henhører under denne myndigheds  

 kompetence.
 Der er således - i  

 overensstemmelse med Justitsministeriets vejledning til offentlighedsloven -  

 tale om et tilfælde, hvor ministerens departement ikke har haft den fornødne  

 sagkyndige baggrund til at udarbejde det pågældende materiale, jfr.  

 vejledningens pkt. 38.
Dertil kommer karakteren af  

 det omtalte materiale.
Som det fremgår, er der tale om materiale vedrørende  

 ministerens beslutningsproces, der er kendetegnet ved at være en  

 fremadskridende proces, hvor stadig flere hensyn inddrages, før den endelige  

 beslutning træffes.
En offentliggørelse af denne type materiale ville gøre  

 det  

 overordentlig vanskeligt for en minister at gennemføre organisatoriske  

 omlægninger af den omhandlede karakter.
Klagevejledning ...
Indtil en sådan  

 bekendtgørelse træder i kraft, er der efter gældende ret som udgangspunkt  

 ingen  

 klagemulighed for styrelsens 1. instansafgørelser om aktindsigt.
Dette gælder  

 både afgørelser om aktindsigt på skatteområdet og afgørelser om aktindsigt i  

 sager vedrørende told og afgifter.
Efter administrativ praksis vil  

 indsigelser  

 på området imidlertid - ud fra det i øvrigt alment gældende to-instans  

 princip  

 på Skatteministeriets område - blive behandlet af styrelsen på  

 skatteministerens  

 vegne. Told- og Skattestyrelsen  

 uddybede i en supplerende udtalelse af 20. januar 1998 hvordan styrelsens  

 arbejde havde været organiseret.
I udtalelsen var der bl.a. anført:
  

  

 Organisering af arbejdet Den 28. januar 1996 nedsatte  

 skatteministeren et kontrolstrategiudvalg med vicedirektør (B), Told- og  

 Skattestyrelsen som formand.
Udvalget fik til opgave at udarbejde oplæg til  

 fastlæggelse af den fremtidige kontrolstrategi på skatte-, afgifts- og  

 toldområdet.
I juni 1996 besluttede  

 kontrolstrategiudvalget som led i dets arbejde at nedsætte en arbejdsgruppe  

 vedrørende kontrolstrategi for og organisering af toldarbejdet.
Gruppen, der  

 fik kontorchef (C), Told- og Skattestyrelsen som formand, fik til opgave at  

 analysere og beskrive toldopgaven, at udarbejde forslag til kontrolstrategi  

 for toldkontrolopgaven, at udarbejde forslag til organisering af toldopgaven,  

 at overveje den søgående kontrol, samt at foretage overvejelser i relation  

 til  

 forskellige former for svig i forhold til EU.
Arbejdsgruppen afholdt i  

 perioden medio august 1996 til ultimo januar 1997 i alt 12 møder.
Gruppens  

 arbejde mundede ud i en rapport af februar 1997, den såkaldte toldrapport.
En  

 beskrivelse af rapportens indhold og anbefalinger fremgår af vedlagte  

 Information  

 fra direktionen, nr. 107, 7. marts 1997. Det fremgår heraf, at rapporten vil  

 danne grundlag for de videre overvejelser om den fremtidige tilrettelæggelse  

 af  

 toldarbejdet.
 Arbejdsgruppens arbejde blev  

 naturligt inddraget i arbejdet med budgetanalysen af Told*Skat, marts 1997,  

 jf.  

 omtalen heraf i den oprindelige udtalelse om nærværende sag.
 Af den oprindelige udtalelse  

 fremgår det ligeledes, at ministeren blev orienteret om toldrapporten i notat  

 af 4. februar 1997, samt om planerne for det videre arbejde og om  

 sammenhængen  

 til budgetanalysen i notat af 17. februar 1997. Ministeren godkendte  

 herefter,  

 at der kunne arbejdes videre med de fremlagte planer.
I de følgende par måneder  

 blev der iværksat et analysearbejde om, hvordan ændringerne konkret kunne  

 gennemføres.
Arbejdet omfattede bl.a. antal og placering af centre, tidsplan  

 for omlægningerne, principper for bemanding samt økonomi.
Dette arbejde fandt  

 primært sted i Told- og Skattestyrelsens Erhvervsafdeling, hvor toldopgaven  

 fagligt er placeret samt i Organisations- og Personaleudviklingskontoret, der  

 ledes af tidligere omtalte kontorchef (C). Kontoret, der ofte deltager i  

 projekter vedr. organisationsomlægning, havde i denne sammenhæng den  

 koordinerende  

 rolle og kontakten til ministeren.
Arbejdet mundede ud i notat  

 af 29. april 1997 (omtalt i og vedlagt den oprindelige udtalelse), der blev  

 forelagt ministeren.
Væsentlige dele af notatets indhold havde forinden været  

 drøftet med personaleorganisationerne, ikke mindst hvad angår de  

 personalemæssige  

 konsekvenser.
På baggrund af det fremlagte  

 notat blev det besluttet at iværksætte en høring i amterne samt at orientere  

 berørte kommuner (kommuner, hvor der var placeret en told- og skatteregion)  

 om  

 planerne med etablering af toldcentre.
Der blev medio maj 1997 udsendt breve  

 med orientering om planerne og oplyst om mulighederne for et møde med  

 ministeren.
Høringen blev tilrettelagt og gennemført af Organisations- og  

 Personaleudviklingskontoret.
En række kommuner ønskede at  

 udnytte muligheden for et møde med ministeren, hvilket medførte en række  

 møder  

 i perioden fra medio maj til umiddelbart før, at den endelige beslutning om  

 placeringen  

 af toldcentrene blev truffet.
I disse møder deltog kontorchefen for  

 Organisations- og Personaleudviklingskontoret (C) sammen med ministeren og  

 ministersekretæren.
 På baggrund af  

 høringssvarene, møderne med kommunerne og fortsat analysearbejde blev den  

 endelige  

 indstilling udarbejdet og forelagt ministeren i notat af 23. juni 1997.  

 Ministeren traf herefter beslutning om etableringen af 8 toldcentre den 24.  

 juni 1997.
Varetagede funktioner Told- og Skattestyrelsen har  

 varetaget samtlige funktioner i forbindelse med udarbejdelsen af  

 beslutningsgrundlaget  

 for toldcentrene.
Styrelsen har således:
* haft en fremtrædende rolle  

 i udvikling af idéen om toldcentre med baggrund i erfaringer om de risici,  

 der  

 kunne være forbundet med at sprede opgaven på alle 31 regioner * gennemført analysearbejde  

 af, hvordan idéen kunne gennemføres (opgaver, personale, edb, lokalisering  

 mv.) * løbende orienteret  

 ministeren * løbende skrevet udkast til  

 artikler og til besvarelse af breve mv. om sagen * løbende udarbejdet udkast  

 til besvarelse af ministerspørgsmål om sagen * tilrettelagt høringen af  

 amter og berørte kommuner om centrene * deltaget i møder mellem  

 ministeren og lokale politikere, erhvervsfolk mv.
En række af styrelsens  

 afdelinger har på grund af særlig ekspertise og/eller sædvanlig arbejdsdeling  

 deltaget i arbejdet.
Det gælder bl.a.
Erhvervsafdelingen, Kontrol- og  

 Inddrivelsesafdelingen samt Økonomiafdelingen.
De omtalte funktioner i  

 forbindelse med udarbejdelsen af beslutningsgrundlaget for toldcentrene er  

 dog  

 som nævnt især blevet varetaget af Organisations- og  

 Personaleudviklingskontoret,  

 som også har haft den koordinerende funktion. Ved brev af 7. december 1998  

 sendte jeg en foreløbig redegørelse om sagen til Skatteministeriet med  

 henblik  

 på at ministeriet fik lejlighed til at udtale sig om sagen.
I redegørelsen  

 anførte jeg bl.a.:
Ombudsmandens foreløbige udtalelse Told- og Skattestyrelsen har som begrundelse for at undtage  

 indstillingerne fra styrelsen til skatteministeren henvist til  

 offentlighedslovens § 10, nr. 3.
 Bestemmelsen har følgende ordlyd:
 § 10. Retten til aktindsigt omfatter ikke:
 ...
3) Dokumenter, der udveksles i forbindelse med, at en myndighed udfører  

 sekretariatsopgaver for en anden myndighed. Bestemmelsen fandtes oprindelig i offentlighedslovens § 10, nr. 4, men blev  

 flyttet til § 10, nr. 3, ved lov nr. 347 af 6. juni 1991 om ændring af lov om  

 offentlighed i forvaltningen og forvaltningsloven.
I forarbejderne til  

 bestemmelsen er der anført, jf.
Folketingstidende 1985-86, tillæg A, sp. 224:
Reglen i  

  

 nr. 4  

  

 tager sigte på tilfælde, hvor én forvaltningsmyndighed udfører  

 sekretariatsopgaver for en anden forvaltningsmyndighed.
Som eksempel herpå  

 kan nævnes den kommunale skatteforvaltnings forberedelse af sager for  

 ligningskommissionen.
Undtagelsesadgangen vil også kunne finde anvendelse i  

 tilfælde, hvor en myndighed i forbindelse med en bestemt sags behandling  

 udøver sekretariatsmæssige funktioner i forhold til en anden myndighed, uden  

 at betingelserne for at anse organerne for én og samme myndighed af den grund  

 er opfyldt, f.eks. hvor et direktorat eller en anden styrelse til brug for  

 vedkommende minister udarbejder et udkast til besvarelse af et  

 folketingsspørgsmål eller en ansøgning til finansudvalget. Jeg har tidligere udtalt mig om bestemmelsens anvendelsesområde.
I en  

 udtalelse refereret i Folketingets Ombudsmands beretning for året 1989, s.  

 175ff, udtalte jeg bl.a. (s. 181):
 Bestemmelsen må herefter forstås således, at den navnlig tager sigte på  

 de relativt sjældne tilfælde, hvor det er  

  

 bestemt  

  

 eller  

  

 forudsat i lovgivningen,  

  

 at  

 sekretariatsfunktionerne for en myndighed varetages af en anden myndighed.
Uden for området for § 10,  

 nr. 4, falder de tilfælde, som er ganske almindeligt forekommende i praksis,  

 hvor personer ansat i en myndighed udlånes til en anden myndighed, eventuelt  

 blot på deltid, med henblik på varetagelse af sekretariatsopgaver for den  

 anden  

 myndighed.
Under forudsætning af at de pågældende ved udførelsen af  

 sekretariatsopgaverne er undergivet den anden myndigheds instruktions- og  

 tilsynsbeføjelser, må forholdet normalt opfattes således, at  

 sekretariatsarbejdet udføres som en del af denne myndighed, og  

 dokumentudveksling i den forbindelse er da omfattet af offentlighedslovens §  

 7  

 om internt arbejdsmateriale.
 Når der ses bort fra de  

 særlige tilfælde, hvor det fremgår af lovgivningen, at sekretariatsfunktionen  

 skal udøves af en anden myndighed, stemmer det efter min opfattelse bedst med  

 de ovenfor anførte almindelige fortolkningssynspunkter at gå ud fra, at  

 sekretariatsopgaverne  

 varetages af særligt udpeget personale, der i den forbindelse indgår som en  

 del  

 af den sekretariatsbetjente myndighed.
 For at undgå tvivl i den  

 henseende vil det være hensigtsmæssigt på forhånd at udpege de personer, der  

 skal udføre sekretariatsopgaver og så vidt muligt definere indholdet af disse  

 opgaver (til forskel fra de opgaver, de pågældende personer varetager som led  

 i  

 deres normale ansættelse).
 Motiverne til § 10, nr. 4,  

 forudsætter, at der også uden for de lovbestemte tilfælde kan være tale om,  

 at  

 en myndighed som sådan udfører sekretariatsfunktionen for en anden myndighed  

 og  

 angiver herved et par eksempler.
Ud over de anførte eksempler  

 kan der ikke anerkendes nogen almindelig adgang til ved konkret beslutning at  

 udpege en myndighed som sekretariat for en anden myndighed med den  

 konsekvens,  

 at samarbejdet mellem myndighederne bliver undtaget fra aktindsigt.
Det vil  

 indebære en risiko for omgåelse af offentlighedslovens hovedregel om  

 aktindsigt i brevveksling mellem myndigheder samt en tilsidesættelse af  

 Folketingets afvisning af generelt at udvide undtagelsesområdet til alt  

 internt  

 præget samarbejde.
En forudsætning for at  

 anerkende en myndighed som sekretariat for en anden myndighed må i hvert fald  

 være 1) at funktionerne faktisk har karakter af sekretariatsvirksomhed, dvs.  

 praktisk bistand samt udarbejdelse af oplæg mv. til den anden myndigheds  

 udførelse af sine opgaver, 2) at den anden myndighed har mulighed for gennem  

 instruktion og tilsyn mv. at styre sekretariatsarbejdet.
Også i disse  

 tilfælde  

 vil det være hensigtsmæssigt på forhånd at sørge for, at  

 sekretariatsfunktionerne  

 relativt klart lader sig udskille fra myndighedens øvrige funktioner. I en sag refereret samme  

 sted, s. 188ff, udtalte jeg at Sundhedsstyrelsen ikke kunne anses som  

 sekretariat  

 i forhold til Sundhedsvæsenets Patientklagenævn.
Jeg lagde bl.a. vægt på at  

 styrelsen besad en selvstændig funktion ved sagsbehandlingen og afgav  

 udtalelser  

 med en selvstændig faglig og juridisk/administrativ vurdering af sagen.
I forbindelse med et  

 egendrift-projekt som er omtalt i Folketingets Ombudsmands beretning for året  

 1989, s. 241ff, udtalte jeg (s. 280) at det var kritisabelt at  

 Skatteministeriet med henvisning til offentlighedslovens § 10, nr. 4, (i dag  

 §  

 10, nr. 3) havde undtaget et notat fra aktindsigt der var udarbejdet af en  

 medarbejder i Skatteministeriet til brug for Miljøministeriets  

 ferieboligudvalg.
Dette allerede fordi udvalgets sekretariatsfunktion ikke  

 blev varetaget af medarbejdere i Skatteministeriet, men af medarbejdere i  

 Planstyrelsen.
I en udtalelse refereret i  

 min beretning for 1992, s. 96f (s. 103), anførte jeg at et brev fra  

 Industriministeriet  

 til Forbrugerstyrelsen i forbindelse med at ministeriet bad styrelsen om at  

 udarbejde et bidrag til det lovforberedende arbejde vedrørende finansloven,  

 ikke kunne undtages fra aktindsigt med henvisning til offentlighedslovens §  

 10, nr. 3. Industriministeriet havde henvist til at styrelsens bistand  

 skyldtes at styrelsen lå inde med oplysninger som departementet ikke havde,  

 og i øvrigt var udtryk for en arbejdsdeling mellem departement og styrelse.
I  

 udtalelsen var der bl.a. anført:
I det foreliggende  

 tilfælde, hvor der er tale om et almindeligt samarbejde mellem departement og  

 styrelse - en relation, hvor hovedreglen om aktindsigt i myndighedernes  

 indbyrdes brevveksling ofte er fremhævet - er der efter min opfattelse ikke  

 grundlag for at benytte undtagelsesbestemmelsen i offentlighedslovens § 10,  

 nr.  

 3. Jeg må derfor anse det som en fejl, at Industriministeriet har henvist til  

 denne bestemmelse som begrundelse for at afvise at give aktindsigt. Med henvisning til  

 udtalelsen i 1992-beretningen fandt jeg ligeledes i en sag som er refereret i  

 min beretning for 1995, s. 309ff, at den korrespondance der havde været  

 mellem  

 DSB og Trafikministeriet om de konsekvenser der skulle drages af de såkaldte  

 Bernsteinrapporter, ikke kunne undtages fra aktindsigt i medfør af  

 offentlighedslovens  

 § 10, nr. 3.
Lars Busck har i en artikel  

 i Juristen (1993), s. 293ff, anført at det kun under visse ret snævre  

 betingelser  

 kan anerkendes at en myndigheds bistand til en anden myndighed karakteriseres  

 som en sekretariatsfunktion. Dels må funktionen faktisk have den  

 underordnede  

 og uselvstændige karakter i forhold til den anden myndighed, som normalt  

 lægges  

 i ordet, det vil sige udarbejdelse af oplæg og indstillinger m.v. samt  

 praktisk  

 bistand, dels må det være sådan, at hovedmyndigheden har  

 mulighed for gennem instruktion og tilsyn m.v. at styre  

 sekretariatsarbejdet.
 Se i øvrigt  

 Offentlighedsloven med kommentarer af John Vogter, 3. udg., s. 201ff.
Offentlighedslovens § 10,  

 nr. 3, tager som anført navnlig sigte på de tilfælde hvor  

 sekretariatsfunktionen  

 er bestemt eller forudsat i lovgivningen.
I den foreliggende sag er der ikke  

 tale om at Told- og Skattestyrelsen har udøvet en lovbestemt  

 sekretariatsfunktion.
Der er heller ikke tale om  

 at bestemte personer har været udlånt til Skatteministeriet.
Indstillingerne  

 i  

 sagen til skatteministeren er dog alle signeret af kontorchef (C) og  

 vicedirektør (D) i Told- og Skattestyrelsen.
Som sagen er oplyst for mig, har  

 deres opgave ikke på noget tidspunkt været beskrevet eller defineret sådan at  

 man kan sige at de i relation til indstillingerne var udlånt til  

 Skatteministeriet.  

 Hertil kommer at indstillingerne nu rent faktisk ligger i Told- og  

 Skattestyrelsens sag således at de vil have mistet deres interne karakter,  

 medmindre styrelsen i sig selv kan siges at være sekretariat for  

 Skatteministeriet  

 i sagen.
Det er oplyst at flere  

 kontorer i Told- og Skattestyrelsen har været inddraget i behandlingen af  

 sagen,  

 bl.a.
Organisations- og Personaleudviklingskontoret, Erhvervsafdelingen,  

 Kontrol- og Inddrivelsesafdelingen og Økonomiafdelingen, og det er derfor  

 spørgsmålet om Told- og Skattestyrelsen som myndighed kan anses for at have  

 udøvet en sekretariatsfunktion.
Som omtalt i Folketingets  

 Ombudsmands beretning for året 1989, s. 175,  

 må det være en forudsætning for at anerkende en myndighed som  

 sekretariat for en anden myndighed at der i hvert fald er tale om 1) at  

 funktionerne  

 faktisk har karakter af sekretariatsvirksomhed, dvs. praktisk  

 bistand og  

 udarbejdelse af oplæg mv. til den anden myndigheds udførelse af sine opgaver;  

 og 2) at den anden myndighed har mulighed for gennem instruktion og tilsyn  

 mv. at styre sekretariatsarbejdet.
Sekretariatsvirksomhed forudsætter at  

 myndighedens arbejde er af underordnet og uselvstændig karakter i modsætning  

 til de tilfælde hvor myndigheden besidder en selvstændig funktion ved  

 sagsbehandlingen, f.eks. hvor myndigheden afgiver selvstændige faglige og  

 juridiske vurderinger, jf.
Folketingets Ombudsmands beretning for året 1989,  

 s. 188ff, og Lars Busck, Juristen 1993, s. 298.
Told- og Skattestyrelsens  

 opgaver har bestået i at tilvejebringe beslutningsgrundlaget for  

 omstruktureringen  

 og oprettelsen af de otte toldcentre.
Told- og Skattestyrelsen har været  

 undergivet skatteministerens instruktionsadgang hvilket indstillingerne  

 netop bærer præg af idet styrelsen her har opstillet alternativer for det  

 videre forløb som ministeren skulle melde tilbage på.
 Selv om styrelsens opgaver  

 umiddelbart har karakter af sekretariatsvirksomhed på grund af  

 Skatteministeriets  

 instruktionsbeføjelser, har de omfattende opgaver i struktursagen efter min  

 opfattelse nærmere haft karakter af selvstændig faglig bistand/indstillinger  

 til ministeren.
Samtidig er det også anført  

 i Folketingets Ombudsmands beretning for året 1989, s. 175, at der ikke ud  

 over  

 de nævnte eksempler i motiverne anerkendes nogen almindelig adgang til ved  

 konkret beslutning at udpege en myndighed som sekretariat for en anden  

 myndighed  

 med den konsekvens at samarbejdet mellem myndighederne bliver undtaget fra  

 aktindsigt.
Det vil indebære en risiko for omgåelse af offentlighedslovens  

 hovedregel om aktindsigt i brevveksling mellem myndigheder og en  

 tilsidesættelse  

 af Folketingets afvisning af generelt at udvide undtagelsesområdet til alt  

 internt præget samarbejde.
Ved en beslutning om at  

 foretage en større regional omstrukturering - som træffes på ministerniveau -  

 vil det efter min opfattelse være ganske naturligt at ministeriet inddrager  

 den underordnede styrelse som har ekspertise på området.
Et sådant samarbejde  

 gør ikke automatisk den underordnede myndighed til sekretariat.
Hertil kommer at selv om omstruktureringen  

 overordnet kan betegnes som en bestemt sag, har opgaverne i  

 forbindelse  

 hermed været mangeartede, strakt sig over en lang periode, været fordelt på  

 flere kontorer og medarbejdere og umiddelbart været svære at adskille fra  

 styrelsens andre opgaver.
Det vil således kunne give anledning til tvivl  

 hvornår styrelsen anså sig for at udøve sekretariatsfunktioner for  

 ministeren, og hvornår styrelsen ikke gjorde det.
En anerkendelse af § 10,  

 nr.  

 3, i en sådan situation ville efter min mening medføre en risiko for omgåelse  

 af hovedreglen i offentlighedsloven om aktindsigt i brevveksling mellem  

 myndigheder.
Jeg henviser samtidig til at, som sagen er oplyst for mig, var  

 det  

 først i forbindelse med aktindsigtsbegæringerne at Told- og Skattestyrelsen  

 meddelte skatteministeren at styrelsen opfattede sig selv som sekretariat for  

 Skatteministeriet (notat af 20. august 1997). Efter det oplyste har der altså  

 ikke været tale om at der lå en formel beslutning fra skatteministeren om at  

 udpege Told- og Skattestyrelsen som et ad hoc-sekretariat for sig i  

 forbindelse med udførelsen af disse arbejdsopgaver.
Jeg har desuden forstået  

 at ministeren i april 1995 netop har frataget Told- og Skattestyrelsen det  

 tidligere direkte referat til ministeren, jf.
Budgetanalysen af Told*Skat,  

 marts 1997, kapitel 6, pkt. 6.4., og Poul Erik Hjerrild-Nielsen mfl.,  

 Skatteproces (1996), s. 82.  

 Anvendelse  

 af offentlighedslovens § 10, nr. 3, ville reelt stille styrelsen i samme  

 situation som ved et direkte referat.
På den baggrund finder jeg  

 ikke at offentlighedslovens § 10, nr. 3, kan anvendes i denne sag, og jeg er  

 derfor indstillet på at henstille til Told- og Skattestyrelsen at genoptage  

 sagen. Skatteministeriets  

 departementschef, E, foreslog mig i brev af 5. februar 1999 at holde et møde  

 til drøftelse af sagen.
Brevet var bl.a. vedlagt to notater fra Told- og  

 Skattestyrelsen  

 af 17. og 19. januar 1999.
I notatet af 17. januar 1999  

 havde styrelsen kommenteret min foreløbige redegørelse.
I notatet var der  

 bl.a. anført:
Ombudsmandens foreløbige kritikpunkter 1)  

  

 For så vidt angår den anden betingelse om funktionernes  

 karakter af sekretariatsvirksomhed, er det derimod ombudsmandens  

 opfattelse,  

 at  

  

 de omfattende opgaver i struktur‑sagen... nærmere har haft  

 karakter af  

 selvstændig faglig bistand/indstillinger til ministeren  

  

 , jf.  

 redegørelsen s. 10.
 Det er imidlertid uklart for  

 styrelsen, hvilken betydning ombudsmanden i denne konkrete sammenhæng  

 tillægger begrebet selvstændig.
I den ovenfor refererede  

 betingelse om sekretariatsvirksomhed er det præciseret, at der  

 skal være  

 tale om arbejde af  

  

 underordnet og  

 uselvstændig karakter i modsætning til de tilfælde hvor myndigheden besidder  

 en  

 selvstændig funktion ved sagsbehandlingen.
Der er i den forbindelse  

 henvist til FOB 1989, s. 188ff, som omtaler Sundhedsstyrelsens udtalelse til  

 patientklagenævnet i en sag, hvor nævnet skulle træffe afgørelse i en  

 klagesag, dvs. et tilfælde, hvor styrelsen som myndighed afgiver  

 høringsudtalelse som bidrag til en anden myndigheds beslutningsgrundlag.
En  

 sådan selvstændig høringsudtalelse fra en myndighed, indhentet af en anden  

 myndighed til brug i sagsbehandlingen er således omfattet af aktindsigt.
 Der er ligeledes henvist til  

 Lars Busck i Juristen 1993, s. 298, som efter styrelsens opfattelse  

 imidlertid  

 ikke yder noget yderligere fortolkningsbidrag, idet han udelukkende henviser  

 til ombudsmandens udtalelse i sagen om Brundtlandudvalget.
Ombudsmanden har endvidere  

 henvist til Offentlighedsloven med kommentarer af John Vogter, 3. udg.  

 (1998),  

 s. 201ff.
Det fremhæves her, at der ved anvendelse af undtagelsesbestemmelsen  

 i  

 offentlighedslovens § 10, nr. 3, skal være tale om et  

  

 selvstændigt  

  

 udkast i tilfælde hvor et direktorat eller en styrelse  

 til brug for vedkommende minister f.eks. udarbejder udkast til besvarelse af  

 et folketingspørgsmål eller en ansøgning til Finansudvalget.
Og det  

 præciseres  

 videre, at  

  

 Bestemmelsen omfatter alene  

 selvstændige udkast til svar i de tilfælde, hvor ministerens departement ikke  

 har den fornødne sagkyndige baggrund for at kunne udarbejde besvarelse  

 m.v.  

  

 Denne fortolkning er i overensstemmelse med Justitsministeriets vejledning  

 til  

 offentlighedsloven, pkt. 38, som Vogter også henviser til.
I den konkrete sag er det  

 styrelsens opfattelse, at de omtalte indstillinger er  

 selvstændige i forhold  

 til departementet, da de er udarbejdet alene af styrelsen uden inddragelse af  

 ‑  

 eller i samarbejde med ‑ departementet, som i denne sag ikke har haft  

 den fornødne sagkyndige baggrund.
Indstillingerne har således i deres helhed  

 og  

 i deres af styrelsen udarbejdede oprindelige form dannet grundlag for  

 ministerens beslutningsproces om etablering og placering af toldcentrene.
Det er ligeledes styrelsens  

 opfattelse, at de omtalte indstillinger er uselvstændige udkast i  

 forhold til  

 ministeren, da styrelsen ikke har haft nogen selvstændig funktion som  

 høringsmyndighed, og da styrelsen ved udarbejdelsen af de pågældende udkast  

 har  

 været under ministerens instruktionsadgang.
Der har således i forhold til  

 ministeren været tale om arbejde af  

  

 underordnet  

 og uselvstændig karakter.
 2)  

  

 Ombudsmanden fremfører endvidere:
Hertil kommer at selv om omstruktureringen overordnet kan betegnes  

 som 'en bestemt sag', har opgaverne i forbindelse hermed været mangeartede,  

 strakt sig over en lang periode, været fordelt på flere kontorer og  

 medarbejdere og umiddelbart været svære at adskille fra styrelsens andre  

 opgaver. Og ombudsmanden konkluderer:  

  

 En anerkendelse af § 10, nr. 3, i en  

 sådan situation ville efter min mening medføre en risiko for omgåelse af  

 hovedreglen i offentlighedsloven om aktindsigt i brevveksling mellem  

 myndigheder.  

  

 jf. redegørelsen s. 11.
 Styrelsen er enig med  

 ombudsmanden i, at omstruktureringen overordnet har omfattet mange opgaver og  

 strakt sig over lang tid, hvis man inddrager hele forløbet fra ministeren den  

 28. januar 1996 nedsatte kontrolstrategiudvalget med vicedirektør (B),  

 Told‑  

 og Skattestyrelsen som formand til ministeren den 24. juni 1997 traf sin  

 endelige beslutning om etablering af 8 toldcentre.
 Styrelsen har imidlertid  

 alene undtaget 5 dokumenter, som alle direkte vedrører beslutningsgrundlaget  

 for etableringen og placeringen af toldcentrene, og som alle blev forelagt  

 ministeren i en kortere periode fra februar 1997 til juni 1997. De undtagede  

 dokumenter omfatter således emne‑ og indholdsmæssigt et veldefineret  

 delområde af den større kontrolstrategisag, og dette delområde  

 kan derfor  

 efter styrelsens opfattelse betegnes som en bestemt sag.  

 Ligeledes er dokumenterne  

 alle dateret inden for en kortere periode af den overordnede sags samlede  

 tidsmæssige forløb.
De undtagede 5 dokumenter er  

 endvidere alle udarbejdet direkte til brug for ministerens beslutning om  

 etablering  

 og placering af toldcentrene, ligesom de alle er signeret af kontorchef (C) i  

 styrelsen samt vicedirektør (D). Dokumenterne er herefter alle forelagt  

 direkte  

 for ministeren.
Der har således efter styrelsens opfattelse ikke foreligget  

 nogen risiko i den konkrete situation for omgåelse af offentlighedslovens  

 hovedregel om aktindsigt.
 3)  

  

 Endelig fremfører ombudsmanden:
Efter det oplyste har der altså ikke været tale om at der lå en formel  

 beslutning fra skatteministeren om at udpege Told‑ og Skattestyrelsen  

 som et ad hoc‑sekretariat for sig i forbindelse med udførelsen af disse  

 arbejdsopgaver.
Jeg har desuden forstået at ministeren i april 1995 netop har  

 frataget Told‑ og Skattestyrelsen det tidligere direkte referat til  

 ministeren, jf. ...... . Anvendelse af offentlighedsloven § 10, nr. 3, ville  

 reelt stille styrelsen i samme situation som ved et direkte referat.,  

  

 jf.  

 redegørelsen, s. 11.
For så vidt angår  

 ombudsmandens konklusion, jf. sidste pkt., kan det oplyses, at styrelsen  

 fortsat udfører ministerbetjeningsopgaver.
Det er korrekt, at styrelsens  

 direkte ministerreferat blev ændret den 20. april 1995, således at det  

 samlede  

 administrative ansvar fra denne dato blev placeret hos departementchefen.  

 Dette  

 indebar imidlertid ikke, at styrelsens ministerbetjeningsopgaver faldt væk,  

 men blot at alle ministerforelæggelser ‑ såvel fra departementet som  

 fra  

 styrelsen ‑ skulle passere via departementchefen, herunder den  

 koordinerede ministerbetjeningsfunktion, som samtidig blev oprettet, jf.  

 vedlagte notat om ændringer i Skatteministeriets organisationsstruktur.
 Told‑ og  

 Skattestyrelsen har hidtil ‑ på grundlag af Skatteministeriets  

 organisations‑ og kompetencestruktur siden 1990 ‑ generelt anset  

 sig for ministerens sekretariat i forbindelse med varetagelse af  

 ministerbetjeningsopgaver  

 inden for styrelsens særlige kompetenceområder.
 Styrelsen har derfor ikke  

 anset det for påkrævet, at der som forudsætning for anerkendelse af  

 styrelsens  

 sekretariatsfunktion forelå en ministerbeslutning i den konkrete sag.
Det er endvidere styrelsens  

 opfattelse, at der efter hidtidig praksis ikke foreligger noget generelt krav  

 om på forhånd at udpege de personer, der skal udføre sekretariatsopgaver og  

 definere indholdet af disse opgaver.
Der har i den tidligere omtalte  

 udtalelse  

 i sagen om Brundtlandudvalget alene været anført det  

  

 hensigtsmæssige  

  

 i at udpege disse personer og  

  

 så vidt muligt  

  

 definere indholdet af  

 deres opgaver for at undgå tvivl herom.
II.
Eventuel anvendelse af andre undtagelsesbestemmelser i  

 offentlighedsloven.
 Ombudsmanden har som tidligere  

 anført bemærket, at han ikke har udtalt sig om hvorvidt andre  

 undtagelsesbestemmelser  

 i offentlighedsloven kan finde anvendelse i sagen.
 Told‑ og  

 Skattestyrelsen har overvejet anvendelsesområdet for offentlighedslovens § 7,  

 nr. 2, der ligesom offentlighedslovens § 10, nr. 3, efter forarbejderne til  

 bestemmelsen tilsigter at beskytte den interne beslutningsproces.
 Offentlighedslovens § 7, nr.  

 2 har følgende ordlyd:
§ 7. Retten til aktindsigt omfatter ikke en myndigheds interne  

 arbejdsdokumenter.
Som interne arbejdsdokumenter anses 1) .....
2) brevveksling mellem forskellige enheder inden for samme myndighed og 3)..... Spørgsmålet er om  

 departementet og styrelsen kan anses for to forskellige enheder inden for  

 samme  

 myndighed.
Udgangspunktet er, at  

 vurderingen af, om der er tale om samme myndighed skal foretages  

 generelt,  

 dvs. således, at de pågældende enheder enten i alle tilfælde eller slet ikke  

 anses for samme myndighed.
Det antages dog, at der efter  

 omstændighederne  

 også må lægges vægt på en bedømmelse af organernes indbyrdes funktioner (dvs.  

 et funktionelt kriterium), der indebærer, at organerne alene i visse  

 relationer  

 anses for samme myndighed.
 Ud fra en generel vurdering  

 foretaget efter Justitsministeriets afgrænsningskriterier må styrelsen anses  

 for en selvstændig myndighed i forhold til departementet, hvilket indebærer  

 at  

 brevveksling mellem styrelsen og departementet som helhed ikke kan anses for  

 omfattet af undtagelsesbestemmelsen i § 7, nr. 2.
Det er imidlertid styrelsens  

 opfattelse, at en afgrænsning efter et funktionelt kriterium kan føre til et  

 andet resultat.
Ombudsmanden har i en udtalelse præciseret indholdet af  

   

  

 et såkaldt funktionelt kriterium, hvorefter  

 der ‑ uanset at der generelt set er tale om selvstændige myndigheder  

 ‑  

 efter omstændighederne kan gøres undtagelse for tilfælde, hvor varetagelsen  

 af organernes indbyrdes funktioner må antages at forudsætte, at udveksling af  

 dokumenter organerne imellem betragtes som interne  

  

 , jf.
FOB 1986, side  

 90ff.
 Det er styrelsens  

 opfattelse, at den tidligere omtalte koordinerede ministerbetjening, som blev  

 indført i april 1995, og som organisatorisk kom til udtryk ved oprettelsen af  

 et ledelsessekretariat med ansvar for indslusning af styrelsens  

 og  

 departementets ministersager under departementschefens ledelse, må antages at  

 udgøre en sådan indbyrdes funktion mellem departementet og styrelsen, som  

 forudsætter  

 at udveksling af dokumenter i denne sammenhæng mellem de to enheder betragtes  

 som interne og derfor vil være omfattet af undtagelsesbestemmelsen i  

 offentlighedslovens § 7, nr. 2.
Ud fra sagsejerskab  

 (styrelse/departement) og koordinationsbehov kan ministersagerne opdeles i en  

 række hovedtyper.
En af disse er karakteriseret ved, at styrelsen har  

 sagsejerskabet og at der ikke er noget koordinationsbehov i forhold til  

 departementet.
 Den aktuelle sag er et  

 eksempel på denne hovedtype, idet sagen er forelagt direkte for ministeren  

 via  

 ledelsessekretariatet uden noget koordinationsbehov i forhold til  

 departementet.
 Det er derfor styrelsens  

 antagelse, at indstillingerne i den aktuelle sag også kunne være undtaget fra  

 aktindsigt efter bestemmelsen i § 7, nr. 2, selvom denne antagelse hviler på  

 en  

 i litteraturen relativ begrænset behandling af det funktionelle kriterium.
Told‑ og  

 Skattestyrelsen valgte imidlertid, da man traf afgørelse i sagen, at begrunde  

 afslaget på aktindsigt med henvisning til offentlighedslovens § 10, nr. 3.  

 Baggrunden for dette valg var, at styrelsen på grundlag af forarbejderne til  

 bestemmelsen, en relativ omfattende praksis i form af ombudsmandsudtalelser  

 samt andre fortolkningsbidrag havde den klare opfattelse, at de 5 undtagede  

 dokumenter i denne sag utvivlsomt var omfattet af bestemmelsen. Told- og Skattestyrelsen  

 beskrev i notat af 19. januar 1999 styrelsens rolle som  

 ministerbetjeningsorgan.  

 I notatet var der bl.a. anført:
  

  

 4.  

  

 Told‑ og Skattestyrelsens direkte ministerreferat blev  

 ændret i april 1995. Foranlediget af rapporten om bankredninger skrev  

 skatteminister  

 Carsten Koch den 20. april 1995 således til Told‑ og Skattestyrelsen:  

 Den hidtidige ansvarsfordeling mellem Told‑ og Skattestyrelsen og  

 Skatteministeriets Departement ændres således, at det samlede administrative  

 ansvar fra dags dato er placeret hos departementschefen.
Brevet er  

  

 vedlagt. Ændringen kom organisatorisk  

 til udtryk ved oprettelsen af et ledelsessekretariat med ansvar for  

 indslusning af Styrelsens og Departementets ministersager under  

 departementschefens ledelse, d.v.s. den koordinerede ministerbetjening.
 I et fælles brev fra  

 departementschef (E) og told‑ og skattedirektør (F) af 24. april 1995  

  

 (vedlagt)  

  

 præciseres, at strukturændringerne  

 alene betyder, at det er ministerreferatet og intet andet, der er ændret,  

 hvad  

 ministeriets organisering angår.
Der er derfor fortsat tale  

 om, at Skatteministeriet, Told‑ og Skattestyrelsen udfører  

 ministerbetjeningsopgaver  

 i lighed med de enkelte afdelinger i departementet.
Ministerreferatet er blot  

 samlet hos departementschefen, der dermed står med det samlede administrative  

 ansvar.
 5. I den konkrete sag er det Told‑ og Skattestyrelsen der har  

 sekretariatsbetjent skatteministeren, som følge af den funktionsorienterede  

 opdeling af ministerbetjeningsopgaven.
Der er ikke ‑ som det  

 fremgår af Ombudsmandens foreløbige redegørelse ‑ tale om, at  

 Told‑  

 og Skattestyrelsen har udarbejdet orienteringer og afgivet indstillinger til  

 Departementet.
Told‑ og Skattestyrelsen har udarbejdet orienteringer og  

 afgivet indstillinger til ministeren, og disse orienteringer passerer  

 departementschefen. Den 12. april 1999 deltog  

 jeg sammen med tre af mine medarbejdere i et møde med E, departementschef i  

 Skatteministeriet, G, kommitteret i Skatteministeriet, H, direktør for Told-  

 og Skattestyrelsen, B, vicedirektør i Told- og Skattestyrelsen, og I,  

 kontorchef i Told- og Skattestyrelsen.
På mødet drøftede vi sagen.
Det blev  

 under drøftelserne nævnt at skatteministerens kompetence til at fastsætte  

 landets inddeling i told- og skattekredse og placeringen af de regionale  

 told-  

 og skatteforvaltninger findes i skattestyrelseslovens § 15.
Ombudsmandens endelige udtalelse Skatteministeriet og Told- og Skattestyrelsen har i deres seneste  

 udtalelser anført at ministeriet og styrelsen ud fra en generel vurdering må  

 anses som to selvstændige myndigheder.
Myndighederne har dog anført at de ud  

 fra et funktionelt kriterium i ministerbetjeningssituationerne må anses som  

 en og samme myndighed således at brevvekslingen mellem ministeren og  

 styrelsen i disse sager kan anses som intern brevveksling mellem forskellige  

 enheder inden for samme myndighed, og dermed undtages fra aktindsigt efter  

 offentlighedslovens § 7, nr. 2.
Skatteministeriet og Told- og Skattestyrelsen har endvidere fastholdt at de  

 fem indstillinger kan undtages fra aktindsigt efter offentlighedslovens § 10,  

 nr. 3. Styrelsen har i notatet af 17. januar 1999 henvist til at  

 indstillingerne er selvstændige i den betydning at de er udarbejdet uden  

 samarbejde med departementet som ikke har haft den fornødne sagkundskab.  

 Indstillingerne er samtidig uselvstændige i den betydning at styrelsen har  

 været undergivet ministerens instruktionsadgang.
Endvidere har styrelsen  

 anført at de fem indstillinger emnemæssigt omfatter et  

 veldefineret delområde af en større sag, og at indstillingerne er dateret  

 inden  

 for en kortere periode og alle af de samme to personer i styrelsen.
Told- og  

 Skattestyrelsen anser sig generelt for ministerens sekretariat i relation til  

 ministerbetjeningsopgaver.
Styrelsen er ikke underordnet Skatteministeriets  

 departement som sådan i forhold til ministerbetjeningen idet sagerne alene  

 skal forelægges departementschefen og hans ledelsessekretariat.
Efter min gennemgang af  

 Skatteministeriets og Told- og Skattestyrelsens bemærkninger er det fortsat  

 min opfattelse at undtagelsesbestemmelsen i offentlighedslovens § 10, nr. 3,  

 ikke kan finde anvendelse i denne sag.
Jeg mener endvidere ikke at  

 offentlighedslovens § 7, nr. 2, kan finde anvendelse ud fra et funktionelt  

 kriterium.
Forarbejder mv. til offentlighedslovens § 7, nr. 2, og § 10, nr. 3 I lov nr. 280 om  

 offentlighed i forvaltningen af 10. juni 1970 var der i § 5, nr. 3 og 4,  

 følgende undtagelser fra retten til aktindsigt:
§ 5.  

  

 Adgangen til at få oplysninger omfatter ikke ...
3) en myndigheds interne  

 arbejdsmateriale, såsom referater, koncepter, udkast, forslag og planer, 4) brevveksling inden for  

 samme myndighed, ... I betænkning nr. 857 fra  

 1978 om offentlighedslovens revision er der sammenfattende om bestemmelsen i  

 offentlighedslovens § 5, nr. 4, (som blev videreført i § 7, nr. 2) anført  

 følgende, s. 192f:
Efter forarbejderne til  

 offentlighedslovens § 5, nr. 4, er udtrykket samme myndighed  

 hovedsagelig  

 tænkt fastlagt på grundlag af en generel bedømmelse af forholdet mellem de  

 pågældende administrative enheder og efter overvejende organisatoriske  

 kriterier.
Motivudtalelserne bygger på den praksis, der havde udviklet sig i  

 relation til den tilsvarende bestemmelse i partsoffentlighedslovens § 6, nr.  

 2.
 De nævnte  

 afgrænsningskriterier, der navnlig er udarbejdet på grundlag af eksempler fra  

 den statslige centralforvaltning (direktoratstilfældene), har også dannet  

 udgangspunkt for fastlæggelsen af praksis i relation til bestemmelsen i  

 offentlighedslovens § 5, nr. 4, men har i flere tilfælde vist sig mindre vel  

 anvendelige i forhold til den kommunale forvaltning, (for så vidt  

 brevveksling  

 ikke er omfattet af den særlige bestemmelse i lovens § 5, nr. 5). I specielt  

 justitsministeriets praksis fra de seneste år synes der på denne baggrund at  

 være sket en videreudvikling af de nævnte kriterier, der imidlertid ikke  

 alene  

 er møntet på de konkret forelagte tilfælde, men må antages at afspejle en  

 generel  

 tendens.
Først og fremmest synes den  

 overvejende organisatorisk prægede vurdering af forholdet mellem de  

 pågældende  

 administrative enheder at blive suppleret med et funktionelt kriterium,  

 hvorved  

 der lægges vægt på, om  

  

 varetagelsen af  

 organernes indbyrdes funktioner må antages at forudsætte, at udveksling af  

 dokumenter organerne imellem betragtes som intern.
Dette må f.eks.  

 antages  

 at være tilfældet, hvor et organ varetager sekretariatsfunktioner i forhold  

 til  

 et andet organ (jfr.
L.A. 1973-543-65), men kan også forekomme inden for  

 andre  

 administrative strukturer, jfr. f.eks.
L.A. 1973-543-73 om forsorgscentre  

 inden for åndssvageforsorgen med tilhørende institutioner.
Anvendelsen af et sådant  

 funktionelt kriterium har ikke været begrænset til tilfælde, hvor rækkevidden  

 af en overvejende organisatoriske bedømmelse af organernes indbyrdes forhold  

 kan give anledning til tvivl.
Også i tilfælde, hvor en helhedsbedømmelse  

 efter  

 disse kriterier isoleret set fører til, at der er tale om selvstændige  

 myndigheder (f.eks. et kollegialt organ ctr. et ministerielt departement) vil  

 det nævnte funktionelle kriterium kunne bevirke, at visse former for  

 brevveksling organerne imellem desuagtet må betragtes som intern i relation  

 til bestemmelsen i offentlighedslovens § 5, nr. 4. Dette indebærer således en  

 fravigelse af den almindelige forudsætning om, at myndighedsbegrebet bør  

 karakteriseres  

 generelt. Den hidtidige § 5, nr. 4,  

 blev videreført i lov nr. 572 af 19. december 1985 om offentlighed i  

 forvaltningen,  

 § 7, nr. 2. Bestemmelsen har følgende ordlyd:
§ 7.  

  

 Retten til aktindsigt omfatter ikke en myndigheds interne  

 arbejdsdokumenter.
Som interne arbejdsdokumenter anses dokumenter, der udarbejdes af en myndighed til eget  

 brug brevveksling mellem forskellige enheder inden for samme  

 myndighed og brevveksling mellem en kommunalbestyrelse og dennes  

 udvalg, afdelinger og andre organer eller mellem disse organer  

 indbyrdes. I forarbejderne til  

 bestemmelsen (Folketingstidende 1985-86, tillæg A, sp. 219-220) er der  

 anført:
 ...
Som interne dokumenter anses  

 ifølge  

  

 nr. 2  

  

 også brevveksling mellem  

 forskellige enheder inden for samme myndighed.
Det er uden betydning, om  

 brevvekslingen foregår ved udveksling af formelige skrivelser eller mere  

 uformelt ved påtegninger, mavebælter eller lignende, hvilket  

 ganske svarer  

 til den tilsvarende undtagelsebestemmelse i den gældende lovs § 5, nr. 4.  

 Bestemmelsen indeholder ikke - lige så lidt som den gældende lovs § 5, nr. 4  

 -  

 nogen nærmere angivelse af, hvad der skal anses for forskellige enheder  

 inden  

 for samme myndighed.
Afgrænsningen heraf beror på  

 en konkret vurdering af det underliggende retsgrundlag.
Herved må den  

 organisatoriske opbygning af de pågældende administrative enheder tages i  

 betragtning (f.eks. hvilken grad af selvstændighed, den enkelte enhed  

 indtager,  

 om der træffes afgørelse på egne vegne, rekursadgangen,  

 instruktionsbeføjelsen  

 m.v.). Endvidere må der lægges vægt på, om varetagelsen af de enkelte  

 enheders  

 indbyrdes funktioner må antages at forudsætte, at udveksling af dokumenter  

 enhederne imellem betragtes som intern.
... Samtidig blev der indsat en  

 ny bestemmelse i offentlighedsloven, den nugældende § 10, nr. 3. Bestemmelsen  

 har følgende ordlyd:
 § 10. Retten til aktindsigt  

 omfatter ikke:
 ...
3) Dokumenter, der udveksles  

 i forbindelse med, at en myndighed udfører sekretariatsopgaver for en anden  

 myndighed. I forarbejderne til  

 bestemmelsen (som dengang var nr. 4) er anført følgende, jf.  

 Folketingstidende  

 1985-86, tillæg A, sp. 224:
 ...
 Undtagelserne i  

  

 nr. 3 og 4  

  

 er nye såvel i forhold til  

 den gældende offentlighedslov som i forhold til betænkningsudkastet.
 Justitsministeriet har  

 fundet at burde udskille nogle af de særlige tilfælde, hvor  

 offentlighedsudvalget  

 har peget på, at udviklingen i den administrative struktur har medført  

 uheldige  

 konsekvenser.
 ...
Reglen i  

  

 nr. 4  

  

 tager sigte på tilfælde, hvor én  

 forvaltningsmyndighed udfører sekretariatsopgaver for en anden  

 forvaltningsmyndighed.
Som eksempel herpå kan nævnes den kommunale  

 skatteforvaltnings  

 forberedelse af sager for ligningskommissionen.
Undtagelsesadgangen vil også  

 kunne finde anvendelse i tilfælde, hvor en myndighed i forbindelse med en  

 bestemt sags behandling udøver sekretariatsmæssige funktioner i forhold til  

 en  

 anden myndighed, uden at betingelserne for at anse organerne for én og samme  

 myndighed af den grund er opfyldt, f.eks. hvor et direktorat eller en anden  

 styrelse til brug for vedkommende minister udarbejder et udkast til  

 besvarelse  

 af et folketingsspørgsmål eller en ansøgning til finansudvalget.
... Myndighedernes anvendelse af et funktionelt kriterium ved vurderingen  

 af om offentlighedslovens § 7, nr. 2, kan bruges Bestemmelsen i  

 offentlighedslovens § 7, nr. 2, drejer sig om brevveksling inden for  

  

 samme myndighed  

  

 ,  

 mens bestemmelsen i § 10, nr. 3, drejer sig om brevveksling mellem  

  

 to myndigheder hvor den ene myndighed  

 udøver en sekretariatsfunktion for den anden.
Ved anvendelsen af § 7, nr.  

 2, om brevveksling inden for samme myndighed har man i praksis overvejende  

 set  

 på det organisatoriske, jf. betænkningens beskrivelse af praksis om den  

 dagældende offentlighedslovs § 5, nr. 4, og John Vogter, Offentlighedsloven  

 med kommentarer (1998), 3. udg., s. 176f og 182f.
Udgangspunktet er endvidere  

 at to administrative enheder enten generelt betragtes som én myndighed eller  

 to myndigheder.
Som anført i betænkning nr. 857, s. 192, og i forarbejderne  

 til § 7, nr. 2, kan der inddrages et funktionelt kriterium ved afgrænsningen  

 af om der er tale om brevveksling inden for samme myndighed.
Efter min opfattelse kan der  

 imidlertid ikke inddrages et funktionelt kriterium ved anvendelsen af § 7,  

 nr.  

 2, når der er tale om funktioner med karakter af sekretariatsopgaver for en  

 anden myndighed eller funktioner der ligger i grænseområdet hertil.
For denne  

 type funktioner findes en særskilt - og efter min mening udtømmende -  

 bestemmelse i offentlighedslovens § 10, nr.  

 3. Hvis der generelt og organisatorisk er tale om to selvstændige myndigheder  

 og den ene myndighed har en opgave der kan minde om en sekretariatsfunktion  

 for  

 den anden, afhænger undtagelsesadgangen af hvorvidt tilfældet falder ind  

 under  

 offentlighedslovens § 10, nr. 3. Det ville være i strid med  

 offentlighedslovens  

 hovedprincip om at brevveksling mellem forskellige forvaltningsmyndigheder er  

 undergivet aktindsigt hvis § 7, nr. 2, fik karakter af en  

 opsamlingsbestemmelse som kunne finde anvendelse ud fra et funktionelt  

 kriterium, i de tilfælde hvor brevvekslingen ikke opfyldte kriterierne i §  

 10,  

 nr. 3.
 I den konkrete sag hvor  

 Told- og Skattestyrelsens opgaver minder om sekretariatsopgaver eller ligger  

 i  

 grænseområdet herfor, ville undtagelsesbestemmelsen i § 7, nr. 2, derfor kun  

 være anvendelig hvis Told- og Skattestyrelsen og Skatteministeriet generelt  

 kunne anses for organiseret som én myndighed idet et funktionelt kriterium  

 ikke kan inddrages i vurderingen.
Anvendelse af offentlighedslovens § 7, nr. 2, ud fra en generel  

 vurdering af myndighedernes organisation Jeg har lagt til grund at  

 Skatteministerens departement og Told- og Skattestyrelsen generelt er  

 organiseret  

 som to forskellige myndigheder.
Jeg har forstået at Skatteministeriet og  

 Told-  

 og Skattestyrelsen er enig i dette synspunkt.
Jeg henviser til  

 Skatteministeriets  

 brev af 5. februar 1999 og notat af 17. januar 1999, s. 9-10. Endvidere  

 henviser jeg til skattestyrelsesloven som opererer med den centrale  

 told-  

 og skatteforvaltning (jf. bl.a. §§ 12-14) og  

 Skatteministeren (jf. bl.a. §  

 15). Den centrale told- og skatteforvaltning varetages af Told- og  

 Skattestyrelsen.
Det at styrelsen ved lov har fået tillagt (en omfattende)  

 kompetence, tyder på at den må anses som en selvstændig myndighed i forhold  

 til Skatteministeriets departement.
At der er tale om to  

 forskellige myndigheder, fremgår endvidere af at de lovbestemmelser der  

 bemyndiger  

 ministeren til at afskære klagemuligheden for Told- og Skattestyrelsens  

 afgørelser til Skatteministeriets departement.
Efter de almindelige  

 forvaltningsretlige  

 grundsætninger om administrative hierarkier indebærer det at der er tale om  

 to  

 forskellige myndigheder og at styrelsen er underordnet departementet at  

 Told- og Skattestyrelsens afgørelser kan påklages til Skatteministeriet,  

 medmindre klageadgangen er afskåret med hjemmel i loven.
Der findes  

 adskillige  

 bemyndigelsesbestemmelser i told-, afgifts- og skattelovene hvorved  

 skatteministeren bemyndiges til at afskære rekurs til ministeriet.
Disse  

 bestemmelser om at afskære rekurs havde ikke været nødvendige hvis Told- og  

 Skattestyrelsen var en afdeling af departementet eller en sideordnet  

 myndighed.
Hvis Told- og Skattestyrelsen havde været en afdeling af  

 departementet  

 eller en sideordnet myndighed, ville der ikke være rekurs idet styrelsens  

 afgørelse  

 måtte anses som ministerens afgørelse, altså truffet på dennes vegne.
Hertil  

 kommer at Told- og Skattestyrelsen netop er frataget det direkte referat til  

 ministeren.
 Om afgrænsningen af hvornår  

 der er tale om samme myndighed eller to selvstændige myndigheder, henvises i  

 øvrigt til John Vogter, Offentlighedsloven med kommentarer (1998), 3. udg.,  

 s. 177ff, og Karsten Loiborg mfl., Forvaltningsret (1994), s. 74ff.
Myndighedernes anvendelse af offentlighedslovens § 10, nr. 3 I visse sager - i sager om  

 ministerbetjening inden for styrelsens område - betjener Told- og  

 Skattestyrelsen  

 efter det oplyste ministeren via departementschefen og dennes  

 ledelsessekretariat.
Ledelsessekretariatet er bemandet med en lille stab af  

 ansatte i departementet.
 Told- og Skattestyrelsen og  

 Skatteministeriet har anført at styrelsen i denne relation generelt må anses  

 for sekretariat i forhold til ministeren efter  

 offentlighedslovens § 10, nr.  

 3.
Efter min opfattelse hjemler  

 offentlighedslovens § 10, nr. 3, ikke mulighed for at en myndighed generelt  

 (og  

 ulovbestemt) kan udpege en anden myndighed til at være sekretariat for sig  

 med den virkning at brevvekslingen mellem myndighederne kan undtages fra  

 aktindsigt.
Heller ikke selv om sekretariatsfunktionen som i sagen her er  

 afgrænset til ministerbetjening.
Jeg henviser for det første til at der i  

 forarbejderne til § 10, nr. 3, er anført at undtagelsen kan finde anvendelse  

 hvor en myndighed i forbindelse med en bestemt sags behandling  

 udøver  

 sekretariatsmæssige funktioner.
Jeg bemærker at der i  

 forarbejderne i  

 øvrigt er nævnt det eksempel hvor den kommunale skatteforvaltning forbereder  

 sager for ligningskommissionen.
Den kommunale skatteforvaltnings  

 sekretariatsfunktion var lovbestemt i medfør af § 2 i skattestyrelsesloven da  

 forarbejderne blev udfærdiget (lovbekendtgørelse nr. 573 af 14. november 1984  

 om skattemyndighedernes organisation og om klageadgang mm.). For det andet  

 ville en sådan almindelig adgang til at udpege en myndighed som sekretariat  

 indebære en risiko for omgåelse af offentlighedslovens hovedregel om  

 aktindsigt i brevveksling mellem myndigheder og en tilsidesættelse af  

 Folketingets afvisning af generelt at udvide undtagelsesområdet til alt  

 internt præget samarbejde, jf.
Folketingstidende 1985-86, tillæg A, sp. 191,  

 og John Vogter, Offentlighedsloven med kommentarer (1998), 3. udg., s. 168.
I den konkrete sag mener jeg  

 at det er tvivlsomt om der har været tale om sekretariatsmæssige  

 funktioner  

 af en sådan karakter at bestemmelsen i offentlighedslovens § 10, nr. 3, kan  

 anvendes.
Jeg har lagt vægt på at samarbejdet mellem ministeren og styrelsen  

 efter min opfattelse minder om et almindeligt samarbejde mellem et  

 ministerium  

 og en styrelse hvor ministeriet indhenter høringsudtalelser mv. fra en  

 sagkyndig styrelse.
Hertil kommer at afgrænsningen  

 af den bestemte sag er uklar, og en anerkendelse af at anvende  

 offentlighedslovens § 10, nr. 3, i denne sag vil medføre risiko for omgåelse  

 af  

 offentlighedslovens snævre undtagelsesbestemmelse.
Styrelsen har i udtalelsen  

 hertil anført at det blot drejer sig om at undtage fem dokumenter fra  

 aktindsigt  

 der alle er signeret af de samme to medarbejdere og forelagt ministeren i en  

 periode fra februar 1997 til juni 1997, og at disse dokumenter derfor kan  

 betegnes  

 som en bestemt sag.
Det fremgår af de fem dokumenter at de har  

 været vedlagt  

 diverse bilag.
Bl.a. fremgår det af de akter jeg har modtaget at det ene  

 dokument,  

 notatet af 29. april 1997, var vedhæftet fem notater - et notat om  

 implementeringen  

 af toldrapporten og fire notater der redegør for beslutningsgrundlaget - som  

 jeg har forstået tillige er undtaget fra aktindsigten.  

 Det fremgår endvidere af styrelsens høringssvar  

 af 20. januar 1998 at styrelsen bl.a. også udarbejdede udkast til artikler,  

 udkast til besvarelse af breve og udkast til besvarelse af ministerspørgsmål.  

 Der findes ikke nogle dokumenter i form af udkast i de sagsakter jeg har  

 modtaget.  

 Jeg har derfor heller ikke vurderet sekretariatsfunktionen i  

 forhold til  

 disse udkast.
Jeg ved ikke om de manglende udkast skyldes at alle de  

 fremsendte udkast til ministeren er blevet underskrevet, eller om der er  

 yderligere brevveksling mellem styrelsen og ministeren som ikke er udleveret  

 ved aktindsigtsbegæringen.
 Afgrænsningen af den  

 bestemte sag er desuden uklar fordi der ikke forudgående var truffet  

 beslutning  

 om i hvilken relation styrelsen skulle anses som sekretariat,  

 omstruktureringssagen  

 strakte sig over en lang periode med mange forskelligartede opgaver, og fordi  

 opgaverne var fordelt på flere kontorer og medarbejdere.
 Det er sammenfattende derfor  

 min opfattelse at offentlighedslovens § 7, nr. 2, og § 10, nr. 3, ikke kan  

 finde anvendelse i denne sag.
Jeg har samtidig hermed  

 gjort Told- og Skattestyrelsen og Skatteministeriet bekendt med min  

 opfattelse.  

 Endvidere har jeg henstillet til Skatteministeriet at genoptage sagen. Den 23. juni 1999 meddelte  

 Told- og Skattestyrelsen at man havde valgt efter omstændighederne at  

 udlevere  

 de omhandlede indstillinger til avisen.
 Jeg skrev den 12. juli 1999  

 til Skatteministeriet at jeg på det foreliggende grundlag og fordi avisen  

 ikke  

 havde rettet henvendelse igen ikke foretog mig mere i sagen.
