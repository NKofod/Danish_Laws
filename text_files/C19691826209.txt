 Aflevering af skattekort til arbejdsgivere m.fl.
Det er forudsat, at A-skatteyderne afleverer hovedkort til eller foreviser  

 bikort (evt. frikort) for arbejdsgiveren snarest muligt, efter at  

 skattekortene er modtaget.
Hurtig aflevering vil i mange tilfælde være en  

 forudsætning for, at der kan foretages indeholdelse i henhold til  

 skattekortoplysningerne ved den første udbetaling af A-indkomst efter  

 kildeskattens start.
Det gælder ikke mindst, hvor beregningen af A-indkomst  

 og skattetræk udføres maskinelt og da navnlig i forbindelse med udbetaling  

 forud.
Det kan næppe undgås, at lønmodtagere og pensionister m.fl. i nogle  

 tilfælde først vil være i stand til at aflevere skattekort på et så sent  

 tidspunkt, at skattekortoplysningerne ikke kan nå at blive lagt til grund ved  

 en allerede iværksat løn- og skatteberegning.
På samme måde vil et ændret  

 skattekort kunne foreligge for sent til at blive taget i betragtning ved den  

 nærmest følgende udbetaling af løn m.v.
 Ændring af et foretaget skattetræk.
 Lønmodtagere m.fl. har imidlertid krav på, at der tages hensyn til de  

 skattekortoplysninger, som foreligger for arbejdsgiveren, når lønnen  

 udbetales.
Arbejdsgiveren skal derfor ændre et skattetræk, som ikke er foretaget  

 efter de senest foreliggende oplysninger, jf. foran.
Det gælder principielt  

 uden hensyn til, at ændringen må ske efterfølgende og f.eks. på  

 lønmodtagerens begæring foretages som en manuel rettelse af et maskinelt  

 beregnet skattetræk.
 Fremsendelse af hovedkort direkte til arbejdsgivere m.fl.
 På side 21 i vejledningen om ændring af forskudsregistreringen er anført,  

 at et ændret skattekort normalt fremsendes direkte til vedkommende  

 arbejdsgiver med anmodning om at tilintetgøre det hidtil anvendte hovedkort.  

 Denne fremgangsmåde skal sikre, at arbejdsgiveren altid har et gyldigt  

 trækgrundlag, og at underretning om ændring heri foreligger hurtigst muligt  

 netop der, hvor de nye oplysninger skal benyttes.
Denne forretningsgang bør også anvendes i forbindelse med begæring om  

 ændring af forskudsregistreringen før indkomstårets begyndelse, medmindre KLM  

 kan nå at udstede nyt skattekort inden det tidspunkt, arbejdsgiveren har  

 fastsat som seneste frist for aflevering/forevisning af skattekort.
Det må  

 erindres, at det ofte - navnlig på større arbejdspladser - er forudsat, at de  

 ansatte afleverer hovedkort straks efter sisses fremsendelse.
I sådanne  

 tilfælde bør det maskinelt udstedte skattekort derfor ikke inddrages af KLM i  

 forbindelse med klage over forskudsansættelsen.
Herved sikres, dels at det  

 første skattetræk ikke ved forsinkelse eller misforståelse iværksættes med 40  

 % af indkomsten uden fradrag, dels at arbejdsgiveren i det hele kan få  

 overblik over administraionen af indeholdelserne.
