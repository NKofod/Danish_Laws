 Til overdyrlægerne ved de eksportautoriserede slagterier.
 Aflønning af vikarer.
 I henhold til afsnit III, pkt. 20, i landbrugsministeriets cirkulære af  

 23. marts 1959 om aflønning af overdyrlæger, faste og løse reservedyrlæger  

 ved eksportslagterierne aflønnes løse reservedyrlæger under vikariat for  

 overdyrlægen med overdyrlægeløn, men ikke befordringsgodtgørelse.
 Denne aflønning har i nogle tilfælde bevirket, at det har været vanskeligt  

 at få vikarer for overdyrlæger ved virksomheder uden fast reservedyrlæge.
 Problemet har været forelagt finansministeriet, som har meddelt, at det  

 ikke skal modsætte sig, at vikarer for overdyrlæger ved virksomheder, hvor  

 der ikke er ansat fast reservedyrlæge, aflønnes efter reglerne for timelønnet  

 dyrlægeassistance.
 Finansministeriet har herved forudsat, at timelønnet dyrlægeassistance i  

 forbindelse med overdyrlægernes ferie m.v. kun anvendes i strengt nødvendigt  

 omfang, samt at mulighederne i henhold til aftalen af 2. oktober 1979 mellem  

 finansministeriet og Den danske Dyrlægeforening om udrykningsforpligtelse for  

 faste reservedyrlæger ved eksportslagterierne er udtømte.
 Aflønningen efter reglerne for timelønnet assistance kan finde sted, så  

 længe ovennævnte aftale af 2. oktober 1979 er gældende.
 P.V.V.
K.
Hermansen.
