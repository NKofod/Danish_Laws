Bekendtgørelse om uddannelsen til  

 kølemontør I medfør af § 4, stk. 2, i lov om erhvervsuddannelser,  

 jf. lovbekendtgørelse nr. 724 af 25. juli 2000, fastsættes:
Kapitel 1 Uddannelsen § 1. Uddannelsens formål er, at eleven  

 gennem skoleundervisning og praktikuddannelse opnår kompetence som  

 kølemontør.
Uddannelsens mål § 2. Den uddannede kølemontør skal,  

 under iagttagelse af gældende miljø- og sikkerhedsbestemmelser,  

 kunne udføre alle arbejdsprocesser, der forekommer inden for det  

 område, uddannelsen retter sig imod.
Stk. 2. Den uddannede kølemontør skal  

 selvstændigt kunne planlægge og udføre arbejde på  

 alle typer køle- og varmepumpeanlæg i overensstemmelse med  

 gældende kvalitetskrav og ved anvendelse af tekniske specifikationer  

 på dansk og engelsk.
Den uddannede skal selvstændigt kunne  

 anvende informationsteknologi i forbindelse med den daglige produktion,  

 herunder til søgning og fremskaffelse af relevant teknisk-faglig  

 information.
Stk. 3. Den uddannede kølemontør skal endvidere  

 kunne 1)	udføre arbejdet på køleanlæg med  

 ubegrænset kølemiddelfyldning af alle  

 kølemiddeltyper, 2)	vurdere et anlægs tilstand og vejlede om reparation ud fra  

 kundens ønsker om driftsøkonomi, driftssikkerhed og opfyldelse  

 af specifikke miljøkrav, 3)	foretage arbejds- og ressourceplanlægning i forhold til  

 økonomi og kvalitetskrav, 4)	yde kundeservice, herunder vejledning i brugen af  

 køletekniske installationer, 5)	kommunikere og rapportere fagligt om arbejdets udførelse, 6)	udføre arbejdet under iagttagelse af gældende  

 miljø- og sikkerhedskrav og 7)	indgå i samarbejdsprocesser og deltage i projektorganiserede  

 opgaver.
Kapitel 2 Uddannelsens varighed og struktur m.v.
 § 3. Uddannelsen er henført til den  

 erhvervsfaglige fællesindgang for Håndværk og teknik, jf.  

 § 14, stk. 2, i lov om erhvervsuddannelser.
 Stk. 2. Det faglige udvalg for uddannelsen er Det faglige  

 Udvalg for Maskiner og Værktøj.
 § 4. Uddannelsen varer 4 år, jf. dog  

 § 6.
Stk. 2. Uddannelsen omfatter et obligatorisk  

 grundforløb på 20 uger, jf. bekendtgørelse om  

 grundforløb, og et hovedforløb, der omfatter praktikuddannelse  

 og 35 ugers obligatorisk skoleundervisning.
Eleven kan indlede uddannelsen  

 på skole med et grundforløb eller i en praktikvirksomhed.
Stk. 3. Den obligatoriske skoleundervisning i  

 hovedforløbet er opbygget af 3 skoleperioder på hver 10 uger, og  

 1 skoleperiode på 5 uger.
Skoleperioderne omfatter grundfag,  

 områdefag, bundne specialefag og valgfag, samt valgfri specialefag, der  

 eventuelt gennemføres som særlige skoleperioder inden den sidste  

 skoleperiode.
Den sidste skoleperiode placeres inden for de sidste 6  

 måneder af uddannelsestiden.
 Stk. 4. I grundforløbet har eleven mulighed for valgfri  

 undervisning, jf. grundforløbsbekendtgørelsen.  

 Hovedforløbet kan suppleres med valgfri undervisning  

 (påbygning), jf. hovedbekendtgørelsen og  

 erhvervsuddannelseslovens § 12, stk. 4.
 § 5. Det er en betingelse for at begynde på  

 skoleundervisningen i hovedforløbet, at eleven har gennemført  

 grundforløbet, jf. grundforløbsbekendtgørelsens regler  

 om udstedelse af grundforløbsbevis, og således efter skolens  

 samlede vurdering har opnået de nødvendige faglige og personlige  

 forudsætninger i grundfagene og de fælles områdefag i  

 henhold til reglerne om grundforløb samt i de områdefag i  

 grundforløbet, der er særlige for hovedforløbet, jf.  

 § 9.
Voksenuddannelsesforløb § 6. For personer, der er fyldt 25 år, og  

 som har relevant erhvervserfaring, kan skolen efter samråd med det  

 faglige udvalg tilrettelægge et særligt uddannelsesforløb,  

 bestående af perioder med henholdsvis skoleundervisning og  

 praktikuddannelse.
Varigheden af skoleundervisningen inklusive eventuelt  

 suppleringskursus, jf. § 7, må ikke overstige 55 uger.
 Stk. 2. Det faglige udvalg kan i særlige tilfælde  

 efter samråd med den eventuelle praktikvirksomhed dispensere fra  

 alderskravet og kravet til erhvervserfaring efter stk. 1.
 Stk. 3. Skoleundervisningen omfatter grundfag,  

 områdefag, specialefag og valgfag med de fastsatte mål.
 § 7. Det i § 6 nævnte  

 forløb kan begynder med et suppleringskursus, på indtil 20 uger,  

 der har til formål, at eleven på grundlag af forudgående  

 uddannelse og erhvervserfaring opnår kvalifikationer mindst svarende  

 til grundforløbet, jf. erhvervsuddannelseslovens §16. Skolen kan under  

 suppleringskurset foretage vurdering af elevens praktiske og teoretiske  

 kvalifikationer med henblik på afgørelse om merit i  

 uddannelsesforløbet i et forløb på indtil 2 uger, jf.  

 hovedbekendtgørelsen § 20, stk. 2. Det supplerende kursus  

 kan gennemføres uden uddannelsesaftale.
Fritagelse for dele af uddannelsen § 8. Eleven kan fritages for dele af uddannelsen,  

 jf. bekendtgørelse om erhvervsuddannelser  

 (hovedbekendtgørelsen) og bekendtgørelse om merit for visse fag  

 i ungdomsuddannelser mv. (meritbekendtgørelsen) samt på baggrund  

 af relevant uddannelse eller beskæftigelse, jf. anvisningerne i  

 vejledningen til bekendtgørelsen.
Kapitel 3 Skoleundervisningen § 9. Grundforløbet omfatter følgende  

 områdefag, der er særlige for det efterfølgende  

 hovedforløb:
1)	Grundlæggende køleteknik Begynderniveau Eleven kan redegøre for køleprocessen og for simple  

 køleanlægs opbygning og funktion og kan håndtere  

 kølemidler i overensstemmelse med gældende miljø- og  

 sikkerhedsforskrifter.
2)	Montage- og sammenføjningsteknik Begynderniveau Eleven kan udføre grundlæggende bearbejdning, montage og  

 sammenføjning af rør og komponenter til  

 køleanlæg.
3)	Styringsteknik Begynderniveau Eleven kan redegøre for de grundlæggende principper for  

 opbygning af elektriske kredsløb ved styring af  

 køleanlæg.
 Stk. 2. De områdefag, der er nævnt i stk. 1,  

 varer i alt 5 uger.
 § 10. Undervisningen i hovedforløbet  

 omfatter følgende grundfag, jf. bekendtgørelse om  

 grundfag:
 1)	Dansk, niveau F.
 2)	Fremmedsprog, engelsk, niveau F.
 3)	Materialeforståelse, 1 uge.
 4)	Naturfag, niveau F.
 5)	Produktudvikling, produktion og service, modul 1 og 2, af 2 ugers  

 varighed.
 Stk. 2. De grundfag, der er nævnt i stk. 1, varer i  

 alt 9 uger.
 § 11. Undervisningen i hovedforløbet  

 omfatter følgende områdefag:
1)	Små køleanlæg Rutineniveau Eleven kan montere og udføre eftersyn på små  

 køleanlæg med tilhørende automatik i overensstemmelse med  

 gældende sikkerheds- og miljøforskrifter.
2)	Kommercielle køleanlæg Avanceret niveau Eleven kan a)	montere kommercielle køleanlæg, b)	anvende elektronisk automatik og netværk ved styring af  

 køleanlæg, c)	redegøre for og i praksis anvende gældende  

 miljø- og sikkerhedsregler ved montage og demontage af alle typer  

 køleanlæg indeholdende gruppe-I- kølemidler og d)	redegøre for relevant gældende lovgivning og i henhold  

 til denne foretage lovpligtige eftersyn på kommercielle  

 køleanlæg.
3)	Industrielle køleanlæg Avanceret niveau Eleven kan opbygge og idriftsætte industrielle  

 køleanlæg og har indsigt i relevant gældende lovgivning  

 således at eleven kan foretage lovpligtige eftersyn på  

 industrielle køleanlæg.
Eleven har kendskab til gældende  

 miljø- og sikkerhedsregler for udførelse af montage og  

 demontage af køleanlæg indeholdende gruppe I og II  

 kølemidler.
4)	Termisk sammenføjning Rutineniveau Eleven kan udføre svejsning af rør med fuld  

 gennemsvejsning i overensstemmelse med branchens kvalitetskrav samt  

 udføre hårdlodning af rørinstallationer.
 Stk. 2. Undervisningen i områdefag i  

 hovedforløbet varer i alt 10 uger.
 § 12. Undervisningen i hovedforløbet  

 omfatter følgende bundne specialefag:
1)	Køleteknik Avanceret niveau Eleven kan foretage beregninger af energitransport, varmetransmission  

 og kuldeydelse for givne køleprocesser.
Eleven kan tegne og analysere  

 kredsprocesser for køleanlæg samt dimensionere og energioptimere  

 køleanlæg ud fra givne kapacitetsbehov.
2)	Specielle køleanlæg Avanceret niveau Eleven har kendskab til gældende relevante miljø- og  

 sikkerhedsregler for udførelse af montage og demontage af  

 køleanlæg indeholdende alle typer kølemidler og  

 kan a)	sætte sig ind i specielle køleanlægs opbygning og  

 virkemåde, b)	redegøre for specielle automatik-systemer til styring af  

 køleanlæg og c)	redegøre for gældende relevant lovgivning og i henhold  

 til denne foretage lovpligtige eftersyn på specielle  

 køleanlæg.
 Stk. 2. De i stk.1 nævnte bundne specialefag varer i alt  

 9 uger.
 § 13. Undervisningen i hovedforløbet  

 omfatter endvidere valgfri specialefag, der repræsenterer en  

 række variable muligheder for elevens yderligere specialisering inden  

 for områderne:
 1)	Sammenføjningsteknik.
 2)	Lavtemparaturanlæg.
 3)	Sekundære kølesystemer.
 4)	Klimateknik.
 5)	Vand- og varmeinstallation.
 6)	Miljø.
 7)	PLC.
Stk. 2. Ved slutningen af 3. skoleperiode i  

 hovedforløbet orienterer skolen eleven og virksomheden om  

 valgmulighederne.
Valget af valgfri specialefag meddeles skriftligt til  

 skolen af eleven og virksomheden inden påbegyndelsen af 4. skoleperiode  

 i hovedforløbet, eller den af skolen fastsatte tidsgrænser.
 Stk. 3. De valgfri specialefag varer i alt 2 uger.
§ 14. Undervisningen i hovedforløbet  

 omfatter endvidere valgfag.
Undervisningen følger reglerne for  

 valgfag, jf. hovedbekendtgørelsen.
 Stk. 2. Valgfag varer i alt 5 uger.
Praktikuddannelsen § 15. Praktikuddannelsen omfatter følgende  

 arbejdsområder og funktioner:
 1)	Medvirken ved planlægning og metodefastlæggelse af  

 køletekniske opgaver.
 2)	Tildannelse, montage og reparation af rør og  

 rørelementer til køle- og varmepumpeanlæg.
 3)	Montage, start, indregulering, eftersyn og service på alle  

 typer køleanlæg.
 4)	Instruktion og vejledning af brugere om  

 køleanlæg.
 Stk. 2. Målene med praktikuddannelsen er:
 1)	Eleven skal kunne medvirke ved tilrettelæggelse og kalkulation  

 af køletekniske arbejdsopgaver.
 2)	Eleven skal kunne udarbejde den til til opgaverne fornødne  

 dokumentation.
 3)	Eleven skal selvstændigt kunne opbygge, idriftsætte og  

 indregulere anlæg af typerne små køleanlæg,  

 kommercielle køleanlæg, industrielle køleanlæg og  

 specielle køleanlæg.
 4)	Eleven skal selvstændigt kunne udføre  

 reparationsopgaver og service på alle typer køleanlæg.
 5)	Eleven skal kunne udføre alle arbejdsopgaver, jf. stk.1,  

 under iagttagelse af gældende miljø- og  

 sikkerhedsbestemmelser.
 Uddannelsesbog mv.
§ 16. De skolevejledninger, som skolen udsteder  

 efter de enkelte skoleophold, og de praktikerklæringer, som  

 virksomheden udsteder efter de enkelte praktikophold, indgår i elevens  

 uddannelsesbog, jf. hovedbekendtgørelsen og  

 retsbekendtgørelsen.
Indholdet af skolevejledingerne og  

 praktikerklæringerne følger reglerne i  

 retsbekendtgørelsen.
 Stk. 2. Valg af valgfri specialefag, jf. § 13,  

 stk. 1, registreres i elevens personlige uddannelsesplan og underskrives  

 af elev og virksomhed.
Kapitel 4 Karaktergivning § 17. Bekendtgørelsen om karakterskala  

 anvendes. 13-skalaen anvendes, jf. dog stk. 2.
 Stk. 2. Ved valgfri specialefag, der er fælles for  

 arbejdsmarkedsuddannelser og erhvervsuddannelser kan anvendes andre  

 betegnelser, hvis det fremgår af de nærmere retningslinier.
Skolens bedømmelse § 18. Bedømmelse af grundfag følger  

 reglerne herom, jf. grundfagsbekendtgørelsen.
 Stk. 2. Bedømmelse af valgfag følgerne reglerne  

 for de pågældende fag, jf. hovedbekendtgørelsen.
 Stk. 3. Ved afslutningen af et områdefag eller  

 specialefag gives en afsluttende standpunktskarakter.
 Afsluttende prøver (eksamen) m.v.
§ 19. I den sidste skoleperiode, afholder skolen  

 som led i undervisningen en afsluttende eksamen, der samtidig udgør en  

 svendeprøve.
Bekendtgørelse om eksamensordning ved  

 erhvervsskolerne m.v. finder anvendelse.
Eksamenen består af en  

 mundtlig prøve og en praktisk prøve.
 Stk. 2. Opgaverne stilles af skolen efter samråd med det  

 faglige udvalg.
 Stk. 3. Elevernes løsning af opgaverne bedømmes  

 af en lærer (eksaminator) udpeget af skolen og to skuemestre (censorer)  

 udpeget af det faglige udvalg.
§ 20. Den mundtlige prøve består af  

 opgaver inden for uddannelsens mål i grundfag, områdefag og  

 specialefag.
Den mundtlige besvarelse gennemføres inden for 25  

 minutter.
Forinden besvarelsen tildeles eleven 25 minutters forberedelsestid.  

 Under forberedelsen må anvendes personlige notater samt elektronisk  

 tilgængelig eller medbragt faglitteratur.
Stk. 2. Den praktiske prøve består af en eller  

 flere opgaver inden for, som eleven gennemfører i forbindelse med  

 skoleundervisningens sidste 3 uger.
Eleven udfører opgaverne inden for  

 75 klokketimer.
 § 21. Læreren og de to censorer giver samlet  

 en karakter for henholdsvis den mundtlige og den praktiske prøve.
 Stk. 2. Ved bedømmelsen af den praktiske prøve  

 lægges vægt på:
 1)	Elevens teknisk-faglige kompetencer inden for de områder, der  

 er omfattet af uddannelsens mål.
 2)	Elevens almen-faglige og personlige kompetencer inden for faglig  

 kommunikation, arbejdsplanlægning og -dokumentation samt miljø-  

 og kvalitetsbevidsthed.
 Stk. 3. Eleven har bestået, hvis mindst karakteren er  

 6,0 er opnået i hver af prøverne.
Sygeeksamen og ny eksamen (eller prøve) § 22. Sygeeksamen og ny eksamen (omprøve)  

 følger bekendtgørelse om eksamensordning på  

 erhvervsskolerne mv.
 Stk. 2. Der aflægges kun ny prøve i de  

 delprøver, hvor karakteren i den første prøve er under  

 6.
Skolebevis og afsluttende praktikerklæring § 23. Skolebevis udstedes i henhold til  

 hovedbekendtgørelsen og eksamensbekendtgørelsen når  

 skoleundervisningen er gennemført, jf. stk. 2.
 Stk. 2. Følgende betingelser skal være opfyldt,  

 for at der kan udstedes skolebevis:
 1)	Eleven har opnået mindst karakteren 6 som gennemsnit af alle  

 afsluttende prøvekarakterer eller standpunktskarakterer i grundfag i  

 hovedforløbet.
 2)	Eleven har opnået mindst karakteren 6 i hvert enkelt  

 områdefag og specialefag i hovedforløbet eller har  

 gennemført faget efter reglerne for faget jf. § 17,  

 stk. 2.
 3)	Eksamen efter §§ 19 og 20 skal være  

 bestået.
 Stk. 3. Hvis betingelserne for udstedelse af skolebevis ikke  

 er opfyldt, udsteder skolen en skolevejledning.
 § 24. Praktikvirksomheden udsteder afsluttende  

 praktikerklæring, når praktiktiden i virksomheden er afsluttet,  

 jf. § 36 i hovedbekendtgørelsen.
Uddannelsesbevis § 25. Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence inden for uddannelsen, jf. § 1.
 Stk. 2. Uddannelsesbeviset udstedes i henhold til  

 hovedbekendtgørelsen og eksamensbekendtgørelsen, når  

 skolebevis er udstedt og afsluttende praktikerklæring(er) for  

 praktikuddannelsen er udstedt.
Kapitel 5 Ikrafttrædelses- og overgangsbestemmelser § 26. Bekendtgørelsen træder i kraft  

 den 1. januar 2001.
 Stk. 2. Samtidig ophæves bekendtgørelse nr. 268  

 af 14. april 1994 om uddannelsen til kølemontør, jf. dog  

 stk. 3.
 Stk. 3. Den i stk. 2 nævnte bekendtgørelse  

 finder dog anvendelse for elever med uddannelsesaftale, der er begyndt  

 på 3. skoleperiode på ikrafttrædelsestidspunktet.
 Stk. 4. Skolen fastsætter efter samråd med det  

 lokale uddannelsesudvalg eventuelle overgangsordninger for elever, der er  

 begyndt på uddannelsen eller de i stk. 5 nævnte  

 skoleperioder efter tidligere regler.
 Stk. 5. Elever, der har gennemført 2. skoleperiode i  

 følgende uddannelser, er fritaget for det obligatoriske  

 grundforløb i uddannelsen, herunder de uddannelsesrettede  

 områdefag for uddannelsen til kølemontør.
 1)	Finmekanikeruddannelsen.
 2)	Industriteknikuddannelsen.
 3)	Værktøjsmageruddannelsen.
 4)	Maskinuddannelsen.
