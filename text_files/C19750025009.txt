 Eksemplarer af lovbekendtgørelse nr. 521 af 2. oktober 1975 af lov om  

 særlig indkomstskat m.v. er tidligere udsendt.
 I nærværende cirkulære, der træder i stedet for skattedepartementets  

 cirkulærer nr. 226 af 19. oktober 1972 og nr. 182 af 3. august 1973 for så  

 vidt angår dette cirkulæres bestemmelser om særlig indkomstskat, gøres der  

 nærmere rede for reglerne om beskatning af særlig indkomst af fortjeneste ved  

 salg af fast ejendom efter de ændringer, der er gennemført ved lov nr. 189 af  

 22. maj 1975.
 Disse ændringer er i det væsentlige følgende:
I.
Skattepligtig fortjeneste.
 1. Reglerne om beskatning som særlig indkomst af  

 fortjeneste ved afståelse af fast ejendom findes i § 2, nr. 13, samt §§ 2A,  

 2B, 2C, 7A, 18A, 18B og 19 i lovbekendtgørelse nr. 521 af 2. oktober 1975.
 Om ikrafttrædelsen af de ved lov nr. 189 af 22. maj 1975 gennemførte  

 ændringer henvises til pkt. 41-46.
Reglerne omfatter også afståelser af fast ejendom, der er beliggende i  

 udlandet, når sådanne ejendomme tilhører her i landet fuldt skattepligtige  

 fysiske eller juridiske personer.
Endvidere omfatter bestemmelserne  

 fortjenester hidrørende fra afståelser af middelbare ejendomsrettigheder over  

 fast ejendom, således f.eks. erstatninger for pålagte fredningsservitutter  

 eller vederlag for at tilstå en anden køberet til en ejendom, idet ejeren  

 gennem modtagelsen af vederlaget for køberetten påtager sig en  

 rådighedsindskrænkning.
Hvis der i anledning af skade på en bygning, indtruffet den 1. januar 1973  

 eller senere, udbetales ejeren en forsikrings- eller erstatningssum,  

 sidestilles det indvundne beløb med en salgssum.
Tilsvarende gælder ved  

 udbetaling af erstatning i anledning af ekspropriation, der har fundet sted  

 efter dette tidspunkt.
 Bestemmelserne finder anvendelse ved ejerskifte i forbindelse med dødsfald  

 i det nedenfor i afsnit VI anførte omfang.
 2. Om beskatning af særlig indkomst hidrørende fra  

 fortjenester ved afståelse af fast ejendom i følgende tilfælde bemærkes:
A.
Spekulations- eller næringssalg.
 Beskatning som særlig indkomst finder ikke sted, hvor fortjenesten efter  

 de gældende regler skal medregnes til den skattepligtige almindelige  

 indkomst, fordi den afståede ejendom er erhvervet som led i den  

 skattepligtiges næringsvej eller i spekulationsøjemed, jfr.  

 lovbekendtgørelsens § 3, stk. 1, nr. 2.
B.
Salg der omfattes af loven om frigørelsesafgift m.v.
Hvor der ved afståelse af fast ejendom skal svares afståelsesafgift i  

 henhold til bestemmelserne i lov om frigørelsesafgift m.v. af fast ejendom,  

 skal der ikke svares særlig indkomstskat, jfr. skattedepartementets cirkulære  

 nr. 213 af 24. august 1970 om frigørelsesafgift.
Det gælder, uanset om  

 opgørelsesreglerne i lov om frigørelsesafgift m.v. fører til et afgiftspålæg  

 eller ej.
C.
Afståelse af mindre parcelhusejendomme og ejerlejligheder.
Ifølge lovbekendtgørelsens § 2A, stk. 1, 1. pkt., svares der ikke særlig  

 indkomstskat af fortjeneste ved afståelse af en- og tofamilieshuse, herunder  

 sommerhuse samt ejerlejligheder.
Det er en betingelse, at ejeren eller hans  

 husstand har beboet huset eller lejligheden i mindst 2 år af det tidsrum,  

 hvori han har ejet boligen.
For så vidt angår udstykkede ejerlejligheder,  

 regnes 2 års fristen fra udstykningens approbation.
Med hensyn til en- og  

 tofamilieshusene gælder denne fritagelse dog kun, når følgende to betingelser  

 samtidig er opfyldt:
Fortjeneste ved afståelse af et en- eller tofamilieshus på lejet grund  

 anses for at være omfattet af fritagelsesbestemmelsen, når huset har tjent  

 som bolig for ejeren eller hans husstand i mindst 2 år af det tidsrum, hvori  

 han har ejet boligen.
Størrelsen af den lejede grund er her uden betydning.
D.
Afståelse af visse større parcelhusejendomme.
 Ifølge lovbekendtgørelsens § 2A, stk. 1, nr. 2 og 3, skal der - hvis  

 betingelserne for skattefritagelse i øvrigt er opfyldt - ikke svares særlig  

 indkomstskat af fortjenesten ved afståelse af en- og tofamilieshuse med et  

 samlet grundareal på 1400 kvm. eller derover, såfremt der enten ifølge  

 offentlig myndigheds bestemmelse ikke fra ejendommen kan udstykkes grund til  

 selvstændig bebyggelse, eller udstykning ifølge erklæring fra  

 statsskattedirektoratet vil medføre væsentlig værdiforringelse af restarealet  

 eller den bestående bebyggelse.
 Erklæring om, hvorvidt der fra en ejendom vil kunne udstykkes grund til  

 selvstændig bebyggelse, indhentes for ejendomme beliggende i byzone eller i  

 sommerhusområde hos den kommunale bygningsmyndighed og for ejendomme  

 beliggende i landzone hos amtsrådet, jfr. §§ 6-9 i by- og landzoneloven.
 Statsskattedirektoratets erklæring om, hvorvidt udstykning vil medføre  

 væsentlig værdiforringelse af restarealet eller den bestående bebyggelse, må  

 afgives på grundlag af forholdene på salgstidspunktet, og bindende udtalelse  

 kan derfor først afgives, når salget har fundet sted.
Forinden ejeren retter henvendelse til statsskattedirektoratet om en sådan  

 erklæring, bør han undersøge, om der som følge af servitutter som led i  

 byplanvedtægt eller anden offentlig regulering ikke kan udstykkes grund fra  

 ejendommen til selvstændig bebyggelse, og ikke kan forventes dispensation fra  

 de pågældende servitutter.
Det samme gælder privatretlige servitutter, der er  

 undergivet offentlig påtaleret.
Statsskattedirektoratet kan, når ganske særlige omstændigheder foreligger,  

 indrømme hel eller delvis fritagelse i tilfælde, hvor ejeren eller hans  

 husstand ikke har boet i huset i mindst 2 år af det tidsrum, hvori han har  

 ejet boligen.
Fritagelse vil normalt blive indrømmet, såfremt stillingsskifte  

 har nødvendiggjort erhvervelse af anden bolig.
Bestemmelserne i lovbekendtgørelsens § 2A kan også bringes i anvendelse,  

 selv om skatteyderen tillige har benyttet ejendommen i sit erhverv, såfremt  

 ejendommen uanset den erhvervsmæssige anvendelse har karakter af en- eller  

 tofamilieshus, ejerlejlighed eller evt. sommerhusejendom og i overvejende  

 grad må siges at tjene til beboelsesformål.
Ved denne bedømmelse må afgørende  

 vægt lægges på ejendommens karakter, men også den faktiske fordeling af  

 arealet mellem beboelsesformål og erhvervsmæssig benyttelse kan være  

 vejledende.
 Statsskattedirektoratets afgørelser om dispensation fra 2-års-fristen kan  

 påklages til skattedepartementet.
E.
Erstatninger vedrørende fast ejendom.
 Fortjeneste, der er indvundet ved modtagelse af en erstatnings- eller  

 forsikringssum i anledning af indtruffen skade eller ekspropriation, skal  

 medregnes ved opgørelsen af særlig indkomst.
 Retten til ekspropriationserstatning må anses for erhvervet ved den  

 endelige beslutning om ekspropriationens foretagelse, uanset om erstatningens  

 størrelse først fastsættes på et senere tidspunkt.
 Som erstatninger ved ekspropriation anses i denne forbindelse også  

 fredningserstatninger, men ikke erstatninger, udbetalt i henhold til by- og  

 landzonelovens § 12.
F.
Ejendomsoverdragelser mellem ægtefæller.
 Ejendomsoverdragelser mellem sambeskattede ægtefæller og mellem ægtefæller  

 i forbindelse med separation eller skilsmisse betragtes ikke som afståelser,  

 der kan bringe bestemmelserne om særlig indkomstbeskatning i anvendelse.
G.
Afståelse af fast ejendom, tilhørende foreninger m.v.
 De i selskabsskattelovens § 1, stk. 1, nr. 6, omhandlede foreninger,  

 korporationer, stiftelser, legater og selvejende institutioner skal ikke ved  

 deres indkomstopgørelse medregne særlig indkomst hidrørende fra afståelse af  

 fast ejendom, medmindre ejendommen har tilknytning til indkomstskattepligtig  

 virksomhed.
II.
Opgørelse af fortjenesten.
3. Den fortjeneste ved afståelse af fast ejendom, der  

 skal beskattes som særlig indkomst, opgøres for hvert indkomstår for sig.
For  

 den enkelte afståede ejendom opgøres såvel afståelsesvederlaget som den  

 regulerede anskaffelsessum efter reglerne i lovbekendtgørelsens § 7A.  

 Forskellen mellem disse to beløb udgør den regulerede fortjeneste.
 Afståelsesvederlaget.
4. Udgangspunktet for opgørelsen af  

 afståelsesvederlaget er det beløb, der er anført i overdragelsesdokumentet  

 (normalt salgssum ifølge skøde eller slutseddel - evt. med tillæg af vej- og  

 kloakgæld, der overtages uden for salgssummen). Hvis overdragelsen omfatter  

 andre aktiver end den faste ejendom, skal der kun regnes med den del af  

 beløbet, som er vederlag for denne.
Ved gaveoverdragelser skal ejendommen  

 betragtes som afstået til den værdi, der lægges til grund ved beregning af  

 gaveafgift eller indkomstskat af gaven.
Hvis gaven ikke er afgifts- eller  

 indkomstskattepligtig, går man også ud fra handelsværdien på  

 overdragelsestidspunktet, og denne værdi må da ansættes alene til brug ved  

 opgørelsen af afståelsesvederlaget.
Hvis en del af afståelsesvederlaget berigtiges ved udstedelse af et  

 pantebrev til den hidtidige ejer (sælgerpantebrev), skal der ved opgørelsen  

 af afståelsesvederlaget tages hensyn til pantebrevets kursværdi ved handelens  

 indgåelse.
Sælges eller indløses pantebrevet senere for et andet beløb end  

 det, der er regnet med ved opgørelsen af afståelsesvederlaget, giver dette  

 ikke anledning til ændring af denne opgørelse.
Sker salget eller indløsningen  

 af pantebrevet kort tid efter ejendomshandelen, vil salgssummen  

 (indløsningssummen) for pantebrevet være vejledende for fastsættelsen af den  

 kursværdi, der skal lægges til grund ved opgørelsen af afståelsesvederlaget.  

 Hvis pantebrevets kursværdi er under pari, skal der ved opgørelsen af  

 vederlaget fradrages et beløb svarende til forskellen mellem pantebrevets  

 pålydende og dets kursværdi.
Er kursværdien over pari, skal forskellen mellem  

 kursværdien og pantebrevets pålydende lægges til ved opgørelsen af  

 vederlaget.
 Omfatter afståelsen såvel fast ejendom som andre aktiver og berigtiges  

 afståelsesvederlaget herfor helt eller delvis ved udstedelse af et pantebrev,  

 skal forskellen mellem pantebrevets pålydende og dets kursværdi fordeles  

 forholdsmæssigt på de enkelte aktiver i forhold til deres andel af det  

 samlede afståelsesvederlag.
Afståelsesvederlaget nedsættes endvidere med de salgsomkostninger, som den  

 skattepligtige har måtte afholde.
Den i lov nr. 419 af 15. september 1972 om  

 en særlig afgift ved overdragelse af fast ejendom hjemlede afgift på 2,50  

 pct. kan ikke fradrages ved opgørelsen af afståelsesvederlaget.
Såfremt der i forbindelse med afståelsen af en fast ejendom foretages  

 belåning eller omprioritering af denne, og det er et led i selve  

 salgsaftalen, at sælgeren er forpligtet til at bære omkostningerne herved,  

 herunder kurstab, kan disse udgifter fradrages i afståelsesvederlaget.
Det  

 samme gælder udgifter til arbejder, der efter afhændelsen udføres for  

 sælgerens regning.
Derimod kan engangsbeløb, som sælgeren, når en hidtil  

 udlejet lejlighed sælges som ejerlejlighed, er pligtig at indbetale til  

 binding i Grundejernes Investeringsfond, ikke fradrages i  

 afståelsesvederlaget.
Den del af afståelsesvederlaget, der berigtiges ved, at  

 køberen påtager sig en aftægtsforpligtelse, kan heller ikke fradrages i  

 afståelsesvederlaget.
Det samme gælder en rentedekort, der skyldes, at  

 sælgeren har forlangt den kontante del af købesummen betalt før overtagelsen.
 Indtræffer der en skade på en bygning, f.eks. ved brand, anses bygningen  

 eller den skadelidte del af denne for afstået for den forsikringssum, der  

 opnås.
 Den regulerede anskaffelsessum.
5. Er hele den afståede ejendom erhvervet den 1.  

 januar 1966 eller senere, opgøres anskaffelsessummen til det beløb, der er  

 anført i overdragelsesdokumentet (normalt købesum ifølge skøde eller  

 slutseddel - evt. med tillæg af vej- og kloakgæld, der overtages uden for  

 købesummen). Hvis overdragelsen omfatter andre aktiver end den faste ejendom,  

 skal der kun regnes med den del af beløbet, som er vederlag for denne.
Er  

 ejendommen erhvervet ved gave, betragtes den som anskaffet for den værdi, der  

 er lagt til grund ved beregningen af gaveafgift eller indkomstskat af gaven.  

 Har der ikke været svaret gaveafgift eller indkomstskat, lægges  

 handelsværdien på erhvervelsestidspunktet også til grund, og denne værdi må  

 da ansættes alene til brug ved opgørelsen af den regulerede anskaffelsessum.
Hvis den afståede ejendom ikke i sin helhed er anskaffet inden for et  

 kalenderår, skal anskaffelsesudgifterne opgøres for hvert kalenderår for sig.  

 Dette har bl.a. betydning for det nedenfor under punkt 9 omtalte varierende  

 procenttillæg.
Det her anførte gælder også, hvor den skattepligtige har et  

 fra kalenderåret afvigende regnskabsår.
Har ejeren i sin besiddelsestid  

 opført bygning eller foretaget tilbygning på ejendommen, skal udgiften hertil  

 medregnes til den regulerede anskaffelsessum og ved procenttillæggets  

 beregning henføres til det kalenderår, hvori bygningen er fuldført.
Dog kan  

 udgifter til retablering efter skader, indtruffet før den 1. januar 1973, kun  

 medregnes i det omfang, de overstiger den modtagne forsikringssum.
Udgifter til forbedringer af grund og bygninger kan, forudsat at  

 forbedringerne rent faktisk er udført i ejerens besiddelsestid, uanset  

 betalingstidspunktet, ligeledes medregnes til den regulerede anskaffelsessum.  

 Ved beregningen af procenttillægget henføres de til det kalenderår, hvori  

 forbedringen er fuldført.
Dette gælder, uanset om der måtte være foretaget  

 afskrivninger.
Den del af forbedringsudgifterne, der er afholdt ved tilskud i henhold til  

 de ved lov nr. 127 af 22. april 1975 fastsatte regler om statstilskud til  

 forbedring m.v. af beboelsesejendomme, kan ikke medtages ved opgørelsen af  

 den regulerede anskaffelsessum.
Ligeledes kan værdi af eget arbejde - bortset  

 fra tilfælde, hvor værdien i forvejen er beskattet efter de for  

 bygningshåndværkere gældende regler - ikke tillægges anskaffelsessummen.
Vedligeholdelsesudgifter, der er fratrukket i ejerens skattepligtige  

 indkomst, eller for hvilke det i ligningslovens § 15G omhandlede  

 standardfradrag for vedligeholdelse er trådt i stedet, kan heller ikke  

 tillægges.
Hvis udgifterne til de forbedringer, der er fuldført inden for et  

 kalenderår, ikke overstiger 1.000 kr., medregnes de ikke til den regulerede  

 anskaffelsessum.
 Til den for et kalenderår opgjorte anskaffelsessum lægges  

 handelsomkostninger, som den skattepligtige har afholdt i forbindelse med  

 erhvervelsen.
 Et i forbindelse med anskaffelsens finansiering eller ved senere belåning  

 eller omprioritering konstateret kurstab kan ikke tillægges  

 anskaffelsessummen.
Hvis en del af anskaffelsessummen er berigtiget ved udstedelse af et  

 pantebrev, skal der ikke ved opgørelsen af den regulerede anskaffelsessum  

 tages hensyn til, at pantebrevets kursværdi eventuelt afviger fra dets  

 pålydende.
Det får heller ikke indflydelse på opgørelsen af den regulerede  

 anskaffelsessum, om ejeren senere har indløst pantebrevet i ejendommen til en  

 kurs, der afviger fra pantebrevets pålydende.
 Er en del af anskaffelsessummen berigtiget ved, at den skattepligtige har  

 påtaget sig en aftægtsforpligtelse, skal der ikke ved opgørelsen af den  

 regulerede anskaffelsessum foretages fradrag for aftægtsforpligtelsens  

 kapitalværdi.
 Anskaffelsessummen forhøjes med visse procenttillæg, se herom nærmere  

 nedenfor under punkt 9.
 6. Er hele den afståede ejendom erhvervet før den 1.  

 januar 1966, kan den skattepligtige vælge mellem at opgøre anskaffelsessummen  

 enten på grundlag af de faktiske udgifter efter reglerne ovenfor under punkt  

 5 eller på grundlag af den ejendomsværdi, hvortil den afståede ejendom er  

 ansat ved 13. almindelige vurdering.
Udgifter til forbedringer, der er fuldført før den 1. januar 1966, men som  

 ikke er taget i betragtning ved 13. almindelige vurdering, tillægges  

 ejendomsværdien, såfremt udgifterne har oversteget 1.000 kr.
Der vil normalt  

 være tale om forbedringer, der er fuldført i tiden 1. august-31. december  

 1965; hersker der tvivl om, hvorvidt sådanne forbedringer er taget i  

 betragtning ved vurderingen, kan oplysning herom indhentes hos  

 statsskattedirektoratet.
 Udgifter til forbedringer, der er fuldført den 1. januar 1966 eller  

 senere, tillægges efter reglerne i punkt 5.
 Varige værdiforringelser, som er indtruffet efter 13. almindelige  

 vurdering, f.eks. som følge af grusgravning, skal fratrækkes ejendomsværdien.
 Anskaffelsessummen, således som opgjort efter reglerne ovenfor under a)  

 eller b), forhøjes med visse procenttillæg, se herom nærmere nedenfor under  

 punkt 9.
 7. Er en del af ejendommen erhvervet før 1. januar  

 1966, medens resten er erhvervet senere, opgøres anskaffelsessummen for den  

 del af ejendommen, der er anskaffet den 1. januar 1966 eller senere, samt  

 udgifter til forbedringer, der er fuldført i samme tidsrum, altid efter  

 reglerne ovenfor under punkt 5.
 For så vidt angår den del af ejendommen, der er anskaffet før den 1.  

 januar 1966, kan den skattepligtige vælge at opgøre anskaffelsessummen efter  

 reglerne i punkt 6.
 Afståelse af en del af en ejendom.
8. Afstås en del af en ejendom (f.eks. ved frasalg af  

 en parcel med eller uden bygninger), skal den regulerede anskaffelsessum  

 opgøres på grundlag af den del af anskaffelsessummen, der kan henføres til  

 det afståede.
En tilsvarende opgørelsesmåde skal anvendes i tilfælde af  

 delvis skade på en ejendom.
Fremgangsmåden ved den fordeling af  

 anskaffelsessummen, der herefter må foretages, er den samme, som anvendes i  

 de tilfælde, hvor avance ved salg af en del af en ejendom er  

 indkomstskattepligtig, fordi salget sker i spekulationsøjemed eller som et  

 led i sælgerens næringsvej.
Ved denne fordeling af anskaffelsessummen skal der ikke alene tages hensyn  

 til det frasolgte areals størrelse i forhold til hele ejendommen, men der må  

 også lægges vægt på de forskellige arealdeles beliggenhed,  

 udnyttelsesmulighed og bonitet.
Endvidere må det tages i betragtning, om de  

 oprindelige bygninger var beliggende på det frasolgte areal eller på  

 restejendommen.
I nogle tilfælde vil værdien af denne blive formindsket på  

 grund af frasalget, og i så fald må der overføres en til værdiforringelsen  

 svarende del af anskaffelsessummen til den anskaffelsessum, der skal regnes  

 med for det solgte areal.
 De skattelignende myndigheder vil ved henvendelse til  

 statsskattedirektoratet kunne få en udtalelse angående fordelingen af  

 anskaffelsessummen.
Hvor ejendommen er erhvervet før den 1. januar 1966, skal der i den del af  

 anskaffelsessummen, der henføres til den afståede del af ejendommen,  

 foretages fradrag for en ejendommen eventuelt påhvilende afgiftspligtig  

 grundstigning på anskaffelsestidspunktet.
Der må derfor foretages en opdeling  

 af ejendommens afgiftspligtige grundstigning på dette tidspunkt; angående  

 denne fordeling vil der ligeledes kunne rettes henvendelse til  

 statsskattedirektoratet.
Hvor ejendomsværdien ved 13. almindelige vurdering  

 lægges til grund i stedet for anskaffelsessummen, skal der dog ikke foretages  

 fradrag for afgiftspligtig grundstigning, der påhvilede ejendommen ved  

 erhvervelsen.
Hvis der i ejerens besiddelsestid er opført bygninger eller  

 foretaget forbedringer på den afståede del af ejendommen, skal udgifterne  

 hertil lægges til anskaffelsessummen.
Udgifter til forbedringer kan dog kun  

 tages i betragtning, hvis udgiften vedrørende den afståede del af ejendommen  

 i det enkelte kalenderår overstiger 1.000 kr.
Også i disse tilfælde skal  

 opgørelsen af den regulerede anskaffelsessum af hensyn til det varierende  

 procenttillæg ske for hvert kalenderår for sig efter samme regler, som hvis  

 ejendommen var afstået på en gang.
Når en del af en fast ejendom eksproprieres, forekommer det, at der udover  

 ekspropriationssummen for det afståede areal med eventuelle bygninger gives  

 en særlig ulempeerstatning.
I disse tilfælde er der ofte tale om erstatning  

 for den forringelse af restejendommens værdi, som ekspropriationen medfører.  

 Det kan f.eks. være, at bygningerne efter ekspropriationen bliver  

 uhensigtsmæssigt store i forhold til det resterende areal.
Det kan også  

 forekomme, at ekspropriation af selv mindre arealer til vej besværliggør  

 driften af ejendommen.
Erstatning for sådanne ulemper må henregnes til den  

 afståelsessum, der danner grundlag for opgørelsen af den skattepligtige  

 fortjeneste.
Til gengæld må der ved opgørelsen af anskaffelsessummen for den  

 del af ejendommen, der eksproprieres, tages hensyn til de nævnte ulemper.  

 Anskaffelsessummen for de værdier, skatteyderen fratages ved  

 ekspropriationen, opgøres herefter som forskellen mellem hans anskaffelsessum  

 for hele ejendommen og restejendommens værdi på anskaffelsestidspunktet.
Man  

 må således anslå, hvad restejendommen ville have været værd på  

 anskaffelsestidspunktet, dersom ekspropriationen var sket allerede dengang.  

 Ved opgørelsen af fortjenester hidrørende fra afståelser af middelbare  

 ejendomsrettigheder anvendes samme fremgangsmåde.
 Procenttillæg.
9. De efter reglerne under punkterne 5-8 opgjorte  

 udgifter til anskaffelse og forbedringer forhøjes dels med et fast tillæg på  

 30 pct., dels med et varierende tillæg.
Det varierende tillæg udgør:
Ved beregningen af det varierende tillæg henføres udgifter til areal og bygninger til det år, hvor erhvervelsen har fundet sted, og forbedringsudgifter til det år, hvori forbedringen er fuldført.
 Tidspunktet for erhvervelse og afståelse.
10. Ved opgørelsen af den skattepligtige fortjeneste  

 har det i en række tilfælde betydning at fastslå, på hvilket tidspunkt ejendommen er erhvervet eller afstået.
Som foran nævnt kan den regulerede anskaffelsessum opgøres på forskelligt grundlag alt efter, om ejendommen er erhvervet inden udgangen af kalenderåret 1965 eller efter dette tidspunkt.
Endvidere skal der ved beregningen af det varierende procenttillæg til anskaffelsessummen tages hensyn til, i hvilket kalenderår erhvervelsen er sket eller hvornår en forbedring er fuldført.
Hvor ejendomsovergangen sker ved salg, anses erhvervelsen, henholdsvis afståelsen som hovedregel for sket på det tidspunkt, da der mellem køber og sælger er indgået en endelig og bindende aftale om ejendommens overdragelse.
Denne aftale vil normalt foreligge skriftligt.
Det er imidlertid ikke nødvendigt, at der er tinglyst skøde.
I de fleste tilfælde oprettes der ved aftalens indgåelse en slutseddel underskrevet af parterne, og datoen for denne vil da i reglen være afgørende.
Aftalen mellem parterne vil normalt indeholde betingelse om, at visse nærmere fastsatte vilkår for handelen opfyldes.
Der kan f.eks. være tale om købesummens erlæggelse eller offentlige myndigheders approbation af udstykning, frigørelse for landbrugsforpligtelse og lignende.
Uanset om sådanne vilkår først opfyldes på et senere tidspunkt, betragtes erhvervelsen, henholdsvis afståelsen af ejendommen i almindelighed som sket på det tidspunkt, hvor aftalen mellem parterne blev indgået.
For at en ejendom kan anses for erhvervet, henholdsvis afstået, må aftalen mellem parterne gå ud på, at ejendommen straks eller senere overtages af køberen på nærmere fastsatte vilkår.
En ejendom anses således ikke for afstået, hvis ejeren blot har indgået en aftale om, at en anden er berettiget - men ikke forpligtet til inden en forud fastsat frist at købe ejendommen for en bestemt købesum (køberet). Den omstændighed, at datoen for overtagelse af den faste ejendom er udskudt til et senere tidspunkt, må således ikke give anledning til forveksling med de tilfælde, hvor der alene er tillagt en anden køberet til en ejendom, uden at denne anden har forpligtet sig til at udnytte køberetten.
Har ejeren modtaget vederlag for at give en anden ret til at købe sin faste ejendom, anses dette vederlag dog som en afståelsessum vedrørende fast ejendom, jfr. foran under punkt 1.
Ejendomsovergang ved fusion af aktieselskaber anses ved lovens anvendelse for afståelse, henholdsvis erhvervelse.
Man skal dog herved henvise til lov nr. 143 af 2. maj 1967 om beskatning ved sammenslutning af aktieselskaber m.v., som ændret ved lov nr. 586 af 13. december 1972 og lov nr. 304 af 14. juni 1974,  

 hvorefter ministeren for skatter og afgifter, eller den han bemyndiger dertil, kan meddele tilladelse til skattefri sammenslutning.
Erhverves eller afstås en ejendom ved gavedisposition, anses erhvervelsen, henholdsvis afståelsen, for sket på det tidspunkt, da gavemodtageren er underrettet om gaven.
Om tidspunktet for erhvervelse og afståelse i forbindelse med dødsfald henvises til det nedenfor under afsnit VI anførte.
Afstås en ejendom ved ekspropriation, anses afståelsen for sket på tidspunktet for ekspropriationsforretningens foretagelse, jfr.
eksempelvis § 15 i lov nr. 186 af 4. juni 1964 om fremgangsmåden ved ekspropriation vedrørende fast ejendom.
Har ejeren i sin besiddelsestid opført bygninger på ejendommen eller udført forbedringer på denne, betragtes bygningen, henholdsvis forbedringen, som anskaffet på det tidspunkt, da den er fuldført.
Udbetales der i anledning af skade på en bygning en forsikringssum, anses bygningen eller den skadelidte del af denne for afstået i det år, hvor skaden er lidt.
 Beskatning af yderligere vederlag.
11. Det kan forekomme, at en ejendom afstås på sådanne  

 vilkår, at erhververen, hvis han afstår ejendommen, skal yde den tidligere ejer et yderligere vederlag for ejendommen (f.eks. en andel af den fortjeneste, han opnår ved afståelsen). I sådanne tilfælde skal den tidligere ejer give oplysning om det yderligere vederlag i sin selvangivelse for det indkomstår, hvori retten til beløbet er erhvervet.
Der skal foretages en ny opgørelse af særlig indkomst for den tidligere ejer.
Ved denne opgørelse skal fortjenesten beregnes, som om det samlede vederlag var opnået allerede i det indkomstår, hvor ejendommen blev afstået.
Denne omberegning skal foretages, selv om der ikke i det indkomstår, hvor ejendommen blev afstået, er konstateret nogen skattepligtig særlig indkomst.
Skal der som følge af omberegningen opkræves særlig indkomstskat hos den tidligere ejer, skal beløbet indbetales sammen med eventuel anden særlig indkomstskat, der pålignes den pågældende for det indkomstår, hvori retten til det yderligere vederlag erhverves.
 Regulering af den skattepligtige fortjeneste.
12. Ifølge § 7A, stk. 7, 2. pkt., foretages der i  

 indkomstårets samlede fortjeneste et fradrag på 40.000 kr.
Såfremt der i den samlede fortjeneste indgår fortjeneste, der er opgjort på grundlag af den ejendomsværdi, hvortil den afståede ejendom er ansat ved 13. almindelige vurdering, fradrages ifølge § 7A, stk. 7, 3. pkt., yderligere 60.000 kr.
Der vil således i disse tilfælde kunne foretages et samlet fradrag på 100.000 kr.
Fradragene efter § 7A, stk. 7, 2. og 3. pkt., kan ikke overstige indkomstårets samlede regulerede fortjeneste, og det særlige fradrag efter § 7A, stk. 7, 3. pkt., (60.000 kr.'s fradraget) er yderligere begrænset derved, at dette fradrag ikke kan overstige den del af indkomstårets fortjeneste, der er opgjort på grundlag af ejendomsværdien ved 13. almindelige vurdering.
 Man må derfor, hvor alene en del af en ejendom er erhvervet før 1.
januar 1966, og hvor den skattepligtige har valgt at opgøre den regulerede anskaffelsessum for denne del af ejendommen på grundlag af 13. almindelige vurdering, jfr. § 7A, stk. 5 og punkt  

 6, påse, at fradrag i henhold til § 7A, stk. 7, 3. pkt., ikke overstiger den del af fortjenesten, der kan henføres til den del af ejendommen, der er erhvervet før den 1. januar 1966. Overstiger denne del af fortjenesten de 60.000 kr. eller den rest heraf, der ikke måtte være anvendt inden for de 3 foregående indkomstår, kan der eventuelt yderligere ske fradrag efter § 7A, stk. 7, 2. pkt.
Der må i disse tilfælde foretages en fordeling af afståelsesvederlaget på de to dele af ejendommen, og til brug ved denne fordeling kan de skattelignende myndigheder indhente en udtalelse fra statsskattedirektoratet.
Endelig er fradragene begrænset derved, at den skattepligtige inden for en periode af 4 på hinanden følgende indkomstår højst kan opnå et samlet fradrag på 40.000 kr. efter bestemmelsen i § 7A, stk. 7, 2.
pkt., eller et samlet fradrag på 100.000 kr.,såfremt der inden for 4-års perioden har kunnet foretages fradrag efter bestemmelsen i § 7A, stk. 7, 3. pkt.
Det er ved anvendelsen af denne bestemmelse uden betydning, hvilke fradrag der er foretaget af skatteyderen i henhold til § 7 stk. 6, i lovbekendtgørelse nr. 435 af 18. juli 1973 eller tilsvarende bestemmelser i tidligere love.
Såfremt der i et indkomstårs samlede fortjeneste indgår fortjeneste,der er opgjort med 13. almindelige vurdering som udgangspunkt, skal der først foretages fradrag efter bestemmelsen i § 7A, stk. 7, 3. pkt. (60.000 kr.'s fradraget eller den rest heraf, der ikke måtte være anvendt inden for de 3 foregående indkomstår), og derefter foretages fradrag efter bestemmelsen i § 7A, stk. 7, 2. pkt.
 (40.000 kr.'s fradraget).
I det enkelte indkomstår skal fradrag foretages i videst muligt omfang, og den skattepligtige kan således ikke vælge at fradrage et mindre beløb, f.eks. fordi han ønsker at udnytte fradraget på 6.000 kr. ifølge § 9, stk. 1.
 Da fradragene efter § 7A, stk. 7, ifølge denne bestemmelses 6. pkt.
er begrænset inden for en periode af 4 på hinanden følgende indkomstår, er det nødvendigt for hvert enkelt indkomstår at fastslå, med hvilke beløb fradrag foretages efter henholdsvis 2. og 3. pkt.
 Ekspropriation.
13. For ejendomme, der er eksproprierede, hvormed  

 sidestilles frivilligt salg til erhververe, der efter formålet med erhvervelsen opfylder betingelserne for at ekspropriere ejendommene fradrages iflg. § 7A, stk. 6, 30.000 kr. i den i medfør af § 7A, stk. 1-5 eller stk. 11  opgjorte fortjeneste.
Overstiger den opgjorte fortjeneste på en ejendom, der er afstået ved ekspropriation, 30.000 kr., skal der i det overskydende beløb sammenlagt med eventuel fortjeneste på anden ejendom foretages fradrag efter bestemmelsen i § 7A, stk. 7.
Indgår der i den samlede fortjeneste på fast ejendom afstået ved en ekspropriation såvel fortjeneste opgjort med 13. almindelige vurdering som udgangspunkt som fortjeneste opgjort på grundlag af ejendommens faktiske anskaffelsesudgift, skal fradrag efter § 7A, stk. 6,  først foretages i den fortjeneste, der er  

 opgjort på grundlag af den faktiske anskaffelsesudgift.
14. Ifølge lovbekendtgørelsens § 2, nr. 13, forhøjes  

 for så vidt angår personer den efter ovenstående regler opgjorte fortjeneste på fast ejendom med 50 pct.
For så vidt angår selskaber, foreninger, korporationer og selvejende institutioner, der er undergivet fuld eller begrænset indkomstskattepligt til staten, forhøjes den skattepligtige fortjeneste med 100 pct.
 For dødsboer forhøjes den skattepligtige fortjeneste med 90 pct.
 Eksempler.
15. Nedenstående eksempler tjener til belysning af  

 opgørelsesreglerne i punkt 3-13.
 Eksempel 1.
Dette beløb skal, forinden det medregnes til den skattepligtige særlige indkomst, forhøjes efter reglerne herom i § 2, nr. 13, jfr.
 ovenfor pkt. 14.
I indkomstårene 1974 og 1975 har den skattepligtige således i alt opnået det fulde fradrag efter § 7A, stk. 7, og i resten af den 4-års periode, der begyndte med 1974 (d.v.s. i 1976 og 1977), vil han ikke kunne opnå noget fradrag efter denne bestemmelse.
I året 1978 vil derimod kunne foretages fradrag på indtil 60.000 kr. efter bestemmelsen i § 7A, stk. 7, 3. pkt., og et fradrag på indtil 14.860 kr. efter bestemmelsens 2. pkt., idet disse beløb sammen med de i indkomstårene 1975, 1976 og 1977 foretagne fradrag (25.140 kr.) udgør maksimumfradraget efter § 7A, stk. 7.
 Eksempel 2.
 En skattepligtig erhverver i 1963 en ubebygget grund for 15.000 kr.
(efter fradrag af købers andel af handelsomkostningerne). Grunden ansættes ved 13. almindelige vurdering til en ejendomsværdi af 20.000 kr.
I 1968 erhverver den skattepligtige nabogrunden for 80.000 kr., og opfører i samme år på disse grunde en bygning, hvor anskaffelsesudgiften andrager 270.000 kr.
I august 1975 sælger den skattepligtige hele ejendommen for 850.000 kr. (efter fradrag af kursnedslag på sælgerpantebrev og sælgers andel af handelsomkostningerne).
Såfremt ejendomsværdien ved 13. almindelige vurdering af den i 1965 erhvervede del af ejendommen ønskes lagt til grund for beregningen af den regulerede anskaffelsessum, skal den skattepligtige fortjeneste opgøres således:
Den regulerede anskaffelsessum for den i 1963 erhvervede del af ejendommen:
Den samlede regulerede anskaffelsessum er således 710.700 kr., og den skattepligtige fortjeneste forinden fradrag er herefter 139.300 kr.
Af afståelsesvederlaget på 850.000 kr. skønnes alene 75.000 kr. at kunne henføres til den i 1965 erhvervede grund.
 Der skal herefter foretages følgende fradrag efter § 7A, stk. 7:
 I henhold til denne bestemmelses 3. pkt., 75.000 kr.
III.
Opgørelsen af den skattepligtige særlige indkomst.
16. Det er kun fortjeneste ved salg af fast ejendom,  

 der skal beskattes efter lov om særlig indkomstskat m.v.
Tab skal der således ikke tages hensyn til.
Den skattepligtige fortjeneste opgøres samlet for hvert indkomstår for sig, således at fortjenester ved afståelse af flere ejendomme inden for samme indkomstår sammenlægges, forinden den endelige opgørelse af fortjenesten i medfør af § 7A, stk. 7, og § 2, nr. 13, finder sted.
Det herefter fremkomne beløb medregnes for personers vedkommende sammen med eventuelle andre former for særlig indkomst i den skattepligtige særlige indkomst for det pågældende indkomstår.
For selskabers, foreningers, korporationers, selvejende institutioners og dødsboers vedkommende medregnes beløbet i den skattepligtige almindelige indkomst.
Indkøbsforeninger og produktions- og salgsforeninger beskattes ikke af særlig indkomst.
17. Hvis bygninger på den afståede ejendom i ejerens  

 besiddelsestid har været genstand for afskrivning, herunder ekstraafskrivning, forskudsafskrivning eller forlods afskrivning, skal den efter reglerne i afskrivningslovens § 29 opgjorte fortjeneste medregnes ved opgørelsen af særlig indkomst, jfr. lovbekendtgørelsens § 2, nr. 2.
Efter disse regler kan der til særlig indkomst højst medregnes et beløb svarende til summen af samtlige over den skattepligtige indkomst foretagne afskrivninger, herunder forlods afskrivning og forskudsafskrivning på det solgte formuegode.
Denne beskatning gælder ved siden af beskatning efter de regler om særlig indkomstskat af fortjeneste ved afståelse af fast ejendom, som er omtalt foran.
Efter disse regler kommer de foretagne afskrivninger ikke i betragtning ved opgørelsen af den skattepligtige fortjeneste.
 Ejendomme der har fået afløst jordrentepligt.
18. Ifølge bestemmelsen i § 7A, stk. 11, kan  

 skattepligtige, der har afløst en jordrenteforpligtelse på en ejendom, forlange, at den regulerede anskaffelsessum ved afståelse af ejendommen opgøres med udgangspunkt i afløsningssummen for jordrente med et tillæg for bygningsværdien.
Reglerne for beregning af dette tillæg er fastsat ved skatte- og afgiftsministerens bekendtgørelse nr. 588 af 21. november 1975.
Almindeligvis vil afløsningssummen for jordrente være fastsat efter reglerne i § 20 i bekendtgørelse nr. 547 af 15. oktober 1973 om statshusmandsbrug m.m. og jordrente.
Afløsningssummen er da fastsat som grundværdien efter fradrag for forbedringer, således som denne er ansat på tidspunktet for afløsningsbegæringens indgivelse, reguleret med den værdistigning, der var indtrådt siden den seneste vurdering forud for afløsningsbegæringen.
I sådanne tilfælde vil tillægget for bygningsværdien kunne beregnes med udgangspunkt i ejendommens forskelsværdi, således som denne fremgår af ejendomsog grundværdiansættelsen ved den seneste vurdering forud for afløsningsbegæringens indgivelse.
Er afløsningsbegæringen indgivet i kalenderår, hvor almindelig vurdering er foretaget, kan ejendommens forskelsværdi ved denne vurdering anses som bygningsværdi.
Er begæringen om afløsning indgivet i et af de 3 kalenderår, der følger efter det kalenderår, hvori almindelig vurdering er foretaget, beregnes bygningsværdien ved at korrigere den nævnte forskelsværdi under hensyn til de ændringer i handelsværdiniveauet som er sket i tiden mellem den almindelige vurdering og det kalenderår, hvori afløsningsbegæringen er indgivet.
Nedenfor er anført en tabel over indeksreguleringer fra 1965 til og med 1974. Om senere indeksreguleringer vil der blive givet meddelelse i årlige cirkulærer fra statsskattedirektoratet.
Afløsningssummen kan imidlertid, efter begæring af statens jordlovsudvalg i medfør af § 21 i den nævnte bekendtgørelse, være fastsat under hensyntagen til muligheden for en økonomisk bedre anvendelse af jorden end landbrug, gartneri eller lignende.
I sådanne tilfælde påhviler det den stedlige ligningsmyndighed at foretage ansættelse af bygningsværdien.
Det samme gælder, såfremt afløsningssummen er fastsat af vedkommende vurderingsråd efter ejerens begæring i medfør af bekendtgørelsens § 22.
Ligningsmyndighedens ansættelse af bygningsværdien skal foretages efter prisforholdene ved den sidst foretagne almindelige vurdering forud for fremsættelsen af afløsningsbegæringen og efter bygningernes tilstand på tidspunktet for denne vurdering, ligesom der ved ansættelsen skal tages hensyn til størrelsen af det værditab, der skønnes at ville være indtrådt i tilfælde af ejendommens overgang til økonomisk bedre anvendelse end anvendelsen forud for afløsningsbegæringen.
Ansættelsen skal herefter som ovenfor anført korrigeres under hensyn til ændring i handelsværdiniveauet.
Mener ligningsmyndigheden sig ikke i stand til at ansætte tillægget for bygningsværdien med fornøden sikkerhed, kan spørgsmålet herom forelægges statsskattedirektoratet.
 Tabel over indeks for bygningsværdien.
Tidspunkt for indgivelse af begæring om afløsning af jordrenteforpligtelse.
Ved beregningen af den regulerede anskaffelsessum for ejendommen anses den efter indeksreguleringen fremkomne bygningsværdi sammenlagt med den for grunden fastsatte afløsningssum, som ejerens anskaffelsesudgift, og tidspunktet for indgivelsen af afløsningsbegæringen anses som ejerens anskaffelsestidspunkt.
Ved den endelige beregning af den regulerede anskaffelsessum skal den således fremkomme anskaffelsesudgift forhøjes efter de i pkt. 9 angivne regler, ligesom der skal tages hensyn til udgifterne til forbedringer, der er foretaget efter afløsningsbegæringens indgivelse, jfr. herved pkt. 5. Man må dog herved være opmærksom på, at hvor forskelsværdien ved vurdering er anvendt som grundlag for beregningen af bygningsværdien, vil der kun kunne tages hensyn til udgifter til forbedringer, der ikke er taget i betragtning ved vurderingen.
IV.
Betinget fritagelse for beskatning ved visse afståelser.
Modtagelse af erstatnings- eller forsikringssum i anledning af en indtruffen skade.
19. I § 2B, stk. 1, 1, er det bestemt, at såfremt den  

 skattepligtige fremsætter begæring herom, skal fortjeneste som omtalt i § 2, nr. 13, ikke medregnes ved opgørelsen af særlig indkomst, såfremt fortjenesten er indvundet ved modtagelse af en erstatnings- eller forsikringssum i anledning af en indtruffen skade, og skatteyderen foretager genopførelse for et beløb, der svarer til erstatnings- eller forsikringssummen.
Det er en betingelse for skattefritagelse, at de skadelidte bygninger og/eller installationer genopføres på den ejendom, hvor de skadelidte formuegoder fandtes.
Derimod er det ikke en betingelse, at der genopføres bygninger eller installationer af samme art som de beskadigede.
Genopførelsen skal ske enten i det indkomstår, hvori fortjenesten konstateres, eller i det nærmest følgende indkomstår.
Fristen for genopførelse udløber dog tidligst med det indkomstår, som følger nærmest efter det, hvori erstatningssummen er endelig fastsat.
Under ganske særlige omstændigheder kan de omhandlede frister dog af vedkommende ligningsmyndighed forlænges efter ansøgning fra skatteyderen.
Skattefritagelse i anledning af modtagelse af en brand- eller anden skadeserstatning opnås kun efter begæring, når den skaderamte overfor ligningsmyndigheden meddeler, at han ønsker skattefri genanbringelse af et beløb svarende til den udbetalte erstatning.
Er en sådan begæring fremsat, kan ligningsmyndigheden ikke påligne særlig indkomstskat, medmindre det konstateres, at betingelserne for skattefritagelse efter § 2B trods begæringen ikke er opfyldt.
Der skal så vidt muligt i forbindelse med indgivelse af selvangivelsen for det indkomstår, hvori erstatnings- eller forsikringssummen er endeligt fastsat, gives vedkommende ligningsmyndighed underretning om, at den skadelidte bygning eller installation agtes genopført.
I § 2B, stk. 3, bestemmes det, at der kun kan foretages skattemæssige afskrivninger på den genopførte ejendom inden for de rammer, der er fastsat i § 26A i loven om skattemæssige afskrivninger.
Der henvises til bemærkningerne til denne bestemmelse i skattedepartementets cirkulære nr. 182 af 3. august 1973.
I § 2B, stk. 4, er det fastsat, at skattepligtige, der har fremsat den ovenfor omtalte begæring om fritagelse for beskatning af erstatning ved senere afståelse af den genopførte ejendom, alene kan medregne følgende ved opgørelsen af den regulerede anskaffelsessum efter § 7A:
Disse regler om opgørelse af den regulerede anskaffelsessum er uafhængige af, om der kan afskrives på den pågældende ejendom, og omfatter således også tilfælde, hvor ejendommen eller en del af den ikke er afskrivningsberettiget.
Iøvrigt skal der ved opgørelsen af den regulerede anskaffelsessum for den genopførte ejendom beregnes varierende tillæg i medfør af § 7A fra anskaffelsesåret eller fra den første opførelse, dog tidligst fra 1966.
Efter § 2B, stk. 5, kan ligningsrådet, hvor en lov eller en offentlig myndigheds bestemmelse hindrer, at genopførelse sker på den ejendom, hvor de skaderamte formuegoder fandtes, gøre undtagelse fra kravet i stk. 1  om genopførelse på samme ejendom.
Dispensation  

 kan dog kun opnås, såfremt den skattepligtige i stedet foretager genopførelse på en anden ejendom for et beløb, der svarer til erstatnings- eller forsikringssummen.
Ligningsrådets dispensationsbeføjelse gælder også i tilfælde, hvor lov eller myndigheds bestemmelse hindrer, at en ejendom genopføres i samme skikkelse på det oprindelige sted.
Der kan her meddeles dispensation, hvis den skadelidte anvender hele forsikringssummen til genopførelse dels på det oprindelige sted dels på en anden ejendom.
Ligningsrådet skal i forbindelse med en dispensation træffe bestemmelse om det fremtidige afskrivningsgrundlag og det grundlag, hvorpå den regulerede anskaffelsessum skal gøres op, dersom skatteyderen senere afstår den ejendom, hvorpå genopførelsen er sket; det er forudsat, at ligningsrådet herved tillemper bestemmelserne i stk. 3  og 4 til den særlige situation, der foreligger  

 når genopførelse sker på en anden ejendom.
Når genopførelse sker på en anden ejendom, er det endvidere forudsat, at der foretages en reduktion ved opgørelsen af den regulerede anskaffelsessum for den oprindelige ejendom, såfremt skatteyderen senere afstår denne.
Reduktionen skal svare til det beløb, hvormed den skadelidte bygning indgik i anskaffelsessummen (respektive ejendomsvurderingen ved 13. almindelige vurdering) for den oprindelige ejendom.
 Bestemmelserne i § 2B, stk. 1, 2 og 5, har virkning fra og med den 1.
januar 1973. Bestemmelserne i stk. 3 og 4 skal anvendes, når skaden på den oprindelige ejendom er indtrådt den 1. januar 1973 eller senere.
 Mageskifte af ubebyggede arealer.
20. I henhold til lovbekendtgørelsens § 7A, stk. 10,  

 kan ministeren for skatter og afgifter fritage fortjenester ved mageskifte for beskatning efter bestemmelserne i § 2, nr. 13. Det er en betingelse for sådan fritagelse, at mageskiftet kun omfatter ubebyggede arealer, og at der ikke fra nogen af siderne i forbindelse med mageskiftet foruden arealet ydes vederlag på mere end 5.000 kr.
Fritagelse kan i øvrigt kun meddeles på det i loven fastsatte vilkår, at anskaffelsessummen for det ved mageskiftet erhvervede areal ved senere afståelse opgøres som om arealet var erhvervet på samme tidspunkt og for samme beløb, som det ved mageskiftet afståede areal.
Ved opgørelsen af anskaffelsessummen medregnes efter foranstående regler i punkt 5-9 også forbedringsudgifter, der inden mageskiftet er afholdt vedrørende det ved mageskiftet afståede areal.
Andragende om fritagelse stiles til skattedepartementet, Christiansborg Slotsplads 1, 1218 København K., og kan indsendes til vedkommende lokale ligningsmyndighed, som med sin udtalelse fremsender andragendet gennem skatterådet.
 Jordombytning.
21. Er fast ejendom afstået ved jordombytning som led  

 i en jordfordelingssag efter lov om jordfordeling mellem landejendomme (lov nr. 129 af 28. april 1955) eller ved jordombytning gennemført ved en ekspropriation efter lov nr. 186 af 4. juni 1974, efter lov om offentlige veje, efter byplanlovens § 18, efter byggelovens § 59, stk. 3,  eller efter den københavnske byggelovs § 42,  

 stk. 3, (efter 1. februar 1977 efter lov om kommuneplanlægning) kan  

 den skattepligtige ifølge § 7A, stk. 9, forlange, at der ved opgørelsen af fortjenesten ses bort fra den afståelse af ubebygget areal, der efter værdiforholdene på tidspunktet for jordombytningen modsvares af modtaget ubebygget areal.
Ved senere afståelse af et tilbyttet areal, der efter værdiforholdene på tidspunktet for jordbyttet blev modsvaret af afgivet areal, opgøres anskaffelsessummen for det tilbyttede areal, som om det var erhvervet på samme tidspunkt og for samme beløb, som det i sin tid afgivne areal.
Forbedringsudgifter, der inden jordombytningen er afholdt vedrørende det i sin tid afgivne areal, tages herved i betragtning i det i lovens § 7A, stk. 2-5 og 11 angivne omfang, jfr.
 pkt. 5-9.
Såfremt den skattepligtige ved en jordombytning afstår et areal af mindre værdi end det areal, der modtages, vil den skattepligtige ved at fordre bestemmelsen i § 7A, stk. 9, anvendt undgå, at den ved denne afståelse opnåede fortjeneste medregnes til hans skattepligtige særlige indkomst i ombytningsåret.
Ved senere afståelse benyttes anskaffelsessummen for det afgivne mindre værdifulde areal som anskaffelsessum for det tilbyttede areal.
Såfremt den skattepligtige ved jordombytning har afstået et areal af større værdi end det modtagne areal, vil anvendelsen af bestemmelsen i § 7A, stk. 9, føre til, at alene differencen mellem det afgivne og det modtagne areals værdi anses som afståelsesvederlag ved opgørelsen af den skattepligtige særlige indkomst.
Ved beregningen af den skattepligtige fortjeneste skal den regulerede anskaffelsessum for det afgivne areal opgjort efter reglerne i § 7A, stk. 1-5 og 11, reduceres med følgende brøk:
I den herefter fremkomne fortjeneste skal dernæst foretages fradrag efter bestemmelsen i § 7A, stk. 7, og, dersom jordombytningen er gennemført ved ekspropriation efter de i loven angivne regler, skal der tillige foretages fradrag efter bestemmelsen i § 7A, stk. 6, jfr.
 herved punkt 13.
 Eksempel:
En skattepligtig afgiver som led i en jordombytning ubebygget areal til en samlet værdi af 150.000 kr. og modtager i stedet ubebygget areal til en værdi af 100.000 kr.
For det afgivne areal andrager den regulerede anskaffelsessum opgjort efter reglerne i § 7A, stk. 1-5, jfr. punkt 5-9, 90.000 kr.
Fordrer den skattepligtige bestemmelsen i § 7A, stk. 9, anvendt, skal hans skattepligtige fortjeneste opgøres således:
V.
Betinget henstand med betalingen af særlig indkomstskat m.v. i visse tilfælde.
22. Omfatter særlig indkomst efter den 1. januar 1973  

 fortjenester ved afståelse af fast ejendom, kan skatteyderen, når omstændighederne, herunder navnlig hensynet til videreførelsen af en erhvervsvirksomhed, taler herfor, på visse nærmere betingelser efter ansøgning opnå henstand med betalingen af den særlige indkomstskat.
Henstand kan indrømmes, uanset på hvilken måde den særlige indkomst er opstået (salg, skade, ekspropriation m.v.).
Tilladelse til henstand kan omfatte den del af den pålignede skat, som kan henføres til fortjenesten på den afståede ejendom.
I visse tilfælde kan det være nødvendigt at udøve et skøn over det nævnte skattebeløbs størrelse.
Det gælder f.eks., hvis den afståede ejendom tilhørte et aktieselskab eller et dødsbo, idet disse skattepligtiges særlige indkomster beskattes sammen med deres øvrige indkomst.
 Om henstandsordningen bemærkes iøvrigt følgende:
helt eller for en ikke uvæsentlig del har været anvendt i driften af en erhvervsvirksomhed.
det indkomstår, der følger efter det, hvori fortjenesten er konstateret, anskaffer anden fast ejendom.
Denne ejendom skal ligeledes helt eller for en ikke uvæsentlig del indgå i driften af en erhvervsvirksomhed.
Er den særlige indkomst konstateret i anledning af en skade eller ekspropriation, udløber fristen for genanskaffelse dog først med udgangen af det indkomstår, der følger efter det, hvori erstatningen er endeligt fastsat.
Når ganske særlige omstændigheder foreligger, kan fristerne for genanskaffelse forlænges efter derom indgivet ansøgning.
For at opnå henstand skal det vederlag, der ydes for den eller de genanskaffede faste ejendomme, mindst svare til vederlaget for den afståede ejendom.
Ganske uvæsentlige differencer skal dog ikke være til hinder for at henstand kan indrømmes.
der stilles sikkerhed for betalingen af henstandsbeløbet.
Sikkerheden kan f.eks. bestå i et skadesløsbrev med oprykkende prioritets panteret i den nyerhvervede ejendom efter de ved overtagelsen indestående prioriteter, men indenfor ejendomsværdien.
Sikkerhed kan dog også stilles på anden betryggende måde, f.eks. i form af bankgaranti el.lign.
Henstanden indrømmes i øvrigt på nærmere i hvert enkelt tilfælde fastsatte vilkår, men som vejledning vedrørende praktiseringen af henstandsordningen kan følgende oplysninger meddeles:
Henstandsbeløbet vil blive krævet forrentet fra det tidspunkt, hvor skattebeløbet er forfaldent til betaling.
Forrentningen skal ske med en rentesats på 1 pct. p.a. over Nationalbankens diskonto, dog aldrig under 6 pct. p.a.
Endvidere vil henstandsbeløbet i almindelighed blive krævet afdraget indenfor et tidsrum af 15 år fra forfaldstidspunktet.
Hvor den særlige indkomst hidrører fra en forsikrings- eller erstatningssum for brand eller anden skade, kan der dog gives afdragsfri henstand, indtil skatteyderen måtte afhænde den genanskaffede (genopførte) ejendom.
Ansøgning om henstand skal indgives til pågældende ligningsmyndighed, der fremsender andragendet til skattedepartementet forsynet med sine bemærkninger.
VI.
Ejerskifte i forbindelse med dødsfald.
23. Ejerskifte i forbindelse med dødsfald medfører  

 beskatning af særlig indkomst efter de nedenfor anførte regler, når dødsfaldet er sket, boet er genoptaget, eller et uskiftet bo er begæret skiftet den 1. januar 1970 eller senere, jfr. § 4 i loven om  

 kildeskattens ikrafttræden.
Reglerne omhandler dels beskatning af boets fortjeneste på fast ejendom, dels beskatning af fortjeneste for ægtefælle, arving eller legatar ved senere afhændelse.
Om eventuel beskatning af fortjeneste på fast ejendom ved salg eller udlæg fra et dødsbo, der behandles efter de før kildeskattens ikrafttræden gældende regler, og ved ægtefælles, arvings eller legatars senere afståelse af en fra et sådant bo udlagt ejendom, henvises til bestemmelserne i punkt 39.
De særlige regler om ejerskifte i forbindelse med dødsfald findes i lovbekendtgørelsens §§ 2, nr. 13, 13A og 18A-18C.
Om ejerskifte ved dødsfald henvises i øvrigt til den af skattedepartementet udgivne vejledning i reglerne om dødsbobeskatning m.v.
A.
Boets skattepligt.
24. Som hovedregel er et dødsbos fortjeneste ved salg  

 eller udlæg af fast ejendom ikke skattepligtig særlig indkomst for boet.
25. Har afdøde eller dennes ægtefælle erhvervet en  

 ejendom i spekulations- eller næringsøjemed, medregnes fortjeneste ved boets salg eller udlæg af ejendommen ikke til boets skattepligtige særlige indkomst, jfr. foran under punkt 2A.
26. Hvis afdøde eller dennes ægtefælle før dødsfaldet  

 kunne have afstået et en- eller tofamilieshus m.v. skattefrit efter lovbekendtgørelsens § 2A, er fortjeneste ved boets salg eller udlæg af ejendommen ligeledes skattefri, jfr. § 18A, stk. 1. Den tid, hvori den efterlevende ægtefælle eller afdødes husstand har boet i ejendommen efter dødsfaldet, kan ikke medregnes til opfyldelsen af betingelsen om to års bopæl på ejendommen.
Statsskattedirektoratet kan dispensere fra to-årsbetingelsen, jfr. det under punkt 2D anførte.
27. I øvrigt afgøres spørgsmålet om særlig  

 indkomstskattepligt ved et dødsbos salg eller udlæg af fast ejendom under hensyn til boets karakter.
a.
Skattefri boer.
28. Et skattefrit bo skal ikke svare særlig  

 indkomstskat af fortjeneste ved salg eller udlæg af fast ejendom.
b.
Skattepligtige boer.
29. Fortjeneste ved et skattepligtigt dødsbos salg af  

 fast ejendom medregnes ved opgørelsen af boets skattepligtige særlige indkomst.
Salg af fast ejendom til ægtefælle, arving eller legatar behandles dog skattemæssigt som udlæg til den pågældende, se punkt 30.
30. Fortjeneste ved, at fast ejendom udlægges som  

 boslod eller arv fra et skattepligtigt dødsbo til afdødes ægtefælle, arvinger eller legatar, beskattes ikke i boet.
Fortjenesten medregnes dog ved opgørelsen af boets særlige indkomst, når boet kræver dette, jfr.
kildeskattelovens § 33, stk. 3. Endvidere beskattes boet af særlig indkomst i de tilfælde, der nævnes i kildeskattelovens §§ 20, stk. 4, 20B, stk. 4, og 20C, stk. 4.
 Om opgørelse af boets fortjeneste henvises til punkt 32.
c.
Uskiftet bo.
31. Udlevering til en efterlevende ægtefælle af et bo  

 til hensidden i uskiftet bo, eller udlæg af hele boet til ægtefællen efter skiftelovens § 57, stk. 1, anses ikke som afståelse.
Hvis en ægtefælle, der hensidder i uskiftet bo, skifter med enkelte arvinger og derefter på ny får boet udleveret til hensidden i uskiftet bo, medregnes eventuel fortjeneste på fast ejendom, der udlægges til en arving, ved opgørelsen af ægtefællens særlige indkomst, jfr. kildeskattelovens § 32, stk. 5.
B.
Opgørelse af dødsboets fortjeneste.
32. I tilfælde, hvor fortjeneste på fast ejendom efter  

 det under punkterne 29-30 anførte skal medregnes ved opgørelsen af boets skattepligtige særlige indkomst, opgøres fortjenesten efter de foran i afsnit I-IV anførte regler med følgende undtagelser:
a.
Ved udlæg af fast ejendom som boslod eller arv skal ejendommen betragtes som afstået til den værdi, hvortil den er optaget i den endelige boopgørelse.
Afståelsen anses for sket på udlægningstidspunktet, d.v.s. skæringsdagen for indtægter og udgifter.
b.
Boet skal som anskaffelsestidspunkt anvende afdødes eller ægtefællens anskaffelsestidspunkt.
Opgørelsen af den regulerede anskaffelsessum efter lovbekendtgørelsens § 7A (anskaffelsessum eller eventuelt ejendomsværdien ved 13. almindelige vurdering, og forbedringer samt faste og varierende tillæg hertil) skal foretages på grundlag af afdødes eller ægtefællens anskaffelse og efter forholdene i afdødes, ægtefællens og boets samlede besiddelsestid.
c.
Efter § 18B berøres dødsboets ret til fradrag efter § 7A, stk. 7, ikke af de fradrag, som afdøde eller dennes ægtefælle måtte have foretaget i henhold til denne bestemmelse eller tilsvarende bestemmelser i tidligere love.
d.
Den herefter opgjorte fortjeneste på fast ejendom forhøjes for alle ejendommes vedkommende med 90 pct., jfr. lovbekendtgørelsens § 2, nr. 13.
C.
Beskatning af dødsboets fortjeneste.
33. Når boets særlige indkomst ved salg eller udlæg af  

 fast ejendom er reguleret som anført under punkt 32, sammenlægges den med boets almindelige indkomst.
I den samlede skattepligtige indkomst gives et bofradrag, der fastsættes i udskrivningsloven.
Er boet kun skattepligtigt i en del af et år, indrømmes bofradrag med en tolvtedel for hver måned, ved hvis begyndelse skattepligt har foreligget.
Det skattefri fradrag på 6.000 kr. efter lovbekendtgørelsens § 9, stk. 1, indrømmes ikke.
Skatten af dødsboets således opgjorte skalaindkomst beregnes med en procent, der fastsættes i udskrivningsloven.
D.
Opgørelse af fortjeneste for ægtefælle, arving eller legatar.
34. Har afdøde eller dennes ægtefælle i spekulations-  

 eller næringsøjemed erhvervet en ejendom, der er udlagt med fortjeneste fra et skattepligtigt bo, uden at fortjenesten er beskattet i boet, anses udlægsmodtageren for at have erhvervet ejendommen i det anførte øjemed, jfr. kildeskattelovens § 33, stk. 1, og foran under punkt 2A.
Den ægtefælle, arving eller legatar, der som boslod eller arv har fået udlagt et en-eller tofamilieshus m.v., som afdøde eller ægtefællen før dødsfaldet kunne have afstået skattefrit efter lovbekendtgørelsens § 2A, skal som anskaffelsessum anvende den værdi, hvortil ejendommen er optaget i den endelige boopgørelse, og som anskaffelsestidspunkt anvende udlægstidspunktet, d.v.s. skæringsdagen for indtægter og udgifter, jfr. lovbekendtgørelsens § 18A, stk. 2.
 Han kan tidligst to år efter udlægget opnå skattefrihed efter § 2A.
Statsskattedirektoratet kan dispensere fra 2-årsbetingelsen, jfr. det under punkt 2D anførte.
35. Er en ejendom udlagt fra et skattepligtigt dødsbo  

 til afdødes ægtefælle, arving eller legatar med fortjeneste, der ikke er blevet beskattet i boet, jfr. punkt 30, og afstår udlægsmodtageren senere ejendommen, skal han opgøre sin regulerede anskaffelsessum på grundlag af afdødes eller ægtefællens anskaffelse og efter forholdene i afdødes, ægtefællens, dødsboets og vedkommendes egen besiddelsestid.
Udlægningsmodtagerens ret til fradrag efter § 7A, stk. 7, berøres ikke af de fradrag afdøde, ægtefællen eller boet måtte have opnået i henhold til denne bestemmelse eller tilsvarende bestemmelser i tidligere love.
36. I det under punkt 30 nævnte tilfælde, hvor det  

 skattepligtige dødsbo beskattes af fortjeneste på fast ejendom, der udlægges som boslod eller arv, skal ægtefællen, arvingen eller legataren ved senere afståelse som anskaffelsessum anvende den værdi, hvortil ejendommen er optaget i den endelige boopgørelse og som anskaffelsestidspunkt anvende udlægstidspunktet, d.v.s. skæringsdagen for indtægter og udgifter, jfr. lovbekendtgørelsens § 18C, stk. 2, 2.
pkt.
Dette gælder også for den efterlevende ægtefælle, der får udlagt en af vedkommende selv erhvervet ejendom.
Hvor der ved udlæg af en ejendom konstateres et tab, skal ægtefællen, arvingen eller legataren ved senere afståelse som anskaffelsessum anvende den værdi, hvortil ejendommen er optaget i den endelige boopgørelse og som anskaffelsestidspunkt anvende udlægstidspunktet.
37. Er en ejendom udlagt fra et skattefrit bo, opgøres  

 ægtefællens, arvingens eller legatarens anskaffelsessum og anskaffelsestid på den under punkt 36 anførte måde.
38. En ægtefælle, der hensidder i uskiftet bo eller  

 har fået hele boet udlagt efter skiftelovens § 57, stk. 1, skal opgøre sin regulerede anskaffelsessum for hele ejendommen på grundlag af afdødes eller sin egen anskaffelse og efter forholdene i begges besiddelsestid.
E.
De før kildeskattens ikrafttræden gældende regler.
39. Når et dødsbo, der er skattepligtigt efter de før  

 kildeskattens ikrafttræden gældende regler, sælger fast ejendom, opgøres boets indkomst herved efter de for skatteåret 1969-70 gældende regler.
Indkomstskatten beregnes ligeledes efter de for skatteåret 1969-70 gældende regler, jfr. § 4, stk. 4, i loven om kildeskattens ikrafttræden.
Er en ejendom udlagt som boslod eller arv fra et dødsbo, der er omfattet af de før kildeskattens ikrafttræden gældende regler, beskattes boet ikke af den ved udlægget konstaterede fortjeneste.
Ved senere afståelse af ejendommen fra ægtefællen, arvingen eller legataren skal de foran under afsnit I-IV anførte regler anvendes.
Dette gælder også i de tilfælde af hensidden i uskiftet bo eller udlæg efter skiftelovens § 57, stk. 1, der er omfattet af de før kildeskattens ikrafttræden gældende regler. Ægtefællen, arvingen eller legataren anses for at have erhvervet ejendommen for den anskaffelsessum og på det tidspunkt, der følger af de før kildeskattens ikrafttræden gældende regler, jfr. § 33B i kildeskatteloven og punkterne 5 og 10 i skattedepartementets cirkulære nr. 256 af 13. december 1965 om særlig indkomstskat af fortjeneste ved afståelse af fast ejendom.
VII.
Almindelige bestemmelser.
40. Ifølge lovbekendtgørelsens § 9, stk. 1, beregnes  

 den særlige indkomstskat for personer med 50 pct. af det beløb, hvormed indkomsten, efter afrunding nedad til det nærmeste med 100 delelige kronebeløb, overstiger 6.000 kr.
VIII.
Ikrafttrædelses- og overgangsbestemmelserne i lov nr. 189 af 22. maj 1975.
41. Hovedreglen er, at de ved lov nr. 189 af 22. maj  

 1975 foretagne ændringer finder anvendelse, når ejendomsafståelsen er sket den 28.
februar 1975 eller senere.
De i cirkulærets indledning under 1), 3), forhøjelse af varierende tillæg, ændrede fradragsregler og ændrede regler for beregning af passivposter i dødsboer, kan imidlertid også anvendes for indkomståret 1974, hvis disse bestemmelser fører til en lavere skat eller højere passivpost end de hidtil gældende regler.
Disse bestemmelser kan imidlertid ikke begæres anvendt for indkomståret 1973, heller ikke hvor den skattepligtige for dette indkomstår har forlangt anvendt de under 5), 7), 8) og 9) nævnte regler (jfr. punkt 44).
De ovenfor i 1. afsnit nævnte bestemmelser kan ligeledes finde anvendelse for den del af indkomståret 1975, der ligger forud for den 28. februar 1975, såfremt bestemmelserne fører til en  

 lavere skat eller en højere passivpost end de hidtil gældende regler.
Det må herved fremhæves at den under 6) omtalte fradragsregel, § 7A, stk. 7, som affattet ved lov nr. 189 af 22. maj 1975, samt den under 11) nævnte regel om dødsboers ret til fradrag efter denne bestemmelse, under alle omstændigheder finder anvendelse ved opgørelse af den skattepligtige fortjeneste for indkomståret 1975, og at bestemmelsen i den tidligere lovs § 7A, stk. 6, om fradrag på indtil 20.000 kr., således ikke kan anvendes ved afståelser i den del af indkomståret 1975, der ligger forud for den 28. februar 1975, selvom den tidligere lovs øvrige regler anvendes med hensyn til disse afståelser.
42. Det må fremhæves, at såfremt de i lov nr. 189 af  

 22. maj 1975 indeholdte regler kræves anvendt for indkomståret 1974 eller for den del af indkomståret 1975, der ligger forud for den 28. februar 1975, skal den nævnte lovs regler anvendes ved opgørelsen af den skattepligtige fortjeneste ved samtlige ejendomsafståelser, som den skattepligtige har foretaget i hvert af de nævnte tidsrum.
43. Dersom en skattepligtig i indkomståret 1975 har  

 afstået fast ejendom såvel forud for den 28. februar 1975 som efter denne dato, skal der, såfremt de hidtil gældende regler for opgørelsen af den skattepligtige fortjeneste og beskatning heraf fordres anvendt med hensyn til de forud for den 28. februar 1975 stedfundne afståelser, eventuelt foretages en fordeling af fradragene efter § 7A, stk. 7.
Herved skal såvel fradraget på indtil 40.000 kr. efter § 7A, stk. 7, 2. pkt., som fradraget på indtil 60.000 kr. efter  

 samme bestemmelses 3. pkt. i videst muligt omfang foretages i de  

 fortjenester, der er opnået ved afståelse den 28. februar 1975 eller senere, idet fortjeneste ved sådanne afståelser, forinden beskatningen finder sted, skal forhøjes med 50 pct., hvorimod fortjeneste opnået forud for dette tidspunkt alene skal forhøjes med 30 pct.
 Eksempel.
En skattepligtig har i indkomståret 1975 forud for den 28. februar 1975 mod et afståelsesvederlag på 450.000 kr. afstået en fast ejendom, som han har erhvervet før den 1. januar 1966, og som ved 13.
 alm. vurdering blev ansat til en ejendomsværdi på 100.000 kr.
Endvidere har den skattepligtige efter den 28. februar 1975 mod et afståelsesvederlag på 210.000 kr. afstået en ejendom erhvervet i 1970 for 100.000 kr.
For den først afståede ejendom bliver beskatningen lavest efter de tidligere gældende regler, og fortjenesten skal derfor opgøres således:
Fradrag efter § 7A, stk. 7, 3. pkt. (60.000 kr.s fradraget) skal foretages i fortjenesten på 266.000 kr., således at der herefter af denne fortjeneste resterer 206.000 kr.
Fradraget efter § 7A, stk. 7, 2. pkt. (40.000 kr.s fradraget) foretages fortrinsvis i fortjenesten på den efter den 28. februar 1975 afståede ejendom.
Da denne fortjeneste andrager 38.000 kr.
resterer der følgelig 2.000 kr. af fradraget, og dette beløb fradrages herefter i den resterende fortjeneste på den forud for den 28. februar 1975 afståede ejendom.
For denne ejendom andrager fortjenesten efter § 7A, stk. 7, herefter 204.000 kr., hvilket beløb skal forhøjes med 30 pct., hvorved fremkommer en skattepligtig særlig indkomst på 265.200 kr.
For den sidst afståede ejendom andrager den skattepligtige fortjeneste 0 kr.
44. Den i cirkulærets indledning under 2) nævnte  

 ændring med hensyn til beskatningen af fortjenester indvundet ved modtagelsen af en erstatnings- eller forsikringssum gælder, hvor genopførelse finder sted den 28. februar 1975 eller senere.
De under 5), 7) og 8) nævnte regler om henholdsvis 30.000 kr.s fradrag ved ekspropriation, særreglen for opgørelsen af fortjeneste ved jordombytning og forhøjelsen af beløbsgrænsen i mageskiftereglen finder anvendelse, når afståelsen er sket den 1. januar 1975 eller senere.
De under 5) og 7) nævnte regler kan tillige anvendes, hvor afståelsen har fundet sted i indkomstårene 1973 og 1974, såfremt den skattepligtige fremsætter krav herom.
Sådant krav må fremsættes senest den 1. juli 1976. Det skal herved bemærkes, at såfremt ansættelsen ændres efter denne dato, forlænges fristen med 4 uger regnet fra det tidspunkt, hvor der er givet den skattepligtige underretning om afgørelsen.
Den under 9) nævnte bestemmelse om opgørelse af den regulerede anskaffelsessum for ejendomme, der har fået afløst jordrentepligt, gælder fra og med indkomståret 1973. Skattepligtige, der ønsker bestemmelsen anvendt for indkomstårene 1973 og 1974 må fremsætte krav herom inden den 1. juli 1976.
For skattepligtige med forskudt regnskabsår, hvor indkomståret 1975 omfatter en periode forud for den 1. januar 1975, vil de under 5), 7) og 9) nævnte regler kunne anvendes med hensyn til afståelser, der har fundet sted i den del af indkomståret 1975, der ligger forud for den 1. januar 1975, såfremt den skattepligtige begærer  

 det.
Den under 10) nævnte bestemmelse om bortfald af fristen for indgivelse af ansøgning om henstand i henhold til § 7B har virkning fra og med indkomståret 1973, og den under 11) nævnte regel om dødsboers ret til fradrag efter § 7A, stk. 7, gælder fra og med indkomståret 1975.
De under 5), 7), 8) og 9) nævnte regler kan således anvendes, selv om den skattepligtige fortjeneste og beskatningen heraf opgøres efter de hidtil gældende beregningsregler.
Det vil derfor kunne forekomme, at skattepligtige ved de nævnte reglers anvendelse erhverver et krav på tilbagebetaling af for meget erlagt skat.
Der tilkommer i så fald den skattepligtige en rentegodtgørelse efter de for indkomstskatten til staten gældende regler.
45. I vejledningen til selvangivelsesblanketten for  

 indkomståret 1975 vil der blive givet en orientering om muligheden for at anvende reglerne i lov nr. 189 af 22. maj 1975 ved afståelser, der er sket forud for den 28. februar 1975. Det henstilles til ligningsmyndighederne ved behandlingen af selvangivelserne for 1975 at være opmærksomme på, om den skattepligtige anvender de regler, der for ham må formodes at føre til den laveste skat, og evt. at yde fornøden vejledning herom.
46. For dødsboers vedkommende er anvendelse af  

 reglerne i lov nr. 189 af 22. maj 1975 i alle tilfælde betinget af en erklæring fra boet.
Disse regler kan anvendes, uanset om dødsfaldet er sket før eller efter den 1. januar 1974.
Såfremt der i et dødsbos skattepligtige indkomst indgår særlig indkomst hidrørende fra afståelse, herunder udlæg, af fast ejendom i indkomståret 1974 eller i indkomståret 1975 forud for den 28. februar 1975, kan boet overfor skatterådet fremsætte begæring om, at opgørelsen af den særlige indkomst for det pågældende indkomstår foretages på grundlag af reglerne i lov nr. 189 af 22. maj 1975.
Når arvinger, ægtefælle eller legatarer i et dødsbo til brug ved den endelige boopgørelse fremsætter anmodning om beregning af passivposter i henhold til kildeskattelovens § 33A, stk. 2, med hensyn til fast ejendom, og skæringsdagen enten fastsættes til et tidspunkt i indkomståret 1974 eller i den del af indkomståret 1975, der ligger forud for den 28. februar 1975, eller ejendommen er arveudlagt i nævnte tidsrum, kan de begære passivposterne beregnet på grundlag af reglerne i lov nr. 189 af 22. maj 1975.
Såfremt der i et dødsbo, hvor skæringsdagen i den endelige boopgørelse ligger i indkomståret 1974 eller i den del af indkomståret 1975, der ligger forud for den 28. februar 1975, er beregnet passivposter efter kildeskattelovens § 33A, stk. 2, med hensyn til fast ejendom, kan arvingerne og en efterlevende ægtefælle begære passivposterne omberegnet på grundlag af reglerne i lov nr.
189 af 22. maj 1975. Er en passivpost knyttet til en fast ejendom, der er udlagt til en legatar, skal denne også tiltræde begæringen.
Såfremt der i et dødsbo er beregnet passivposter efter kildeskattelovens § 33A, stk. 2, med hensyn til fast ejendom, og udlægstidspunktet ligger før skæringsdagen i den endelige boopgørelse, men indenfor indkomståret 1974 eller i den del af indkomståret 1975, der ligger forud for den 28. februar 1975, kan passivposterne begæres omberegnet som ovenfor anført.
Begæring om opgørelse efter reglerne i lov nr. 189 af 22. maj 1975 og om omberegning af passivposter kan fremsættes overfor skatterådet indtil den 30. juni 1976. Man bemyndiger herved skatterådene (i København og Frederiksberg kommune vedkommende skattedirektorat) til at ændre opgørelsen af boets særlige indkomst og til at omberegne boets skatter samt omberegne passivposterne, såfremt begæring herom indgives inden den 1. juli 1976. Begæringer, der indgives efter denne dato, kan kun forventes imødekommet, såfremt der foreligger særlige omstændigheder.
Sådanne begæringer må stiles til skattedepartementet, Christiansborg Slotsplads 1, 1218 København K., og indsendes gennem skatterådet og statsskattedirektoratet.
 Skattedepartementet, den 29. december  

 1975.
Hans P.
Gøtrik.
/ Karen N.
Dahl.
