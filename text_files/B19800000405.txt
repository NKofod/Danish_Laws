 I medfør af § 36, § 69, stk. 2, § 78, stk. 5, og § 84, stk. 2, i lov nr.  

 299 af 8. juni 1978 om vandforsyning m.v. (vandforsyningsloven) fastsættes:
Almindelige bestemmelser § 1.  Ved anvendelse af reglerne i denne  

 bekendtgørelse skal følgende definitioner lægges til grund:
 Borerør: Arbejdsrør, der anvendes i forbindelse med borearbejdet, og som  

 kan bibeholdes som forerør eller erstattes af forerør og trækkes op.
 Filterrør: Rør med huller eller slidser, der tjener til indtagning af vand  

 fra et vandførende lag under samtidig tilbageholdelse af materiale fra dette.
 Forerør: Rør, der forbinder toppen af filterrøret med boringens  

 overbygning, og tjener til at afstive de omkringliggende jordlag samt lede  

 vandet til pumpeanlægget.
 Forerørsforsegling: Tæt lukning omkring pumperør og forerør i  

 overbygningen.
 Gruskastning: Opfyldning eller kappe af sorteret kvartssand eller -grus  

 mellem filterrør eller gruspakning og vandførende lag for tilbageholdelse af  

 materiale fra det vandførende lag.
 Gruspakning: Pakning eller kappe af sorteret kvartssand eller -grus  

 omkring filterrøret for tilbageholdelse af materiale fra gruskastningen.
 Overbygning: Tørbrønd eller pumpehus anbragt over boringen.
 Tilbagepejling: Pejling af vandstandsstigningen efter stop af pumpningen.
 § 2.  Bekendtgørelsens regler finder anvendelse ved  

 etablering af alle nye boringer til indvinding af grundvand, herunder  

 boringer i eksisterende brønde, samt ved væsentlige udbedringer eller  

 ændringer af bestående boringer til indvinding af grundvand.
 Stk. 2.  I det omfang, det er bestemt i § 19, finder  

 bekendtgørelsens regler endvidere anvendelse på prøveboringer og  

 pejleboringer, der ikke skal anvendes til indvinding af grundvand.
 § 3.  Et borearbejde må ikke påbegyndes, før  

 tilladelsesmyndigheden har meddelt tilladelse hertil i medfør af  

 miljøministeriets bekendtgørelse nr. 3 af 4. januar 1980 om vandindvinding og  

 vandforsyning, jfr. dog vandforsyningslovens § 21, stk. 2.
Stk. 2.  Borearbejdet må ikke påbegyndes, før  

 klagefristen på 4 uger er udløbet.
Hvis tilladelsen er påklaget før  

 klagefristens udløb, må borearbejdet ikke påbegyndes, før klagemyndighedens  

 afgørelse foreligger, jfr. dog stk. 3.
 Stk. 3.  Bestemmelsen i stk. 2 omfatter ikke anlæg til  

 brug for indvinding, der kan foretages uden indvindingstilladelse efter  

 vandforsyningslovens § 18, stk. 2, eller anlæg til brug for indvinding efter  

 vandforsyningslovens § 19, nr. 1.
§ 4.  Forinden et borearbejde udføres, skal der  

 indgives meddelelse herom til kommunalbestyrelsen.
Meddelelsen skal indeholde  

 oplysning om, hvem der forestår arbejdets udførelse.
 Stk. 2.  Kommunalbestyrelsen kan forlange oplysning om,  

 hvornår renpumpningen forventes påbegyndt.
Borestedets placering og borearbejdets udførelse § 5.  Ved placering af en boring skal det sikres, at  

 den ikke kan beskadiges eller forurenes med faste, flydende eller luftformige  

 stoffer, og at den er let tilgængelig for eftersyn og  

 vedligeholdelsesarbejder.
 Stk. 2.  Borestedet skal placeres således, at der kan  

 etableres et fredningsbælte omkring boringen, og så vidt muligt således, at  

 terrænet ved boringen er beliggende højere end det umiddelbart omgivende  

 terræn og over den maksimale vandstand, som kan ventes at forekomme som følge  

 af tøbrudsoversvømmelser eller højvande i nærliggende vandløb og søer m.v.
Stk. 3.  Boringer må ikke placeres i bygninger, der  

 tjener til andet formål end vandforsyning.
Placeres en boring i bunden af en  

 eksisterende brønd, skal denne opfyldes efter reglerne i § 15 om sløjfning af  

 brønde og boringer med henblik på etablering af en overbygning, jfr. § 11.
 Stk. 4.  I forbindelse med godkendelsen af borestedet  

 skal kommunalbestyrelsen eller amtsrådet (hovedstadsrådet) ved fastsættelse  

 af afstanden mellem boringen og omkringliggende forureningskilder foretage en  

 vurdering bl.a. på grundlag af foreliggende hydrogeologiske oplysninger og på  

 grundlag af en besigtigelse på stedet.
§ 6.  Borearbejdet skal tilrettelægges og udføres  

 således, at det grundvandsreservoir, som boringen åbner adgang til, ikke  

 forurenes.
Efter borearbejdets afslutning skal boringen lukkes med  

 tætsluttende, fastspændt prop eller dæksel.
 Stk. 2.  Ved boringer, hvor borerørene er erstattet af  

 forerør, eller, hvor der er boret uden borerør, skal mellemrummet mellem  

 forerør og omkringliggende jordlag tætnes ved opfyldning med materialer af en  

 sådan beskaffenhed, at grundvandsreservoiret ikke forurenes ved nedsivning  

 langs forerøret og således, at uønsket vandudveksling mellem forskellige  

 reservoirer ikke finder sted.
 Stk. 3.  Forerørssamlinger og borerørssamlinger skal  

 være vandtætte.
Stk. 4.  Forbindelsen mellem filterrør og borerør, der  

 er bibeholdt som forerør, skal udføres med pakning i mellemrummet mellem  

 filterrør og forerør.
Pakningen kan eventuelt udføres som en gruspakning.
 § 7.  Under borearbejdet skal der udtages jordprøver  

 samt noteres oplysninger om de gennemborede jordlag og målte vandstande i  

 overensstemmelse med reglerne i kapitel 6.
Renpumpning og prøvepumpning § 8.  Umiddelbart efter borearbejdets afslutning skal  

 der foretages renpumpning med tilbagepejling og eventuelt tillige  

 prøvepumpning af boringen, såfremt der er stillet vilkår herom i den  

 foreløbige eller endelige vandindvindingstilladelse.
 Stk. 2.  Renpumpningen har til formål at få boringen til  

 at yde sandfrit vand, mens tilbagepejlingen af grundvandsstanden har til  

 formål at få en tilnærmet bestemmelse af det vandførende lags  

 vandledningsevne (grundvandsreservoirets transmissivitet).
Stk. 3.  Prøvepumpningen har til formål at bestemme det  

 vandførende lags vandledningsevne og magasinegenskaber samt den rumlige  

 udbredelse af det vandførende lag.
I forbindelse med prøvepumpningen skal der  

 foretages pejling af grundvandsstanden under pumpningen og tilbagepejling af  

 grundvandsstanden efter stop af pumpningen.
§ 9.  Renpumpningen udføres i 3 trin og med trinvis  

 stigende kapacitet.
Kapaciteten på 1. og 2. trin sættes til henholdsvis 1/ 4  

 og 1/ 2 af den forventede maksimale kapacitet, mens der på 3. trin pumpes med  

 maksimal kapacitet.
Stk. 2.  På alle 3 trin pumpes indtil vandet er  

 sandfrit.
Varigheden af 3. trin skal være mindst 4 timer.
Under 3. trin skal  

 ventilstilling m.v. være uændret i hele pumpeperioden.
Kapacitetens størrelse  

 måles regelmæssigt ved hjælp af målekar, vandmåler, overfald el. lign.
Før  

 stop af pumpningen måles pumpekapaciteten.
Stk. 3.  Umiddelbart før stop af pumpningen foretages en  

 pejling af grundvandsstanden.
Efter stop af pumpningen foretages en  

 tilbagepejling af grundvandsstanden af en varighed på mindst 60 minutter.  

 Alle pejlinger angives i centimeter i forhold til et fast angivet målepunkt,  

 og pejletidspunkterne angives i minutter efter stoptidspunktet.
Boringens indretning § 10.  Forerøret skal foroven ende mindst 0,1 m over  

 bund eller gulv i overbygning og være afsluttet med en tæt  

 forerørsforsegling, således at overfladevand, kondensvand eller andre  

 forureninger ikke kan trænge ned i forerøret, og således at grundvand ikke  

 kan trænge op i overbygningen.
Stk. 2.  Alle boringer med en nominel indvendig diameter  

 på 150 mm og derover skal kunne pejles manuelt med et pejleinstrument med en  

 diameter på 15 mm.
Tilladelsesmyndigheden kan dog i særlige tilfælde meddele  

 tilladelse til en anden pejlemåde.
 Stk. 3.  Forerørsforseglingen skal være afpasset efter  

 pumpeanlægget, og gennemføringer for rør og kabler skal være vandtætte.  

 Forerørsforseglingen skal let kunne afmonteres og iøvrigt udføres således, at  

 sætninger af overbygningen kan ske, uden at boringen beskadiges.
Stk. 4.  Såfremt forerørsforseglingen er forsynet med  

 udluftning, skal denne i overbygningen være ført op over terrænhøjde, dog  

 mindst 0,5 m over gulv.
Udluftningen skal have en mindste diameter på 15 mm.  

 Åbningen skal vende nedad og være forsynet med insektnet.
§ 11.  Omkring forerøret skal der indrettes en  

 fritliggende, let tilgængelig overbygning.
Overbygningen, som ikke må tjene  

 andre formål end beskyttelse af boring og tilhørende pumpe- og  

 elinstallationer, kan etableres som en tørbrønd eller et pumpehus med gulv  

 ved terræn.
§ 12.  Etableres overbygningen som en tørbrønd, skal  

 denne være udført med tæt dæksel, tætte sider og tæt bund, eventuelt med fald  

 mod anordning for tømning i form af tæt sump uden afløb.
Gennemføringer for  

 rør og kabler skal være vandtætte.
Stk. 2.  Tørbrønden skal have et mindste tværmål på 1,25  

 m og en indvendig fri højde på mindst 1,3 m.
Den skal være let tilgængelig og  

 forsynet med skridsikker adgangsanordning.
Overkanten af tørbrønden skal være  

 beliggende mindst 0,3 m over det omgivende terræn.
Stk. 3.  Bunden af tørbrønden skal være frostbeskyttet  

 enten ved at være nedgravet til mindst 1 m under terræn, eller ved  

 jordopfyldning, såfremt overfladevand eller høj grundvandsstand hindrer  

 nedgravning.
Tørbrønden skal være forsynet med 2 udluftninger med nedadvendte  

 åbninger samt en tæt aflåselig nedgangslem.
 Stk. 4.  Tilfyldningen af udgravningen for tørbrønden  

 skal være udført med rent materiale, og jordoverfladen skal have fald i alle  

 retninger væk fra tørbrønden.
 § 13.  Etableres overbygningen som et pumpehus, skal  

 dette udformes således, at der overalt er tilstrækkelig plads omkring  

 installationerne for betjening, renholdelse, inspektion og vedligeholdelse.
Stk. 2.  Pumpehuset skal dimensioneres og funderes  

 således, at opdrift eller sætninger ikke forårsager revner i konstruktionerne  

 eller beskadigelser af rørgennemføringer m.v.
Pumpehuset skal isoleres i  

 fornødent omfang.
Stk. 3.  Pumpehuset skal være lukket og aflåseligt.  

 Dæksler og udluftningsrør m.v. skal placeres, indrettes og udføres således,  

 at vandindtrængning ikke kan finde sted.
Gennemføringer for rør og kabler  

 skal være vandtætte.
 § 14.  Anvendte materialer skal besidde tilstrækkelig  

 styrke og holdbarhed mod mekaniske påvirkninger, erosion samt kemisk og  

 galvanisk korrosion.
 Stk. 2.  Materialer, der under borearbejdet eller i den  

 færdigindrettede boring kan komme i berøring med vandet, må ikke indeholde  

 stoffer, som kan opløses i vandet i sådanne mængder, at vandet i  

 fysisk-kemisk, mikrobiologisk, eller anden henseende (f. eks. lugt, smag og  

 farve) bliver uegnet som drikkevand.
 Stk. 3.  I tvivlstilfælde kan kommunalbestyrelsen stille  

 krav om, at leverandøren dokumenterer materialets uskadelighed ved anvendelse  

 til det pågældende formål.
 Stk. 4.  Materialerne skal så vidt muligt have glatte  

 overflader, som hindrer fugt- og snavssamlinger, og som er lette at renholde  

 og vedligeholde.
Sløjfning af boringer og brønde § 15.  Sløjfning af boringer og brønde skal foretages  

 således, at der ikke gennem anlægget kan ske forurening af grundvandet, og  

 således, at der ikke fra boringen eller brønden kan indvindes vand.
Stk. 2.  Boringer skal fyldes op indtil 3 m fra terræn  

 med materialer af en sådan beskaffenhed, at uønsket vandudveksling mellem  

 forskellige reservoirer ikke kan finde sted.
Herefter fyldes op med beton,  

 eller lagvist med ler, der stampes omhyggeligt.
Forerør skal fjernes til en  

 dybde af mindst 1 m under terræn.
 Stk. 3.  Brønde skal fyldes op med rent, fint sand til 2  

 m under terræn, og der skal derefter forsegles med et mindst 1 m tykt lag af  

 beton eller ler, der udlægges i tynde lag, som stampes omhyggeligt.  

 Brøndvæggen skal fjernes til en dybde af mindst 1 m under terræn.
Indberetning af udførte boringer og  

 pumperesultater § 16.  Den, der forestår udførelsen af en boring efter  

 vand, skal inden 3 måneder efter udførelsen indsende meddelelse herom til  

 Danmarks Geologiske Undersøgelse (DGU). Indberetningen skal ske som en  

 borerapport på en formular, der er godkendt af DGU.
Den skal indeholde de i  

 stk. 2-5 nævnte oplysninger, og den skal være ledsaget af jordartsprøver af  

 de gennemborede jordlag.
Indberetningspligten gælder alle boringer efter  

 vand, uanset om der er fundet vand i udnyttelige mængder.
Stk. 2.  Om borestedets beliggenhed angives adresse og  

 eventuelt ejendomsnavn samt kommune og amtskommune.
Beliggenheden angives  

 efter Geodætisk Instituts kort i målforholdet 1:25.000 og afstanden til  

 kortkanter samt terrænhøjden (koten) angives.
Indberetningen skal yderligere  

 indeholde oplysninger om:
 1. Formålet med udførelsen af boringen samt  

 tidspunktet for udførelsen heraf.
 2. Det udførende brøndborerfirmas navn, adresse og  

 telefonnummmer.
 3. Rekvirentens navn, adresse og telefonnummer.
 Stk. 3.  Indberetningen skal angive, om der er anvendt  

 tørboring eller skylleboring, samt hvilken metode der er anvendt indenfor  

 disse hovedtyper.
 Stk. 4.  Indberetningen skal endvidere indeholde  

 oplysninger om:
1. Borerørets diameter i millimeter samt boringens  

 dybde i meter under terrænoverfladen.
Er der anvendt flere dimensioner af  

 borerør, angives disse samt dybderne for hver dimension.
2. Forerørets diameter i millimeter, forerørets dybde  

 i meter under terrænoverfladen samt de anvendte materialer.
Anvendes  

 borerøret som forerør skal dette angives.
3. Filterrørets diameter i millimeter,  

 filterintervallet i meter under terrænoverfladen, spaltebredde eller  

 maskevidde i millimeter samt det anvendte filterrørsmateriale.
Er der flere  

 filterintervaller, skal disse angives.
4. Gruskastningens middelkornstørrelse,  

 sorteringsgrænser eller fabrikat og nummer.
Det anføres ligeledes, om  

 boringen er udført med enkelt eller dobbelt gruskastning (gruspakning og  

 gruskastning).
Stk. 5.  Alle resultater af renpumpning, prøvepumpning  

 og pejling m. v. skal indberettes til DGU.
I borerapporten skal  

 vandstandspejlinger angives i meter under terrænoverfladen, tidspunktet  

 noteres, og pumpetiden angives i timer.
Pumpekapaciteten skal angives i m3  

 pr. time.
Den endelige sænkning, der måles som forskellen mellem pejling af  

 rovandstand og pejling før stop af pumpning, skal angives i meter med to  

 decimaler.
§ 17.  I forbindelse med borerapporten skal der  

 indsendes prøver af de gennemborede jordlag til DGU.
Jordprøver udtages for  

 hver 5 meter, dog mindst en prøve for hvert jordlag.
Hver prøve skal være af  

 1/4-1/2 liters størrelse.
Prøverne skal indpakkes forsvarligt i plastposer  

 eller lignende, og nummereres fortløbende med entydig angivelse af  

 sammenhængen mellem prøvenummer og prøveudtagningsdybde.
Ved  

 jordartsbeskrivelsen angives:
 1. Dybderne for jordlagenes over- og undergrænser  

 (meter under terrænoverfladen).
 2. Hovedjordart og eventuelt underordnet indhold samt  

 jordartsfarven for det enkelte jordlag.
 3. Udtagningsdybden for den enkelte jordartsprøve  

 (meter under terrænoverfladen).
 § 18.  Den, der forestår udførelsen af en boring efter  

 vand, skal tillige til DGU indsende kopi af resultaterne af de fysisk/  

 kemiske undersøgelser af vandet, som måtte være foretaget i forbindelse med  

 etableringen af boringen.
Pejleboringer § 19.  Bestemmelserne i §§ 3-7, §§ 14-15, § 16, stk.  

 1-4 og § 17 finder tilsvarende anvendelse på prøveboringer og pejleboringer,  

 der ikke skal anvendes til indvinding af grundvand.
Tilsyn § 20.  Kommunalbestyrelsen fører tilsyn med, at  

 bestemmelserne i denne bekendtgørelse overholdes.
Straffebestemmelser og ikrafttræden § 21.  Med bøde straffes den, der overtræder § 3, stk.  

 1-2 og § 4, stk. 1, § 5, stk. 1-3, §§ 6-7, § 8, stk. 1, og §§ 9-19.
 Stk. 2.  Er en af de i stk. 1 nævnte overtrædelser  

 begået af et aktieselskab, anpartsselskab eller lignende, kan der pålægges  

 virksomheden som sådan bødeansvar.
 § 22.  Bekendtgørelsen træder i kraft den 1. april  

 1980.
