 En patentagent videreførte ikke en PCT-ansøgning om patent i Danmark i  

 medfør af patentlovens § 31 inden fristens udløb den 2. maj 1988.  

 Patentdirektoratet afslog ansøgningen, da agenten ikke havde reageret på en  

 »reminder« fra firmaets amerikanske fuldmægtig den 25. april 1988.  

 Ankenævnet stadfæstede afgørelsen, da agenten op til fristudløbet modtog  

 flere erindringsskrivelser uden at reagere.
År 1991, den 18. december afsagde Patentankenævnet (Grønning-Nielsen, Hans Chr.
Thomsen, Arne Holm) følgende Den 1. juli 1988 indleverede firmaet Chas.
Hude som patentagent for  

 klageren, firmaet Genex Corporation, USA, en dansk ansøgning om patent på  

 grundlag af international ansøgning.
Ansøgningen vedrører  

 »bindingsmolekyler med en enkelt polypeptidkæde«.
Genex Corporation  

 havde den 2. september 1987 indleveret en international patentansøgning (PCT)  

 med prioritet fra den 2. september 1986. Danmark var blandt de designerede  

 lande med den følge, at den internationale videreførelse her i landet efter  

 patentlovens § 31 skulle være sket senest den 2. maj 1988.
 Samtidig med den danske ansøgning søgtes om genoprettelse efter  

 patentlovens § 72 af de som følge af det anførte bortfaldne rettigheder.
 Der er til brug for sagen afgivet forklaring af ansatte i det amerikanske  

 advokatfirmaet Saidman, Sterne, Kessler & Goldstein (SSKG), som bistod  

 klageren med patentansøgninger i udlandet.
Jorge A.
Goldstein, partner i Saidman, Sterne, Kessler & Goldstein,  

 har forklaret i erklæring af 6. september 1989, at han har haft ansvaret for  

 de udenlandske patentansøgninger i forbindelse med opfindelsen vedrørende de  

 særlige bindingsmolekyler.
Goldstein har forklaret, at han normalt ikke har  

 noget med fristovervågning at gøre, idet denne er uddelegeret til  

 medarbejdere.
Vedlagt erklæringen er et brev til klageren, attention Ruth L.
Greenstein,  

 dateret den 15. december 1987. I brevet er der nærmere redegjort for de  

 frister, Genex Corporation skulle være opmærksom på, herunder fristerne i  

 forbindelse med proceduren i relation til PCT kapitel I.
I et brev af 1. april 1988 til Ruth L.
Greenstein henledes opmærksomheden  

 igen på de forskellige frister, der skal overholdes, hvis ansøgningen ønskes  

 videreført.
 I brevet hedder det bl.a.:
»Therefore, if you wish to maintain protection in Denmark and Norway,  

 you must enter the National Phase in both countries within the 20 month  

 period of May 2, 1988.« Jorge A.
Goldstein har forklaret, at han sent om eftermiddagen den 2. maj  

 1988 blev ringet op fra Genex Corporation, som ønskede ansøgningen videreført  

 i Danmark.
Dette var ikke praktisk muligt, fordi anmodningen fra klageren kom  

 på selve dagen for fristens udløb.
Goldstein indså med det samme, at fristen  

 for national videreførsel var overskredet.
Der er videre afgivet forklaring af Carolyn P.
Moore, »Foreign  

 Filling Administrator«, og Patsy Powers, »Mail and Docket  

 Supervisor«, begge ansat i advokatfirmaet Saidman, Sterne, Kessler &  

 Goldstein.
Carolyn P.
Moore og Patsy Powers har nærmere redegjort for  

 firmaets fristovervågningssystem og suppleret Goldsteins forklaring om de  

 begivenheder, der førte til fristens overskridelse.
Carolyn P.
Moore har henvist til et brev af 25. april 1988 underskrevet af  

 hende, hvori Ruth Greenstein hos Genex Corporation igen får besked om fristen  

 den 2. maj 1988.
 I brevet anføres bl.a.:
»Further to your letter of April 1, 1988, please note that if you  

 wish to proceed with these applications, National Phase processing must be  

 initiated in the above countries by May 2, 1988 . Please provide us with your  

 immediate instructions regarding National Phase entry upon receipt of this  

 letter.« Blandt ansatte i Genex Corporation har Ruth Greenstein, vicepræsident og  

 husadvokat, Judith Hautala, vicepræsident for teknisk afdeling, Diana  

 Hopkins, patentsekretær og Robert E.
Bird, ansvarlig for projektet og den  

 patentretlige behandling, afgivet forklaring.
Robert E.
Bird har forklaret, at han havde ansvaret for alle  

 videnskabelige, finansierings- og markedsføringsmæssige tiltag i forbindelse  

 med projektet omkring udviklingen af bindingsmolekyler med en enkelt  

 polypeptidekæde.
Han havde desuden ansvaret for administrative og  

 patentretlige frister i forbindelse med projektet.
Endvidere var han  

 forpligtet til at anvende 50% af sin tid i laboratoriet.
På grund af  

 børskrisen i slutningen af 1987 var han tvunget til at anvende en stadig  

 større del af sin tid på økonomiske forhold.
Bird har i mange år været med i arbejdet omkring formulering af  

 patentdokumenter, men først i forbindelse med dette projekt begyndte han at  

 beskæftige sig med den mere administrative del af patentarbejdet.
Den frist,  

 sagen drejer sig om, var den første, hvor Bird var ansvarlig for, at Saidman,  

 Sterne, Kessler & Goldstein fik instruktioner.
Bird var i tvivl om  

 »PCT kapitel II-proceduren«, da der endnu ikke var indarbejdet en  

 rutine for behandlingen af disse frister.
Videre har Bird forklaret, at al korrespondance fra Saidman, Sterne,  

 Kessler & Goldstein vedrørende patentansøgninger og frister blev sendt  

 til Ruth Greenstein hos Genex Corporation.
Greenstein sørgede for, at Bird  

 fik kopi af al korrespondance, som havde med hans projekt at gøre.
Bird havde  

 ikke tid til at deltage i selskabets patentmøde den 12. april 1988, som var  

 det sidste patentmøde før fristens udløb den 2. maj 1988. Han havde ansvaret  

 for at bringe spørgsmålet om ansøgningens videreførsel op på dette møde.
 Om korrespondancen, som blev videregivet fra Greenstein, har Bird afgivet  

 følgende forklaring:
»Although I received copies of all correspondence directed to Ms.  

 Greenstein sent to from outside counsel Saidman, Sterne, Kessler &  

 Goldstein during the Spring of 1988 which were relevant to my projects, it  

 would not have been unusual for me in the Spring of 1988 not to read my mail  

 on a daily basis due to my overwhelming work responsibilities during that  

 time period.
During this period of time, it was not uncommon for me to read  

 all of my incoming mail once a week at the end of the week in order to keep  

 abreast of what was happening within the company.
Accordingly, although I  

 believe I received all copies of all correspondence indicating the  

 outstanding patent filing deadlines, I do not have any independent  

 recollection of having reviewed and made notes of all correspondence which  

 was received close to the May 2, 1988 filing deadline for National Phase  

 entry for these two applications.« Direktoratet meddelte ved skrivelse af 25. april 1989, at klagerens  

 begæring om genoprettelse ikke kunne imødekommes.
 Som begrundelse anførte Direktoratet følgende:
»Mr.
Bird, der havde ansvaret for, at videreførslen af nærværende  

 ansøgning fandt sted, findes ikke at have udvist al den omhu, som med  

 rimelighed kunne kræves idet han ikke reagerede på den »reminder«  

 som Deres amerikanske fuldmægtig sendte den 25. april 1988, kun 8 dage inden  

 fristens udløb.' Denne afgørelse har Genex Corporation den 26. juni 1989 påklaget til  

 Patentankenævnet og anførte i skrivelse af 11. september 1989, at  

 Direktoratets afgørelse af 25. april 1989 bør omstødes, således at  

 genoprettelsesbegæringen imødekommes.
Genex Corporation har overladt arbejdet  

 med patenter til omhyggelige og dygtige mennesker, og der er oparbejdet  

 velfungerende og sikre rutiner for fristovervågning, som normalt fungerer  

 upåklageligt.
At fristen alligevel ikke blev overholdt skyldes ikke manglende  

 omhu.
 Klageren har bl.a. anført:
 »At der alligevel er sket denne for både Genex og SSKG enkeltstående  

 fejl må for det første tilskrives den af børskrisen forårsagede ekstra  

 arbejdsbyrde for flere af de involverede personer, således at deres normale  

 arbejdsrutiner blev forstyrret......
 For det andet eksisterede der, på grund af den nyligt åbnede mulighed for  

 anvendelse af PCT kapitel II (selvom denne mulighed ikke eksisterede for så  

 vidt angår Danmark, hvilket tydeligt fremgår af SSKG« breve til Genex),  

 en uklarhed mellem Genex og SSKG i forbindels med, hvad konsekvensen af at  

 give afkald på PCT kapitel II ville være.
Det stod således ikke klart, hvorvidt Genex ved at give afkald på PCT  

 kapitel II herved automatisk gav ordre til overgang til national fase ved 20  

 måneders dagen, eller hvorvidt det betød, at ansøgningen ikke skulle  

 videreføres overhovedet.
Heller ikke denne faktor bør imidlertid komme  

 patentansøger til skade, når henses til, at en vis usikkerhed måtte forventes  

 at eksistere på et så tidligt tidspunkt efter indførelse af PCT kapitel  

 II-muligheden sammenholdt med den ovenfor nævnte ekstraordinære arbejdsbyrde  

 forårsaget af udefra kommende omstændigheder.' Ankenævnet har behandlet sagen i sit møde den 4. september 1991.
For klageren mødte ingeniør H.P.
Mathiesen, der uddybede den skriftlige  

 klagebegrundelse og afleverede et manuskript til sit indlæg for Ankenævnet.
 Ankenævnet skal udtale:
 Det må efter de afgivne forklaringer lægges til grund, at ansøgeren i  

 tiden op til fristudløbet modtog flere erindringsskrivelser, og at flere for  

 sagen ansvarlige personer var eller burde være bekendt med disse, uden at der  

 blev truffet eller iværksat de nødvendige beslutninger.
De hos ansøgeren ansatte findes herefter ikke at have udvist al den omhu,  

 som med rimelighed kan kræves, hvorefter bestemmes:
 Den påklagede afgørelse stadfæstes.
Grønning-Nielsen.
Hans Chr.
Thomsen.
Arne Holm.
 (* 1) Parallel med P 17/89.
