Postordrevirksomheder kan anvende udlægsreglerne for pakkeporto,  

 d.v.s. at pakkeporto kan holdes uden for den momspligtige værdi Der har over for Momsnævnet været rejst spørgsmål om, hvorvidt  

 udlægsreglerne kan anvendes på pakkeporto.
Spørgsmålet er opstået som følge  

 af, at momslovens § 2, stk. 3, litra g, 2. punktum, med virkning fra 15.  

 januar 1990 er ændret, således at postvæsenets pakkepost er undtaget fra  

 momspligten.
 Styrelsen fandt ikke, at udlægsreglerne kunne anvendes på pakkeporto, idet  

 denne udgift for postordrevirksomheder må anses for en integreret del af  

 vareprisen og derfor ifølge momslovens § 7, stk. 2, litra b, skal medregnes i  

 den momspligtige omsætning.
Momsnævnet traf afgørelse om, at postordrevirksomheder kan anvende  

 udlægsreglerne for pakkeporto, såfremt opnåede rabatter fuldt ud godskrives  

 kunden.
Nævnet har taget hensyn til, at EF med undtagelsesreglen i 6.  

 momsdirektiv har ønsket at gøre forsendelsesomkostninger billigere.
 Styrelsen har herefter fastsat følgende betingelser for anvendelse af  

 udlægsreglerne for postvæsenets pakkeporto og i givet fald også brevporto:
1. Virksomhederne skal i reklamer og i fakturaer, følgesedler m.v. til  

 private forbrugere tydeligt tilkendegive, at der udover selve varens pris  

 opkræves et beløb til dækning af ekspeditionsomkostninger, forsendelsesporto  

 m.v.
Angivelsen af disse tillæg til vareprisen skal ske uden angivelse af, at  

 beløbet indeholder moms.
 Hvis forsendelsesporto angives særskilt, skal det angivne beløb være lig  

 med virksomhedens faktiske portoudgift, d.v.s. efter fradrag ef eventuelle  

 rabatter og årsbonus.
2. Virksomheden skal tilrettelægge sit regnskab således, at der kan gøres  

 rede for de udgifter til pakke- og brevporto, der vedrører postordresalget,  

 og som ønskes behandlet efter udlægsreglerne samt for eventuelle rabatter og  

 årsbonus fra postvæsenet.
Det skal fremgå, at eventuelle rabatter og årsbonus  

 fra postvæsenet gives videre til kunderne.
Hvis virksomheden har udlæg for  

 opkrævningsporto, skal der også gøres rede herfor.
 3. Opgørelsen af den momspligtige værdi for postordresalget kan herefter  

 ske på grundlag af den samlede betaling fra kunden (indbefattet tillæg for  

 forsendelsesomkostninger m.v.) med fradrag af nettoportoudgiften til  

 postvæsenet, d.v.s. efter fradrag af eventuelle rabatter og årsbonus.
 (* 1) Offentliggjort i skat nr. 10, 1990. (* 2)Momsafgørelse nr. 1306  

 Nævnsafgørelse nr. 2312-5-6 m.fl.
