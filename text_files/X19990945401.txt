statsautoriseret revisor Algirdas Tamasauskas sålydende God revisorskik KENDELSE:
 Ved kendelse afsagt den 26. september 1997 af  

 Disciplinærnævnet for Statsautoriserede Revisorer (sag nr.  

 S-23/1996) blev statsautoriseret revisor Algirdas Tamasauskas pålagt en  

 tillægsbøde på kr. 5.000 for i forbindelse med  

 udarbejdelse og indgivelse af selvangivelser for klageren og dennes  

 virksomhed ikke at have udført sit hverv med den omhu,  

 nøjagtighed og hurtighed, som hvervet tillader, og i overensstemmelse  

 med god revisorskik.
 Ved skrivelse af 30. december 1997 har indklagede indbragt  

 kendelsen for Revisornævnet.
 Klageren er opfordret til at fremkomme med en  

 udtalelse.
 Sagen blev behandlet på et møde i  

 Revisornævnet den 22. oktober 1998, hvor indklagede gav  

 møde.
 Indklagede har i sin indbringelsesskrivelse af 30.  

 december 1997 bl.a. anført:
» I 1995 blev Govind M.
Jagwani nærmest sat under  

 administration af banken, der ikke ville acceptere nogen form for  

 overtræk, men tværtimod forlangte en nedbringelse af  

 gælden.
Som konsekvens heraf overgik Govind M.
Jagwani til  

 nærmest at handle kontant og undgik at sætte midler i banken.
 Udfra de her anførte forhold måtte jeg  

 påregne, at den gamle gæld nok var tabt, og at jeg, i det omfang,  

 at jeg ikke fik sikret en forudbetaling, ikke ville få dækket  

 noget af en yderligere arbejdsindsats.
 På denne baggrund stillede jeg klienten det krav at  

 han   inden jeg påbegyndte arbejdet med de omtalte regnskaber   kom med  

 et depositum på kr. 15.000.
Som konsekvens af, at Govind M.
Jagwani ikke kom med det  

 krævede depositum på kr. 15.000 i løbet af juni  

 måned, skrev jeg den 2. juli til ham, at han skulle finde sig en ny  

 revisor til arbejdet.
Som reaktion på skrivelsen anmodede Govind M.  

 Jagwani mig imidlertid om at udarbejde regnskaberne for sidste gang, hvis det  

 lykkedes for ham at skaffe de krævede kr. 15.000.
 Depositum blev først fremsendt til vort kontor den  

 13. august 1996; herefter blev de anførte regnskaber udarbejdet.  

 På dette tidspunkt var fristen for indlevering af selvangivelsen  

 imidlertid overskredet, hvorfor klienten fik pålagt kr. 5.000 (eller 25  

 dage á kr. 200) i dagbøder for for sent indleverede  

 selvangivelser.
 Jeg står således helt uforstående  

 overfor, at undertegnede er pligtig til at udføre et arbejde,  

 når man trods påkrav ikke har modtaget et krævet  

 depositum.
Disciplinærnævnet anfører, at  

 undertegnede ikke har søgt om udsættelse for skatteyderen.
Denne  

 henvisning står jeg ligeledes helt uforstående overfor:
Ifølge Skattekontrol § 4, stk. 4, gives der  

 henstand kun i de tilfælde, hvor der foreligger særlige  

 omstændigheder.
I cirkulæret er der yderligere forklaret, at  

 disse særlige omstændigheder vedrører sygdom, og hvis  

 oplysninger ikke kan fremskaffes rettidigt, f.eks. regler om international  

 sambeskatning m.v.
 I alle sager, hvor der henvises til manglende  

 betaling, har myndighederne helt klart nægtet udsættelse af  

 fristerne.
En ansøgning om udsættelse ville i dette  

 tilfælde være udsigtsløs I øvrigt skal jeg ikke undlade at gøre  

 opmærksom på, at på trods af kravet om deponering af en  

 forudbetaling udarbejdede vi på ganske normal vis  

 MOMS-opgørelsen for 1. og 2. kvartal i 1996	« Klageren har i sin skrivelse af 28. april 1998 gjort  

 opmærksom på, at depositum på kr. 15.000 blev fremsendt til  

 revisor samme dag, som revisor anmodede om det, og at han i øvrigt har  

 et udmærket forhold til sin bankforbindelse.
For så vidt  

 angår momsregnskabet har klageren anført, at revisor udarbejdede  

 momsregnskab for 1. kvartal 1995 den sidste dag nemlig 10. maj 1995, samt at  

 regnskabet blev sendt pr. telefax til klageren den 10. maj 1995. Klageren har  

 ligeledes anført, at der aldrig blev fremsendt nogen regning, og at  

 han havde talt med revisors assistent om dette.
 For så vidt angår april kvartal 1995  

 momsregnskab, har klageren anført, at han så sig nødsaget  

 til, at kontakte en revisor udefra, som kunne ordne regnskabet i sidste  

 øjeblik, da han ikke kunne komme i kontakt med indklagedes kontor.
 Indklagede har i sin skrivelse af 12. juni 1998 bl.a.  

 anført:
» Allerede i starten af juni 1996 meddelte undertegnede  

 såvel klienten som banken, at vi ikke ville udarbejde regnskabet,  

 før vi havde fået et a conto-beløb.
G.
Jagwani  

 tilbød at betale i august måned, hvor han forventede at få  

 nogle midler.
Vi afviste overfor ham at starte, før vi havde  

 fået dette a conto-beløb MOMS blev udarbejdet for 2. kvartal i 1996 og ikke  

 som anført af Govind Jagwani for 1995 med de hos os værende  

 bilag.
G.
Jagwani skulle komme med yderligere bilag, som han mente, skulle  

 med, imidlertid mødte G.
Jagwani aldrig op.
At vi ekspederede de mest nødvendige arbejder,  

 fremgår af, at vi 11. november 1996 attesterede materialet til  

 Arbejdsløshedskassen	« Indklagede har på mødet den 22. oktober 1998  

 forklaret, at han fik klagerens bilagsmateriale i begyndelsen af året,  

 men lod det ligge, da han ikke ville blive ved med at arbejde gratis.
Han  

 havde et større beløb til gode hos klageren.
Indklagede sagde  

 derfor i løbet af foråret 1996 til klageren, at han ikke ville  

 udarbejde regnskab, hvis der ikke blev erlagt et depositum på 15.000  

 kr.
Dette gentog han over for banken i juni måned.
Han mener at have  

 sagt det tilstrækkelig tydeligt til klageren, således at denne  

 forstod det.
Samtidig har indklagede uden beregning sørget for, at de  

 helt akutte problemer som f.eks. momsregnskab blev løst.
 Revisornævnets bemærkninger:
 Det tiltrædes, at indklagede var revisor for  

 klageren og dennes hustru og for hans selskab pr. 30. juni 1996, da fristen  

 for rettidig indgivelse af selvangivelserne udløb.
 En revisor har ikke pligt til at udarbejde regnskaber uden  

 sikkerhed for betaling herfor og er derfor berettiget til at stille krav om  

 depositum som betingelse for at gå i gang med arbejdet.
 Revisor må imidlertid sikre sig, at konsekvenserne  

 af ikke at opfylde et sådant krav bliver gjort klar for klienten,  

 således at denne har mulighed for at handle på en måde, der  

 undgår at give vanskeligheder i relation til f.eks. myndighederne.  

 Revisor skal derfor kunne dokumentere at have stillet et krav af den  

 nævnte karakter, hvorfor det principielt bør foreligge i  

 skriftlig form.
Revisornævnet har ikke grundlag for at betvivle, at  

 indklagede har givet udtryk for, at han ønskede et depositum,  

 før han påbegyndte arbejdet.
Da indklagede imidlertid ikke har  

 kunnet dokumentere dette, og at klageren har forstået konsekvenserne af  

 ikke at opfylde kravet, og da indklagede, som anført i kendelsen, ikke  

 ved henvendelse til skattemyndighederne søgte at afbøde  

 virkningerne af, at fristen for indgivelse af selvangivelse blev oversiddet,  

 har indklagede ikke dokumenteret, at han som revisor har bistået  

 klageren i fornødent omfang.
 I dette omfang har indklagede ikke udført sit hverv  

 med fornøden omhu og nøjagtighed og i overensstemmelse med god  

 revisorskik, jf. § 6a, stk. 2, i lov om statsautoriserede revisorer.
 Da det ikke med sikkerhed kan antages, at samtidig  

 påkendelse med den sag, der blev afgjort ved  

 Disciplinærnævnets afgørelse af 14. maj 1997, ville have  

 medført en strengere sanktion, end den, der blev pålagt, ikendes  

 der ingen tillægsbøde.
 I medfør af Bekendtgørelsen om  

 Revisornævnet § 11, stk. 3, er det bestemt, at kendelsen skal  

 offentliggøres.
 Thi bestemmes:
 Disciplinærnævnets afgørelse  

 ændres således, at statsautoriseret revisor Algirdas Tamasauskas  

 ikke ikendes tillægsbøde.
