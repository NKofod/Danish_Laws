Betænkning afgivet af Udvalget for  

 Fødevarer, Landbrug og Fiskeri den 11. maj 2000 Betænkning over Forslag til lov om  

 ændring af landbrugsloven (Ligestilling af lejere i landbrugsejendommes  

 beboelsesbygninger med andre lejere) [af  

 Keld Albrechtsen (EL) og Frank Aaen (EL)] Udvalget har behandlet lovforslaget i nogle møder.
 Herefter indstiller et flertal (udvalget med  

 undtagelse af Socialistisk Folkepartis og Enhedslistens medlemmer)  

 lovforslaget til forkastelse ved 3. behandling.
 Et mindretal (Socialistisk Folkepartis medlemmer af  

 udvalget) vil stemme hverken for eller imod lovforslaget ved 3.  

 behandling.
Socialistisk Folkeparti finder, at landbrugsloven  

 bør udformes, så den ikke giver mulighed for at bruge en  

 opsigelsesadgang til at presse lejestigninger igennem, og finder specielt, at  

 adgangen til at opsige, når det er for at overdrage lejligheden til  

 personer, der beskæftiges ved ejendommens drift, enten bør  

 indskrænkes eller udgå.
Socialistisk Folkeparti finder dog, at  

 ejere fortsat skal have mulighed for at overtage en bolig, hvis det er  

 nødvendigt for at opfylde bopælspligten.
Denne differentiering  

 er ikke indeholdt i lovforslaget.
 Et andet mindretal (Enhedslistens medlem af  

 udvalget) indstiller lovforslaget til vedtagelse uændret.
Erling Christensen (S)  

  Hugo Sørensen (S)  Erik Mortensen (S)  

  Margot Torp (S)  Jørn Jespersen (SF)  

  Kristen Touborg (SF) fmd.   

  Annie Lunde Hansen (CD)   Vibeke Peschardt (RV)  

  Keld Albrechtsen (EL)  Christian Mejdahl (V)  

  Jens Kirk (V)  Mariann Fischer Boel (V)  

  Peter Hansen-Nord (V) Lene Espersen (KF)  

  Henning Grove (KF)  Christian H.
Hansen (DF)  

 nfmd.  Ole M.
Nielsen (KRF) Frihed 2000 havde ikke medlemmer i udvalget.
