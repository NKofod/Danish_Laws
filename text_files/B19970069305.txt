(Pulje til grøn beskæftigelse) I medfør af § 5, § 8 og § 11 i lov nr. 434 af 10. juni 1997 om pulje til grøn beskæftigelse fastsættes:
Tilskudsordningens formål § 1.  Puljen til grøn beskæftigelse, der i det  

 følgende benævnes Den Grønne Jobpulje, har til formål at forbedre miljøet ved  

 at fremme skabelsen af nye arbejdspladser indenfor miljøområdet.
Bestyrelsens virksomhed § 2.  Inden en i henhold til § 5 i lov om grøn  

 beskæftigelse nyudpeget bestyrelse træffer beslutninger om tildeling af  

 støtte fra Den Grønne Jobpulje, skal den udarbejde en overordnet  

 programbeskrivelse, der bl.a. skal indeholde en beskrivelse af resultatkrav,  

 kriterier for målopfyldelse og en evalueringsplan for tilskudsordningen.
 § 3.  Bestyrelsen aflægger senest den 1. marts  

 regnskab og beretning for miljø- og energiministeren for puljen virksomhed i  

 det foregående år.
 Stk. 2.  Regnskabet skal oplyse om den udbetalte og  

 bevilgede støtte i regnskabsåret fordelt på hovedtyper af projekter.  

 Beretningen skal bl.a. indeholde oplysninger om, hvorledes de i loven nævnte  

 formål er tilgodeset.
§ 4.  Bestyrelsen skal sikre, at der sker en  

 evaluering af Den Grønne Jobpulje.
Senest ved udgangen af 1999 skal der  

 foreligge en første ekstern evalueringsrapport, og senest ved udgangen af  

 2001 skal der foreligge en ekstern evaluering for den samlede hidtidige  

 periode.
 Stk. 2.  I evalueringen skal bl.a. indgå en  

 effektvurdering af større og for tilskudsordningen dækkende projekter, hvor  

 de primære evalueringskriterier er antallet af skabte arbejdspladser og  

 miljøeffekten vurderet i forhold til projekternes karakter.
 Administrative bestemmelser m.v.
 § 5.  Ansøgning om tilskud skal indeholde en  

 redegørelse for projektets forventede miljø- og beskæftigelseseffekt samt for  

 dets langsigtede økonomiske bæredygtighed.
 Stk. 2.  Bestyrelsen kan stille krav om, at der til brug  

 for behandlingen af en ansøgning foretages en vurdering af  

 arbejdsmiljøkonsekvenser af projektet.
 § 6.  Før bestyrelsen træffer beslutning om bevilling  

 til projekter, som tillige vil kunne støttes efter anden lovgivning, skal de  

 myndigheder eller institutioner, der administrerer relevante støtteordninger,  

 kontaktes, med henblik på at sikre koordination med disse støtteordninger.
Stk. 2.  Såfremt de i stk. 1 nævnte myndigheder  

 fremsætter ønske om det, eller det i øvrigt skønnes hensigtsmæssigt, skal der  

 indhentes en udtalelse om ansøgningen fra den pågældende myndighed eller  

 institution.
Der fastsættes en frist for afgivelse af udtalelsen, der ikke må  

 være under 2 uger.
 § 7.  Før bestyrelsen bevilger støtte til projekter,  

 som er af væsentlig betydning for en kommune eller amtskommune, eller som  

 forudsætter kommunal eller amtskommunal medvirken, skal den pågældende  

 kommune eller amtskommune underrettes om ansøgningen og have mulighed for at  

 fremkomme med bemærkninger indenfor en af bestyrelsen fastsat frist, der ikke  

 må være under 2 uger.
 Stk. 2.  Underretning efter stk. 1 kan undlades, hvis  

 ansøgningen er bilagt en udtalelse fra kommunen eller amtskommunen.
 § 8.  Det er en betingelse for ydelse af tilskud, at  

 den tilskudsberettigede del af projektet først påbegyndes, når tilsagn om  

 tilskud er meddelt.
Stk. 2.  Ansøgere, der har fået tilsagn om tilskud, skal  

 inden en af bestyrelsen fastsat frist meddele, om tilsagnet vil blive  

 udnyttet.
Såfremt bestyrelsen ikke indenfor den fastsatte frist modtager  

 meddelelse om, at tilsagnet vil blive udnyttet, bortfalder tilsagnet.
 § 9.  Bestyrelsen kan fastsætte vilkår for tilsagn om  

 tilskud, herunder om reduktion i tilskud og tilbagebetaling, såfremt tilskud  

 fra anden side efterfølgende viser sig at overstige det forudsatte ved  

 tildelingen af støtte efter nærværende lov.
 Stk. 2.  Bestyrelsen kan bestemme, at tilsagn om tilskud  

 bortfalder, og at udbetalte tilskud skal tilbagebetales, såfremt de af  

 bestyrelsen fastsatte vilkår for tilskud ikke er overholdt.
 § 10.  Er tilskud givet, uden at de nødvendige  

 tilladelser i henhold til anden lovgivning til projektets udførelse er  

 opnået, kan bestyrelsen træffe beslutning om, at tilsagn om tilskud  

 bortfalder, og at tilskud skal tilbagebetales.
 § 11.  Tilskudsmodtager er forpligtet til at medvirke  

 ved en eventuel ekstern evaluering samt ved information om projektet.
 Udbetaling af tilskud m.v.
 § 12.  Tilskuddet kan først udbetales, når det  

 dokumenteres, at projektet er gennemført, og alle udgifter er afholdt, jfr.  

 dog stk. 2.
 Stk. 2.  Bestyrelsen kan bestemme, at tilskud kan  

 udbetales i rater, der modsvarer de faktisk afholdte udgifter, og at der kan  

 ske hel eller delvis forudbetaling.
 Stk. 3.  Dokumentationen skal angive samtlige udgifter  

 og indtægter ved projektet i form af en specificeret regnskabsoversigt som  

 minimum i overensstemmelse med budgettets specifikationer.
Stk. 4.  For projekter, hvor tilskud udgør 100.000 kr.  

 eller derover, skal regnskabet attesteres af en registreret eller  

 statsautoriseret revisor eller af den kommunale revision efter bestyrelsens  

 nærmere anvisninger.
Dette gælder dog ikke for statsinstitutioner.
 Stk. 5.  Samtlige regnskabsbilag kan kræves indsendt til  

 gennemsyn.
Klage § 13.  Afgørelser om tilskud truffet af en offentlig  

 myndighed, der har fået delegeret beslutningskompetencen vedrørende delpuljer  

 i medfør af § 5, stk. 4 i lov om pulje til grøn beskæftigelse, kan ikke  

 indbringes for bestyrelsen eller anden administrativ myndighed.
 Stk. 2.  Afgørelser om tilskud truffet af en privat  

 organisation m.v., der har fået delegeret beslutningskompetencen vedrørende  

 delpuljer i medfør af § 5, stk. 4 i lov om pulje til grøn beskæftigelse kan  

 påklages til bestyrelsen.
Stk. 3.  Klagefristen er 4 uger fra den dag, afgørelsen  

 er meddelt.
Hvis klagefristen udløber på en lørdag eller helligdag, forlænges  

 klagefristen til den følgende hverdag.
Stk. 4.  Klage indgives skriftligt til den private  

 organisation m.v., der har truffet afgørelsen.
Den private organisation m.v.  

 sender umiddelbart efter klagefristens udløb klagen til bestyrelsen ledsaget  

 af det materiale, der er indgået i sagens bedømmelse.
Straffe- og ikrafttrædelsesbestemmelser § 14.  Den, der afgiver urigtige eller vildledende  

 oplysninger efter § 5, kan straffes med bøde medmindre højere straf er  

 forskyldt efter anden lovgivning.
 Stk. 2.  Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 § 15.  Bekendtgørelsen træder i kraft den 10.  

 september 1997.
