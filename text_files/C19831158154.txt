 Hermed sendes et antal eksemplarer af justitsministeriets cirkulære af 26.  

 juni 1975 om behandlingen af sager om benådning og udsættelse af  

 straffuldbyrdelse m.v., som ændret ved cirkulære af 22. august 1983.
 Ved cirkulæret af 22. august 1983 er der ud over enkelte redaktionelle  

 ændringer navnlig gennemført følgende ændringer:
 1. Den personkreds, der kan ansøge om udsættelse med  

 fuldbyrdelse af frihedsstraf, er begrænset til at omfatte personer, der ikke  

 er varetægtsfængslet efter dommen i medfør af retsplejelovens § 769, stk. 1.  

 (§ 1, stk. 1).
 2. Såfremt en ansøgning om udsættelse med fuldbyrdelse  

 af frihedsstraf er imødekommet, har en ny ansøgning om udsættelse kun  

 opsættende virkning i samme omfang som en fornyet ansøgning, der fremsættes  

 efter at en tidligere ansøgning er afslået. (§ 1, stk. 2).
 3. Politiet skal i forbindelse med forelæggelse for  

 justitsministeriet af sager om benådning og udsættelse give oplysning om,  

 hvorvidt den domfældte er tilsagt til strafudståelse, herunder om den  

 fastsatte mødedato og så vidt muligt om fuldbyrdelsesstedet. (§ 16, stk. 1).
 4. Fristen for indgivelse af klager til  

 justitsministeriet med opsættende virkning er nedsat til 10 dage. (§ 17, stk.  

 2).
 Til de enkelte bestemmelser i cirkulæret af 26. juni 1975 som ændret ved  

 cirkulære af 22. august 1983 bemærkes:
 Ad § 1. En ansøgning om udsættelse fra personer, der er varetægtsfængslet  

 i medfør af retsplejelovens § 769, stk. 1, behandles som en ansøgning om  

 strafafbrydelse.
 Ad § 4. Sager om benådning for frihedsstraf, pålagt under militær  

 straffesag, behandles af forsvarsministeriet.
 Ad § 6. Vil en udsættelse få en sådan længde, at den faktisk bør medvirke  

 til en benådning, skal spørgsmålet forelægges for justitsministeriet, jf. §  

 3.
Ad § 7. Udsættelse med fuldbyrdelse af frihedsstraf pålagt under militær  

 straffesag afgøres af auditøren.
Andre frihedsstraffe idømt militært personel  

 kan af den militære straffuldbyrdende myndighed efter forhandling med den  

 borgerlige fuldbyrdelsesmyndighed udsættes til efter den første uddannelses  

 afslutning, jf. militær retsplejelov § 26 og justitsministeriets  

 cirkulærskrivelse af 22. juni 1972 om afsoning af frihedsstraf under  

 aftjening af værnepligt.
Ad § 8. Vedrørende beløbsstørrelsen bemærkes, at det er det oprindelige  

 beløb (doms- eller vedtagelsesbeløbet, ved dagbøder den samlede bødes  

 størrelse), der er afgørende.
Ved genstandskonfiskation er tingens værdi  

 afgørende.
 Ad § 17. Foreligger der i sagen nye omstændigheder, der er af væsentlig  

 betydning, behandles klagen som en fornyet ansøgning, der har opsættende  

 virkning (stk. 2, pkt. 2).
Det påhviler politiet straks ved en sags modtagelse at tage stilling til,  

 om straffens fuldbyrdelse skal udsættes, mens ansøgningen behandles.
Klage  

 over politiets beslutninger om fuldbyrdelsens iværksættelse trods ny  

 ansøgning har ikke opsættende virkning (§ 17, stk. 2, modsætningsvis).
 En ansøgning om benådning for bødeforvandlingsstraf skal betragtes som en  

 (fornyet) ansøgning om eftergivelse af bøden, medmindre ansøgningen støttes  

 på grunde af ikke økonomisk karakter.
 En ansøgning om udsættelse med udståelse af bødeforvandlingsstraf skal  

 betragtes som en (fornyet) ansøgning om henstand med betaling af bøden,  

 medmindre ansøgningen støttes på grunde af ikke økonomisk karakter.
 Til de myndigheder, der skal administrere cirkulæret, henvises i øvrigt  

 til den udsendte reviderede vejledning i behandlingen af sager om benådning  

 og udsættelse af straffuldbyrdelse m.v.
 P.M.V.
 E.B.
Annemarie Lund Til politiet, anklagemyndigheden, domstolene samt kriminalforsorgens  

 anstalter og arresthusene.
