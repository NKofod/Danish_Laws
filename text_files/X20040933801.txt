Skattefri ombytning af aktierne i Amersham plc., England med aktier i  

 General Electric Co., USA Told- og  

 Skattestyrelsen har meddelt tilladelse til, at en påtænkt ombytning af  

 aktierne  

 i Amersham plc., England med aktier i General Electric Co., USA kan  

 gennemføres  

 skattefrit i medfør af aktieavancebeskatningslovens § 13, stk. 1 og 2.
 Af sagens faktiske  

 oplysninger fremgår, at General Electric Co. har afgivet tilbud om at  

 overtage  

 aktierne i Amersham plc., med henblik på at styrke sine kompetencer indenfor  

 de  

 områder hvor Amersham plc. er ledende på verdensmarkedet.
 Overtagelsen agtes  

 gennemført ved en aktieombytning derved, at de hidtidige aktionærer i  

 Amersham  

 plc. - i stedet for de oprindelige aktier - helt eller delvist vederlægges  

 med  

 aktier i General Electric Co.
Da amerikansk  

 lovgivning hindrer, at General Electric Co. opnår det fulde ejerskab over  

 aktierne  

 i Amersham plc., vil der i forbindelse med ombytningen ske en skævdeling  

 således, at General Electric Co. alene erhverver 75% af aktierne i Amersham  

 plc., mens det af General Electric Co. helejede datterselskab, General  

 Investments, Inc., USA, erhverver de resterende 25% (indirekte ombytning).  

 Uagtet denne skævdeling vil de hidtidige aktionærer i Amersham plc. alene  

 modtage aktier i General Electric Co.
Aktieombytningen vil således  

 gennemføres  

 ved følgende samtidige transaktioner:
 Henset til, at  

 såvel Amersham plc. og General Electric Co. er at sidestille med danske  

 aktie-  

 eller anpartsselskaber, samt det forhold, at aktieombytningen er  

 forretningsmæssigt begrundet, er der - efter Told- Skattestyrelsens vurdering  

 -  

 ikke lovmæssige hindringer for, at den del af ombytningen, der gennemføres  

 ved  

 at General Electric Co. erhverver 75% af aktierne - og dermed  

 aktiemajoriteten  

 - i Amersham plc. kan gennemføres skattefrit i medfør af  

 aktieavancebeskatningslovens  

 § 13, stk. 1 og 2.
Anderledes  

 forholder det sig for så vidt angik den indirekte aktieombytning - det vil  

 sige  

 den del af transaktionen, hvorved General Investments, Inc. erhverver de  

 resterende 25% aktier i Amersham plc.
Efter Told- og Skattestyrelsens  

 opfattelse opfylder denne del af ombytningen således ikke de i  

 aktieavancebeskatningslovens § 13, stk. 2 nævnte betingelser om, at der skal  

 være tale om en  

  

 direkte aktieombytning  

  

 (aktionærerne skal i stedet for  

 aktier i det erhvervede selskab modtage aktier i det erhvervende selskab), og  

 at det erhvervende selskab skal opnå  

  

 stemmemajoriteten  

  

 i det erhvervede  

 selskab.
På baggrund af  

 ovennævnte meddelte Told- og Skattestyrelsen tilladelse til, at  

 aktieavancebeskatningslovens § 13, stk. 1 og 2 kunne finde anvendelse på den  

 del af ombytningen, der gennemføres ved, at General Electric Co. erhverver  

 aktiemajoriteten i Amersham plc.
Derimod omfatter tilladelsen ikke den  

 indirekte aktieombytning, det vil sige den del af ombytningen der gennemføres  

 ved, at General Investments, Inc. tildeles aktier i Amersham plc.
 Aktieombytningen  

 skal foretages senest 6 måneder fra denne afgørelse.
 Ved tilladelsen er  

 der ikke taget stilling til aktiernes overdragelseskurs, idet spørgsmålet  

 herom  

 henhører under den lignende myndighed.
 Afgørelsen er i  

 øvrigt generel, og kan anvendes af alle aktionærer i Amersham plc., der er  

 skattepligtige til Danmark.
