 I forbindelse med justitsministeriets cirkulæreskrivelse nr. 84 af 11.  

 april 1961 om udgifter i beneficerede sager m.v. fastsætter  

 justitsministeriet følgende:
Såfremt der af en domstol er truffet bestemmelse om, at en part skal  

 udrede udgifter, der foreløbig er udlagt af det offentlige, eller udrede de  

 rets- og stempelafgifter, der skulle have været erlagt, såfremt sagen ikke  

 var beneficeret, skal denne domstol søge de nævnte beløb inddrevet ved  

 eksekutionsfristens udløb.
Oplyses det, at den trufne afgørelse er indbragt  

 for højere ret, udsættes inddrivelsen.
Når den overordnede rets afgørelse  

 foreligger, indkræves eventuelle beløb af den overordnede ret.
Indkrævningen sker ved, at der af retten sendes meddelelse til skyldneren,  

 eventuelt gennem dennes advokat, med anmodnig om betaling inden en af retten  

 fastsat firs.
Indkommer beløbet ikke inden denne frist, der kan forlænges i  

 rimeligt omfang, søges beløbet tvangsinddrevet.
 Indkomne beløb bogføres på konto § 18.2.80.20 (fri proces).
Af hensyn til kontrollen med indkrævning af de omhandlede beløb skal der  

 ved hver domstol på særlige blanketter føres en fortegnelse, hvorpå hver  

 enkelt sag opføres med angivelse af sagsnr., afgørelsens dato,  

 afgfitsbeløbets og omkostningsbeløbets størrelse samt oplysning om, hvem der  

 skal betale beløbene.
Endvidere anføres, hvad der indkommer, og hvilken dato  

 indbetaling sker.
Ved finansårets afslutning føres eventuelle restancer ud i den dertil  

 bestemte kolonne og overføres til en ny fortegnelse for det følgende  

 finansår.
Fortegnelsen for det forløbne finansår forsynes af dommeren  

 (justitssekretæren) med attestation om, at alle beneficerede sager, i hvilke  

 der i finansåret af retten er truffet bestemmelse om godtgørelse til det  

 offentlige af omkostninger eller afgifter, er optaget på fortegnelsen.
Denne  

 indsendes derefter sammen med regnskabsoversigten for januar kvartal til 1.  

 revisionsdepartement under vedlæggelse af dokumentation for beløb, der er  

 ført til afgang, f.eks. udskrift af en overordnet rets dom eller - for beløb,  

 der må anses for uerholdelige - udskrift af forgæves afholdt fogedforretning.  

 For restancernes vedkommende gives der i anmærkningsrubrikken oplysning om  

 grunden til restancen.
Nogle blanketter til den nævnte fortegnelse vil blive tilsendt embederne  

 ved justitsministeriets foranstaltning.
Yderligere blanketter rekvireres fra  

 Statens Trykningskontor, Frederiksholms Kanal 26, København K:
 § 54  i justitsministeriets cirkulære nr. 199 af 17.  

 december 1957 om underretternes kasse- og regnskabsvæsen ophæves.
 Justitsministeriet, den 14. februar  

 1962.
 P.M.V.
 Vilhelm Boas.
/P.
Christensen.
