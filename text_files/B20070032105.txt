Bekendtgørelse  

 om salg af fast ejendom ved  

 budrunde  

  

 (  

 Budbekendtgørelsen  

 ) I medfør af § 4, stk. 1, og § 32, stk. 2, i  

 lov om omsætning af fast ejendom, jf. lovbekendtgørelse nr. 1073 af 2.  

 november  

 2006, fastsættes:
Kapitel 1 Anvendelsesområde § 1.  

  

 Bekendtgørelsen gælder for erhvervsmæssig formidling af salg af fast ejendom  

 ved  

 budrunde  

 (licitationssalg) samt anden  

 erhvervsmæssig rådgivning og bistand vedrørende salg af fast ejendom ved  

 budrunde.
Bekendtgørelsens bestemmelser vedrørende  

 formidling finder tilsvarende anvendelse på erhvervsmæssigt udbud og salg af  

 fast ejendom ved  

 budrunde.
Stk. 2.  

  

 Bekendtgørelsen gælder kun for erhvervsmæssige aktiviteter, der er rettet mod  

 eller udføres for forbrugere.
Er en del af den erhvervsmæssige aktivitet  

 rettet  

 mod andre end forbrugere, gælder bekendtgørelsen ikke for den pågældende del.
Stk. 3.  

  

 Bekendtgørelsen finder ikke anvendelse, hvis den faste ejendom, som udbydes  

 til  

 salg ved  

 budrunde, er beliggende i udlandet.
I så  

 fald finder § 24 i bekendtgørelsen om formidling, udbud og rådgivning  

 ved  

 omsætning af fast ejendom (Formidlingsbekendtgørelsen) anvendelse med de  

 fornødne  

 tilpasninger således, at den danske forbruger i tillæg til udbudsmaterialet  

 skal modtage oplysning om øvrige forhold, som er af væsentlig betydning for  

 forbrugerens beslutning om at byde på ejendommen eller købe ejendommen, jf.  

 § 24, stk. 2 og 3, i formidlingsbekendtgørelsen.
 Stk. 4.  

  

 Bekendtgørelsen finder ikke anvendelse på salg af andelsboliger samt salg af  

 statens og kommunernes faste ejendomme.
 § 2.  

  

 Ved  

 budrunde  

 forstås i denne bekendtgørelse opfordring af  

 interesserede købere til at afgive et købstilbud inden for en fastsat frist  

 på  

 vilkår, som er ensartede bortset fra pris og overtagelsesdato.
 Stk. 2.  

  

 Bekendtgørelsen finder anvendelse, uanset om ejendommen fra starten udbydes  

 til  

 salg ved  

 budrunde  

 (bedste bud), eller ejendommen  

 først udbydes til salg ved  

 budrunde, når der har vist  

 sig at være flere interesserede købere til ejendommen (almindeligt  

 bud).
Stk. 3.  

  

 Salget må  

 ikke tilrettelægges efter et hollandsk  

 ur-princip, hvorved  

 forstås et salg, hvor prisen for en ejendom nedsættes gradvist efter en forud  

 fastlagt plan, indtil en køber accepterer prisen.
Salget må heller ikke  

 tilrettelægges efter andre auktionslignende fremgangsmåder, herunder som en  

 frivillig offentlig auktion.
 § 3.  

  

 Formidlingsbekendtgørelsen  

 finder anvendelse på salg ved  

 budrunde  

 med de  

 ændringer og tilføjelser, der følger af denne bekendtgørelse.
Kapitel 2 Generelle bestemmelser § 4.  

  

 Foruden at indeholde oplysning om de forhold, som fremgår af kapitel 3 i  

 formidlingsbekendtgørelsen, skal formidlingsaftalen eller et tillæg til denne  

 indeholde oplysning om, at sælger og formidler har aftalt, at ejendommen skal  

 udbydes til salg ved  

 budrunde.
 Stk. 2.  

  

 Det skal  

 fremgå, at sælger har modtaget oplysning om reglerne for salg ved  

 budrunde, og at sælger ved sin underskrift accepterer at  

 følge disse regler.
 Stk. 3.  

  

 Det skal  

 fremgå, at det udbudsmateriale, som skal udleveres til interesserede købere,  

 jf. kapitel 3, på forhånd er gennemgået med sælger og godkendt af denne.
 § 5.  

  

 Formidlingsaftalen eller et tillæg til denne skal indeholde oplysning om den  

 aftalte udbudspris, som skal svare til den skønnede kontantpris i almindelig  

 handel, jf. § 3 i lov om omsætning af fast ejendom.
 § 6.  

  

 Hvis formidleren ønsker at byde på ejendommen, skal formidleren skriftligt  

 opsige formidlingsaftalen, frasige sig sit vederlag og rådgive sælger om  

 behov  

 og mulighed for at søge anden bistand, jf. § 15, stk. 3, i lov om  

 omsætning af fast ejendom.
 § 7.  

  

 Sælger og formidler må ikke føre forhandlinger med interesserede købere eller  

 sælge ejendommen i  

 budperioden.
 Stk. 2.  

  

 Ved  

 budperioden  

 forstås den tidsperiode, inden for hvilken  

 interesserede købere kan afgive bud på ejendommen, jf. § 15.
§ 8.  

  

 Uanset hvilken fremgangsmåde der vælges  

 for afgivelse af bud, jf. § 16, stk. 2 og 3, skal formidleren  

 sikre,  

 at buddene holdes hemmelige i hele  

 budperioden,  

 således at ingen, ej heller formidleren, har adgang til oplysninger om  

 indholdet af buddene i  

 budperioden.
Dette gælder således  

 uanset, om bud afgives på papir eller elektronisk.
 Stk. 2.  

  

 Oplysninger  

 om indkomne bud må kun videregives i overensstemmelse med reglerne i kapitel  

 4  

 og 5.
Kapitel 3 Udbudsmaterialet Generelle krav til udbudsmaterialet § 9.  

  

 Budrunden  

 skal gennemføres på et for alle interesserede  

 købere ensartet, gennemsigtigt og afklaret grundlag.
Formidleren skal stille  

 samme udbudsmateriale til rådighed for alle interesserede købere således, at  

 alle byder på lige vilkår.
§ 10.  

  

 Udbudsmaterialet  

 skal i det mindste bestå af 1)  

 	  

 en salgsopstilling  

 for ejendommen, der som minimum indeholder oplysning om udbudsprisen og de  

 forhold, som fremgår af § 13 i formidlingsbekendtgørelsen, jf. dog  

 § 11, og 2)  

 	  

 et udkast til en  

 standardkøbsaftale, der som minimum indeholder oplysning om de forhold, der  

 fremgår af § 23 i formidlingsbekendtgørelsen.
 § 11.  

  

 Formidlingsbekendtgørelsens bestemmelser vedrørende  

 huseftersynsordningen  

 finder anvendelse med de ændringer, der følger af stk. 2 og 3.
 Stk. 2.  

  

 Ønsker  

 sælgeren at gøre brug af  

 huseftersynsordningen, skal  

 rapporten om ejendommens fysiske tilstand (tilstandsrapporten) og oplysninger  

 om ejerskifteforsikring, jf. kapitel 1 i lov om forbrugerbeskyttelse ved  

 erhvervelse af fast ejendom m.v., være indeholdt i udbudsmaterialet fra  

 budperiodens  

 start.
Stk. 3.  

  

 Har sælger  

 valgt ikke at medtage tilstandsrapport og oplysninger om ejerskifteforsikring  

 i  

 udbudsmaterialet, kan sælger ikke efterfølgende anvende disse i den samme  

 budrunde.
Sælger må i så fald iværksætte en ny  

 budrunde, jf. § 30, stk. 3, hvor tilstandsrapport  

 og oplysninger om ejerskifteforsikring er indeholdt i udbudsmaterialet fra  

 budrundens  

 start.
Minimumskrav til tilbudsblankettens indhold § 12.  

  

 Af  

 tilbudsblanketten skal det fremgå, at standardfinansieringsforslaget og den  

 beregnede brutto- og nettoudgift, som er oplyst i salgsopstillingen, er  

 baseret  

 på udbudsprisen, og at interesserede købere derfor opfordres til at kontakte  

 egen rådgiver for at få foretaget en beregning af brutto- og nettoudgift på  

 baggrund af den pris, de påtænker at byde for ejendommen.
 § 13.  

  

 Af  

 tilbudsblanketten skal det fremgå, at  

 budgiver  

 bærer  

 den fulde økonomiske risiko for at kunne opfylde en handel på  

 budvilkårene, og at  

 budgiver  

 opfordres til at indhente økonomisk rådgivning vedrørende sit bud forinden  

 afgivelsen.
 § 14.  

  

 Af  

 tilbudsblanketten skal det fremgå, at buddet skal lyde på en bestemt  

 kontantpris, der ikke kan betinges af, eller på anden måde gøres afhængig af  

 størrelsen af andre bud.
 Stk. 2.  

  

 Af  

 tilbudsblanketten skal det fremgå, at bud, som ikke er i overensstemmelse med  

 vilkårene i denne bekendtgørelse og tilbudsblanketten, ikke må antages af  

 sælger og derfor skal forkastes.
 § 15.  

  

 Der skal i tilbudsblanketten være fastsat en rimelig frist for afgivelse af  

 bud, der giver interesserede købere tilstrækkelig tid til at få afklaret alle  

 relevante tekniske, juridiske og økonomiske forhold af betydning for  

 budgivningen.
 Stk. 2.  

  

 Den  

 fastsatte frist kan ikke ændres, og  

 budrunden  

 må ikke  

 lukkes før fristens udløb.
§ 16.  

  

 Tilbudsblanketten  

 skal indeholde oplysning om fremgangsmåden ved afgivelse af bud.
Uanset om  

 fremgangsmåden i stk. 2 eller 3 vælges, skal formidleren drage omsorg  

 for,  

 at ingen, ej heller formidleren, har adgang til oplysninger om indholdet af  

 buddene i  

 budperioden, jf. § 8.
 Stk. 2.  

  

 Af  

 tilbudsblanketten skal det fremgå, at den udfyldte og underskrevne  

 tilbudsblanket, den underskrevne købsaftale og det underskrevne bilag om  

 fortrydelsesret skal afleveres på formidlerens forretningssted eller sendes  

 som  

 postforsendelse hertil i en lukket kuvert, der er mærket bud og  

 med angivelse  

 af den pågældende ejendoms adresse eller  

 sagsnummer.  

 Det skal fremgå, hvornår buddet senest skal være nået frem til formidlerens  

 forretningssted.
Stk. 3.  

  

 Uanset  

 stk. 2 kan det i tilbudsblanketten bestemmes, at bud kan eller skal  

 indgives på andre måder end anført i stk. 2, herunder ved anvendelse af  

 elektroniske medier, forudsat at dette kan ske på betryggende vis.
Det kan  

 eksempelvis bestemmes, at bud kan eller skal indsendes pr. e-post med digital  

 signatur til en særlig e-post adresse, som udelukkende er beregnet til  

 indsendelse af bud på den pågældende ejendom.
Det skal fremgå, hvornår buddet  

 senest skal være nået frem på den fastsatte måde.
 § 17.  

  

 Af  

 tilbudsblanketten skal det fremgå, at buddet er bindende for  

 budgiveren, medmindre buddet tilbagekaldes, jf.  

 stk. 2, ikke accepteres af sælger eller bortfalder, jf. §§ 20 og  

 22.
 Stk. 2.  

  

 Det skal  

 fremgå, at  

 budgiver  

 har ret til at tilbagekalde sit bud og eventuelt fremsætte et nyt bud, som er  

 højere eller lavere end det oprindelige bud, forudsat at tilbagekaldelsen  

 eller  

 det nye bud når frem inden udløbet af fristen, jf. § 16, stk. 2  

 eller  

 3.
 § 18.  

  

 Tilbudsblanketten  

 skal indeholde oplysning om datoen for buddenes åbning samt oplysning om, at  

 buddene ikke må åbnes før det fastsatte tidspunkt, uanset om buddene er  

 indgivet på papir eller elektronisk.
 Stk. 2.  

  

 Det skal  

 endvidere fremgå, hvornår og hvordan oplysninger om buddene videregives til  

 budgiverne, jf. §§ 27-29.
§ 19.  

  

 Tilbudsblanketten skal indeholde oplysning om, at sælger er frit stillet med  

 hensyn til at gøre brug af de indkomne bud eller afvise alle bud.
Sælger kan  

 dog i tilbudsblanketten forpligte sig til at vælge et af de indkomne bud, som  

 opfylder betingelserne i tilbudsblanketten.
Stk. 2.  

  

 Det skal  

 endvidere fremgå, at sælger er frit stillet med hensyn til hvilke kriterier,  

 sælger vil anvende ved vurderingen af de indkomne bud.
Sælger kan dog i  

 tilbudsblanketten forpligte sig til at anvende bestemte kriterier, som  

 anføres  

 i tilbudsblanketten.
§ 20.  

  

 Tilbudsblanketten skal indeholde  

 oplysning om sælgers frist for at acceptere indkomne bud.
Endvidere skal det  

 fremgå, at bud, som ikke er accepteret inden acceptfristens udløb, er  

 bortfaldet.
 § 21.  

  

 Af  

 tilbudsblanketten skal det fremgå, at den valgte  

 budgiver  

 (køber), har fortrydelsesret efter reglerne i kapitel 2 i lov om  

 forbrugerbeskyttelse ved erhvervelse af fast ejendom, hvis køber er  

 forbruger.  

 Betingelserne for udøvelse af fortrydelsesretten skal fremgå, herunder at  

 fortrydelsesretten er betinget af, at køber betaler en godtgørelse på 1 % af  

 den  

 budpris, som køber har anført i tilbudsblanketten,  

 til sælger.
§ 22.  

  

 Af  

 tilbudsblanketten skal det fremgå, at hvis det ved åbningen af buddene  

 konstateres, at der kun er modtaget bud fra en enkelt  

 budgiver,  

 er vedkommende ikke bundet af buddet og dermed ikke forpligtet til at betale  

 den i § 21 nævnte godtgørelse til sælger.
Det skal endvidere fremgå, at  

 formidleren  

 i så fald straks skal orientere sælger og  

 budgiver  

 om, at  

 budgiver  

 ikke er bundet af sit bud, men i  

 stedet kan indgå forhandlinger med sælger om køb af ejendommen på baggrund af  

 udbudsprisen.
Kapitel 4 Afgivelse af bud.
Budjournal Afgivelse af bud § 23.  

  

 Bud  

 afgives på tilbudsblanketten med angivelse af  

 budgivers  

 navn, adresse, den tilbudte pris og overtagelsesdato samt eventuelle  

 yderligere  

 oplysninger, som skal gives ifølge tilbudsblanketten.
 Stk. 2.  

  

 Buddet skal  

 afleveres eller sendes til formidleren på den måde, som er angivet i  

 tilbudsblanketten,  

 jf. § 16. Buddet skal være nået frem til formidleren inden udløbet af  

 den  

 fastsatte frist.
Budjournal § 24.  

  

 Når formidleren har åbnet buddene, jf. § 18, indfører formidleren alle  

 rettidigt indkomne bud i en  

 budjournal.
Sælger har  

 ret til at overvære åbningen af buddene.
Stk. 2.  

  

 I  

 budjournalen  

 indføres hver enkelt  

 budgivers  

 navn og adresse, tidspunktet for modtagelsen af buddet, den tilbudte  

 kontantpris, det tilbudte overtagelsestidspunkt og eventuelle andre relevante  

 oplysninger med betydning for buddet.
Tilbagekaldelse af bud skal ligeledes  

 indføres i  

 budjournalen.
Stk. 3.  

  

 Formidleren  

 skal underskrive  

 budjournalen, eventuelt med digital  

 signatur.
Formidleren indestår derved for rigtigheden af oplysningerne i  

 budjournalen.
 § 25.  

  

 Formidleren giver sælger kopi af  

 budjournalen  

 og af  

 alle indkomne bud og orienterer sælger nærmere om de indkomne bud.
Kapitel 5 Afslutning af budrunden Kun én  

 budgiver § 26.  

  

 Hvis  

 der ved  

 budperiodens  

 udløb kun er modtaget bud fra en  

 enkelt  

 budgiver, er  

 budrunden  

 bortfaldet.
 Stk. 2.  

  

 Formidleren  

 skal straks orientere sælgeren og  

 budgiveren  

 om, at  

 budgiveren  

 ikke er bundet af sit bud, men at  

 budgiveren  

 i stedet kan indgå i forhandlinger med sælgeren  

 om køb af ejendommen på baggrund af udbudsprisen, jf. § 22.
Flere  

 budgivere § 27.  

  

 Hvis sælger vælger at forkaste alle bud, skal formidleren underrette  

 budgiverne  

 herom straks efter acceptfristens udløb.  

 Samtidig hermed sender formidleren  

 budjournalen  

 i  

 anonymiseret form til alle  

 budgivere.
 § 28.  

  

 Hvis  

 sælger vælger at acceptere et af buddene, meddeler sælger sin accept heraf  

 ved  

 sin underskrift på den valgte  

 budgivers  

 (købers)  

 tilbudsblanket og på købsaftalen.
 Stk. 2.  

  

 Formidleren  

 fremsender sælgers accept til køber inden udløbet af acceptfristen, jf.  

 § 20.
Stk. 3.  

  

 Sammen med  

 accepten sender formidleren 1)  

 	  

 en kopi af  

 budjournalen  

 til køber i anonymiseret form og 2)  

 	  

 oplysning om købers  

 fortrydelsesret i henhold til kapitel 2 i lov om forbrugerbeskyttelse ved  

 erhvervelse af fast ejendom, jf. § 21.
 § 29.  

  

 Når den valgte købers fortrydelsesret er udløbet, sender formidleren kopi af  

 budjournalen  

 i anonymiseret form til de øvrige  

 budgivere, som har deltaget i  

 budrunden.
Afslutning af  

 budrunden  

 uden  

 salg § 30.  

  

 Har sælger valgt ikke at gøre brug af de indkomne bud, eller har den valgte  

 køber udnyttet sin fortrydelsesret, er  

 budrunden  

 afsluttet uden salg.
 Stk. 2.  

  

 Sælger kan  

 herefter gå i forhandling med en eller flere interesserede købere, herunder  

 også en eller flere af de tidligere  

 budgivere, efter  

 eget valg.
Stk. 3.  

  

 Vælger  

 sælger at starte en ny  

 budrunde, skal processen  

 starte forfra.
Der skal herefter indgås ny aftale mellem sælgeren og  

 formidleren herom.
Der skal endvidere udarbejdes nyt udbudsmateriale, og  

 budgivningen  

 m.v. skal starte forfra i overensstemmelse med  

 reglerne i denne bekendtgørelse.
Der skal herunder fastsættes en rimelig  

 frist  

 for afgivelse af bud, der giver nye  

 budgivere  

 tilstrækkelig  

 tid til at få afklaret de forhold, der er nævnt i § 15, stk. 1.
Kapitel 6 Straf § 31.  

  

 Overtrædelse af § 1, stk. 3, § 2, stk. 3, §§ 4-6,  

 § 7, stk. 1, §§ 8-10, § 11, stk. 2 og 3,  

 §§ 12-22, §§ 24 og 25, § 26, stk. 2, § 27,  

 § 28,  

 stk. 2 og 3, § 29 og § 30, stk. 3, straffes med bøde.
 Stk. 2.  

  

 Der kan  

 pålægges selskaber m.v. (juridiske personer) strafansvar efter reglerne i  

 straffelovens 5. kapitel.
Kapitel 7 Ikrafttræden § 32.  

  

 Bekendtgørelsen træder i kraft den 1. oktober 2007.
 Stk. 2.  

  

 Bekendtgørelsen finder ikke anvendelse på  

 budrunder,  

 som er igangsat før bekendtgørelsens ikrafttræden.
