Vejledning om tilskud fra Dyrevelfærdspuljen 2022 Indhold 1. Indledning 1.1 Velkommen 1.2 Hvem administrerer ordningen 1.3 Vigtige datoer 1.4 Nyt siden sidst 2. Hvad er formålet 3. Hvad giver vi tilskud til 4. Hvor mange penge er der i puljen 5. Hvornår kan du søge om tilskud 6. Hvem kan søge om tilskud 7. Hvordan søger du om tilskud 7.1 Kvittering for modtagelse af ansøgning 7.2 Hvad skal din ansøgning indeholde 8. Hvor stort er tilskuddet 8.1 Egen finansiering 8.2 Tilskuddet kan blive reduceret 8.3 Hvis du får tilskud fra andre offentlige myndigheder 9. Hvilke udgifter kan du få tilskud til 9.1 Hvilke typer af udgifter kan du få tilskud til 9.2 Hvilke typer af udgifter kan du ikke få tilskud til 9.3 Hvornår skal udgifterne være afholdt og betalt 10. Afgørelse om tilskud og prioritering 10.1 Hvornår er en ansøgning en tilskudsberettiget ansøgning 10.2 Sådan prioriterer vi ansøgningerne 10.3 Tilskudsbrevet og accept af tilskudsbrevet 11. Betingelser for tilskud 11.1 Generelle betingelser, som gælder for alle tilskudsmodtagere 11.2 Betingelser, som gælder for ansøgere, der udøver økonomiske aktiviteter samtidig med ikke-økonomiske aktiviteter 11.3 Hvis ansøger ikke kan opfylde betingelserne beskrevet i afsnit 11.2 11.4 De minimis-støtte 12. Udbetaling af tilskud og afrapportering 12.1 Hvornår udbetaler vi dit tilskud 12.2 Du skal sende en slutrapport 12.2.1 Hvilke bilag kan vi godkende som dokumentation 12.2.2 Dokumentation for den specifikke bogføringskonto i regnskabet eller den særlige regnskabskode i regnskabssystemet 12.3 Hvornår skal du sende din slutrapport 13. Tilbagebetaling af tilskud 14. Hvis du vil klage 15. Brug og behandling af dine personoplysninger 16. Lovgrundlag 17. Yderligere oplysninger Bilag 1. Eksempel på udsnit af regnskab med særlig kode til indtægter og udgifter vedrørende Dyrevelfærdspuljen 2022 Bilag 2. Eksempel på udsnit af regnskab, der sendes til Landbrugsstyrelsen sammen med slut-rapporten som dokumentation for den særlige kode i regnskabet til indtægter og udgifter under Dyrevelfærdspuljen 2022 1. Indledning 1.1 Velkommen Denne vejledning skal du bruge, når du ønsker at søge om tilskud fra Dyrevelfærdspuljen 2022. Her oplyser vi om puljens formål, hvem der kan søge, hvad du kan søge til, hvordan du gør, og om de forskellige betingelser der skal opfyldes for at få tilskud.
Der er to dokumenter, du skal orientere dig i, før du sender en ansøgning.
Det ene dokument er Vejledning om tilskud fra Dyrevelfærdspuljen 2022, det dokument du sidder med her.
Det andet dokument er Bekendtgørelse nr. 1185 af 19. august 2022 om tilskud fra dyrevelfærdspuljen, som vi efterfølgende refererer til som Bekendtgørelsen.
 Vejledningen finder du på vores hjemmeside lbst.dk i Tilskudsguide under Dyrevelfærdspuljen 2022.
1.2 Hvem administrerer ordningen Landbrugsstyrelsen administrerer ordningen og træffer afgørelse om tildeling af tilskud.
1.3 Vigtige datoer Du kan få et overblik over vigtige tidspunkter og frister, der har betydning for Dyrevelfærdspuljen 2022 i dette afsnit.
TABEL 1.1. Vigtige datoer 1.4 Nyt siden sidst Dyrevelfærdspuljen 2022 er en videreførelse af Dyrevelfærdspuljen 2021. Ordningen videreføres i det store hele uændret med undtagelse af enkelte større ændringer samt diverse præciseringer.
  Midler i 2022.
 Under Dyrevelfærdspuljen 2022 er der foreløbigt afsat 2,5 mio. kr.
 Alle tilbagebetalingskrav fra de seneste te års dyrevelfærdspuljer skal være betalt, inden du søger Hvis du har udestående tilbagebetalingskrav under tidligere dyrevelfærdspuljer, skal du være opmærksom på, at du skal have tilbagebetalt alle tilbagebetalingskrav fra de seneste tre års dyrevelfærdspuljer, inden du søger om tilskud under Dyrevelfærdspuljen 2022.
 Nye betingelser for tilskuddet Betingelserne for tilskuddet under Dyrevelfærdspuljen 2022 er ændret i forhold til tidligere.
Læs mere i kapitel 11.
 Erklæring om økonomiske aktiviteter og om de minimis-støtte Vi gør opmærksom på den nye erklæring, som alle ansøgere skal udfylde og sende til os.
Erklæringen skal sendes sammen med ansøgning om tilskud.
Læs mere i kapitel 11.
 Fremgangsmåden for at sende klager er ændret Du klager via klageportalen, som du finder på Nævnenes Hus hjemmeside.
Læs mere i kapitel 14.
2. Hvad er formålet Formålet med Dyrevelfærdspuljen er at forbedre dyrevelfærden i Danmark.
 Når du sender en ansøgning til os, skal du allerede her sandsynliggøre, at tilskudsmidlerne vil være med til at understøtte formålet med dyrevelfærdspuljen.
 Bemærk, at du skal sende en slutrapport, hvor du gør rede for, hvordan dit tilskud har skabt bedre dyrevelfærd i Danmark1. Du kan læse mere i "Afsnit 12.2. Du skal sende en slutrapport".
3. Hvad giver vi tilskud til Vi giver tilskud til non-profit organisationer, ikke-erhvervsdrivende foreninger og ikke-erhvervsdrivende fonde, der arbejder med dyrevelfærd i Danmark2.
 Du kan maksimalt søge om et tilskud, der svarer til rammen af den på finansloven 2022 afsatte bevilling3, som er 2,5 mio. kr.
De samlede tilskudsberettigede udgifter i en ansøgning skal udgøre mindst 30.000 kr.4 Tilskuddet ydes som en direkte tilskud til foreningers, organisationers og fondes aktiviteter.
 Tilskuddet skal dække et eller flere af følgende to indsatsområder
5 :
 1. Transport eller behandling af syge, tilskadekomne, misrøgtede, herreløse eller vilde dyr.
 2. Drift af internater for syge, tilskadekomne, misrøgtede, herreløse eller vilde dyr.
 Bemærk, at ordningen ikke støtter udgifter vedrørende produktionsdyr6, samt at vi kun kan give tilskud til foreninger, organisationer og fonde, der kan vise dokumentation, der tydeligt viser, at de arbejder med dyrevelfærd i Danmark.
 Produktionsdyr forstås som dyr, der leverer salgbare produkter som kød, mælk og uld mv., og som oftest holdes i større besætninger, fx kvæg, svin, fjerkræ og får.
 Du kan læse mere om de tilskudsberettigede udgifter i Afsnit 9. Hvilke udgifter kan du få tilskud til.
4. Hvor mange penge er der i puljen Midler der er afsat på finansloven til Dyrevelfærdspuljen 2022:
 2,5 mio. kr.
 På finansloven for 2022 er der afsat 2,5 mio. kr. til Dyrevelfærdspuljen.
5. Hvornår kan du søge om tilskud Du kan sende din ansøgning til os fra 1. september 2022 kl. 8:00.
 Vi skal have modtaget din ansøgning senest 30. september 2022 kl. 23:59.
Du kan sende din ansøgning til os på e-mail til: projekttilskud@lbst.dk Du kan også sende ansøgningen med post, bemærk, at vi skal have modtaget din ansøgning inden fristen.
Adressen er:	Landbrugsstyrelsen Slottet 3 6440 Augustenborg Att. : Markedsordninger/Carina A.
Pedersen Hvis vi modtager din ansøgning før eller efter ansøgningsperioden, vil den ikke blive behandlet, og den vil ikke blive overført til en eventuelt ny ansøgningsrunde.
6. Hvem kan søge om tilskud Tilskud kan gives til non-profit organisationer, ikke-erhvervsdrivende foreninger og ikke-erhvervsdrivende fonde, der har et gyldigt CVR nr. i Danmark, og som arbejder med dyrevelfærd i Danmark7.
 Privatpersoner, virksomheder eller erhvervsdrivende fonde kan derfor ikke modtage tilskud fra Dyrevelfærdspuljen.
Hvad er en ikke-erhvervsdrivende forening Ikke-erhvervsdrivende foreninger er foreninger, som ikke må ikke fremme medlemmernes økonomiske interesser gennem erhvervsdrift.
Medlemmer af foreningen kan betale kontingent, der bidrager til foreningens overordnede formål.
Overskud anvendes til at fremme foreningens formål.
I referatet fra generalforsamlingen fremgår det, at foreningen er en ikke-erhvervsdrivende forening (en almindelig forening).
Hvad er en ikke-erhvervsdrivende fond Ved ikke-erhvervsdrivende fonde forstås fonde, der er registreret hos Civilstyrelsen, og som har et almennyttigt formål.
Erhvervsdrivende fonde er fonde, der er registreret hos Erhvervsstyrelsen.
Hvad er en non-profit organisation En non-profit organisation er en organisation, som ikke skaber økonomisk overskud til en person eller gruppe af personer.
Medlemmer af organisationen kan betale kontingent, der bidrager til organisationens overordnede formål.
Overskud anvendes til at fremme organisationens formål.
Sådan dokumenterer du, at foreningen/fonden/organisationen arbejder for Dyrevelfærd Søger du om tilskud, skal du kunne vise dokumentation, der tydeligt viser, at din forening, organisation eller fond arbejder for dyrevelfærd i Danmark8. Du skal sende dokumentationen, når du søger om tilskud9.
 Vi kan godkende følgende dokumenter som dokumentation for, at foreningen, organisationen eller fonden arbejder for dyrevelfærd:
 Vedtægter  Formålsbeskrivelser  Foreningens retningslinjer  Dokumentation fra hjemmesider.
Vær opmærksom på tilbagebetalingskrav Før der søges om tilskud under Dyrevelfærdspuljen 2022, skal ansøger have tilbagebetalt samtlige tilbagebetalingskrav fra de seneste tre års dyrevelfærdspuljer10. Dvs. tilbagebetalingskrav fra Dyrevelfærdspuljen 2018, 2019 og 2020.
 Tilskudsmodtager er den, der:
 Søger om tilskud  Modtager tilskudsbrevet  Er ansvarlig for, at aktiviteterne gennemføres  Afholder udgifterne for aktiviteterne, dvs. modtager fakturaer fra leverandører  Betaler udgifterne for aktiviteterne, og  Modtager tilskuddet.
7. Hvordan søger du om tilskud Du skal sende din ansøgning om tilskud på et særligt skema, som du finder på vores hjemmeside lbst.dk i Tilskudsguide under Dyrevelfærdspuljen 202211.
Du kan sende din ansøgning med e-mail til: projekttilskud@lbst.dk Eller med posten til adressen: 	Landbrugsstyrelsen Slottet 3 6440 Augustenborg Att. : Markedsordninger/Carina A.
Pedersen 7.1 Kvittering for modtagelse af ansøgning Vi kvitterer for at have modtaget din ansøgning med en automatisk kvitterings-mail.
 Sender du din ansøgning med post, sender vi et kvitteringsbrev.
7.2 Hvad skal din ansøgning indeholde Din ansøgning skal indeholde følgende12 :
  Et ansøgningsskema og et budgetskema.
 Vi skal have modtaget et ansøgningsskema og budgetskema, hvor du har givet de oplysninger, vi beder om.
 Ansøgningsskema og budgetskema finder du på vores hjemmeside lbst.dk i Tilskudsguide under Dyrevelfærdspuljen 2022.
  En udfyldt erklæring om økonomiske aktiviteter og om de minimis-støtte (gælder alle ansøgere).
Du udfylde og sende erklæring om økonomiske aktiviteter og om de minimis-støttet.
Læs mere i kapitel 11.
 Erklæringen finder du på vores hjemmeside lbst.dk i Tilskudsguide under Dyrevelfærdspuljen 2022.
  Påtænkt dokumentation for egenfinansieringen på minimum 20 pct.
Et tilskud under Dyrevelfærdspuljen kan kun udgøre op til 80 pct. af dine tilskudsberettigede udgifter, og der skal være en egenfinansiering på minimum 20 pct.13, se "Afsnit 8.1 Egenfinansiering". Derfor skal du vise på ansøgningstidspunktet, at du kan fremskaffe de resterende midler selv, fx ved midler fra medlemskabsbetalinger, donationer, fonde o. lign.
Når du sender din slutrapport, skal du sende dokumentationen for egenfinansieringen,  Foreningens/organisationens/fondens gældende vedtægter.
  Evt. anden dokumentation der tydeligt viser, at din forening/organisation/fond arbejder med dyrevelfærd.
Du har ansvaret for at sandsynliggøre, at din forening/organisation/fond arbejder med dyrevelfærd i Danmark.
Det kan du gøre ved eksempelvis at sende din forenings/organisations/fonds vedtægter.
Hvis vedtægterne ikke viser dette, kan du sende anden dokumentation, se "Afsnit 6. Hvem kan søge om tilskud".
 Bindende svar fra Skatteforvaltningen ang. moms (gælder ikke for alle ansøgere) Er du momsregistreret, men bærer du selv momsen endeligt på de udgifter, du søger om tilskud til, skal du sende et bindende svar fra Skatteforvaltningen, der dokumenterer, at du ikke kan få momsen på udgifterne refunderet.
Vi skal have modtaget det bindende svar fra Skatteforvaltningen i ansøgningsperioden for ansøgning om tilskud under Dyrevelfærdspuljen 2022, det vil sige senest 30. september 2022.
Bemærk, at det er dit ansvar som ansøger at sende en ansøgning uden fejl og mangler.
Vi anbefaler derfor, at du læser din ansøgning igennem en ekstra gang og sikrer, at alt nødvendigt materiale indgår, inden du sender ansøgningen til os.
Hvis din ansøgning har væsentlige mangler, kan du risikere at få afslag på ansøgningen.
8. Hvor stort er tilskuddet Du kan maksimalt søge om et tilskud, som svarer til rammen af den på finansloven 2022 afsatte bevilling14, som er 2,5 mio. kr.
Hvis du søger om et beløb, der er større end 2,5 mio. kr., vil vi automatisk nedsætte dit ansøgte beløb til 2,5 mio. kr., og vi vil ikke efterspørge en revideret ansøgning.15 De samlede tilskudsberettigede udgifter i en ansøgning skal udgøre mindst 30.000 kr.16 Tilskuddet fra Landbrugsstyrelsen kan udgøre op til 80 pct. af de tilskudsberettigede udgifter.17 8.1 Egen finansiering Der skal være en egenfinansiering på minimum 20 pct.18 Egenfinansieringen består af de midler, som ansøger selv tilvejebringer for at dække de tilskudsberettigede udgifter i en ansøgning med 100 pct., da Landbrugsstyrelsen giver op til 80 pct. i tilskud.
Hvis en ansøger har tilskudsberettigede udgifter for 100.000 kr., kan Landbrugsstyrelsen give op til 80.000 kr. i tilskud til disse udgifter.
Ansøger skal selv sørge for finansiering for de sidste minimum 20.000 kr., som kaldes egenfinansieringen.
Når du søger om tilskud, skal du beskrive, hvordan du påtænker at tilvejebringe egenfinansieringen til de udgifter, du søger om tilskud til.19 Når du har gennemført projektet, skal du sende dokumentation for egenfinansieringen.20 Det vil sige, hvis du har fået udbetalt 80.000 kr., skal du kunne dokumentere, at du har afholdt og betalt tilskudsberettigede udgifter for 100.000 kr.  og at du derfor har haft en egenfinansiering på 20.000 kr.
 Egenfinansieringen kan fx være midler fra medlemskabsbetalinger, donationer, fonde, andre offentlige tilskud og lignende.
8.2 Tilskuddet kan blive reduceret Alle tilskudsberettigede ansøgninger får tilskud.
Men bliver der samlet set søgt om flere midler, end dem der er afsat, reducerer vi tilskuddene med lige stor procentdel21. Se mere i Afsnit 10.2. Prioritering af tilskudsberettigede ansøgninger.
 Den nøjagtige størrelse på den procentdel, som tilskuddet reduceres med, kender vi først, når vi har behandlet alle indkomne ansøgninger og beregnet det samlede tilskudsberettigede beløb.
 Vi kan desuden nedsætte tilskuddet, hvis tilskuddet udbetales som de minimis-støtte, og pågældende tilskud vil medføre, at de minimis-støtteloftet overskrides22. Se mere om de minimis-støtte i afsnit 11.4.
8.3 Hvis du får tilskud fra andre offentlige myndigheder Ydes der tilskud fra andre offentlige myndigheder, nedsætter vi tilskuddet fra Dyrevelfærdspuljen 2022, så det samlede tilskud ikke overstiger 100 pct. af de tilskudsberettigede udgifter23.
9. Hvilke udgifter kan du få tilskud til 9.1 Hvilke typer af udgifter kan du få tilskud til De tilskudsberettigede udgifter skal omfatte udgifter, der har til formål at forbedre dyrevelfærden i Danmark24.
 Du kan kun få tilskud til udgifter, som er nødvendige for og direkte relateret til aktiviteten eller driften25.
Det er en betingelse, at vi kan godkende udgifterne som tilskudsberettigede26. Kan vi ikke godkende udgifterne som nødvendige for og direkte relateret til aktiviteten eller driften, kan vi ikke give tilskud til udgifterne.
For andre eksempler på ikke-tilskudsberettigede udgifter, se "Afsnit 9.2. Hvilke typer af udgifter kan du ikke få tilskud til".
 Udgifterne skal vedrøre et eller flere af de følgende indsatsområder
27 :
  Transport eller behandling af syge, tilskadekomne, misrøgtede, herreløse eller vilde dyr.
  Drift af internater for syge, tilskadekomne, misrøgtede, herreløse eller vilde dyr.
Tilskuddet er med andre ord ikke begrænset til en enkelt af de ovenstående aktiviteter.
Du kan eksempelvis anvende dit tilskud til både transport af syge dyr og drift af dit internat.
Bemærk, at der er tale om en udtømmende liste.
Det betyder, at du kun kan få tilskud til udgifter, der er omfattet af ovenstående punkter.
 Ved drift af internater forstås aktiviteter, der knytter sig direkte til dyrenes velfærd, navnlig i form af forbedring af dyrenes velfærd i internaterne.
TABEL 9.1. Ikke udtømmende oversigt over tilskudsberettigede udgifter 28 Bekendtgørelsens § 8, stk. 2 *Ved kursusafgift gives der tilskud til selve uddannelsen eller efteruddannelse af ansatte, der er i direkte berøring med dyrene.
Der kan gives tilskud til honorar til oplægsholder, materialer og lokaleleje.
Det tilskud, der kan ydes, skal gå til selve kurset/uddannelsen, da det skal overholde kravet om, at det har til formål at forbedre dyrevelfærden i Danmark, samt høre under indsatsområdet drift af internater.
Udgifter til transport, løn, forplejning o.a. forbundne omkostninger er ikke tilskudsberettigede, da de ikke har til formål at forbedre dyrevelfærden. **Udgifter til transportgodtgørelse skal følge statens minimumstakst.
Pr. 1. januar 2022 er godtgørelsen for biler 2,16 kr. pr. km, men da denne sats kan ændre sig, er det dit ansvar at orientere dig om den korrekte godtgørelse for det aktuelle tidspunkt.
Vær opmærksom på, at du skal dokumentere udgifter til transport.
Se Afsnit 12.2.1. Hvilke bilag kan godkendes som dokumentation.
9.2 Hvilke typer af udgifter kan du ikke få tilskud til Du kan ikke få tilskud til udgifter, som ikke er nødvendige for og direkte relateret til aktiviteten eller driften29.
 Derudover kan du ikke få tilskud til følgende udgifter30 :
  Almindelige driftsudgifter (se beskrivelse efter denne liste af udgifter).
  Udgifter, der vedrører produktionsdyr.
  Udgifter til aktiviteter, som tilskudsmodtager er forpligtet til at gennemføre efter anden relevant lovgivning.
  Udgifter til aktiviteter, som allerede løses af offentlige myndigheder.
  Forsikrings-, finansierings- og pengeinstitutomkostninger.
  Moms, med mindre denne endeligt bæres af tilskudsmodtager.
  Køb af fast ejendom, køb af grunde og bygninger samt omkostninger forbundet herved.
  Vedligeholdelse af bygninger, ombygning og tilbygning.
  Husleje.
  Lønudgifter (se undtagelser i TABEL 9.1, da nogle lønudgifter er tilskudsberettigede).
Almindelige driftsudgifter er indirekte omkostninger, der er forbundet med det at gennemføre arbejdet med dyrevelfærd, men som ikke direkte kan henføres til det konkrete arbejde med dyrevelfærd.
Det vil sige, at det er de løbende omkostninger, der er nødvendige for driften.
Herunder hører udgifter til kontorhold, el, varme, vand, alarmer, bilforsikring, vægtafgift, reparation af biler, leasingydelser til biler og lignende.
Udgangspunktet er, at vi ikke giver tilskud til løn, men vi har lavet nogle enkelte undtagelser.
Se TABEL 9.1. Ikke udtømmende oversigt over tilskudsberettigede udgifter.
Vær opmærksom på, at tilskuddet eventuelt skal indgå i momsgrundlaget.
Se mere på SKATs hjemmeside.
 Moms er ikke tilskudsberettiget, med mindre denne bæres endeligt af tilskudsmodtager.
 Du skal derfor angive, om du er momsregistreret, og om de udgifter, du søger om tilskud til, er eksklusiv moms.
Er du momsregistreret, men bærer du selv momsen endeligt på de udgifter, du søger om tilskud til, skal du sende et bindende svar fra Skatteforvaltningen, der dokumenterer, at du ikke kan få momsen på udgifterne refunderet.
Vi skal have modtaget det bindende svar fra Skatteforvaltningen i ansøgningsperioden for ansøgning om tilskud under Dyrevelfærdspuljen 2022, det vil sige senest 30. september 2022. Hvis vi ikke har modtaget det bindende svar inden for fristen, kan vi ikke udbetale tilskud til moms.
 Udgifter til at skaffe det bindende svar fra Skatteforvaltningen er ikke tilskudsberettigede.
9.3 Hvornår skal udgifterne være afholdt og betalt For at være tilskudsberettigede skal tilskudsmodtager have afholdt og betalt udgifterne i kalenderåret 2023, dvs. i perioden fra 1. januar 2023 til 31. december 202331. Dette kalder vi "tilskudsperioden".
 En udgift er afholdt, når der er udstedt en faktura til tilskudsmodtager.
 Alle udgifter skal være afholdt af, faktureret direkte til og betalt af tilskudsmodtager32. Vi godkender derfor kun fakturaer, der er udstedt til og betalt af tilskudsmodtager.
 Hvis du afholder og/eller betaler udgifter før eller efter tilskudsperioden, kan vi ikke yde tilskud, selvom udgifterne er tilskudsberettigede.
10. Afgørelse om tilskud og prioritering Efter ansøgningsperioden er udløbet 30. september 2022 kl. 23.59, træffer vi afgørelse om, hvilke ansøgninger der modtager tilskud33. For at kunne modtage tilskud, skal din ansøgning være en "tilskudsberettiget ansøgning". Se mere i afsnit 10.1.
Selvom du har sendt en tilskudsberettiget ansøgning, kan vi ikke nødvendigvis give dig fuldt tilskud.
Hvis tilskudsrammen under Dyrevelfærdspuljen 2022 gør, at vi ikke kan imødekomme alle tilskudsberettigede ansøgninger, reducerer vi tilskuddene med lige stor procentdel34. Se mere i afsnit 10.2.
10.1 Hvornår er en ansøgning en tilskudsberettiget ansøgning Din ansøgning er en tilskudsberettiget ansøgning, hvis du har sendt en korrekt udfyldt ansøgning inden for ansøgningsperioden, og hvis ansøgningen opfylder kravene for at få tilskud.
 Vi kan give afslag eller delvist afslag på ansøgninger, hvis vi vurderer, at:
 de påkrævede oplysninger ikke er modtaget med ansøgningen35,  ansøgningen ikke vedrører ordningens anvendelsesområde36,  de tilskudsberettigede udgifter ikke udgør mindst 30.000 kr.37,  ansøgningen vedrører produktionsdyr38,  kravet om egenfinansiering ikke er overholdt39,  der er væsentlige mangler ved ansøgningen40, eller  ansøgningen er modtaget før eller efter ansøgningsperioden41.
 Bemærk, at du derudover også skal opfylde betingelserne for at få tilskud42. Hvis du ikke opfylder betingelserne, vil vi kræve hele tilskuddet eller dele af tilskuddet tilbagebetalt43. Se "Kapitel 11. Betingelser for tilskud".
10.2 Sådan prioriterer vi ansøgningerne Alle tilskudsberettigede ansøgninger får tilskud.
Vi laver en forholdsmæssig prioritering, hvis det tilskudsberettigede beløb overstiger de midler, der er afsat under Dyrevelfærdspuljen 2022, så at alle tilskud bliver reduceret med lige stor procentdel44.
TABEL 10.1 Eksempel på prioritering 10.3 Tilskudsbrevet og accept af tilskudsbrevet Hvis vi træffer afgørelse om, at dine aktiviteter skal have tilskud, sender vi dig et tilskudsbrev.
I brevet oplyser vi nærmere om tilskudsbeløb og betingelser.
Tilskudsbrevet vil være vedlagt en blanket til accept af tilskuddet.
Du skal underskrive blanketten, scanne den ind og sende den til os, så vi har modtaget den senest den dag, der er anført i tilskudsbrevet.
Hvis vi ikke modtager acceptskrivelsen inden for fristen, bortfalder tilskuddet automatisk45.
11. Betingelser for tilskud Hvis du modtager tilskud under Dyrevelfærdspuljen 2022, skal du overholde en række betingelser.
Hvis du ikke overholder betingelserne, vil vi kræve hele tilskuddet eller dele af tilskuddet tilbagebetalt, se yderligere i "Afsnit 13. Tilbagebetaling af tilskud".
Nogle betingelser gælder for alle ansøgere.
Disse kaldes for generelle betingelser og beskrives nærmere i afsnit 11.1. Andre betingelser gælder, afhængigt af om ansøger udøver økonomiske aktiviteter samtidig med ikke-økonomiske aktiviteter eller ej.
Dette beskrives nærmere i afsnit 11.2, 11.3 og 11.4.
 De to muligheder for at opnå tilskud fra Dyrevelfærdspuljen 2022 kan helt overordnet illustreres som følgende:
11.1 Generelle betingelser, som gælder for alle tilskudsmodtagere For alle tilskudsmodtagere er tilskuddet er betinget af følgende46 :
  At du anvender tilskuddet i overensstemmelse med tilskudsbrevet, dvs. til det, du har fået tilskud til.
  At du sikrer, at de tilskudsberettigede udgifter højest er finansieret med 100 pct.
  At du sender en accept af tilskudsbrevet rettidigt til Landbrugsstyrelsen, se "Afsnit 10.3 Tilskudsbrevet og accept af tilskuddet".
  At du sikrer, at tilskuddet fra Landbrugsstyrelsen og de tilskudsberettigede udgifter enten bogføres på en særskilt bogføringskonto i regnskabet eller med en særlig kode i regnskabssystemet, der omfatter samtlige transaktioner, der vedrører de tilskudsberettigede udgifter (det uddybes efter punkterne).
  At udgifterne er afholdt og betalt i kalenderåret 2023: 1. januar 2023 til 31. december 2023.
  At du sender slutrapporten rettidigt til Landbrugsstyrelsen, se "Afsnit 12.3. Hvornår skal du sende din slutrapport".
  At du - sammen med slutrapporten - sender et udtræk af den særskilte konto, eller regnskabskoder, som tydeliggør adskillelsen fra tilskudsmodtagers øvrige økonomi (se afsnit 12.2.2).
  At du sender medarbejdernes ansættelseskontrakt, hvis vi kræver det.
  At ansøgere, som selv bærer momsen, og som søger om tilskud inkl. moms, sender et bindende svar fra Skatteforvaltningen inden for ansøgningsperioden for ansøgning om tilskud (se Afsnit 9.2 Hvilke typer af udgifter kan du ikke få tilskud til).
 Desuden er du forpligtet til at oplyse os om forhold, der har betydning for udbetaling af tilskud47.
Krav om særskilt bogføringskonto i regnskabet eller særlig regnskabskode i regnskabssystemet For at opfylde kravet kan du vælge en af følgende to muligheder:
1) Oprette en specifik bogføringskonto i sit regnskab, hvor man kan se tilskuddet fra Landbrugsstyrelsen og alle tilskudsberettigede udgifter, som vedrører tilskudsmodtagers aktiviteter under Dyrevelfærdspuljen 2022. Denne konto skal være tydeligt adskilt fra tilskudsmodtagers øvrige økonomi.
Samtlige fakturaer, der vedrører tilskudsmodtagers aktiviteter under Dyrevelfærdspuljen 2022, skal kunne genfindes entydigt på denne konto.
Dette gælder både de udgifter, som tilskudsmodtager ønsker dækket af tilskuddet fra Landbrugsstyrelsen og de egenfinansierede udgifter.
2) Bogføre tilskuddet fra Landbrugsstyrelsen og alle tilskudsberettigede udgifter, som vedrører tilskudsmodtagers aktiviteter under Dyrevelfærdspuljen 2022, med en særlig kode i sit regnskabssystem.
Samtlige fakturaer, der vedrører tilskudsmodtagers aktiviteter under Dyrevelfærdspuljen 2022, skal være bogført med denne kode.
Dette gælder både de udgifter, som tilskudsmodtager ønsker dækket af tilskuddet fra Landbrugsstyrelsen og de egenfinansierede udgifter.
 Se eksemplerne i bilag 1 og bilag 2 til denne vejledning.
11.2 Betingelser, som gælder for ansøgere, der udøver økonomiske aktiviteter samtidig med ikke-økonomiske aktiviteter Hvis du udøver økonomiske aktiviteter samtidig med ikke-økonomiske aktiviteter, er dit tilskud  udover de generelle betingelser beskrevet i afsnit 11.1  også betinget af følgende48 :
 Du må kun anvende tilskuddet til ikke-økonomiske aktiviteter.
Se nærmere beskrivelse under punkterne.
  Du må kun anvende tilskuddet til aktiviteter i Danmark.
  Du må ikke anvende tilskuddet til at dække omkostninger, som påhviler virksomheder beskæftiget i landbrugssektoren.
 Du skal dokumentere tilskuddets anvendelse ved et særskilt revisorpåtegnet regnskab udarbejdet efter god regnskabsskik.
Du skal udlevere dette regnskab, for så vidt angår den del, der vedrører de ikke-økonomiske aktiviteter, hvis vi kræver det.
Økonomisk aktivitet Ved økonomisk aktivitet forstås enhver aktivitet, der består i at udbyde varer og tjenesteydelser på et marked49.
Dette indebærer, at en enhed, uanset dens retlige status og finansieringsmåde, er omfattet af EUs virksomhedsbegreb, hvis denne enhed udøver økonomisk aktivitet.
Det er uden betydning, at den pågældende enhed er en del af den offentlige forvaltning eller er en non-profit virksomhed.
Det afgørende er, at aktiviteten udøves i konkurrence med andre virksomheder  markedsdeltagere.50 Derfor kan en forening, organisation eller fond betragtes at have økonomisk aktivitet.
 Din forening/fond/organisation har med andre ord økonomisk aktivitet, hvis I fx sælger produkter fra jeres webshop (fx drikkekrus, madkasser, plakater, postkort, nøgleringe og lign.) eller udbyder undervisning mod betaling.
Ikke-økonomisk aktivitet Ikke økonomisk aktivitet er eksempelvis følgende:
 Myndighedsudøvelse  Aktiviteter, der udelukkende udbydes på baggrund af et solidaritetsprincip eller omfordelingspolitik, dvs. er offentligt finansieret uden brugerbetaling (fx visse sundhedsmæssige, sociale og kulturelle ydelser samt undervisning og almennyttig forskning)51 Dette betyder således, at fx en NGO, der ikke er erhvervsdrivende, kan betragtes at have økonomisk aktivitet i statsstøtteretlig forstand.
Sagt med andre ord er ikke-erhvervsdrivende ikke lig med ikke-økonomisk aktivitet.
11.3 Hvis ansøger ikke kan opfylde betingelserne beskrevet i afsnit 11.2 Hvis du ikke kan opfylde alle betingelserne beskrevet i afsnit 11.2, kan vi give tilskud som de minimis-støtte.
Det kræver, at du kan opfylde en række specifikke betingelser, og at tilskuddet kan ydes som de minimis-støtte i overensstemmelse med EUs forordning nr. 1407/2013 af 18. december 201352 (betegnes herefter 1407/2013) eller EUs forordning nr. 1408/2013 af 18. december 201353 (betegnes herefter 1408/2013).
 Betingelserne er som følgende54 :
  Du skal opfylde betingelserne i enten forordning nr. 1407/2013 eller 1408/2013. Læs mere i afsnit 11.4.
 Du skal også udfylde og afgive en erklæring om økonomiske aktiviteter og de minimis-støtte.
Du finder erklæringen på vores hjemmeside lbst.dk i Tilskudsguide under Dyrevelfærdspuljen 2022. Læs mere om de minimis-støtte og erklæringen i afsnit 11.4.
11.4 De minimis-støtte Hvad er de minimis-støtte De minimis-støtte er et tilskud, der ydes til en enkelt virksomhed over en periode på tre år, og som ikke overstiger et vist nærmere fastsat beløb55. Der er to forskellige beløbsgrænser, afhængigt af om du er aktiv inden for primærproduktion af landbrugsprodukter eller ej.
Hvilken af de to de minimis-forordninger skal de minimis-støtten gives efter?  Hvis du ikke er aktiv inden for primærproduktion af landbrugsprodukter, gives de minimis-støtten efter 1407/2013 -  om generel de minimis-støtte.
  Hvis du er aktiv inden for primærproduktion af landbrugsprodukter, gives de minimis-støtten efter 1408/2013 - om de minimis-støtte i landbrugssektoren.
 Ved landbrugsprodukter forstås de produkter, som er opført i bilag I til EUF-traktaten (Traktaten om Den Europæiske Unions Funktionsområde), som findes her:
https://www.eu.dk/da/dokumenter/traktater/traktaten-euf? rfd=1 Ved primærproduktion forstås det første led i produktionen af landbrugsprodukter, dvs. den produktion som typiske foregår på et landbrug.
 Som eksempler på at være aktiv inden for primærproduktion af landbrugsprodukter kan nævnes:
 Dyrker korn  Dyrker sukkerroer  Har frugtavl  Har besætning af malkekvæg  Har svinebesætning Listen er ikke udtømmende.
Hvor meget kan man få i de minimis-støtte Hvis de minimis-støtten ydes efter 1407/2013 kan din forening/fond/organisation få de minimis-støtte på op til 200.000 EUR over en periode på tre regnskabsår56.
 Hvis de minimis-støtten ydes efter 1408/2013 kan din forening/fond/organisation få de minimis-støtte på op til 20.000 EUR over en periode på tre regnskabsår57.
 Tærskelværdien gælder for al de minimis-støtte modtaget fra (forskellige) offentlige myndigheder i perioden.
 De minimis-støtten anses for ydet på det tidspunkt, hvor du har fået ret til at modtage tilskuddet, uanset datoen for udbetaling af tilskuddet58.
Treårsperioden Perioden på tre regnskabsår, hvor tærskelværdien ikke må overskrides, omfatter det indeværende og de to foregående regnskabsår.
Under Dyrevelfærdspuljen 2022 er treårsperioden det indeværende regnskabsår (hvor tilskuddet ydes) og de to foregående regnskabsår, dvs. regnskabsårene 2020, 2021 og 2022.
 Hvis du som ansøger under Dyrevelfærdspuljen 2022 skal have tilskuddet udbetalt som de minimis-støtte, er det derfor vigtigt at være opmærksom på følgende:
 Om der tidligere er ydet de minimis-støtte fra Landbrugsstyrelsen og/eller andre offentlige myndigheder.
Dette gælder både de minimis-støtte under 14/07/2013 og 1408/2013.
  Efter hvilken forordning de minimis-støtte er ydet.
  Størrelsen på de enkelte tildelinger af de minimis-støtte.
  Hvornår de minimis-støtten er ydet.
  Det samlede beløb der er ydet i de minimis-støtte inden for treårsperioden.
Hvem indgår i beregningen af de minimis-støtte Foreninger/fonde/organisationer, som skal have tilskuddet under Dyrevelfærdspuljen 2022 udbetalt som de minimis-støtte, skal være opmærksomme på, hvordan deres virksomhedsstruktur er.
Det skyldes, at de minimis-støtten skal beregnes for hele virksomheden.
Som eksempel kan nævnes, at de minimis-støtte til koncernforbundne virksomheder i EU vurderes samlet.
Hvis tilskudsmodtager er et datterselskab, skal de minimis-støtte til moderselskabet også tælles med.
Det kommer an på en konkret vurdering af bl.a. stemmerettigheder, aktionærer, ledelse og bestemmende indflydelse over en anden virksomhed.59 Den forening, fond eller organisation, som søger om tilskud under Dyrevelfærdspuljen 2022, skal være opmærksom på eventuelle fusioner, virksomhedsovertagelser60 eller spaltninger af virksomheder61 i forhold til den pågældende forening/fond/organisation.
Der er regler i artikel 3, stk. 8 og 9, i begge forordninger (1407/2013 og 1408/2013).
 Du skal udfylde erklæring om de minimis-støtte¬Uanset om tilskuddet skal ydes som de minimis-støtte eller ej, skal du udfylde erklæringen om økonomiske aktiviteter og om de minimis-støtte.62 Du skal sende erklæringen til os inden for ansøgningsperioden 1.-30. september 2022.
 I erklæringen skal du bl.a. oplyse, om foreningen/fonden/organisationen er aktiv eller ikke er aktiv inden for primærproduktion af landbrugsprodukter, og om foreningen/organisationen/fonden har modtaget anden de minimis-støtte i treårsperioden, og i så fald omfanget heraf63.
 Du finder erklæringen på vores hjemmeside lbst.dk i Tilskudsguide under Dyrevelfærdspuljen 2022.
 Vi oplyser om de minimis-støtten¬For at sikre, at du er bekendt med, at der er tale om de minimis-støtte, og for at foreningen/fonden/organisationen løbende kan opgøre, hvor meget de minimis-støtte den har modtaget, skal myndigheden skriftligt meddele den potentielle tilskudsmodtager, at man påtænker at tildele de minimis-støtte og anføre støttebeløbet64.
Hvis foreningens/fondens/organisationens ansøgning under Dyrevelfærdspuljen 2022 er tilskudsberettiget, og hvis tilskuddet ydes som de minimis-støtte, sender vi et tilskudsbrev til foreningen/fonden/organisationen, hvor vi oplyser, at tilskuddet udbetales som de minimis-støtte efter de minimis-forordningen samt størrelsen på tilskudsbeløbet.
Vi oplyser også i brevet, om de minimis-støtten ydes efter forordning1407/20113 eller efter forordning 1408/2013.
Vi kontrollerer de minimis-støtteloftet Landbrugsstyrelsen kan kun yde de minimis-støtte efter at have kontrolleret, at tilskuddet ikke medfører, at det samlede de minimis-støttebeløb, som er tildelt den pågældende forening/fond/organisation, kommer til at overskride de minimis-støtteloftet på hhv. 20.000 EUR (1408/2013) eller 200.000 EUR (1407/2013)65.
 Vi kan nedsætte tilskuddet fra Dyrevelfærdspuljen 2022, hvis tilskuddet skal udbetales som de minimis-støtte, og hvis det pågældende tilskud vil medføre, at de minimis-støtteloftet overskrides66.
Vi opbevarer oplysninger om tildelt de minimis-støtte Når de minimis-støtten er tildelt, skal Landbrugsstyrelse gemme alle oplysninger for støtten og for, at betingelserne i de minimis-forordningen er opfyldt, i 10 regnskabsår67.
Vi gemmer alle oplysninger om tildeling af de minimis-støtte til foreninger/fonde/organisationer under Dyrevelfærdspuljen 2022 i 10 regnskabsår.68 Det år, hvor tilskuddet udbetales, er det første af de 10 regnskabsår. ¬ 12. Udbetaling af tilskud og afrapportering 12.1 Hvornår udbetaler vi dit tilskud Vi udbetaler tilskuddet, når vi har truffet afgørelse om tilskud, og når du som ansøger har sendt accept af tilskudsbrevet69. Vi forventer at udbetale dit tilskud i december 2022.
 Vi udbetaler tilskuddet til din konto som en á conto udbetaling dækkende kalenderåret 2023, svarende til tilskudsperioden70. Vi indberetter tilskuddet til SKAT.
12.2 Du skal sende en slutrapport Det er en betingelse for at beholde det udbetalte tilskud, at du sender en slutrapport til os71.
 Slutrapporten skal som minimum indeholde
72 :
  En beskrivelse af, hvordan tilskuddet har skabt bedre dyrevelfærd i Danmark, herunder hvordan tilskuddet er blevet forbrugt.
  En opgørelse over betalte tilskudsberettigede udgifter.
 Kopi af fakturaer.
Husk, at fakturaen skal være udstedt til dig, der er tilskudsmodtager.
  Dokumentation for betaling af udgifterne.
 Dokumentation for egenfinansiering på minimum 20 pct. (se Afsnit 8.1 Egenfinansiering)  Medarbejdernes ansættelseskontrakt på forlangende.
  Dokumentation for den specifikke bogføringskonto i regnskabssystemet eller den særlige regnskabskode i regnskabet.
 Du skal udarbejde slutrapporten på det skema, som du finder på vores hjemmeside lbst.dk i Tilskudsguide under Dyrevelfærdspuljen 202273.
Du skal sende slutrapporten med e-mail til projekttilskud@lbst.dk - eller med post til Landbrugsstyrelsen, Slottet 3, 6440 Augustenborg.
Att. : Markedsordninger/Carina A.
Pedersen.
 Bemærk, at du risikerer at miste hele eller dele af tilskuddet, hvis du sender en slutrapport med fejl og mangler74.
12.2.1 Hvilke bilag kan vi godkende som dokumentation Alle dine tilskudsberettigede udgifter skal være dokumenteret75. Til at dokumentere afholdte og betalte udgifter skal du sende kopi af fakturaer, som er udstedt til dig som tilskudsmodtager, og betalingsdokumentation.
Fakturaer må ikke være udstedt af dig, som tilskudsmodtager.
Du må ikke anvende skønsmæssige fordelte udgifter eller gennemsnitspriser.
 Vi kan godkende en faktura, der indeholder følgende:
  Dit navn og adresse.
  Fakturaudsteders navn og adresse.
  Fakturadato.
  Beskrivelse af leverancen/arbejdet, antal timer og timesats, så det det er muligt at se sammenhængen til aktiviteten eller driften, som vi giver tilskud til.
  Betalingsdato og betalingsinformation.
  Momsgrundlaget, dvs. beløbet ekskl. moms.
  Momsbeløbet, dvs. beløbet inkl. moms.
  Eventuelle rabatter og prisnedslag.
 Du skal vedlægge eventuelle kreditnotaer, der modregner udgifter faktureret til aktiviteten eller driften.
Betalingsdokumentationen skal vise, at betaling er sket til den leverandør, der har udstedt fakturaen.
Betalingsdokumentationen kan være i form af et kontoudtog udstedt af tilskudsmodtagers bank eller udskrift af bankoverførsel fra tilskudsmodtagers netbank.
Det er vigtigt, at betalingsdokumentationen indeholder nogle specifikke oplysninger, om hvem der har modtaget betalingen.
 Betalingsdokumentationen skal indeholde:
  Bankoplysninger.
  Kontooplysninger.
  Dato på betaling.
  BetalingsID  fakturaudsteders kontonummer.
  Overført beløb.
 Hvis der er tale om indkøb i fx supermarkeder, hvor det ikke er muligt at få udstedt en egentlig faktura, kan kassebonen accepteres som dokumentation.
Dokumentation for udgifter til transport Hvis du har fået udbetalt tilskud til transport, skal du dokumentere udgiften76. Dette kan du gøre ved at vedlægge kørselsregnskab for den enkelte medarbejder sammen med din slutrapport.
 Kørselsregnskabet skal indeholde:
 Dato for hvornår kørslen er foretaget  Formålet med kørslen  Information om hvem der har kørt  Adresser på hvorfra kørslen starter og slutter  Antallet af km der er kørt.
Vær opmærksom på, at udgifter til transportgodtgørelse skal følge statens minimumstakst.
Se yderligere i TABEL 9.1. Ikke udtømmende oversigt over tilskudsberettigede udgifter.
12.2.2 Dokumentation for den specifikke bogføringskonto i regnskabet eller den særlige regnskabskode i regnskabssystemet Hvis du har valgt at bogføre alle udgifter og indtægter knyttet til dine aktiviteter under Dyrevelfærdspuljen 2022 med en særlig regnskabskode i dit regnskabssystem, skal du lave et rapportudtræk fra dit regnskabssystem, som dokumenterer det.
Du skal sende dette rapportudtræk til os sammen med slutrapporten.
Hvis du har valgt at oprette en specifik bogføringskontokonto i dit regnskab til alle indtægter og udgifter knyttet til dine aktiviteter under Dyrevelfærdspuljen 2022, skal du beskrive i slutrapporten, hvordan du har gjort, og hvordan denne specifikke konto er adskilt fra din øvrige økonomi.
Du skal sende en kontospecifikation af denne bogføringskonto til os sammen med slutrapporten, hvor kontonummer samt indtægter og udgifter fremgår.
 Se eksempler i bilag 1 og bilag 2 i denne vejledning.
12.3 Hvornår skal du sende din slutrapport Vi skal have modtaget din slutrapport senest 1. april 202477. Du kan sende din slutrapport fra den dato, hvor du har afholdt og betalt alle dine tilskudsberettigede udgifter.
 Vi kan dog i særlige tilfælde dispensere fra denne frist78.
 Hvis du sender din slutrapport for sent, risikerer du at miste hele eller dele af dit tilskud, da rettidig modtagelse af slutrapporten er en betingelse for tilskud79.
13. Tilbagebetaling af tilskud Vi kan på baggrund af en konkret vurdering træffe afgørelse om hel eller delvis tilbagebetaling af tilskuddet80.
Hvis betingelserne for tilskuddet81 ikke er opfyldt, vil vi kræve tilskuddet helt eller delvist tilbagebetalt.
Hvis tilskuddet skal tilbagebetales helt, træffer vi samtidig afgørelse om bortfald af tilskuddet82. Det er derfor vigtigt, at du læser "Afsnit 11. Betingelser for tilskud" og dit tilskudsbrev grundigt.
 Derudover vil vi kræve hel eller delvis tilbagebetaling af tilskud, hvis:
 du har ikke overholdt din oplysningspligt83, eller  din slutrapport er mangelfuld84.
Tilskud skal tilbagebetales med renter For beløb, der skal tilbagebetales, fordi betingelserne beskrevet i afsnit 11.1 ikke er opfyldt, beregnes renten på følgende måde85 : Rentetillægget beregnes fra tidspunktet for meddelelse af tilbagebetalingskravet, til tilbagebetaling sker, og med den referencesats med tillæg, der er fastsat i renteloven.
Rentetillægget udgør dog mindst 50 kr.
For beløb, der skal tilbagebetales, fordi betingelserne beskrevet i afsnit 11.2 og 11.3 ikke er opfyldt, beregnes renten på følgende måde86. Rentetillægget beregnes fra udbetalingstidspunktet.
Renten fastsættes efter den metode for rentefastsættelse, der følger af kapitel V i Europa-Kommissionens forordning nr. 794 af 21. april 2004 om gennemførelse af Rådets forordning (EU) 2015/1589 om fastlæggelse af regler for anvendelse af artikel 108 i traktaten om Den Europæiske Unions funktionsmåde med senere ændringer.
14. Hvis du vil klage Hvis du er uenig i vores afgørelse, kan du klage over den.
Du skal sende klagen inden 4 uger fra den dag, hvor du modtog den afgørelse, du vil klage over.
Du klager via klageportalen, som du finder på Nævnenes Hus hjemmeside naevneneshus.dk/ Derinde kan du læse, hvordan du skal gøre, og se status på din sag.
Du logger på klageportalen med MitID.
Din klage bliver automatisk sendt til os i Landbrugsstyrelsen.
Hvis vi fastholder vores afgørelse, sender vi klagen videre til Miljø- og Fødevareklagenævnet via klageportalen.
Du får besked, hvis vi sender din klage videre.
Hvis du ikke sender din klage via klageportalen, afviser Miljø- og Fødevareklagenævnet din klage, medmindre du er fritaget for brug af klageportalen.
Du kan læse mere om fritagelse fra klageportalen på nævnets hjemmeside.
15. Brug og behandling af dine personoplysninger Vi behandler dine personoplysninger til følgende formål:
 Sagsbehandling af din ansøgning om tilskud, herunder sagsbehandling af din slutrapportering Retsgrundlaget for vores behandling af dine personoplysninger følger af:
 Databeskyttelsesforordningen, herunder navnlig artikel 6, stk. 1, litra c og e og artikel 10,  Bekendtgørelse om Landbrugsstyrelsens opgaver og beføjelser,  Forvaltningslovens §§ 28-32  Miljøoplysningsloven,  Offentlighedsloven.
 De oplysninger, som du har afgivet, da du udfyldte din ansøgning, vil blive brugt til at behandle din sag hos os.
 Det drejer sig derfor primært om almindelige personoplysninger som kan inddeles i følgende kategorier:
 Navn  CVR. nr.
 Adresse  Regnskabsbilag  Andre personoplysninger, som du selv har indsendt Afhængig af den konkrete sag, kan det til brug for behandlingen af sagen være nødvendigt at indsamle eller videregive oplysninger til en evt. tredjepart.
 Landbrugsstyrelsen er tillige pålagt at udføre administrativ kontrol af de indkomne ansøgninger, betalingsanmodninger m.v., herunder at sikre at de forpligtelser, der er pålagt en ansøger i henhold til reglerne bliver overholdt, og at der ikke sker misbrug af nationale midler.
 Til brug for behandlingen af din sag samt udøvelsen af den administrative kontrol kan Landbrugsstyrelsen, såfremt det er relevant, videregive og/eller indsamle dine personoplysninger blandt følgende tredjeparter:
 CVR-registret,  Offentlige myndigheder herunder ministerier, styrelser og kommuner,  EU-Kommissionen,  Revisionsmyndigheder,  Relevante private aktører, som du har et kontraktmæssigt eller andet juridisk forhold til, herunder leverandører, finansieringsselskaber, fonde.
 Hvis du ønsker at vide mere om, hvilke oplysninger Landbrugsstyrelsen behandler i din konkrete sag, er du velkommen til at rette henvendelse.
 Landbrugsstyrelsen kan offentliggøre oplysninger om tilskudsmodtagere under Dyrevelfærdspulje, herunder fordelingen af midlerne87.
 Landbrugsstyrelsen er dataansvarlig, og du kan kontakte Landbrugsstyrelsen, hvis du har brug for yderligere oplysninger om databehandlingen af dine personoplysninger.
16. Lovgrundlag De gældende regler for Dyrevelfærdspuljen 2022 fremgår af bekendtgørelse nr. 1185 af 19. august 2022 om tilskud fra dyrevelfærdspuljen.
17. Yderligere oplysninger Denne vejledning samt tilhørende materiale til ordningen finder du på vores hjemmeside lbst.dk i Tilskudsguide under Dyrevelfærdspuljen 2022.
 Hvis du har spørgsmål, er du velkommen til at kontakte os på telefon 33 95 80 00 eller via e-mail til:
 projekttilskud@lbst.dk.
Bilag 1. Eksempel på udsnit af regnskab med særlig kode til indtægter og udgifter vedrørende Dyrevelfærdspuljen 2022 Bilag 2. Eksempel på udsnit af regnskab, der sendes til Landbrugsstyrelsen sammen med slut-rapporten som dokumentation for den særlige kode i regnskabet til indtægter og udgifter under Dyrevelfærdspuljen 2022 Ministeriet for Fødevarer, Landbrug og Fiskeri, den 6. september 2022 Trine Lise Brander Christensen / Anne Svendsen 1 Bekendtgørelsens § 11 2 Bekendtgørelsens § 1, stk. 2 3 Bekendtgørelsens § 2, stk. 5 4 Bekendtgørelsens § 1, stk. 3 5 Bekendtgørelsens § 7 6 Bekendtgørelsens § 8, stk.1, nr. 2 7 Bekendtgørelsens § 1, stk. 2 og § 2, stk. 4 8 Bekendtgørelsens § 2, stk. 2, nr. 3 og 4 9 Bekendtgørelsens § 2, stk. 2 10 Bekendtgørelsens § 1, stk. 4 11 Bekendtgørelsens § 2, stk. 1 12 Bekendtgørelsens § 2, stk. 2 13 Bekendtgørelsens § 9, stk. 1 14 Bekendtgørelsens § 2, stk. 5 15 Bekendtgørelsens § 2, stk. 5 16 Bekendtgørelsens § 1, stk. 3 17 Bekendtgørelsens § 9, stk. 1 18 Bekendtgørelsens § 9, stk. 1 19 Bekendtgørelsens § 2, stk. 2, nr. 2 20 Bekendtgørelsens § 11, stk. 1, nr. 5 21 Bekendtgørelsens § 4 22 Bekendtgørelsens § 10, stk. 3 23 Bekendtgørelsens § 9, stk. 2 24 Bekendtgørelsens § 7 25 Bekendtgørelsens § 6 26 Bekendtgørelsens § 6 27 Bekendtgørelsens § 7 29 Bekendtgørelsens § 6 30 Bekendtgørelsens § 8, stk. 1 31 Bekendtgørelsens § 5, stk. 1, nr. 7 og § 6 32 Bekendtgørelsens § 10, stk. 4 33 Bekendtgørelsens § 3 34 Bekendtgørelsens § 4 35 Bekendtgørelsens § 2, stk. 1 og 2 36 Bekendtgørelsens § 1, stk. 1 og 2 37 Bekendtgørelsens § 1, stk. 3 38 Bekendtgørelsens § 8, stk. 1, nr. 2 39 Bekendtgørelsens § 9, stk. 1 40 Bekendtgørelsens § 2, stk. 2 41 Bekendtgørelsens § 2, stk. 3 42 Bekendtgørelsens § 5, stk.1 43 Bekendtgørelsens § 12 44 Bekendtgørelsens § 4 45 Bekendtgørelsens § 10, stk. 2 46 Bekendtgørelsens § 5, stk. 1 47 Tekstanmærkning nr. 106, stk. 3, ad 24.21.02 til finansloven for finansåret 2022 48 Bekendtgørelsens § 5, stk. 2 49 Statsstøtteordbog, Kammeradvokaten 50 Erhvervsministeriets statsstøttehåndbog, 51 Erhvervsministeriets statsstøttehåndbog, 52 Kommissionens forordning (EU) nr. 1407/2013 af 18. december 2013 om anvendelse af artikel 107 og 108 i traktaten om Den Europæiske Unions funktionsområde på de minimis-støtte 53 Kommissionens forordning (EU) nr. 1408/2013 af 18. december 2013 om anvendelse af artikel 107 og 108 i traktaten om Den Europæiske Unions funktionsområde på de minimis-støtte i landbrugssektoren 54 Bekendtgørelsens § 5, stk. 3 55 Statsstøtteordbog, Kammeradvokaten:
