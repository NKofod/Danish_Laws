Ved noteveksling i Katmandu den 15. februar 1993 er der indgået en overenskomst mellem Danmark og Nepal, ifølge hvilken den danske regering yder støtte inden for et beløb af 63,2 millioner kroner til et primærundervisningsprojekt i Nepal.
 Hovedformålet med projektet er gennem teknisk og finansiel bistand til  

 Nepals primærundervisningssystem og i samarbejde med en række andre donorer  

 at støtte op- og udbygningen af eksisterende undervisningsstrukturer og  

 -systemer og at assistere med at fremme adgangen til og kvaliteten af  

 undervisningen samt at sikre lige adgang for alle til primærundervisning.
 Projektet forventes gennemført i perioden 1993-97.
