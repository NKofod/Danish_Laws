En håndværksvirksomhed reklamerede med »uforbindende  

 tilbud«.
Uanset dette blev en forbruger opkrævet betaling for  

 tegnearbejde.
 Forbrugerombudsmanden udtalte, at udtrykket »uforbindende  

 tilbud« af forbrugerne må forstås således, at der ikke i forbindelse med  

 tilbudet påføres dem forpligtelser af nogen art, og at annonceringen i modsat  

 fald er vildledende og i strid med markedsføringslovens § 2, stk. 1.  

 Afvigelser herfra i særlige tilfælde må forudsætte, at der enten præsteres  

 udbudsmateriale i betydeligt omfang, der normalt skal betales for, eller der  

 foreligger en udtrykkelig forudgående aftale herom.
 En murer- og entreprenørvirksomhed reklamerede med »uforbindende  

 tilbud« på diverse reparationsarbejde m.v.
En forbruger bad virksomheden om at få et tilbud på indretning af et  

 toilet.
Efter at virksomheden havde udarbejdet det ønskede tilbud, blev  

 forbrugeren afkrævet et beløb på kr. 317,81 for tegnearbejdet.
I den konkrete  

 sag var der forskellige opfattelser af, om der var bestilt en tegning eller  

 ej.
 Efter at have forelagt sagen for Håndværkersrådet udtalte FO, at udtrykket  

 »uforbindende tilbud« af forbrugerne må forstås således, at der  

 ikke i forbindelse med tilbudet påføres forbrugeren forpligtelser af nogen  

 art.
 FO fandt derfor, at det er i strid med markedsføringslovens § 2, stk. 1,  

 at annoncere med udtrykket »uforbindende tilbud«, såfremt kunderne  

 debiteres omkostninger i forbindelse med tilbudets afgivelse.
 En afvigelse herfra i enkelte tilfælde må forudsætte, enten at der  

 præsteres udbudsmateriale af betydeligt omfang, der normalt skal betales for,  

 og som kan anvendes ved senere indhentelse af tilbud, eller at der foreligger  

 en udtrykkelig forudgående aftale om, at der kan blive tale om betaling for  

 udbudsmateriale, d.v.s. tegninger, skitser, opmåling o.s.v.
 FO henstillede til virksomheden, at man for fremtiden iagttog disse krav.
 (* 1) Offentliggjort i Forbrugerombudsmandens årsberetning 1981-1982, side  

 86.
