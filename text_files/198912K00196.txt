Nr LSF 196 Forslag til Lov om ændring af lov om social bistand (Ændring af regler om  

 boligtillæg) Fremsat af socialministeren (Aase Olesen) den 23. februar 1990 § 1 I lov om social bistand, jf. lovbekendtgørelse nr. 637 af 27. september  

 1989, som ændret ved lov nr. 853 af 20. december 1989, foretages følgende  

 ændring:
 I § 37, stk. 3, indsættes efter 2. pkt.:
»I udgifterne efter 1. og 2. pkt. foretages et fradrag på 60 kr.  

 månedlig.
Fradraget udgør 85 kr. månedlig fra 1. januar 1991 og 110 kr.  

 månedlig fra 1. januar 1992.« § 2 Stk. 1. Loven træder i kraft 1. juli 1990.
 Stk. 2. Socialministeren fremsætter forslag for Folketinget om revision af  

 denne lov inden udgangen af 1992.
Bemærkninger til lovforslaget Som led i forliget om finansloven for 1990 fremsætter Boligministeriet  

 lovforslag om ændring af lov om individuel boligstøtte med henblik på at  

 modvirke opdriften i de offentlige udgifter på boligområdet.
Lovforslaget går  

 ud på, at der med virkning fra 1. juli 1990 foretages en reduktion af den  

 støtteberettigende boligudgift med et fast beløb på 80 kr. månedlig.  

 Fradraget forhøjes til 115 kr. månedlig fra 1. januar 1991 og til 150 kr.  

 månedlig fra 1. januar 1992.
En reduktion af huslejen med eksempelvis 80 kr. månedlig medfører en  

 reduktion af boligsikringen med 60 kr. månedlig.
Dette er en følge af, at  

 boligsikringen efter boligstøttelovens regler for langt den overvejende dels  

 vedkommende beregnes som 75 pct. af forskellen mellem huslejen og det  

 såkaldte grænsebeløb, der er udtryk for, hvad boligsikringsmodtageren selv  

 skal betale af sin boligudgift.
 Den foreslåede ændring i boligstøtteloven påvirker beregningen af  

 boligtillægget i kontanthjælpen, idet boligtillægget ydes til dækning af de  

 løbende udgifter til boligen, men med fradrag af tilskud efter  

 boligstøtteloven.
 En opretholdelse af de nuværende beregningsregler for boligtillægget ville  

 betyde, at kontanthjælpsmodtagere gennem boligtillægget kunne få dækket det  

 beløb, hvormed boligsikringen reduceres som følge af ændringen i  

 boligstøtteloven.
For at modvirke denne effekt på kontanthjælpsområdet foreslås det at ændre  

 boligtillægsreglerne i bistandsloven, således at der med virkning fra 1. juli  

 1990 foretages et fast fradrag i boligtillægget på 60 kr. månedlig.
Fradraget  

 forhøjes til 85 kr. månedlig fra 1. januar 1991 og til 110 kr. månedlig fra  

 1. januar 1992. Fradragsbeløbene udgør ca. 75 pct. de fradrag, der anvendes i  

 boligstøtteloven.
Reduktionen i boligtillægget i kontanthjælpen kommer på  

 denne måde til at svare til den reduktion, der sker i boligsikringen.
Fradragsreglen finder ud fra en lighedsbetragtning anvendelse for såvel  

 kontanthjælpsmodtagere med boligsikring som kontanthjælpsmodtagere uden  

 boligsikring, herunder modtagere som bor i ejerbolig.
Det forudsættes, at  

 fradraget ikke påvirker omfanget af tilbagebetalingspligten efter  

 bestemmelsen i bistandslovens § 25, nr. 2.
 De foreslåede regler om fradrag i boligtillægget vil ikke omfatte unge  

 under 23 år, der modtager kontanthjælp efter lovens § 37, stk. 2. 2. pkt.,  

 idet hjælpen i disse tilfælde ydes som et samlet beløb uden opdeling i  

 grundydelse og boligtillæg.
 Lovforslaget påregnes ikke at give større administrative problemer for  

 kommunerne.
 Loven foreslås taget op til revision inden udgangen af 1992, dvs. samtidig  

 med den foreslåede revision af boligstøtteloven.
Økonomiske konsekvenser Lovforslaget vil medføre mindreudgifter for det offentlige på ca. 41 mio.  

 kr. i 1990, ca. 101 mio. kr. i 1991 og ca. 131 mio. kr. i 1992 og de følgende  

 år i et skønnet aktivitetsniveau for 1989 og PL 1990.
 Mindreudgifterne fordeler sig således:
 Staten: 21,5 mio. kr. i 1990, 52 mio. kr. i 1991 og 67,5 mio. kr. i 1992  

 og de følgende år.
 Kommunerne: 19,5 mio. kr. i 1990, 49 mio. kr. i 1991 og 63,5 mio. kr. i  

 1992 og de følgende år.
 De økonomiske konsekvenser vil blive drøftet med de berørte kommunale  

 parter.
 Skønnet over mindreudgifterne er behæftet med betydelig usikkerhed.
 Ændringen af kontanthjælpsreglerne vil berøre såvel kontanthjælpsmodtagere  

 med boligsikring som kontanthjælpsmodtagere uden boligsikring, herunder  

 kontanthjælpsmodtagere, som bor i ejerboliger.
 For kontanthjælpsmodtagere med hjælp efter § 42 har denne ændring af  

 kontanthjælpsreglerne kun virkning i perioden fra 1. juli 1990 til 1. oktober  

 1990, da loven om indførelse af en fast bruttorevalideringsydelse træder i  

 kraft.
Mindreudgiften må ses i sammenhæng med en merudgift til kontanthjælp på  

 ca. 9 mio. kr. i 1990, ca. 23 mio. kr. i 1991 og ca. 30 mio. kr. i 1992 og de  

 følgende år som følge af Boligministeriets forslag til lov om ændring af lov  

 om individuel boligstøtte.
De to lovforslag medfører således samlet  

 mindreudgifter til kontanthjælp for det offentlige på ca. 32 mio. kr. i 1990,  

 ca. 78 mio. kr. i 1991 og ca. 101 mio. kr. i 1992 og de følgende år.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om social bistand, jf. lovbekendtgørelse nr. 637 af 27. september  

 1989, som ændret ved lov nr. 853 af 20. december 1989, foretages følgende  

 ændring:
 I § 37, stk. 3, indsættes efter 2. pkt.:
»I udgifterne efter 1. og 2. pkt. foretages et fradrag på 60 kr.  

 månedlig.
Fradraget udgør 85 kr. månedlig fra 1. januar 1991 og 110 kr.  

 månedlig fra 1. januar 1992.« § 37. - - - Stk. 3. Boligtillægget ydes til dækning af enten husleje efter fradrag af  

 tilskud efter boliglovgivningen eller terminsydelser vedrørende fast ejendom.  

 Boligtillægget skal endvidere dække vand, varme, gas, elektricitet, ydelser  

 vedrørende boligindskudslån og lignende løbende udgifter, der har tilknytning  

 til boligen.
For personer, der har fælles husførelse med andre end en  

 ægtefælle, beregnes boligtillægget som udgangspunkt med lige andele til hver  

 af parterne.
Hvis de pågældende i fællesskab ejer en fast ejendom, beregnes  

 tillægget dog forholdsmæssigt efter de tinglyste andele.
Hvis boligudgiften  

 efter en samlet bedømmelse af familiens størrelse og forhold i øvrigt skønnes  

 at være for høj og der kan fremskaffes en rimelig og billigere bolig, udgør  

 udgifterne til denne grundlaget for boligtillægget.
Der kan ikke ydes hjælp  

 til den del af boligudgiften, der er påtaget med henblik på at få den dækket  

 af kontanthjælp.
De årlige udgifter omregnes til eet månedligt beløb, der  

 ydes sammen med grundydelsen.
