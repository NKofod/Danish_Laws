 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
 § 1.  Lovens regler om aktier finder tilsvarende  

 anvendelse på anparter i anpartsselskaber, andelsbeviser og lignende  

 værdipapirer.
Stk. 2.  Fortjeneste eller tab ved afståelse af aktier  

 medregnes ved opgørelsen af skattepligtig almindelig eller særlig indkomst  

 efter reglerne i denne lov.
Det samme gælder fortjeneste eller tab ved  

 afståelse af tegningsret til aktier samt ved afståelse af aktieretter.
 Stk. 3.  Fortjeneste eller tab ved udlodning af  

 likvidationsprovenu fra aktieselskaber, anpartsselskaber, andelsselskaber  

 m.v. i det kalenderår, hvori selskabet endeligt opløses, behandles  

 skattemæssigt efter reglerne i denne lov.
 Stk. 4.  Bestemmelserne i §§ 4 og 5 i lov om særlig  

 indkomstskat m.v. finder tilsvarende anvendelse på afståelser og erhvervelser  

 efter denne lov.
Stk. 5.  Skattepligten påhviler personer, dødsboer og  

 selskaber, der ved erhvervelse, henholdsvis konstatering, af fortjeneste  

 eller tab ved afståelse af aktier er skattepligtige her i landet.
Det samme  

 gælder foreninger m.v. i det omfang, de besidder aktier, der er omfattet af  

 deres erhvervsmæssige virksomhed.
 Stk. 6.  Loven finder ikke anvendelse i de tilfælde,  

 hvor hele afståelsessummen for aktier efter ligningslovens § 16B, stk. 1,  

 skal medregnes i den skattepligtige almindelige indkomst.
 § 2.  Fortjeneste ved afståelse af aktier medregnes  

 ved opgørelsen af den skattepligtige almindelige indkomst, når den  

 skattepligtige har erhvervet aktierne på et tidspunkt, der ligger mindre end  

 tre år forud for afståelsen.
Stk. 2.  I fortjeneste, der i et givet indkomstår er  

 skattepligtig efter stk. 1, kan den skattepligtige fradrage indkomstårets tab  

 ved afståelse af aktier, som den skattepligtige har erhvervet på et  

 tidspunkt, der ligger mindre end 3 år forud for afståelsen.
Overstiger de  

 samlede tab de samlede fortjenester, kan det overskydende tab fradrages i  

 fortjeneste efter stk. 1 i de fem efterfølgende indkomstår.
Inden for denne  

 periode kan tabet kun overføres til fradrag i et senere indkomstår, såfremt  

 det ikke kan rummes i nettofortjeneste ved afståelse af aktier i et tidligere  

 indkomstår.
 Stk. 3.  Fortjeneste og tab opgøres efter § 5. For  

 skattepligtige, som har erhvervet aktier som led i deres næringsvej, opgøres  

 fortjeneste og tab dog efter § 3. For skattepligtige, der er omfattet af den  

 i § 4, stk. 2 og 3, angivne kreds af personer m.v., opgøres fortjeneste og  

 tab efter § 6.
 § 3.  Fortjeneste eller tab ved afståelse af aktier,  

 som er erhvervet som led i den skattepligtiges næringsvej, medregnes ved  

 opgørelsen af den skattepligtige almindelige indkomst.
Stk. 2.  For de i stk. 1 nævnte aktier opgøres  

 fortjeneste eller tab som forskellen mellem afståelsessummen og den del af  

 den samlede anskaffelsessum for aktierne i hvert enkelt selskab, der efter en  

 forholdsmæssig fordeling falder på de afståede aktier.
Den skattepligtige kan  

 dog i stedet vælge at medregne urealiseret fortjeneste eller tab på  

 beholdningen af aktier til den skattepligtige indkomst.
Ministeren for  

 skatter og afgifter fastsætter de nærmere regler for opgørelserne.
Det en  

 gang valgte princip for opgørelse af fortjeneste eller tab på aktier kan kun  

 ændres efter tilladelse fra ligningsrådet.
 Stk. 3.  Bestemmelsen i § 5, stk. 5, finder tilsvarende  

 anvendelse på de her omhandlede aktier.
§ 4.  Fortjeneste ved afståelse af aktier på et  

 tidspunkt, der ligger tre år eller mere efter erhvervelsen af aktierne,  

 medregnes i de tilfælde, der er nævnt i stk. 2 og 3, ved opgørelsen af den  

 skattepligtige særlige indkomst.
I andre tilfælde er fortjenesten ikke  

 skattepligtig.
 Stk. 2.  Beskatning efter stk. 1, 1. pkt., finder sted,  

 hvis den skattepligtige på noget tidspunkt inden for de seneste 5 år forud  

 for afståelsen af aktierne har ejet 25 pct. eller mere af aktiekapitalen  

 eller rådet over mere end 50 pct. af stemmeværdien af aktiekapitalen.  

 Beskatning sker dog kun, hvis den skattepligtige i det pågældende indkomstår  

 afstår mere end 1 pct. af aktiekapitalen.
Stk. 3.  Ved afgørelsen af, om den skattepligtige har  

 ejet mindst 25 pct. af aktiekapitalen eller rådet over mere end 50 pct. af  

 den samlede stemmeværdi, medregnes aktier, der samtidig tilhørte den  

 skattepligtiges ægtefælle, forældre, bedsteforældre, børn, børnebørn og  

 søskende samt disse personers ægtefæller eller dødsboer efter de nævnte  

 personer.
Stedbarns- og adoptivforhold sidestilles med ægte  

 slægtskabsforhold.
På tilsvarende måde medregnes aktier, som tilhørte  

 selskaber, fonde m.v., hvori den nævnte personkreds på grund af  

 aktiebesiddelse, vedtægtsbestemmelse, aftale eller fælles ledelse har haft en  

 bestemmende indflydelse.
Er den skattepligtige et selskab, medregnes aktier,  

 som tilhørte andre selskaber, der indgår i en koncern sammen med det  

 pågældende selskab, jfr. aktieselskabslovens § 2 og anpartsselskabslovens §  

 2. Endvidere medregnes aktier, som tilhørte den foran anførte personkreds,  

 der har en afgørende indflydelse over koncernen.
Stk. 4.  Tab ved afståelse af aktier på et tidspunkt,  

 der ligger tre år eller mere efter erhvervelsen af aktierne, kan i de  

 tilfælde, der er nævnt i stk. 2 og 3, fradrages ved opgørelsen af  

 skattepligtig særlig indkomst for det pågældende indkomstår.
Kan tabet ikke  

 rummes i den skattepligtige særlige indkomst for dette indkomstår, kan det  

 overskydende tab fradrages i skattepligtig særlig indkomst for de 5  

 efterfølgende indkomstår.
Tabet kan kun fradrages i det omfang, det kan  

 rummes i skattepligtig særlig indkomst for de pågældende indkomstår.
Inden  

 for den nævnte periode kan tabet kun overføres til fradrag i et senere  

 indkomstår, såfremt det ikke kan rummes i skattepligtig særlig indkomst for  

 et tidligere indkomstår.
 Stk. 5.  Stk. 1-4 finder ikke anvendelse på de i § 3  

 nævnte tilfælde.
§ 5.  Fortjenesten eller tabet ved afståelse af aktier  

 opgøres i de i § 2, stk. 3, 1. pkt., omhandlede tilfælde som forskellen  

 mellem det ved afståelsen indvundne beløb og anskaffelsessummen for de  

 pågældende aktier.
Fondsaktier, aktieretter og tegningsretter, der er tildelt  

 den skattepligtige, anses for erhvervet af denne for 0 kr.
 Stk. 2.  Hvis en aktionær ejer aktier med samme  

 rettigheder, men erhvervet på forskellige tidspunkter, anses de først  

 erhvervede aktier for de først afståede.
Stk. 3.  Fondsaktier, som et selskabs aktionærer  

 erhverver ved udnyttelse af dem tildelte aktieretter, anses som erhvervet på  

 tidspunktet for tildelingen af aktieretterne.
Tilsvarende anses aktier, som  

 et selskabs aktionærer erhverver ved udnyttelse af dem tildelte  

 tegningsretter, for erhvervet ved tildelingen af tegningsretterne.
Stk. 4.  Aktieretter eller tegningsretter, som ikke  

 udnyttes af aktionæren, men afstås, anses for erhvervet samtidig med  

 moderaktien.
Ved afståelse af sådanne retter anses de retter, som knytter sig  

 til de ældste aktier, for først afstået.
 Stk. 5.  Tab kan kun fradrages i det omfang, tabet  

 overstiger udbytter af de pågældende aktier, som selskabet har været fritaget  

 for at medregne ved indkomstopgørelsen efter selskabsskattelovens § 13, stk.  

 1, nr. 2.
 Stk. 6.  Er aktier erhvervet før den 1. januar 1962,  

 træder den formueskattepligtige værdi pr. 1. januar 1962 i stedet for  

 anskaffelsessummen, hvis denne er lavere end værdien pr. 1. januar 1962.
 § 6.  Hvis den skattepligtige på noget tidspunkt inden  

 for de seneste 5 år forud for afståelsen selv eller sammen med den i § 4,  

 stk. 3, angivne kreds af personer m.v. har ejet aktier eller rådet over  

 stemmeværdien som angivet i § 4, stk. 2 og 3, opgøres fortjeneste eller tab  

 ved afståelse af aktier efter reglerne i stk. 2-7. Dette gælder, hvad enten  

 fortjenesten indgår i skattepligtig almindelig indkomst efter § 2 eller  

 særlig indkomst efter § 4.
 Stk. 2.  Fortjeneste eller tab opgøres som forskellen  

 mellem afståelsessummen og anskaffelsessummen for de pågældende aktier.  

 Tegningsretter betragtes som aktier, der er erhvervet med forpligtelse til at  

 indbetale det beløb, der skal erlægges i forbindelse med aktietegningen.
Stk. 3.  Afstår en skattepligtig en del af sine aktier i  

 et selskab, fordeles anskaffelsessummen for hele aktiebeholdningen imellem de  

 afståede aktier og de aktier, som den skattepligtige beholder.
Dette gælder  

 også i tilfælde, hvor afståelsen ikke udløser beskatning.
Fordelingen  

 foretages på grundlag af aktiernes pålydende.
Den del af den samlede  

 anskaffelsessum, der ved denne fordeling henføres til de afståede aktier,  

 lægges til grund ved opgørelsen af fortjeneste eller tab ved afståelsen.  

 Resten af den samlede anskaffelsessum betragtes som anskaffelsessum for de i  

 behold værende aktier og skal ved senere afståelser af en del af aktierne  

 fordeles efter foranstående regler.
Stk. 4.  Var den skattepligtige den 1. juli 1981  

 omfattet af stk. 1, og er dette fortsat tilfældet ved den pågældendes første  

 afståelse af aktier efter dette tidspunkt, indgår de aktier, som den  

 skattepligtige ejede den 1. juli 1981, i opgørelsen af den samlede  

 anskaffelsessum efter stk. 3 med det i § 7, stk. 2, sidste pkt., i lov om  

 særlig indkomstskat m.v., jfr. lovbekendtgørelse nr. 561 af 13. december  

 1979, nævnte beløb.
Er den pågældende ved den første afståelse efter den 1.  

 juli 1981 ikke længere omfattet af stk. 1, opgøres fortjeneste eller tab  

 efter § 5.
Stk. 5.  Bliver den skattepligtige efter den 1. juli  

 1981 omfattet af stk. 1, opgøres den samlede anskaffelsessum på grundlag af  

 de faktiske anskaffelsessummer for de aktier, den skattepligtige ejer på  

 dette senere tidspunkt.
Den skattepligtige kan dog vælge at anvende en  

 gennemsnitlig anskaffelsessum for de aktier, han ejede den 1. juli 1981.
 Stk. 6.  Hvis den skattepligtige på noget tidspunkt har  

 opgjort fortjeneste eller tab efter stk. 3, skal den pågældende ved  

 fremtidige afståelser anvende reglerne i stk. 3, selv om fortjeneste eller  

 tab ved afståelsen ikke indgår i dennes almindelige eller særlige indkomst.
 Stk. 7.  Reglerne i § 5, stk. 2-6, finder tilsvarende  

 anvendelse.
 § 7.  I den fortjeneste, der opgøres efter § 6,  

 foretages fradrag efter reglerne i stk. 2 og 3. Indgår fortjenesten i  

 skattepligtig særlig indkomst efter § 4, finder tillige reglerne i stk. 4-7  

 anvendelse.
Stk. 2.  I fortjenesten foretages et årligt  

 procentfradrag.
Dette fradrag udgør 9 pct. af anskaffelsessummen for aktien  

 og beregnes for det indkomstår, hvori anskaffelsen har fundet sted, og for  

 hvert af de efterfølgende indkomstår.
Fradraget gives dog ikke for det  

 indkomstår, hvori afståelsen finder sted.
Er aktien erhvervet før den 1. juli  

 1981, beregnes procentfradraget af den formueskattepligtige kursværdi pr. 1.  

 januar 1981 i stedet for af anskaffelsessummen, medmindre denne er højere.  

 Fradraget gives tidligst for indkomståret 1981. Det samlede fradrag kan ikke  

 overstige fortjenesten.
Stk. 3.  Afstår den skattepligtige en del af aktierne i  

 et selskab, udgør fradragsbeløbet en forholdsmæssig del af fradragene for de  

 forudgående indkomstår vedrørende den samlede aktiebeholdning.
Denne del af  

 fradragsbeløbene opgøres efter forholdet mellem de afståede aktiers pålydende  

 og den samlede aktiebeholdnings pålydende.
Den resterende del af det samlede  

 fradrag for disse indkomstår videreføres til de efterfølgende indkomstår og  

 tillægges det fradrag, der beregnes for disse indkomstår.
Fradrag for de  

 efterfølgende indkomstår beregnes på grundlag af den del af den tidligere  

 beregnede anskaffelsessum, jfr. stk. 2, der forholdsmæssigt vedrører de  

 aktier, den skattepligtige beholder, med tillæg af anskaffelsessummer for  

 senere erhvervede aktier.
Stk. 4.  Hvis den skattepligtige i det pågældende  

 indkomstår afstår samtlige aktier i et selskab, og det efter stk. 2 og 3 i  

 alt opgjorte fradrag er mindre end 125.000 kr., indrømmes der ved opgørelsen  

 af særlig indkomst et yderligere fradrag på forskellen mellem fradraget efter  

 stk. 2 og 3 og 125.000 kr.
Afstår den skattepligtige kun en del af aktierne i  

 selskabet, udgør det yderligere fradrag kun forskellen mellem fradraget efter  

 stk. 2 og 3 og en så stor del af 125.000 kr., som de afståede aktiers  

 pålydende udgør af aktiekapitalen.
 Stk. 5.  Fradraget efter stk. 4 kan ikke overstige de  

 samlede fortjenester efter fradrag efter stk. 2 og 3. Den skattepligtige kan  

 i løbet af 4 på hinanden følgende indkomstår højst opnå et samlet fradrag  

 efter stk. 4 på 125.000 kr.
 Stk. 6.  Det er uden betydning for et dødsbos ret til  

 fradrag i den opgjorte fortjeneste på aktier efter stk. 4 og stk. 5, at  

 afdøde eller dennes ægtefælle i et af de foregående 3 indkomstår har afstået  

 aktier.
 Stk. 7.  I den efter stk. 1-5 opgjorte samlede  

 fortjeneste ved afståelse af aktier med fradrag af et eventuelt tab, jfr. §  

 4, stk. 4, foretages ved opgørelsen af særlig indkomst et fradrag på 5 pct.,  

 dog højst 4.000 kr.
 § 8.  Lovens regler finder tilsvarende anvendelse på  

 konvertible obligationer og retten til at tegne sådanne, jfr. dog stk. 2 og  

 3.
Stk. 2.  Konvertible obligationer medregnes ikke ved  

 afgørelsen af, om den skattepligtige efter § 4, stk. 2 og 3, har ejet 25 pct.  

 eller mere af aktiekapitalen eller har rådet over mere end 50 pct. af  

 stemmeværdien af aktiekapitalen.
Konvertible obligationer medregnes heller  

 ikke til aktiekapitalen ved afgørelsen af, om den skattepligtige har afstået  

 mere end 1 pct. af denne.
 Stk. 3.  Reglerne i § 7, stk. 4 og 5, finder ikke  

 anvendelse ved afståelse af konvertible obligationer eller retten til at  

 tegne sådanne.
 Stk. 4.  Konvertible obligationer, der er erhvervet før  

 den 1. juli 1981 og ikke omfattet af § 3, anses for anskaffet for  

 obligationernes kursværdi pr. 1. juli 1981 i stedet for den faktiske  

 anskaffelsessum, medmindre denne er højere.
§ 9.  Indskud af en arbejdstagers aktier samt  

 tegningsret til aktier i en opsparing i pensionsøjemed, der er omfattet af  

 lov om beskatningen af pensionsordninger m.v., sidestilles med afståelse.
Som  

 afståelsessum anses værdien på det tidspunkt, hvor indskuddet foretages.
Stk. 2.  Udlodning af aktier samt tegningsret til aktier  

 fra en opsparing i pensionsøjemed som omtalt i stk. 1 sidestilles med  

 anskaffelse.
Som anskaffelsessum anses værdien på udlodningstidspunktet.
§ 10.  Fortjeneste eller tab ved udlæg af aktier i et  

 dødsbo til ægtefælle, arvinger og legatarer medregnes ikke efter § 2 ved  

 opgørelsen af boets skattepligtige indkomst.
Dette gælder, selv om de udlagte  

 aktiers værdi overstiger modtagerens andel i boet.
 Stk. 2.  Ved opgørelsen af skattepligtig fortjeneste og  

 tab efter § 2 for den, der som ægtefælle, arving eller legatar har fået  

 udlagt aktier fra et dødsbo, anses aktierne for erhvervet ved udlægget til de  

 værdier, de er opført med i den endelige boopgørelse, en opgørelse efter  

 kildeskattelovens § 20, stk. 2, jfr. § 16, stk. 4, eller en opgørelse efter  

 kildeskattelovens § 20C, stk. 4, jfr. § 20, stk. 2.
Stk. 3.  Hvis der udlægges aktier fra et dødsbo og boet  

 ikke kræver sig beskattet efter § 4, uagtet betingelserne herfor er til  

 stede, indtræder udlægsmodtageren i boets skattemæssige stilling.
Beskatning  

 finder dog kun sted, hvis udlægsmodtageren afhænder aktierne inden for 5 år  

 efter udlægget, medmindre udlægsmodtageren i øvrigt er omfattet af § 4.
 Stk. 4.  Med de begrænsninger, der følger af stk. 1-3,  

 finder bestemmelserne i kildeskatteloven om beskatning i forbindelse med  

 dødsfald anvendelse ved afståelse af aktier.
§ 11.  Hvis der efter kildeskattelovens § 14, stk. 2,  

 eller § 15 foretages en afsluttende indkomstansættelse for en afdød, kan tab  

 ved afståelse af aktier i de tilfælde, der er nævnt i § 4, stk. 2 og 3, og  

 som ikke tidligere er fradraget i afdødes særlige indkomst for de fem  

 foregående indkomstår i overensstemmelse med § 4, stk. 4, fradrages ved den  

 afsluttende ansættelse af særlig indkomst og om nødvendigt i boets særlige  

 indkomst for dets første indkomstsår.
Ved anvendelsen af § 4, stk. 4, anses  

 tidsrummet fra afslutningen af afdødes sidste normale indkomstår til  

 afslutningen af boets første indkomstår for et indkomstår.
 Stk. 2.  Hvis der ved den afsluttende indkomstansættelse  

 konstateres tab ved afståelse af aktier i de tilfælde, der er nævnt i § 4,  

 stk. 2 og 3, kan dette fradrages i overensstemmelse med reglerne i § 4, stk.  

 4, i boets særlige indkomst for det første indkomstår og om nødvendigt i  

 boets særlige indkomst for de følgende fire indkomstår.
Stk. 3.  Hvis der i boet konstateres tab ved afståelse  

 af aktier i de tilfælde, der er nævnt i § 4, stk. 2 og 3, og dette ikke kan  

 udnyttes fuldt ud ved overførsel til boets senere indkomstår efter § 4, stk.  

 4, kan boet kræve et beløb svarende til 30 pct. af det resterende tab  

 udbetalt af skattemyndigheden.
Beløbet må dog ikke overstige summen af de  

 skattebeløb, som afdøde, den med afdøde sambeskattede ægtefælle og boet har  

 betalt af særlig indkomst i boets foregående indkomstår, i det indkomstår,  

 hvori dødsfaldet har fundet sted, og i de to foregående indkomstår.
Om  

 fordeling af udgifterne mellem stat og kommune gælder kildeskattelovens § 31,  

 stk. 3, 3. pkt.
§ 12.  Hvis et uskiftet bo skiftes i længstlevende  

 ægtefælles levende live, kan tab ved længstlevendes afståelse af aktier i de  

 tilfælde, der er nævnt i § 4, stk. 2 og 3, inden for de sidste fem  

 indkomstår, inden skiftebegæringen imødekommes, i det omfang det ikke kan  

 udnyttes fuldt ud ved overførsel til længstlevendes senere indkomstår efter §  

 4, stk. 4, fradrages i boets særlige indkomst for de samme indkomstår.
For  

 hvert af disse senere indkomstår skal tabet dog først søges fradraget i  

 længstlevendes særlige indkomst efter § 4, stk. 4. I det omfang tabet  

 derefter kan udnyttes ved fradrag i boets særlige indkomst, kan det ikke  

 overføres til længstlevendes særlige indkomst for det efterfølgende  

 indkomstår.
Tabet kan ikke overføres til boet i dettes sidste indkomstår,  

 hvis skæringsdagen i den endelige boopgørelse eller en opgørelse efter  

 kildeskattelovens § 20, stk. 2, eller § 2 C, stk. 4, ligger forud for  

 afslutningen af længstlevendes tilsvarende indkomstår.
Stk. 2.  Hvis der i boet konstateres tab ved afståelse  

 af aktier i de tilfælde, der er nævnt i § 4, stk. 2 og 3, og dette ikke kan  

 udnyttes fuldt ud ved overførsel til boets senere indkomstår efter § 4, stk.  

 4, kan boet kræve et beløb svarende til 30 pct. af det resterende tab  

 udbetalt af skattemyndigheden.
Beløbet må dog ikke overstige summen af de  

 skattebeløb, som længstlevende, afdøde og boet har betalt af særlig indkomst  

 i de to foregående indkomstår.
Om fordeling af udgifterne mellem stat og  

 kommune gælder kildeskattelovens § 31, stk. 3, 3. pkt.
§ 13.  Hvis reglerne i § 11 i lov om beskatning ved  

 fusion af aktieselskaber finder anvendelse på aktier i det fortsættende  

 selskab, som aktionærerne modtager som vederlag for aktier i det ophørende  

 selskab, og en aktionær inden 5 år efter fusionen afstår disse aktier,  

 beskattes denne efter reglerne i § 4, hvis et salg af aktierne i det  

 ophørende selskab ville have udløst beskatning efter denne regel.
Ved  

 bedømmelsen af, om der inden for de første 5 år er afstået mere end 1 pct. af  

 aktiekapitalen, er det afgørende, om et salg af de modsvarende aktier i det  

 ophørende selskab ville have udløst beskatning efter § 4. Hvis aktionærernes  

 aktiebesiddelse i det fortsættende selskab er omfattet af § 4, finder  

 beskatning dog sted uden hensyn til besiddelsestidens længde.
§ 14.  Loven træder i kraft ved bekendtgørelsen i  

 Lovtidende.
Den har virkning for afståelse af aktier, der sker den 1. juli  

 1981 eller senere.
 § 15.  Loven gælder ikke for Grønland og Færøerne.
