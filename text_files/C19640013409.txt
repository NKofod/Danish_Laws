Hermed følger eksemplarer af lovbekendtgørelse nr. 210 af 18. juni 1964 af  

 lov om særlig indkomstskat m.v.
Lovbekendtgørelsen indeholder reglerne om  

 beskatning af særlig indkomst, således som de er ændret ved lov nr. 181 af 4.  

 juni 1964.
 I forhold til lovbekendtgørelse nr. 205 af 13. juni 1961 er der i  

 lovbekendtgørelsen af 18. juni 1964 tale om ændringer og tilføjelser i  

 følgende paragraffer:
Bestemmelserne i lovbekendtgørelsen finder - med undtagelse af  

 bestemmelserne i § 7 A, stk. 3-7, jfr. nedenfor - anvendelse på fortjenester,  

 der erhverves, og tab, der konstateres den 1. JULI 1964 3.5eller senere.
For  

 fortjenester og tab, der er erhvervet eller konstateret før den 1. JULI 1964,  

 finder reglerne i lovbekendtgørelse nr. 205 af 13. juni 1961 derimod  

 anvendelse.
Bestemmelserne i § 7 A, stk. 3-7, OM OPGØRELSE AF FORTJENESTE VED  

 AFSTÅELSE AF FAST EJENDOM finder først anvendelse på fortjenester, der  

 erhverves den 1. JANUAR 1966 eller senere, og omtales derfor ikke i  

 nærværende cirkulære.
Indtil videre skal opgørelsen af fortjeneste ved  

 afståelse af fast ejendom derfor som hidtil ske efter reglerne i  

 lovbekendtgørelse nr. 205 af 13. juni 1961, jfr. herved skattedepartementets  

 cirkulære af 19. november 1960.
 Af tillægsbetænkningen fra det folketingsudvalg, som har behandlet  

 forslaget til lov om ændring af lov om særlig indkomstskat m.v., fremgår det,  

 at der i den kommende folketingssamling vil blive fremsat forslag til ændrede  

 regler bl.a. om beskatningen af fortjeneste ved afståelse af fast ejendom.
 Efter de lovændringer, der nu er gennemført, får bestemmelserne i  

 lovbekendtgørelse nr. 289 af 4. juli 1963 ingen betydning.
 Om det nærmere indhold af de NYE REGLER VEDRØRENDE PLIGTEN TIL AT SVARE  

 SÆRLIG INDKOMSTSKAT bemærkes følgende:
 ad 1) Pligten til at svare skat af særlig indkomst påhviler efter lovens §  

 1 personer, dødsboer, selskaber og foreninger m.v., der ved erhvervelse,  

 henholdsvis konstatering af de af loven omhandlede fortjenester eller tab er  

 indkomstskattepligtige til staten eller bliver skattepligtige af indkomsten  

 for det indkomstår, hvori fortjenesten er erhvervet eller tabet konstateret.
De nye regler medfører ingen ændring for SELSKABER OG FORENINGERS  

 vedkommende.
Allerede efter de gældende regler, jfr. bestemmelserne i  

 lovbekendtgørelse nr. 377 af 20. december 1961 om indkomstbeskatning af  

 aktieselskaber m.v. (selskabsskatteloven) afsnit II om beskatning ved  

 opløsning eller ophør af skattepligtig virksomhed, beskattes selskaber og  

 foreninger nemlig efter reglerne i lov om særlig indkomstskat af alle  

 fortjenester eller tab, uanset hvornår disse er erhvervet eller konstateret.
De nye bestemmelser kan ikke anvendes i tilfælde, hvor den almindelige  

 skattepligt ophører, fordi EN SKATTEPLIGTIG AFGÅR VED DØDEN, eller fordi ET  

 SKATTEPLIGTIGT DØDSBO SLUTTES.
Her skal der forholdes som hidtil.
For PERSONER har det efter de hidtil gældende regler været en betingelse  

 for pligten til at svare særlig indkomsskat, at personen var skattepligtig i  

 et efter erhvervelsen følgende skatteår.
Ved den nye affattelse af § 1 er  

 pligten til at svare særlig indkomstskat udvidet, således at den påhviler  

 personer, der ved erhvervelsen henholdsvis konstateringen af de af loven  

 omfattede fortjenester eller tab er fuldt eller begrænset skattepligtige til  

 staten, uanset om de pågældende er skattepligtige her i landet i et  

 efterfølgende skatteår.
Den særlige indkomstskattepligt knyttes således til  

 erhvervelsestidspunktet for den pågældende indtægt.
Dette medfører, at den  

 særlige indkomstskat altid skal svares fuldt ud, uanset om den almindelige  

 skattepligt til staten er ophørt inden begyndelsen af det følgende skatteår  

 eller ophører i løbet af dette som følge af fraflytning til udlandet eller  

 opgivelse af skattepligtig virksomhed her i landet.
Fuldt skattepligtige skal medregne alle fortjenester eller tab, der  

 omfattes af loven om særlig indkomstskat, hvad enten de hidrører her fra  

 landet eller fra udlandet.
Begrænset skattepligtige skal derimod kun medregne  

 fortjenester eller tab vedrørende formuegoder, af hvis afkast de pågældende  

 er indkomstskattepligtige, jfr. lovens § 10.
 Virkningen af den ændrede regel vedrørende skattepligten belyses ved  

 følgende eksempler:
 EKSEMPEL 1.
En her i landet FULDT SKATTEPLIGTIG PERSON opgiver sin bopæl her og  

 flytter til udlandet den 10. august 1965. Den pågældende er for skatteåret  

 1965-66 ansat til særlig indkomstskat af en i juli 1964 erhvervet særlig  

 indkomst på 30.000 kr.
Endvidere har han i april 1965 haft en særlig indkomst  

 på 20.000 kr.
Som følge af udrejsen ophører den almindelige indkomstskattepligt i medfør  

 af lovbekendtgørelse nr. 211 af 19. juni 1964 (ligningsloven) § 2 A, stk. 1,  

 med udgangen af juli kvartal af skatteåret 1965-66, og han skal således  

 betale halvdelen af den almindelige indkomstskat og af formueskatten for  

 dette skatteår.
Pligten til at svare særlig indkomstskat af de nævnte  

 erhvervelser er efter lovens § 1 indtrådt allerede på de respektive  

 erhvervelsestidspunkter, selv om skatten først forfalder til betaling i  

 overensstemmelse med de regler, der gælder for den almindelige indkomstskat.  

 Den for indkomståret 1964 (skatteåret 1965-66) pålignede særlige indkomstskat  

 af 30.000 kr. skal derfor betales fuldt ud uanset fraflytningen, og den  

 pågældende skal endvidere svare fuld særlig indkomstskat af den i april 1965  

 erhvervede særlige indkomst på 20.000 kr.
 EKSEMPEL 2.
En i udlandet bosat person, der driver en erhvervsvirksomhed her i landet  

 og som følge heraf er BEGRÆNSET SKATTEPLIGTIG, opgiver i januar 1965 denne  

 virksomhed og afhænder i løbet af februar måned virksomhedens maskiner,  

 driftsmidler og inventar m.v.
Han har ikke i 1964 haft særlig indkomst.
 Den pågældendes almindelige skattepligt ophører i henhold til  

 statsskattelovens § 36, stk. 2, med udgangen af skatteåret 1964-65. Ud over  

 den for dette skatteår pålignede indkomst- og formueskat skal han desuden  

 svare fuld særlig indkomstskat af de ved afhændelsen af virksomhedens  

 driftsmidler i februar 1965 konstaterede fortjenester og tab.
ad 2) ifølge den ny bestemmelse i lovens § 2, NR. 14, skal BELØB, HVORMED  

 VARELAGRE OG VAREPARTIER INDKØBT PÅ BINDENDE KONTRAKT ER NEDSKREVET, i visse  

 tilfælde medregnes ved opgørelsen af den særlige indkomst.
Det gælder, når  

 nedskrivningen er foretaget ved opgørelsen af den skattepligtige indkomst for  

 det sidste skatteår, i hvilket den skattepligtiges almindelige  

 indkomstskattepligt til staten består før fraflytningen til udlandet.
Uanset  

 om der opnås nogen fortjeneste ved realisationen af de pågældende  

 varepartier, og selv om nedskrivningen kun har haft virkning for en del af et  

 skatteår, er det altid den fulde nedskrivning for det pågældende indkomstår,  

 der skal medregnes ved opgørelsen af den skattepligtige særlige indkomst.
 Bestemmelsen finder først anvendelse på nedskrivninger, som er foretaget  

 for indkomstår, der udløber den 1. juli 1964 eller senere.
 EKSEMPEL 3.
 En fuldt skattepligtig person, der driver erhvervsvirksomhed, har ved  

 opgørelsen af sin skattepligtige indkomst for skatteåret 1965-66 i det ved  

 regnskabsårets slutning opgjorte varelager på 100.000 kr. foretaget et  

 nedslag på 35 pct., således at varelageret er ansat til 65.000 kr. pr. 31.  

 december 1964. I juni 1965 opgiver han sin bopæl her, afhænder virksomheden  

 og flytter til udlandet.
Da den almindelige skattepligt ophører som følge af fraflytningen til  

 udlandet, skal den pågældende svare fuld særlig indkomstskat af hele den ved  

 indkomstopgørelsen for skatteåret 1965-66 foretagne lagernedskrivning på  

 35.000 kr.
Beløbet skal medregnes ved opgørelsen af den skattepligtige  

 særlige indkomst for indkomståret 1965.
ad 3) Efter bestemmelserne i lovens § 3, stk. 1, nr. 1-4, skal fortjeneste  

 eller tab ved salg af formuegoder ikke medregnes ved opgørelsen af den  

 skattepligtige særlige indkomst, når formuegoderne er erhvervet som led i den  

 skattepligtiges næringsvej, i spekulationsøjemed eller for så vidt angår  

 aktier m.v. mindre end 2 år forud for afhændelsen.
Det samme gælder  

 fortjeneste eller tab ved afhændelse af tidsbegrænsede rettigheder, der  

 vedrører opfindelser og værker, som er skabt af afhænderen selv.
Fortjeneste  

 eller tab medregnes i disse tilfælde i den skattepligtige almindelige  

 indkomst.
Den nye regel i § 3, STK. 2, bestemmer, at de i stk. 1, nr. 1-4,  

 omhandlede fortjenester eller tab alligevel skal medregnes ved opgørelsen af  

 den skattepligtige særlige indkomst, når de på grund af den almindelige  

 skattepligts ophør ellers ikke fuldt ud ville komme til beskatning her i  

 landet.
De pågældende fortjenester eller tab skal i så fald ikke medregnes  

 ved opgørelsen af den skattepligtige almindelige indkomst.
Er fortjeneste  

 eller tab af den omhandlede art medregnet ved en ansættelse til almindelig  

 indkomstskat, skal der ske en regulering, således at fortjenesten eller tabet  

 overføres fra den skattepligtige almindelige indkomst til den skattepligtige  

 særlige indkomst for samme indkomstår.
Det bemærkes, at opgørelsen af fortjeneste eller tab i disse tilfælde skal  

 ske i overensstemmelse med de regler, der gælder ved den almindelige  

 indkomstbeskatning.
Det vil f.eks. sige, at det ved salg af aktier m.v. er  

 hele fortjenesten eller tabet, der skal medregnes ved opgørelsen af den  

 skattepligtige særlige indkomst, og ikke kun to tredjedele af beløbet.
 Bestemmelsen finder først anvendelse på fortjenester eller tab, der er  

 erhvervet eller konstateret den 1. juli 1964 eller senere.
 EKSEMPEL 4.
En fuldt skattepligtig person er for skatteåret 1965-66 ansat til  

 almindelig indkomstskat af 50.000 kr.
Heraf hidrører 20.000 kr. fra  

 fortjeneste ved salg i august 1964 af en fast ejendom, der var erhvervet i  

 spekulationsøjemed.
Den 10. september 1965 opgiver han sin bopæl her i landet  

 og flytter til udlandet.
Som følge af fraflytningen ophører den almindelige skattepligt med  

 udgangen af juli kvartal af skatteåret 1965-66. Da den nævnte  

 spekulationsfortjeneste herefter ikke vil blive beskattet fuldt ud, skal den  

 udgå af den skattepligtige almindelige indkomst for skatteåret 1965-66 og i  

 stedet for medregnes i den skattepligtige særlige indkomst for indkomståret  

 1964. Den almindelige indkomstskat, der skal betales for 1. halvår af  

 skatteåret 1965-66, bliver altså skatten af 30.000 kr.
Den særlige  

 indkomstskat for indkomståret 1964 skal betales fuldt ud uanset  

 fraflytningen.
Bestemmelserne har til formål at hindre omgåelse og tager først og  

 fremmest sigte på begrænset skattepligtig virksomhed, altså virksomhed her i  

 landet, der udøves af personer, dødsboer eller selskaber, som er bosatte  

 eller hjemmehørende i udlandet.
I særlige tilfælde vil bestemmelserne  

 imidlertid også kunne få betydning for fuldt skattepligtige personer, der  

 flytter til udlandet og i forbindelse hermed opgiver virksomheden her i  

 landet.
 EKSEMPEL 5.
En i udlandet bosat person, der driver en erhvervsvirksomhed her i landet  

 og som følge heraf er BEGRÆNSET SKATTEPLIGTIG, opgiver i januar 1965 denne  

 virksomhed, men afhænder først virksomhedens driftsmidler i løbet af april  

 måned samme år.
Han har ikke haft særlig indkomst i 1964.
 I henhold til bestemmelsen i § 5 A, stk. 1, anses virksomhedens først for  

 opgivet i 1. halvår af skatteåret 1965-66, og den almindelige begrænsede  

 skattepligt ophører derfor først den 30. september 1965. Den pågældende skal  

 herefter betale almindelig indkomstskat og formueskat for 1. halvår af  

 skatteåret 1965-66 samt fuld særlig indkomstskat af de ved salget af  

 driftsmidlerne i april 1965 konstaterede fortjenester eller tab.
 EKSEMPEL 6.
En FULDT SKATTEPLIGTIG PERSON, der udøver virksomhed her i landet,  

 indstiller i september 1965 driften af denne virksomhed, opgiver samtidig sin  

 bopæl her og flytter til udlandet.
I løbet af årets sidste 3 måneder  

 (oktober-december 1965) afhændes de i virksomheden anvendte driftsmidler m.v.
I medfør af ligningslovens § 2 A, stk. 1, ophører hans almindelige fulde  

 skattepligt med udgangen af juli kvartal af skatteåret 1965-66. Som følge af  

 bestemmelsen i § 5 A, stk. 1, anses virksomheden her i landet først for  

 ophørt, når afståelsen af virksomhedens driftsmidler har fundet sted.
Da den  

 fulde skattepligt ophører den 30. september 1965, indtræder der i medfør af  

 den nye bestemmelse i ligningslovens § 3 A begrænset skattepligt fra den 1.  

 oktober 1965. Denne begrænsede skattepligt ophører med udgangen af skatteåret  

 1965-66. Ud over de som fuldt skattepligtig for 1. halvår af skatteåret  

 1965-66 og som begrænset skattepligtig for 2. halvår af skatteåret pålignede  

 indkomst- og formueskatter skal skatteyderen også svare særlig indkomstskat  

 af fortjenester og tab konstateret i 1965.
 ad 5) Som nævnt i indledningen finder bestemmelserne i lovbestemmelserne i  

 lovbekendtgørelsens § 7 A, STK. 3-7, om OPGØRELSE AF FORTJENESTE VED SALG AF  

 FAST EJENDOM først anvendelse på fortjenester, der erhverves den 1. januar  

 1966 eller senere.
 Derimod finder bestemmelserne i § 7 A, stk. 9, hvorefter finansministeren  

 er bemyndiget til at fritage fortjenester ved MAGESKIFTE for beskatning efter  

 § 2, nr. 13, anvendelse ved mageskifter den 1. juli 1964 eller senere.  

 Andragender om fritagelse skal indsendes til skattedepartementet.
 Det er en betingelse for at opnå fritagelse, at mageskiftet alene omfatter  

 ubebyggede arealer; fritagelse kan dog meddeles, selv om der fra en af  

 siderne ud over arealet ydes et vederlag på højst 500 kr.
Når fritagelse indrømmes, får det indflydelse på opgørelsen af  

 fortjenesten ved senere afståelser af ejendommene.
Reglerne herom findes i §  

 7 A, stk. 9, 3. og 4. punktum.
 ad 6) Ændringen i § 8, stk. 1, er kun af redaktionel karakter.
 Ifølge den hidtidige bestemmelse i § 8, STK. 2, har personer, der ansættes  

 til almindelig indkomstskat efter de for »TILFLYTTERE« FRA UDLANDET  

 gældende regler i ligningslovens § 2, stk. 3-6, ikke ved opgørelsen af den  

 skattepligtige særlige indkomst skullet medregne fortjenester eller tab, der  

 var konstateret forinden tilflytningen til Danmark, eller som hidrørte fra  

 udlandet.
Efter den nu gennemførte ændring skal der ses bort fra fortjenester og  

 tab, der er konstateret inden den almindelige skattepligts indtræden, altså  

 også fortjenester og tab, der er konstateret her i landet i tiden mellem  

 tilflytningen og den almindelige skattepligts indtræden.
Derimod skal  

 fortjenester og tab opstået efter den almindelige skattepligts indtræden  

 altid medregnes, også når de hidrører fra udlandet.
 EKSEMPEL 7.
En person FLYTTER HER TIL LANDET og tager fast bopæl den 2. februar 1965.  

 Den pågældende har inden den 1. april 1965 haft indtægter af særlig  

 indkomstskattepligtig natur såvel i udlandet inden tilflytningen som i  

 Danmark efter tilflytningen.
Han har endvidere efter 1. april 1965 haft  

 tilsvarende indkomster både her og i udlandet.
I henhold til ligningslovens § 2, stk. 1, bliver den pågældende fuldt  

 skattepligtig her i landet fra den 1. april 1965. Ansættelserne til  

 almindelig indkomstskat for skatteårene 1965-66 og 1966-67 skal foretages  

 efter »tilflytterreglerne« i ligningslovens § 2, stk. 3-6. Disse  

 særlige regler, hvorefter den almindelige indkomstopgørelse sker på grundlag  

 af indkomsten i en anden periode end indkomståret, finder ikke anvendelse ved  

 opgørelsen af den særlige indkomst, der skal ske på grundlag af  

 indkomstforholdene i henholdsvis 1964 og 1965. Da fortjenester eller tab fra  

 tiden før den almindelige skattepligts indtræden ikke skal medregnes ved  

 opgørelsen af den skattepligtige særlige indkomst, bliver de før dette  

 tidspunkt erhvervede særlige indtægter ikke beskattet her i landet.
Derimod  

 skal den pågældende ved opgørelsen af den skattepligtige særlige indkomst for  

 indkomståret 1965 medregne de særlige indtægter, han har erhvervet - både her  

 i landet og i udlandet - efter den 1. april 1965.
ad 7) Bestemmelsen i § 12, STK. 2, indeholder modifikationer i den  

 almindelige regel om, at SÆRLIG INDKOMST KAN BEGÆRES BESKATTET SOM ALMINDELIG  

 INDKOMST OVER 3 SKATTEÅR.
Hvor en skattepligtig har valgt denne  

 fremgangsmåde, har de hidtil gældende regler medført, at en del af den  

 særlige indkomst forblev ubeskattet, når skattepligten ophørte inden for  

 3-års perioden.
Efter den nye regel skal denne ubeskattede del af den særlige  

 indkomst imidlertid medregnes ved opgørelsen af den skattepligtige særlige  

 indkomst for det indkomstår, i hvilket den almindelige skattepligt er ophørt  

 på grund af fraflytning til udlandet eller ophør af skattepligtig virksomhed.
 Den nye regel finder ligesom de øvrige bestemmelser kun anvendelse på  

 indkomst, der er erhvervet den 1. juli 1964 eller senere.
 EKSEMPEL 8.
 En her i landet fuldt skattepligtig person opgiver sin bopæl her og  

 flytter til udlandet den 10. august 1965. Den pågældende har i juli 1964  

 erhvervet en særlig indkomst på 30.000 kr., som han i medfør af lovens § 12,  

 stk. 1, har begæret henført til almindelig indkomstbeskatning med 1/3 =10.000  

 kr. for hvert af skatteårene 1965-66, 1966-67 og 1967-68.
Som følge af udrejsen ophører den almindelige skattepligt med udgangen af  

 juli kvartal af skatteåret 1965-66, og han skal således betale halvdelen af  

 den almindelige indkomstskat og af formueskatten for dette skatteår.
Der  

 tilbagestår herefter som ubeskattet 25.000 kr. (2 x 10.000 + 1/2 x 10.000) af  

 den i juli 1964 erhvervede særlige indkomst, som den pågældende skal svare  

 særlig indkomstskat af.
De nye regler medfører ingen ændring af reglerne om påligning og betaling  

 af den særlige indkomstskat, der fortsat skal ske i overensstemmelse med de  

 almindelige for indkomstskatten til staten gældende regler, jfr. lovens § 14.  

 Dette betyder, at ændringerne ikke får nogen virkning i de tilfælde, hvor den  

 almindelige skattepligt til staten fortsat består.
I disse tilfælde skal der  

 forholdes som hidtil.
Ved ophør af den almindelige skattepligt som følge af  

 fraflytning til udlandet eller opgivelse af skattepligtig virksomhed her i  

 landet skal der svares særlig indkomstskat i overensstemmelse med de ovenfor  

 omtalte regler.
Den særlige indkomst skal opgøres særskilt for hvert  

 indkomstår.
Selvangivelse og ansættelse af den særlige indkomst og påligning  

 af den særlige indkomstskat skal også i disse tilfælde foretages i  

 forbindelse med den almindelige skatteligning for det skatteår, som følger  

 umiddelbart efter det pågældende indkomstår.
Med hensyn til betaling af  

 skatten gælder ligeledes de sædvanlige regler.
Af betænkningen fra det folketingsudvalg, som har behandlet forslaget til  

 lov om ændring af lov om særlig indkomstskat m.v. fremgår, at der i udvalget  

 har været enighed om, at de nu gennemførte skattepligtsbestemmelser bør  

 optages til revision i forbindelse med den ovenfor nævnte revision af  

 bestemmelserne om beskatning ved afståelse af fast ejendom.
Formålet hermed  

 er bl.a. at søge tilvejebragt en ordning, der så effektivt som muligt sikrer  

 erlæggelsen af skatter i tilfælde af fraflytning til udlandet.
 Der må imidlertid antages at være tilfælde, hvor en skattepligtig ved  

 fraflytning til udlandet eller opgivelse af skattepligtig virksomhed her i  

 landet vil være interesseret i at få den særlige indkomstskat beregnet og  

 betalt straks.
I sådanne tilfælde vil den pågældende som en foreløbig foranstaltning  

 kunne indgive en opgørelse over den skattepligtige særlige indkomst til  

 amtsligningsinspektoratet for den amtsskattekreds, inden for hvis område han  

 senest er ansat til statsskat.
Amtsligningsinspektoratet foretager en  

 foreløbig behandling af opgørelsen, og den beregnede særlige indkomstskat kan  

 herefter indbetales til vedkommende amtstue.
 Ansættelsen af den skattepligtige særlige indkomst skal som ovenfor nævnt  

 til sin tid foretages af de sædvanlige ligningsmyndigheder.
 I Københavns og Frederiksberg kommuner skal den omhandlede opgørelse af  

 den særlige indkomst dog indgives til direktoratet for Københavns skattevæsen  

 og Frederiksberg skattedirektorat, der ligeledes kan modtage betalingen af  

 skatten.
 Der vil senere tilgå amtsligningsinspektorater, amtstuer og  

 skattedirektorater meddelelse om skattebeløbenes kontering m.v.
 Skattedepartementet, den 8. juli 1964.
Hans P.
Gøtrik.
/B.
Blume.
