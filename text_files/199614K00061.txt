Nr BTL 61 Betænkning over Forslag til lov om indgåelse af aftale mellem Kongeriget  

 Danmarks regering og Kongeriget Sveriges regering om ophævelse af  

 grænsegængerreglen   

 Nr L 61 1996-97, 1. samling Afgivet af Skatteudvalget Afgivet: 19961211 Udvalget har behandlet lovforslaget i nogle møder.
 Endvidere har udvalget modtaget en skriftlig henvendelse fra Andreas  

 Gormsen og Peter Hertz, der tillige har haft foretræde for udvalget.
 Herefter indstiller et flertal (udvalget med undtagelse af  

 Fremskridtspartiets medlem af udvalget) lovforslaget til vedtagelse  

 uændret.
Et mindretal (Fremskridtspartiets medlem af udvalget) indstiller  

 lovforslaget til forkastelse ved 3. behandling.
Mindretallet bemærker,  

 at det er en uskik, at regeringen så systematisk driver klapjagt på folk, som  

 stemmer med fødderne.
Når mange danskere har valgt at drage til Sverige, mens  

 de fortsat arbejder i Danmark, så er det et sygdomstegn - sygdommen er de  

 danske skatter.
Ligesom det ikke hjælper at give en syg patient forkert  

 medicin, så hjælper det ikke på problemet med de høje skatter at forbyde folk  

 at bo i Sverige og arbejde i Danmark.
Tendensen går i disse år i retning af  

 fri bevægelighed, fri bosætning og fri arbejdssøgning.
Hvis dette skal være  

 en realitet, kan det ikke hjælpe noget, at regeringen lægger hindringer i  

 vejen for en fornuftig adfærd hos befolkningen.
Bliver det næste, at man ikke  

 må bo i Farum eller Hørsholm og arbejde i København? Der kan med samme  

 argumentation stilles lovforslag om, at folk skal betale skatten i København  

 og ikke i billigere skattekommuner.
Jacob Buksti (S) nfmd.
Dorte Dinesen (S) Klaus Hækkerup (S) Anna-Marie  

 Hansen (S) Per Kaalund (S) Jes Lunde (SF) Elisabeth Arnold (RV) Frank Aaen  

 (EL) Sonja Albrink (CD) Peter Brixtofte (V) Svend Aage Jensby (V) Charlotte  

 Antonsen (V) Jens Løgstrup Madsen (V) Flemming Hansen (KF) fmd.
Gitte  

 Seeberg (KF) Brian Mikkelsen (KF) Kim Behnke (FP) Dansk Folkeparti havde ikke medlemmer i udvalget.
