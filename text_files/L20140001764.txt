Bekendtgørelse om opsigelse af overenskomst af 22. februar 1996 med Sydafrika vedrørende fremme og gensidig beskyttelse af investeringer I tilslutning til Udenrigsministeriets bekendtgørelser nr. 107 af 9. oktober 1997 og nr. 53 af 17. juni 1999, Lovtidende C, meddeles det, at Sydafrika under henvisning til art. 16, stk. 1, i overenskomst af 22. februar 1996 mellem Kongeriget Danmark og Republikken Sydafrika vedrørende fremme og gensidig beskyttelse af investeringer, har opsagt overenskomsten med virkning fra 31. august 2014.
 For så vidt angår investeringer foretaget før denne dato, forbliver art. 1 til 12 dog i kraft for yderligere en tiårsperiode, jf. art. 16, stk. 2.
