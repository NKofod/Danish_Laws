 I den med Amtets paategnede Erklæring af 17. Oktober 1930 hertil  

 tilbagesendte Skrivelse har Overformynderiet udbedt sig Justitsministeriets  

 Afgørelse af, hvorvidt Overøvrighedens Godkendelse udkræves af det hoslagt  

 tilbagefølgende udenretlige Forlig af 14. Juli 1930 mellem  

 Forsikringsaktieselskabet »National« og A, hvorved denne som Værge  

 for sin umyndige Søn B modtager et af Forsikringsaktieselskabet fremsat  

 Tilbud om et Erstatningsbeløb, stort 2,500 Kr., til fuld Afgørelse af  

 Erstatningskrav i Anledning af Sønnens Tilskadekomst.
 Det er i Forliget bestemt, at 1,500 Kr. af Erstatningsbeløbet skal  

 indbetales til Overformynderiet, medens Resten skal udbetales til Værgen til  

 Dækning af positive Udgifter m. m.
 Foranlediget heraf skal man meddele, at det følger af § 17 i  

 Bekendtgørelse af 12. Marts 1930, at et Forlig som det foreliggende ikke er  

 gyldigt, medmindre det godkendes af Overøvrigheden, hvorved vil være at  

 paase, at Erstatningsbeløbet ikke er for ringe i Forhold til den skete Skade,  

 og at det Beløb, som udbetales Værgen, ikke overstiger, hvad han har afholdt  

 af Udgifter i Anledning af Sønnens Tilskadekomst.
