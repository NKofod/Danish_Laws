Betænkning afgivet af Erhvervsudvalget den 7. december 2006 Betænkning over Forslag  

 til lov om ændring af lov om gasinstallationer og installationer i  

 forbindelse  

 med vand- og afløbsledninger og lov om autorisation af  

  

 elinstallatører m.v.
(Gebyrfinansiering af autorisationsadministrationen og  

 harmonisering af autorisationsordninger på vvs-installatør-, kloakmester- og  

 elinstallatørområderne m.v.) [af  

 økonomi‑ og erhvervsministeren (Bendt Bendtsen)] 1. Ændringsforslag Økonomi- og erhvervsministeren har stillet 2 ændringsforslag til  

 lovforslaget.
2. Udvalgsarbejdet Lovforslaget blev fremsat den 4. oktober 2006 og var til 1.  

 behandling den 12. oktober 2006. Lovforslaget blev efter 1. behandling  

 henvist  

 til behandling i Erhvervsudvalget.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen været sendt i  

 høring, og økonomi- og erhvervsministeren sendte den 16. august 2006 dette  

 udkast til udvalget, jf. folketingsåret 2005-06, alm. del  bilag 443.  

 Den 5. oktober  

 2006 sendte økonomi- og erhvervsministeren de indkomne høringssvar samt et  

 notat herom til udvalget.
Spørgsmål Udvalget har stillet 20 spørgsmål til økonomi- og  

 erhvervsministeren til skriftlig besvarelse, som denne har besvaret.
 Et af udvalgets spørgsmål til økonomi- og erhvervsministeren og  

 dennes svar herpå er optrykt som bilag 2 til betænkningen.
3. Indstillinger og politiske bemærkninger Et  

  

 flertal  

  

 i udvalget  

 (V, DF, KF og RV) indstiller lovforslaget til  

  

 vedtagelse  

  

 med de stillede ændringsforslag.
Et  

  

 mindretal  

  

 i  

 udvalget (S, SF og EL) vil redegøre for sin indstilling til lovforslaget ved  

 3.  

 behandling.
Mindretallet vil stemme for de stillede ændringsforslag.
 Socialdemokratiets medlemmer af udvalget udtaler, at der med  

 lovforslaget lægges op til ikke alene en ny struktur, men også nogle  

 væsentlige  

 ændringer i forhold til nuværende lovgivning på området.
Det gælder afskaffelsen af sikkerhedsstillelse i vvs- og  

 kloakbranchen, hvor begrundelsen for sikkerhedsstillelsen hidtil har været,  

 at  

 dette sikringsbeløb har holdt plattenslagere ude af branchen.
I økonomi- og  

 erhvervsministerens svar på spørgsmål 16 har ministeren bl.a. begrundet  

 afskaffelsen af sikkerhedsstillelsen med, at der kun har været få sager inden  

 for de sidste år, hvor der er anmeldt en fordring, hvorfor ministeren mener,  

 at  

 kravet om sikkerhedsstillelse har så begrænset en effekt, at det ikke står  

 mål  

 med de administrative byrder for virksomhederne og omkostningerne ved  

 administration  

 af ordningen.
En anden væsentlig ændring er spørgsmålet om administrationen af  

 autorisationer, hvor der nu lægges op til at give mulighed for at udstede  

 separate vand- og sanitetsmesterautorisationer.
Hidtil har dette kun kunnet  

 ske  

 gennem dispensationer.
En række interessenter har, som det fremgår af  

 lovovervågningsredegørelsen  

 fra den 30. januar 2006, foreslået den gældende ordning bibeholdt.
I besvarelsen af spørgsmål 17 har ministeren fremført, at kravet  

 om kvalitetsstyring gælder for virksomheder, der kun ønsker at arbejde på  

 vand-  

 og sanitetsområdet.
Kvalitetssystemet skal i givet fald alene omfatte den  

 type  

 opgaver, virksomheden udfører.
På den baggrund er det ministerens opfattelse,  

 at der ikke er grund til, at en autorisation som vand- og sanitetsmester skal  

 udformes som en dispensation.
 På disse to områder forbeholder Socialdemokratiet sig ret til at  

 tage sagen op på ny, hvis udviklingen medfører, at plattenslagere kommer til  

 at  

 undergrave kloakbranchens hidtidige ry som miljøansvarlig, samt hvis det  

 viser sig, at en afskaffelse af enhedsautorisationen kommer til at  

 betyde  

 færre autorisationer som vvs-installatør og dermed færre virksomheder, der må  

 udføre gas-installationer, og hermed en uhensigtsmæssig prisstigning på  

 området.
 Den tredje ændring er genindførelsen af gebyr på udstedelse af  

 autorisationer, hvor provenuet, i henhold til ministerens svar på spørgsmål  

 20, skal tilgå den pulje til skatte- og afgiftslettelser, som  

 Finansministeriet administrerer.
Socialdemokraterne har tilsluttet sig skattestoppet i den  

 hidtidige udformning, men med den forslåede handling gennemføres et  

 »brud« med  

 skattestoppet, fordi der sker en opbygning af en pulje til fremtidige  


  

 skatte- og  

 afgiftsnedsættelser i Finansministeriet.
Dermed øges skatten gennem  

 brugerbetaling.
 I øvrigt vil en vedtagelse af dette forslag betyde, at der kan  

 forekomme forskelsbehandling i forhold til andre lande, i og med at dette  

 lovforslag er en forløber for bestemmelser i det kommende servicedirektiv,  

 som  

 tidligst gælder fra den 1. januar 2009. Hvis lovforslaget gennemføres  

 allerede  

 fra den 1. januar 2007, vil der være mindst to år, hvor der kan være  

 forskelsbehandling til  

 ugunst for danske virksomheder.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

  

 økonomi- og erhvervsministeren,  

  

 tiltrådt af  

  

 udvalget:
Til § 2 1)  

  

 Efter nr. 13 indsættes som nyt  

 nummer:  

  

 »  

 01.  

  

 I  

  

 § 10, stk. 3,  

  

 ændres »§ 9, stk. 1, nr. 5« til: »§ 9, stk. 1, nr. 4«.« [Konsekvensrettelse] Til § 3 2)  


  

 Stk.  

 2  

  

 affattes således:
»Stk. 2.  

  

 Betingelsen om,  

 at virksomheden har et kvalitetsstyringssystem for opnåelse af autorisation,  

 jf. § 5, stk. 2, nr. 2, i lov om autorisation af elinstallatører m.v. som  

 affattet ved denne lovs § 2, nr. 4, træder ligeledes i kraft den 1. januar  

 2007. Kravet om, at kvalitetsstyringssystemet skal være godkendt, jf. § 5,  

 stk.  

 2, nr. 2, og §  

 5 a,  

 stk. 1-3, som affattet ved denne lovs § 2, nr. 4 og 5, samt denne lovs § 2,  

 nr.  

 10, træder dog først i kraft den 1. januar 2008.« [Kvalitetsstyringssystem er fortsat en betingelse for opnåelse  

 af autorisation som elinstallatør] Bemærkninger Til nr. 1 Der er tale om en konsekvensrettelse, efter at § 9, stk. 1, nr.  

 5, er blevet til § 9, stk. 1, nr. 4.
Til nr. 2 Efter forslag til lov om ændring af lov om gasinstallationer og  

 installationer i forbindelse med vand- og afløbsledninger og lov om  

 autorisation af elinstallatører m.v. (L 22) § 3, stk. 2, skal § 5, stk. 2,  

 nr.  

 2, i lov om autorisation af elinstallatører m.v. som affattet ved  

 lovforslagets  

 § 2, nr. 4, træde i kraft den 1. januar 2008.
 Dette vil betyde, at der først fra den 1. januar 2008 kan  

 stilles krav om, at virksomheden har et godkendt kvalitetsstyringssystem som  

 betingelse for at opnå virksomhedsautorisation.
 Allerede efter gældende ret er det en betingelse for at opnå  

 autorisation, at virksomheden har et kvalitetsstyringssystem.
Den foreslåede affattelse af § 5, stk. 2, nr. 2, stiller som  

 noget nyt krav om, at dette kvalitetsstyringssystem skal være godkendt af en  

 tredje  

 part.
Denne godkendelse er ikke et krav efter gældende ret.
 I lovforslagets § 3 er foreslået, at de ændringer, der indfører  

 kravet om tredje parts kontrol, først skal træde i kraft den 1. januar 2008.  

 Baggrunden herfor er, at der først efter lovforslagets vedtagelse kan  

 igangsættes en proces med godkendelse af kontrolinstanser og med fastsættelse  

 af de mere detaljerede regler, ligesom både de autoriserede virksomheder,  

 kontrolinstanserne og Sikkerhedsstyrelsen skal have tid til at omstille sig  

 til  

 den nye administration, som forslaget medfører.
 Ifølge lovforslagets § 3, stk. 2, er det imidlertid hele § 5,  

 stk. 2, nr. 2, og dermed også det allerede gældende krav om, at virksomheden  

 i  

 det hele taget har et kvalitetsstyringssystem, der træder i kraft den 1.  

 januar  

 2008.
 Derved vil kravet om, at virksomheden har et kvalitetsstyringssystem,  

 blive sat ud af kraft fra den 1. januar 2007 og frem til den 1. januar 2008.  

 Dette har ikke været hensigten.
 Med vedtagelse af ændringsforslaget vil det klart fremgå af  

 loven, at der fortsat stilles krav om et kvalitetsstyringssystem for at opnå  

 autorisation som elinstallatør.
 Der tilsigtes altså ingen ændring af den gældende retstilstand  

 på dette punkt før den 1. januar 2008.
 Med lovforslaget vil det fra den 1. januar 2008 tillige kræves,  

 at kvalitetsstyringssystemet er godkendt af en tredje part.
 Det er endvidere nødvendigt, at bestemmelsen i  

 elinstallatørlovens §  

 5 a,  

 stk. 4, hvorved økonomi- og erhvervsministeren bemyndiges til at fastsætte  

 regler om kvalitetsstyringssystemets indhold, træder i kraft den 1. januar  

 2007, således at der er mulighed for at fastsætte sådanne bestemmelser i  

 2007.  

 Dette præciseres med dette ændringsforslag.
 Der ændres ikke ved forslaget om, at elinstallatørlovens §  

 5 a, stk. 1-3 som affattet ved lovforslagets  

 § 2, nr. 5, først skal træde i kraft den 1. januar 2008. Det samme gælder  

 lovforslagets § 2, nr. 10.
Kim Andersen (V)   

 Jacob Jensen (V)   

 Kurt Kirkegaard (V)  

  

  fmd.  

  

 Jens Hald Madsen (V)   

 Marion Pedersen (V)   

 Colette L.
Brix (DF)  

  

  nfmd.  

  

 Kim Christiansen (DF)   

 Per Ørum Jørgensen (KF)   

 Jakob Axel Nielsen (KF)   

 Kim Mortensen (S)   

 Jens Christian Lund (S)   

 Niels Sindal (S)   

 Karen Hækkerup (S)   

 Poul Erik Christensen (RV)   

 Elsebeth Gerner Nielsen (RV)   

 Pia Olsen (SF)   

 Frank Aaen (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 22 Bilagsnr.
Titel 1 Høringssvar samt høringsnotat, fra økonomi- og  

 erhvervsministeren 2 Udkast til tidsplan for udvalgets behandling af  

 lovforslaget 3 Tidsplan for udvalgets behandling af lovforslaget 4 1. udkast til betænkning 5 Ændringsforslag, fra økonomi- og erhvervsministeren 6 Revideret tidsplan for udvalgets behandling af lovforslaget 7 2. udkast til betænkning Oversigt over spørgsmål og svar vedrørende L 22 Spm.nr.
Titel 1 Spm., om ændringerne i lovforslaget omkring ophævelse af  

 autorisationer er begrundet i et EU-direktiv, og i bekræftende fald vil  

 udvalget  

 gerne have fremsendt det vedtagne direktiv samt have en begrundelse  

 vedrørende konkurrencesituationen, til økonomi- og erhvervsministeren, og  

 ministerens svar herpå 2 Spm., om det er rigtigt forstået, at når man ophæver  

 autorisationerne, så stilles udenlandske konkurrenter bedre i Danmark,  

 hvorimod autorisationen ikke er nogen forhindring for danske virksomheders  

 muligheder for at konkurrere i udlandet, til økonomi- og erhvervsministeren,  

 og ministerens svar herpå 3 Spm. om, med hvilken begrundelse man i sin tid i Danmark  

 indførte sikkerhedsstillelse i forbindelse med kloakvirksomhed, til økonomi-  

 og erhvervsministeren, og ministerens svar herpå 4 Spm., om det er korrekt, at denne sikkerhedsstillelse har  

 virket både som en bekæmpelse af plattenslagere og som sikkerhed for  

 kvalitetsarbejde,  

 hvorfor branchen har ønsket den hævet til 50.000 kr., således at den kan være  

 tidssvarende, til økonomi- og erhvervsministeren, og ministerens svar herpå 5 Spm., om ministeren er enig i, at sikkerhedsstillelsen  

 har givet respekt om arbejdet, hvilket betyder, at der er udvist omtanke og  

 respekt for det omgivende miljø og givet sikkerhed for kvalitetsarbejde,  

 eller om ministeren kan begrunde, hvorpå han evt. bygger sin uenighed heri,  

 og hvilken dokumentation der evt. ligger til grund for ministerens uenighed,  

 til økonomi- og erhvervsministeren, og ministerens svar herpå 6 Spm., om der er sammenfald mellem indførelse af en  

 gældsbestemmelse og samtidig afskaffelse af sikkerhedsstillelsen, til  

 økonomi- og erhvervsministeren, og ministerens svar herpå 7 Spm. om, hvordan ministeren vil sikre, at der aldrig for  

 borgerne er tvivl om, hvad der forstås ved en kloakmester, når der ikke mere  

 kræves en autorisation for at kunne være teknisk ansvarlig, til økonomi- og  

 erhvervsministeren, og ministerens svar herpå 8 Spm. om, hvordan ministeren vil sikre, at borgerne kan  

 være sikre på, at en el-installatør er en person med de nødvendige  

 kvalifikationer, når personen ikke mere skal være autoriseret, til økonomi-  

 og erhvervsministeren, og ministerens svar herpå 9 Spm. om, hvilken viden ministeriet ligger inde med, som  

 har overbevist ministeren om, at lovforslaget ikke medfører forringelser, til  

 økonomi- og erhvervsministeren, og ministerens svar herpå 10 Spm., om ministeren kan oplyse, med hvilken begrundelse  

 der indførtes faste forretningssteder i Danmark på vvs- og  

 kloakmesterområderne,  

 henholdsvis geografiske forretningssteder på elinstallatørområderne m.v., til  

 økonomi- og erhvervsministeren, og ministerens svar herpå 11 Spm., om ministeren kan oplyse, med hvilken begrundelse  

 sikkerhedsstillelsen på elarbejde i sin tid blev indført, til økonomi- og  

 erhvervsministeren,  

 og ministerens svar herpå 12 Spm., om ministeren kan oplyse, med hvilken begrundelse  

 gebyrerne, som nu skal genindføres, blev afskaffet, til økonomi- og  

 erhvervsministeren,  

 og ministerens svar herpå 13 Spm. om redegørelse for, om selvfinansieringen ikke i  

 sidste ende fører til højere brugerbetaling for den enkelte forbruger og  

 dermed en ny indirekte skat, til økonomi- og erhvervsministeren, og  

 ministerens svar herpå 14 Spm., om det fremsendte direktiv vedrørende gensidig  

 anerkendelse af erhvervsmæssige kvalifikationer ikke er implementeret i dansk  

 ret, til økonomi- og erhvervsministeren, og ministerens svar herpå 15 Spm., om ovennævnte direktiv har betydning i relation til  

 spørgsmålet om tekniske barrierer for det indre marked, eller om  

 servicedirektivet spiller en større rolle, til økonomi- og  

 erhvervsministeren, og ministerens svar herpå 16 Spm. om, hvordan 3. parts kontrollen af kvalitetsstyringssystemet  

 kan erstatte sikkerhedsstillelsen, og at forfalden gæld fortsat kan føre til  

 afslag på ansøgning om autorisationer, til økonomi- og erhvervsministeren, og  

 ministerens svar herpå 17 Spm., om det ikke er en svækkelse, hvis det fremover ud  

 over autorisationen som vvs-installatør også vil være muligt at få  

 autorisation alene som vand- og sanitetsmester eller kompetent virksomhed på  

 vand- og sanitetsområdet, til økonomi- og erhvervsministeren, og ministerens  

 svar herpå 18 Spm., om kvalitetsstyringssystemet kan være den  

 modernisering, som overflødiggør fast forretningssted og geografiske  

 begrænsninger, til økonomi- og erhvervsministeren, og ministerens svar herpå 19 Spm., om ministeren kan bekræfte, at såfremt der er fuld  

 finansiering af kvalitetsstyringssystemet, så vil indførelsen af de nye  

 gebyrer være i konflikt med skattestoppet, til økonomi- og  

 erhvervsministeren, og ministerens svar herpå 20 Spm.  

 om, hvilke skatte- og afgiftsnedsættelser, reduktionen af Økonomi- og  

 Erhvervsministeriets ramme medfører, til økonomi- og erhvervsministeren, og  

 ministerens svar herpå Bilag 2 Et af udvalgets spørgsmål til økonomi- og  

 erhvervsministeren og dennes svar herpå Spørgsmålet og svaret er optrykt efter ønske fra S.
 Spørgsmål 9:
El-branchen er godt tilfreds med at få gennemført en  

 trepartskontrol, men er betænkelig ved samtidig at få svækket kontrollen, når  

 fem-årsgrænsen ikke mere er gældende.
El-branchen finder således, at der vil  

 være tale om forringelse af den autoriserede viden.
 Kan ministeren i den forbindelse oplyse, hvilken viden  

 ministeriet ligger inde med, som har overbevist ministeren om, at  

 lovforslaget  

 ikke medfører forringelser.
 Svar:
 Tidsbegrænsningen på 5 år for el-autorisationer blev indført i  

 2001.
Formålet med tidsbegrænsningen var at sikre, at det med disse intervaller  

 kunne kontrolleres, at kravene til opnåelse af autorisationen fortsat var  

 opfyldt.
Det kunne herunder kontrolleres, at virksomhederne havde  

 implementeret  

 kvalitetsstyring og kunne dokumentere systemets anvendelse samt sikre en  

 løbende opdatering af autorisationsregisteret med hensyn til virksomhedens  

 data  

 om navn og adresse m.v.
 I praksis er Sikkerhedsstyrelsen løbende i kontakt med  

 virksomhederne og modtager ad den vej oplysninger om ændringer i  

 virksomhedens  

 data.
 Derudover indgår det i lovforslaget, at der fremover skal  

 stilles krav om, at virksomhedens kvalitetsstyringssystem løbende skal  

 efterprøves af en uafhængig 3. part.
Hvor ofte denne kontrol skal finde sted, vil blive fastsat i de  

 underliggende bekendtgørelser.
Det ligger dog fast, at kontrollen vil finde  

 sted oftere end hvert 5 år.
Ved fastlæggelse af de nærmere regler vil det  

 blive  

 vurderet, hvad der er den mest hensigtsmæssige kontrolperiode  om det  

 for eksempel  

 skal være hvert år, hvert andet år eller hvert tredje år.
Kontrolperioden vil  

 blive fastsat, så den er ens på henholdsvis el-området og vvs- og  

 kloakområdet.  

 Til sammenligning kan nævnes, at der i dag på vvs- og kloakområdet er krav om  

 kontrol mindst hvert 2. år, men om dette kontrolinterval skal ændres, vil der  

 altså også blive set nærmere på.
 På denne måde vil det løbende blive kontrolleret, at  

 autorisationsbetingelserne fortsat er opfyldt, herunder kravene til  

 efteruddannelse.
Det er på den baggrund min opfattelse, at lovforslaget ikke vil  

 medføre forringelser.
Tværtimod vil et krav om 3.parts-kontrol medføre en  

 oftere foretagen og mere systematisk kontrol ude hos virksomheden.
