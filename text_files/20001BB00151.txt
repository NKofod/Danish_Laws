Fremsat den 20. marts 2001 af Jes Lunde (SF),  

 Aage Frandsen (SF), Holger K.
Nielsen (SF), Anni Svanholt (SF) og Kristen  

 Touborg (SF) Forslag til folketingsbeslutning om frivillig støtte til politiske partier Folketinget opfordrer regeringen til at fremsætte  

 lovforslag, der sikrer, at partier, der ønsker at modtage  

 partistøtte fra det offentlige, kun kan modtage økonomiske bidrag fra foreninger  

 (arbejdsgiverforeninger, erhvervsorganisationer, andelsforeninger,  

 fagforeninger m.v.), såfremt partiet har sikret sig, at medlemmerne af  

 de pågældende foreninger personligt på en tilmeldingskupon  

 har tilkendegivet, at de er indforstået med, at støtten gives  

 på deres vegne, højst kan modtage en samlet støtte på 20.000 kr.  

 pr. år fra én bidragyder og skal lade bidrag over 5.000 kr. fremgå af partiets regnskab med  

 beløbsangivelse.
 Folketinget opfordrer regeringen til i lovforslaget at  

 udstrække det samlede regelsæt til også at omfatte partiers  

 lokale afdelinger og folketingskandidater.
Bemærkninger til forslaget Forslagsstillerne har fremsat  

 beslutningsforslaget for at fremme det enkelte menneskes retssikkerhed og for  

 at fremme en udvikling, hvor valgkampe afgøres på argumenter  

 frem for økonomisk magt.
 Forslagsstillerne finder det derfor naturligt, at  

 Folketinget benytter sig af, at der er indført en offentlig  

 partistøtte, til så til gengæld at stille de krav, der er  

 nævnt i forslaget, til de partier, der ønsker at modtage den  

 offentlige støtte.
 I det danske demokrati er det en selvfølgelighed,  

 at det enkelte menneske har ret til personligt og frit at tage stilling til,  

 hvilket politisk parti vedkommende ønsker at støtte.
 Det følger også heraf, at det er unfair at  

 bringe mennesker i en situation, hvor de økonomisk kommer til at  

 bidrage til at støtte partier, de slet ikke ønsker at  

 støtte.
 Samtidig er det vigtigt, at det er synligt, hvem der giver  

 bidrag, så ingen uforvarende kommer til at bidrage mod eget  

 ønske.
 Det Danske Center for Menneskerettigheder har i et  

 responsum til Folketinget udtalt: »Partistøtte gennem faglige  

 organisationer per capita bør så vidt muligt kun ske på  

 grundlag af det enkelte medlems positive tilsagn.« (Retsudvalget (L 179  

 bilag 20, folketingssamlingen 1989-90)).
 For at tilgodese dette princip foreslås det derfor,  

 at politiske partier, der ønsker at modtage den offentlige  

 partistøtte, til gengæld samtidig må sikre sig, at de  

 private bidrag, de modtager, alle kommer fra personer eller virksomheder,  

 selskaber m.v., der faktisk ønsker at give den pågældende  

 støtte.
 Det er SF s grundsynspunkt overalt i lovgivningen om  

 forbrugerbeskyttelse, at forbrugerne aktivt selv skal sige til, før de  

 er bundet til en ydelse, til at modtage henvendelser etc.
 Derfor må det tilsvarende være grundprincippet  

 i frivillig støtte til politiske partier, at den enkelte selv aktivt  

 har sagt til og markeret et ønske om at yde støtte.
 SF lægger vægt på, at disse principper  

 kommer til at gælde bredt   og både på arbejdsgiver- og  

 lønmodtagersiden.  SF lægger derfor også vægt  

 på, at begrebet foreninger m.v. i lovgivingsprocessen fortolkes  

 så bredt, som det er lovteknisk muligt.
 SF forudsætter samtidig, at lovforslaget udformes,  

 så det ikke er i konflikt med ILO-konventionen.
SF er helt på det rene med, at forslagets  

 gennemførelse kan koste en række partier dyrt i nedgang i  

 finansielle bidrag.
Det gælder også SF selv.
Men det er SF s  

 opfattelse, at principper om retssikkerhed for den enkelte må gå  

 forud for hensynet til partikasserne.
 Samtidig er det en væsentlig overordnet pointe for  

 SF, at vi ønsker »pengene ud af politik«.
SF finder det af afgørende betydning for det danske  

 demokrati, at vi undgår en udvikling i retning af det, vi har set i  

 bl.a. amerikanske valgkampe.
Flere uafhængige analytikere har  

 efterhånden peget på, at amerikanske valgslag mere afgøres  

 af, hvem der er gode til at samle penge ind til dyre valgkampagner, end af,  

 hvem der har de gode argumenter.
 SF går ud fra, at der i Folketinget er bred enighed  

 om, at en udvikling i den retning er faretruende for demokratiet.
Danmark er stadig væk langt fra amerikanske  

 tilstande.
Men hvis vi skal undgå, at udviklingen stille og roligt  

 bevæger sig i den forkerte retning, så kræver det politisk  

 handling i form af fælles regler for frivillige bidrag.
 Det er samtidig også vigtigt at sikre sig imod, at  

 partier og kandidater kommer i et »afhængighedsforhold« til  

 bidragydere.
 Forslagsstillerne foreslår derfor, at den enkelte  

 bidragyder højst må yde 20.000 kr. pr. år, og at  

 bidragyderen skal fremgå af partiets regnskab ved alle bidrag over  

 5.000 kr med angivelse af den ydede støtte.
 Det er SF s opfattelse, at disse regler ikke kun  

 bør gælde landsorganisationerne i partierne   men også de  

 lokale afdelinger og folketingskandidaterne, hvor det principielt er lige  

 så vigtigt at sikre sig fair spilleregler for  

 organisationsstøtte og åbenhed og en overgrænse for  

 bidrag, der sikrer den enkelte lokalafdeling og den enkelte kandidats  

 politiske integritet og uafhængighed.
 SF finder, at et sådant samlet regelsæt vil  

 være en betydelig fordel for demokratiet og den fremtidige politiske  

 debat.
Skriftlig fremsættelse Jes Lunde (SF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om frivillig  

 støtte til politiske partier.
(Beslutningsforslag nr.
B 151).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
