Kendelse fra Pressenævnet i sag nr.  

 55/2001 [K1] og [K2] har klaget til Pressenævnet over en  

 artikel bragt i Lokalavisen Sydkysten den 25. april 2001, idet de mener, at  

 god presseskik er tilsidesat.
Af artiklen med overskriften "Poppellunden-nabo  

 voldsanmeldt" fremgik det af en mindre overskrift, at "Den handicappede  Birgit  la  Cour chikaneres stadig  

 - har nu anmeldt nabo til politiet for vold og legemsbeskadigelse." Artiklen havde følgende brødtekst:
"Ishøj: Den handicappede  Birgit  la  Cour,  

 som Sydkysten flere gange har skrevet om på grund af flere sager om  

 hendes nabos grove chikane og personlig forfølgelse af hende, har nu  

 igen måttet politianmelde sin nabo - denne gang for vold." I artiklen hed det:
 "Voldsepisoden, der fandt sted om eftermiddagen  

 onsdag den 18. april, bestod i, at naboen gav  Birgit  la  Cour, der som  

 tidligere omtalt er meget dårligt gående, et kraftigt skub,  

 så hun mistede balancen og faldt ind i bagsmækken på sin  

 bil.
- Jeg havde netop parkeret min invalidebil og var på  

 vej hen mod min dør, da naboen kom hen imod mig.
Han stoppede ikke,  

 så jeg kunne passere, men skubbede så kraftigt til mig, at jeg  

 mistede balancen og faldt ind mod bilen, fortæller en rystet  Birgit  

  la  Cour.
 Ved skubbet og faldet forvred  Birgit  la  Cour sin ryg,  

 og ved en efterfølgende lægeundersøgelse på  

 skadestuen er der konstateret en lædering af hendes lænd og  

 ben.
Birgit  la  Cour har nu politianmeldt naboen for vold og  

 legemsbeskadigelse.
Ifølge  la  Cour betragter politiet sagen som en  

 voldssag, ikke mindst fordi  Birgit  la  Cour er handicappet og som tidligere  

 nævnt delvis kørestolsbruger.
 - Jeg har tidligere bedt politiet om at give denne mand et  

 tilhold, da han er farlig for mig, siger  Birgit  la  Cour videre.
 Ud over den nylige voldsepisode er  Birgit  la  Cour  

 stadig plaget af jævnlige chikaner fra naboens side; blandt andet  

 oplever hun gang på gang, at den ledning, hun anvender i forbindelse  

 med opladning af sin el-kørestol bliver flået ud af standeren  

 uden for hendes dør og smidt i rendestenen, hvor hun kun med  

 besvær kan nå den.
 Som Sydkysten tidligere har skrevet, agtede Glostrup  

 Politi først på året at tage fat i sagen igen for at  

 få stoppet  Birgit  la  Cours plageånd.  Birgit  la  Cour  

 fortæller, at indtil videre er der ikke sket andet, end at hun sammen  

 med nabo-parret er indbudt til at deltage i et såkaldt  

 konfliktråd.
Som det har været fremme i flere medier for nylig,  

 er det imidlertid ikke alle typer mennesker, der er egnet til at deltage i et  

 sådant.
Blandt andet forlyder det, at der ikke foreligger positive  

 erfaringer, hvis den ene part i et konfliktråd fx lider af en  

 sindssygdom.
Men  Birgit  la  Cour afventer nu en reaktion fra  

 politiet, som også har fået skadestuens diagnose efter  

 ovennævnte voldsepisode." Artiklen var ledsaget af et billede af  Birgit  la  Cour,  

 hvortil der var knyttet følgende tekst:
"Efter mange måneders grov chikane m.v. har  

  Birgit  la  Cour nu politianmeldt sin nabo i Poppellunden, efter at han har  

 skubbet så hårdt til hende, så den handicappede kvinde har  

 fået en lædering af lænd og ben." Bladet bragte den 30. maj 2001 et af klagerne  

 udfærdiget genmæle under overskriften  

"Genmæle". Genmælet, hvor første afsnit  

 var trykt med fed tekst, havde følgende indhold:
 " Ishøj: I forbindelse med Sydkystens omtale  

 af en nabostrid i Poppellunden i Ishøj er vi af en navngiven person  

 blevet bedt om at optage følgende genmæle:
 " I et brev af 23. april 2001 fra Politimesteren i  

 Glostrup meddeles det, at der intet oplyst foreligger om, at vi, som  

 nabo, skulle have foretaget nogle krænkelser og at der ingen  

 beviser er for at de, af  Birgit  la  Cours omtalte chikanerier mod hende  

 skulle have fundet sted.
Af samme skrivelse fremgår det, at politiet ikke  

 mener, at betingelserne for at indlede efterforskning for værende  

 til stede, i forbindelse med den af  Birgit  la  Cour nævnte  

 voldsepisode i SYDKYSTEN den 25. april 2001. I Skrivelsen fremgår det  

 endvidere, at vi som nabo, har vist os indforstået med at deltage i et  

 forsøg på mægling med henblik på, at få  

 afklaret de eventuelle uoverensstemmelser; men at  Birgit  la  Cour ikke  

har ønsket dette, idet hun angiveligt ikke ville stå overfor  

 to personer, der kunne bruge hinanden som alibi." Klagerne er den i artiklen omtalte nabo til  Birgit  la  

  Cour.
 Klagerne har anmodet om, at den påklagede artikel  

 vurderes sammen med artikler bragt i samme blad henholdsvis den 10. januar og  

 21. februar 2001, og at nævnet vurderer, om reglerne for god presseskik  

 er tilsidesat, uanset at bladet har bragt det af klagerne udformede  

 genmæle.
Klagerne har anført, at den påklagede  

 artikels overskrift ikke kun virker anstødelig, men giver indtryk af,  

 at en voldsepisode rent faktisk har fundet sted.
Journalisten har imidlertid  

 ikke undersøgt, hvorvidt hændelsen skulle have sin rigtighed,  

 men har alene nedfældet de oplysninger, som klagernes modpart er  

 fremkommet med.
Bladet skriver, at "politiet betragter sagen som en  

 voldssag". Ifølge brev af 23. april 2001 fra Politimesteren i  

 Glostrup opfylder modpartens anmeldelse imidlertid ikke betingelserne for, at  

 en efterforskning kan indledes.
Alligevel har bladet valgt - ukritisk - at  

 bringe den påklagede artikel, uagtet at politiets brev af 23. april  

 2001 forelå med flere afvisninger af de påståede  

 hændelser - således også afvisningen af modpartens  

 pludselige ønske om polititilhold.
Brevet giver også udtryk for,  

 at klagerne som de eneste, har taget imod tilbudet om et konfliktråd.
Klagerne har videre i relation til udsagnet om, at  

 "naboens grove chikane og personlige forfølgelse ",  

 anført, at det på intet tidspunkt er bevist, at noget  

 sådan skulle have fundet sted af, og at klagerne skulle have  

 stået bag.
Ifølge brevet fra politimesteren afvises  

 påstandene på samme grundlag.
Med hensyn til det af bladet anførte om  

 fotodokumentation for chikanerierne fra klagernes side har klagerne  

 anført, at denne "fotodokumentation" blandt andet  

 vedrører et byggeprojekt, der var i gang i sommeren 2000. Placering af  

 byggematerialer var i den forbindelse uundgåelig og til belastning for  

 alle involverede parter og gårdens øvrige beboere, som dog  

 udviste forståelse for dette.
Gennem byggeforløbet blev der  

 taget hensyn til  Birgit  la  Cour, som dog ofte kommenterede og beklagede  

 sig over de arbejdende folk og byggeriet, uagtet at hun fik lagt nyt tag kvit  

 og frit.
Blandt andet blev parkeringspladsen ryddet til hende.
Klagerne har  

 samtidig anført, at det vidne, der henvises til i forbindelse med  

 hærværket mod  Birgit  la  Cours bil, taler til klagernes fordel,  

 ligesom der ikke er nogen udsagn fra den tidligere ejer af  Birgit  la  Cours  

 hus om, at han flyttede efter længere tids chikane fra [K1].
 Klagerne har videre anført, at udsagnet  

 "blandt andet forlyder det, at der ikke foreligger positive erfaringer,  

 hvis den ene part i et konfliktråd fx lider af en sindssygdom" er  

 insinuerende og dybt krænkende.
 Klagerne har anført, at bladet fører en  

 umiddelbar ensidig, ukritisk journalistik, som dels kun dækker den ene  

 parts interesser, dels ikke dækker de faktiske, beviste  

 begivenheder.
Klagerne har til støtte herfor anført, at  

 journalisten ikke har kontaktet klagerne og/eller foreholdt klagerne de af  

 modparten påståede hændelser.
Journalisten har endvidere  

 ikke forhørt sig hos gårdens øvrige beboere.  

 Journalistens jagt på klagerne i avisen har været krænkende  

 og insinuerende, og oplysningerne, som er givet til avisen, er aldeles  

 usande.
 Klagerne har afslutningsvis anført, at man efter  

 afgivelse af bemærkninger til artiklen den 10. januar 2001 anmodede om  

 at være anonyme, d.v.s. ingen omtale af navn, adresse eller stilling.  

 Det er klagernes opfattelse, at journalisten kun til dels har fulgt denne  

 anmodning.
 Bladet har anført, at når bladet overhovedet  

 tog fat på nabostriden i Poppellunden, skyldtes det den klare, almene  

 interesse bladet ser i at informere offentligheden om den grove chikane, et  

 sygdomssvækket og handicappet enligt menneske,  Birgit  la  Cour,  

 gennem længere tid har været udsat for - uden at nogen  

 tilsyneladende har villet/været i stand til at hjælpe hende.
Bladet har videre anført, at både  Birgit  la  

  Cours og journalistens research pegede på naboparret som aktive i den  

 udførte chikane.
Der er fotodokumentation af flere situationer, hvor  

 klagerne med biler, havebænke og byggematerialer forhindrer  Birgit  la  

  Cour i at benytte sin invalidebil, som står parkereret på den  

 anviste invalideparkeringsplads ud for hendes bopæl.
Der er udsagn fra  

 den tidligere ejer af  Birgit  la  Cours hus, som anfører, at han  

 flyttede på grund af længere tids chikane fra [K1].
Der er udsagn  

 fra et øjenvidne, som har set [K1] ridse  Birgit  la  Cours bil -  

 desværre tør vidnet ikke stå offentligt frem.
Der er en  

 række yderligere udsagn fra mennesker i og ved Poppellunden - udsagn,  

 som dog svækkes ved, at ingen vil "stikke næsen frem".  

 Journalisten har været i forbindelse med menneskene bag udsagnene og  

 set fotodokumentationen.
Bladet har herudover anført, at [K1] blev kontaktet  

 i forbindelse med den første artikel den 10. januar 2001 og fik  

 forelagt anklagerne fra  Birgit  la  Cour og fik lejlighed til at svare.  

 Journalistens gengivelse af hans svar blev senere læst op for ham og  

 godkendt efter en tilføjelse, som han ønskede.
Endvidere er  

 ønske om, at hverken klagernes navne eller stillinger  

 nævnes, respekteret.
Bladet har yderligere anført, at rubrikken til  

 artiklen den 25. april er korrekt.
Det er sandsynliggjort over for bladet, at  

 en voldsepisode har fundet sted - men politiet har efter avisens deadline  

 afvist at rejse sigtelse mod [K1] på grund af bevisets stilling, da det  

 er påstand mod påstand.
Bladet har herudover anført, at man har svært  

 ved at forestille sig en sygdomssvækket og handicappet enlig kvinde,  

  Birgit  la  Cour, som den stærke og chikanerende part i den nabostrid,  

 der uomtvisteligt har stået på i Poppellunden.
Journalisten og  

 bladet har ingen interesse i at forfølge klagerne.
Derfor har der  

 ikke, som [K1] flere gange har antydet over for Pressenævnet, fra  

 bladets side været udfoldet bestræbelser - ved undladelse eller  

 andre manipulerende metoder - på at bøje virkeligheden til skade  

 for klagerne.
Bladet har endvidere oplyst, at når bladet den 30.  

 maj 2001 bragte det af klagerne udformede genmæle skyldtes det i  

 første række den tekniske kendsgerning, at brevet fra politiet i  

 Glostrup med beskeden om, at der ikke ville blive indledt efterforskning  

 eller rejst sigtelse i forbindelse med de anmeldelser,  Birgit  la  Cour  

 havde indgivet, forelå før avisen den 25. april 2001 udkom med  

 en omtale af voldsanmeldelsen.
Journalisten havde godt nok ikke på det  

 tidspunkt haft mulighed for at skaffe sig viden om den foreliggende  

 afgørelse fra politiet, idet deadline for avisen den 25. april var den  

 23. april kl. 12.00 - altså før de direkte implicerede havde  

 modtaget brevet - men for netop at imødekomme den (i avisen) anklagede  

 part, [K1], optog bladet hans genmæle.
Bladet tog også hensyn  

 til, at ordet "påståede" manglede i artiklens  

 indledning, hvor der skrives om "hendes nabos grove chikane og  

 personlige forfølgelse af hende ".
Bladet har i den forbindelse afslutningsvis anført,  

 at når bladet ikke har beskæftiget sig med sagen siden optagelsen  

 af [K1]s ønskede genmæle, skyldes det, at genmælet gengav  

 hovedindholdet i det på daværende tidspunkt nye i sagen, nemlig  

 brevet af 23. april fra Glostrup politi, samt at bladet ikke kommenterer  

 genmæler.
Siden er der så vidt vides ikke sket noget nyt i sagen,  

 bortset fra klagen til Pressenævnet.
I sagens behandling har følgende  

 nævnsmedlemmer deltaget: Jørgen Nørgaard, Aage Lundgaard,  

 Kaare R.
Skou og Ole Askvig.
 Pressenævnet udtaler:
 Pressenævnet bemærker indledningsvis, at det  

 udfra oplysningerne i artiklen sammenholdt med oplysningerne i artiklerne af  

 10. januar 2001 og 21. februar 2001 er muligt at identificere klagerne, og de  

 er derfor berettiget til at klage.
Det fremgår af de vejledende presseetiske regler, at  

 kritik bør udvises over for nyhedskilderne, i særdeleshed  

 når disse udsagn kan være farvet af personlig interesse eller  

 skadevoldende hensigt, samt at oplysninger, som kan være skadelige,  

 krænkende eller virke agtelsesforringende for nogen, skal  

 efterprøves i særlig grad, først og fremmest ved  

 forelæggelse for den pågældende.
Det fremgår  

 endvidere, at der skal udvises varsomhed med meddelelser om, at  

 politianmeldelse er indgivet mod en navngiven person.
Meddelelse herom  

 bør som regel ikke bringes, før anmeldelse har medført  

 indgriben fra politiets eller anklagemyndighedens side.
Nævnet finder, at det påklagede udsagn om,  

 "at der ikke foreligger positive erfaringer, hvis den ene part i et  

 konfliktråd fx lider af en sindssygdom", ikke kan siges at  

 være rettet mod klagerne.
Nævnet finder derfor ikke  

 tilstrækkeligt grundlag for på dette punkt at udtale kritik af  

 bladet.
Pressenævnet lægger til grund, at  Birgit  la  

  Cour den 19. april 2001 indgav politianmeldelse mod [K1] for vold, og at  

 bladet ved bladets deadline den 23. april kl. 12.00 ikke var bekendt med  

 Glostrup politis brev om, at betingelserne for at indlede efterforskning ikke  

 var til stede.
Nævnet finder imidlertid, at bladet har handlet i strid  

 med god presseskik ved den 25. april 2001 - på et tidspunkt, hvor  

 bladet ikke vidste, om politiet ville indlede efterforskning af den anmeldte  

 voldsepisode - at have bragt oplysningen om voldsanmeldelsen.
Nævnet  

 finder endvidere, at bladet - særligt henset til de tidligere  

 nabostridigheder mellem klagerne og  Birgit  la  Cour - burde have forelagt  

 oplysningen om voldsanmeldelsen og dens indhold for klagerne, inden  

 offentliggørelsen af artiklen.
Nævnet udtaler i den anledning  

 sin kritik af bladet.
Nævnet finder med hensyn til udsagnet " hendes  

 nabos grove chikane og personlig forfølgelse ", at bladet ikke  

 har haft fornødent belæg for at lægge til grund som et  

 faktum, at klagerne står bag chikane og forfølgelse af  Birgit  

  la  Cour.
Nævnet finder, at bladet også på dette punkt har  

 handlet i strid med god presseskik, og nævnet udtaler sin kritik.
 Henset til klagernes ønske om anonymitet finder  

 nævnet ikke grundlag for at pålægge bladet at  

 offentliggøre nævnets kendelse.
 Afsagt den 12. september 2001.
