 Efter min anmodning har politimesterforeningen ved C.skr. 7.9.1972  

 meddelt, at de i politikredsene fra Kildeskattedirektoratet modtagne sager  

 med begæring om tiltalerejsning, som var stillet i bero på Højesterets  

 afgørelse i de den 21.8.1972 pådømte kildeskattesager, fortsat kunne stilles  

 i bero på resultatet af forhandlinger mellem mig og Kildeskattedirektoratet.
Disse forhandlinger er nu afsluttede.
Fremtidige sager vil blive forsøgt  

 afgjort administrativt ved bødeforlæg fra Kildeskattedirektoratet, og  

 direktoratet vil søge opkrævningen af bøderne gennemført uden politiets  

 bistand.
For så vidt angår sager, der allerede er tilsendt politiet med  

 anmodning om tiltalerejsning, bør behandlingen af disse nu fortsættes ved  

 politiets foranstaltning.
Indkrævningen af bøderne i disse sager bør ske ved  

 politiets foranstaltning.
 Kildeskattedirektoratet har iøvrigt meddelt mig, at man ved anmodning om  

 tiltalerejsning for førstegangsforseelser - hvor dette bliver nødvendigt -  

 vil stille følgende bødeforslag ved overtrædelser af kildeskattelovgivningen:
 »Kildeskattelovens § 73.
 § 73,  stk. 1: Den indeholdelsespligtige har foretaget  

 løntilbageholdelse for skatterestancer, men undlader at indbetale de  

 indeholdte beløb.
 Bødeforslaget fastsættes efter samme principper som ved overtrædelse af §  

 74, stk. 1, nr. 2, jfr. nedenfor.
 § 73,  stk. 8: Arbejdsgiveren undlader at give den  

 kommunale skattemyndighed underretning om, at lønmodtageren, for hvem der er  

 begæret lønindeholdelse, ikke længere er beskæftiget hos ham.
 Bødeforslag: 200 kr.
Kildeskattelovens § 74, stk. 1, nr. 1 Den indeholdelsespligtige undlader at indeholde A-skat i udbetalt  

 A-indkomst.
Bødeforslag: 1/4 af den A-skat, som han var pligtig at indeholde.
 § 74,  stk. 1, nr. 2.
 Den indeholdelsespligtige undlader rettidigt at indbetale indeholdt  

 A-skat.
Bødeforslaget fastsættes til et afrundet beløb beregnet efter en sats på 2  

 procent pr. måned af den til enhver tid værende restance.
Såfremt hele  

 restancen er betalt på det tidspunkt, da direktoratet begærer tiltale rejst  

 (eller forinden har fremsendt bødeforelæg), beregnes bødeforslaget dog kun  

 efter en sats på 1 1/2 procent pr. måned.
 Er den væsentligste del af restancen betalt, således at der på det  

 tidspunkt, da direktoratet begærer tiltale rejst, (eller forinden har  

 fremsendt bødeforelæg) resterer ca. 10 procent af den højst konstaterede  

 restance inden for den periode, der omfattes af tiltalen, beregnes bøden  

 efter en sats på 2 procent pr. måned, men i bødebeløbet inden afrundingen  

 gives et nedslag på 10 procent.
 § 74,  stk. 1, nr. 3.
 Den indeholdelsespligtige undlader rettidigt at indsende redegørelser.
 Bødeforslaget ansættes til 100 kr. pr. redegørelse, dog 200 kr., såfremt  

 redegørelsen ikke indsendes af den indeholdelsespligtige, men udfærdiges af  

 skattevæsenet.
 Hvor tilsvaret er af betydelig størrelse (ca. 50.000 kr. pr. måned),  

 fastsættes bødeforslaget dog til mindst 500 kr. pr. måned.
 Omfatter tiltalen et større antal redegørelser, gives et skønsmæssigt  

 nedslag på indtil 1/3.
 § 74,  stk. 1, nr. 4.
 Den indeholdelsespligtige afgiver i redgørelserne urigtige eller  

 vildledende oplysninger.
 Da hovedmotivet for den indeholdelsespligtige må antages at have været at  

 søge at skaffe sig henstand med betalingen, fastsættes bødeforslaget efter  

 samme principper som ved overtrædelse af § 74, stk. 1, nr. 2, d.v.s. efter en  

 sats på 1 1/2 eller 2 procent pr. måned af de beløb, hvorom der er givet  

 urigtige oplysninger.
 Overtrædelsen kan eventuelt medføre, at der foreslås tiltale efter § 74,  

 stk. 2.
 § 75,  nr. 1.
 Indkomstmodtageren lader sig udbetale A-indkomst vidende om, at der ikke i  

 indkomsten er indeholdt A-skat.
 Hovedmotivet for indkomstmodtageren må antages at have været at undgå at  

 indbetale de foreløbige skatter til tiden og skaffe sig henstand, indtil  

 restskatterne skal betales.
 Da restskatterne opkræves i tiden fra 1.9. - 1.11. i året efter  

 indkomståret, vil der således kunne opnås henstand med den skyldige endelige  

 skat fra ca. 12 - 24 måneder.
 Derfor anvendes der ved bødeforslaget en sats på 1/4 af den ikke  

 indeholdte A-skat.
 Finansministeriets bkg. af 28.3.1969 om A-indkomst og om registrering af  

 indeholdelsespligtige efter kildeskatteloven, § 5, § 6 og § 9, jfr. § 12.
 § 5.  Den indeholdelsespligtige undlader rettidigt at  

 tilmelde sig det centrale register over indeholdelsespligtige (CIR).
 Bødeforslag: 500 kr.
 Ved særlig grove tilfælde, navnlig hvor andre af kildeskattelovgivningens  

 straffebestemmelser er overtrådt, foreslås eventuelt frihedsstraf.
 § 6.  Den indeholdelsespligtige har afgivet urigtige  

 eller vildledende oplysniner vedrørende tilmeldingen.
 Bødeforslag: 500 kr.
 Ved særlig grove tilfælde, jfr. ovenfor under § 5, foreslås eventuelt  

 frihedsstraf.
 § 9.  Den indeholdelsespligtige undlader rettidigt at  

 afgive meddelelse om ophør som indeholdelsespligtig.
 Bødeforslag: 200 kr.
 Finansministeriets bkg. 545 20.12.1971 § 1, § 2, stk. 1, § 3, § 4, stk. 2,  

 § 5, § 6, og § 7, jfr. § 8.
 § 1.  Den indeholdelsespligtige undlader at føre  

 regnskab med udbetalt A-indkomst og indeholdt A-skat.
 Bødeforslag: 200 kr.
 Man har endnu ikke taget stilling til bødeforslag for de i § 2, § 3, § 4,  

 stk. 2, § 6 og § 7 nævnte overtrædelser, idet der ikke foreligger et  

 tilstrækkeligt antal sager vedrørende disse forhold.
 Finansministeriets bkg. 544 20.12.1971 om A-skat efter kildeskattelovens §  

 1, §4, § 5 og § 6, jfr. § 8.
 § 6,  stk. 1. Den indeholdelsespligtige undlader at  

 give indkomstmodtageren skriftlig meddelelse om udbetalt A-indkomst og  

 godskrevet A-skat.
 Bødeforslag: 100 kr.
 Man har ikke taget stilling til bødeforslag for de i § 1, stk. 6, §§ 4 og  

 5 og § 6, stk. 3, nævnte overtrædelser, idet der ikke foreligger et  

 tilstrækkeligt antal sager vedrørende disse forhold.
 Finansministeriets bkg. 556 17.12.1969 § 4, § 5, § 6 og § 7, jfr. § 9.
 § 4.  Den indeholdelsespligtige undlader at give  

 kommunen skriftlig meddelelse vedrørende løntilbageholdelse, jfr.  

 kildeskattelovens § 73.
 Bødeforslag: 200 kr.
 Tilsvarende bødeforslag for de i §§ 5 og 6 omhandlede forseelser.
 Man har endnu ikke taget stilling til bødeforslag for den i § 7 omhandlede  

 overtrædelse, idet der ikke foreligger et tilstrækkeligt antal sager.
 Direktoratet vil benytte samme bødesatser som foran anført i de af  

 direktoratet meddelte bødeforelæg, jfr. kildeskattelovens § 79.
Såfremt den pågældende på ny forser sig, bør sagen, uanset om der formelt  

 foreligger gentagelsestilfælde efter straffeloven, indtil videre afgøres ved  

 domstolene.
I det omfang, hvor der ikke foreslås nedlagt påstand om  

 frihedsstraf, vil Kildeskattedirektoratet foreslå en bøde svarende til det  

 dobbelte beløb af de foran nævnte bødesatser«.
 Den af Kildeskattedirektoratet angivne praksis bør søges gennemført af  

 anklagemyndigheden.
 Genoptrykt 1983.
