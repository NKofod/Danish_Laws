 Resumé  



  

 Da to studerende som modtog boligstøtte, fik sommerferiejob, underrettede  

 de i overensstemmelse med boligstøttelovens regler boligstøttekontoret herom.  

 Udbetalingen af boligstøtte ophørte herefter for denne periode.
Efter boligstøtteårets udløb blev de studerende opmærksomme på at  

 de ville have fået boligstøtte i sommerperioden hvis de - i strid med loven -  

 havde undladt at underrette boligstøttekontoret om sommerferiejobbet.
Ved en  

 underretning efter støtteårets udløb ville der ikke kunne rejses krav om  

 tilbagebetaling af den boligstøtte som de i så fald ville have modtaget i  

 sommerperioden.
 De studerende forlangte herefter udbetaling af boligstøtten for  

 sommerperioden og klagede til ombudsmanden over at kommunen og det sociale  

 ankenævn havde afvist dette krav.
Ombudsmanden mente ikke der var grundlag for at kritisere  

 afgørelserne.
Han henledte dog boligministerens og Folketingets Retsudvalgs  

 opmærksomhed på sagen, da man ikke kunne udelukke at sagens resultat var  

 utilsigtet. (J.nr. 1995-965-028).
Omberegning af boligstøtte A klagede over at hun og  

 hendes bofælle, B, havde fået omberegnet deres boligstøtte.
 Det fremgik af sagens akter  

 at A og hendes bofælle, B, fik 624 kr. om måneden i boligstøtte i 1994 på  

 grundlag af en forventet husstandsindkomst på 66.000 kr.
Fra den 21. juni til den 10.  

 august 1994 havde A og B sommerferiejobs, og de tjente tilsammen i perioden  

 32.583 kr.
Den opsummerede husstandsindkomst for 1994 blev herefter 115.000  

 kr.
 Den 12. august 1994 orienterede  

 A Århus Kommune om indkomststigningen.
Den 6. september 1994 traf  

 Århus Kommune afgørelse om at A og B ikke var berettiget til boligsikring for  

 juli og august 1994 på grund af indkomststigningen.
Da A og B i perioden  

 havde  

 fået udbetalt boligstøtte, tilbageholdt kommunen den boligstøtte de ellers  

 ville have været berettiget til i september og oktober 1994.
 Kommunen fastholdt afgørelsen  

 den 1. oktober 1994.
A klagede over afgørelsen til  

 Det Sociale Ankenævn for Århus Amt.
I klagen gjorde hun bl.a. gældende at  

 ærlighed straffes, idet hun og B ikke var blevet trukket i boligstøtte hvis  

 hun  

 ikke havde oplyst Århus Kommune om indtægtsændringen i juli og august.
 Den 27. februar 1995 bad det  

 sociale ankenævn Bygge- og Boligstyrelsen om en vejledende udtalelse om  

 reglerne for beregning af boligsikring i en situation som A's og B's.  

 Ankenævnet skrev følgende:
 "...
 En husstand uden børn fik pr.  

 1/1 1994 beregnet boligsikring på grundlag af hovedreglen med  

 husstandsindkomst  

 kr. 66.000. Den aktuelle husstandsindkomst beregnet på årsbasis udgjorde kr.  

 83.000.
Boligsikring blev beregnet  

 udfra den maksimale boligudgift kr. 49.900 årligt.
På grund af reglen i  

 lovens  

 § 22, stk. 3, blev den beregnede boligsikring kr. 2.193 mdl. (max) begrænset  

 til 15 % af lejegrundlaget eller kr. 624 mdl.
 I månederne juli og august  

 1994 optjente husstanden yderligere kr. 32.583 således, at den opsummerede  

 husstandsindkomst for året udgjorde kr. 115.000. Denne indkomst ville for  

 året  

 som helhed berettige til den maksimale boligsikring for husstande uden børn -  

 15 % af lejegrundlaget - kr. 624 mdl.
 Imidlertid omberegnede  

 kommunen boligsikringen, da den opsummerede indkomst kr. 115.000 oversteg  

 beregningsgrundlaget med mindst kr. 20.000. Husstandsindkomsten i månederne  

 juli og august 1994 på grundlag af de aktuelle indkomstforhold opreguleret  

 til  

 årsbasis, jfr. § 46, stk. 1, 2. pkt., berettigede ikke til boligsikring for  

 disse måneder.
 Der foreligger således en  

 situation, hvor boligsikringmodtageren ved  

  

 ikke  

  

 at give meddelelse om indkomststigningen, ved årets slutning ikke ville blive  

 mødt med et tilbagebetalingskrav, hvorimod en korrekt meddelelse om  

 indkomststigningen til kommunen medfører bortfald af boligsikring i de  

 omhandlede måneder.
Dette kan kun opfattes som et  

 utilsigtet og stødende resultat af de gældende regler.
Boligstyrelsens  

 kommentarer udbedes, herunder om der er lovhjemmel til ikke at lade  

 boligsikring omberegne og dermed bortfalde i de omhandlede måneder.
..." Den 5. april 1995 skrev  

 Bygge- og Boligstyrelsen bl.a. følgende:
"Bygge- og  

 Boligstyrelsen skal indledningsvis bemærke, at fastsættelsen af  

 husstandsindkomsten ved omberegning sker i henhold til bestemmelsen i  

 boligstøttelovens § 46, stk. 1. Afgørende for, om omberegning skal ske, er  

 herefter, om der opsummeret  

  

 for året  

  

 sker en indkomstforøgelse på mindst 20.000/10.000 kr.
Er dette tilfældet,  

 skal  

 husstandsindkomsten ved omberegningen fastsættes på grundlag af de aktuelle  

 indkomstforhold på omregningstidspunktet opreguleret til årsbasis.
I den af Bygge- og  

 Boligstyrelsen udsendte boligstøttevejledning, pkt. 14.3.3.1., er bl.a.  

 angivet: 'Beregningsgrundlaget for boligstøtten ved en omberegning som følge  

 af en væsentlig indkomststigning er den aktuelle indkomst efter stigningen,  

 opgjort til årsbasis, dvs. den aktuelle månedlige indkomst x 12. Omberegning  

 skal ske, uanset om ændringen er varig, idet det tidligere gældende krav om,  

 at  

 omberegning forudsatte, at ændringen var af mindst 6 måneders varighed, er  

 ophævet fra den 1. januar 1993.' Af lovens forarbejder  

 (bemærkninger til lovforslag L 147, fremsat den 19. februar 1991) fremgår  

 bl.a.: 'Den gældende boligstøttelovs kap. 10 indeholder bestemmelser om  

 omberegning af boligstøtte.
Omberegning kan efter de nugældende regler ske i  

 løbet af året på grundlag af boligstøttemodtagerens oplysninger om ændrede  

 forhold, idet det er en betingelse for omberegning af boligstøtten, at  

 ændringen af boligstøttemodtagerens forhold har såvel væsentlig som varig  

 karakter. (...) Om de gældende regler  

 vedrørende omberegning i løbet af året som følge af væsentlig og varigt  

 ændrede  

 forhold gælder:
En varig ændring foreligger,  

 når ændringen strækker sig over en periode på mindst 6 måneder. (...) Reglerne om omberegning af  

 boligstøtten i løbet af året samt reglerne om efterregulering foreslås  

 forenklet  

 således: (...) Endelig foreslås det, at  

 kommunen ikke fremover skal vurdere, om der er tale om varige  

 indkomstændringer.
Indførelsen af disse regler  

 vil muliggøre, at omberegning og efterregulering fremover i langt hovedparten  

 af sagerne kan foretages maskinelt på Kommunedatas edb-baserede  

 boligstøttesystem.' Om ikke-varige  

 indkomstændringer fremgår herudover af bemærkningerne til lovforslagets § 44  

 om  

 indkomstnedgang bl.a.:
 'Udover fastsættelse af den  

 anførte beløbsgrænse foreslås, at det nugældende vanskeligt administrerbare  

 varighedsbegreb, hvorefter omberegning kun kan ske for ændringer af mindst 6  

 måneders varighed, ophæves, således at omberegning af boligstøtten altid kan  

 ske fra støttemodtagerens meddelelse om en indkomstnedgang.
Omberegning vil herefter  

 skulle ske, selvom støttemodtageren allerede ved ikrafttrædelsen af en  

 indkomstnedgang meddeler, at ændringen kun bliver af kort varighed (minimum 1  

 måned), idet der efter nedgangens ophør sker en tilsvarende væsentlig  

 stigning,  

 der må føre til en fornyet omberegning efter § 46, jf. bemærkningerne  

 hertil.' Om indkomststigninger anføres  

 i bemærkningerne til § 46 bl.a.: 'at omberegning i løbet af året, når  

 meddelelse er givet, som hidtil sker med virkning fra den 1. i måneden efter  

 ændringens ikrafttræden.' Bygge- og Boligstyrelsen er  

 på denne baggrund af den opfattelse, at omberegning skal ske i tilfælde som  

 det  

 foreliggende, hvor der i boligstøtteåret oplyses om en indkomststigning for  

 året på mere end 20.000 kr., uanset at indkomststigningen alene sker for et  

 kortere antal måneder.
Det skal tilføjes, at Bygge-  

 og Boligstyrelsen overfor Kommunernes Landsforenings boligstøttearbejdsgruppe  

 har opfordret til, at der indsamles erfaringer med hensyn til virkningen af  

 de  

 ændrede regler om omberegning og efterregulering, samt til at tilkendegive,  

 om  

 disse erfaringer giver anledning til at overveje forslag til justering af  

 loven." Den 7. april 1995 traf Det  

 Sociale Ankenævn for Århus Amt følgende afgørelse:
"A F G Ø R E L S E Det sociale Ankenævn stadfæster  

 kommunens afgørelse.
Der er ved afgørelsen lagt  

 vægt på, at Deres husstand havde indtægtsforøgelse med kr. 32.583 i månederne  

 juli og august 1994 således, at den opsummerede husstandsindkomst for året  

 udgjorde kr. 115.000. Da denne indkomst oversteg beregningsgrundlaget kr.  

 66.000 med mindst kr. 20.000, er det i overensstemmelse med boligstøttelovens  

 § 46, stk. 1 at boligstøtten omberegnes på grundlag af de aktuelle  

 indkomstforhold opreguleret til årsbasis.
Indkomstforholdene i de omhandlede  

 måneder berettigede ikke husstanden til boligstøtte, idet det beregnede  

 grænsebeløb oversteg det for boligstøtteberegningen maksimale huslejebeløb.
 ...
Ankenævnet er enig i Deres  

 betragtninger om, at De ved en beregning for året som helhed ville være  

 berettiget til samme boligstøtte - kr. 624 mdl. - også i månederne juli og  

 august.
Som det fremgår af vedlagte udtalelse fra Bygge- og boligstyrelsen af  

 5. april 1995, er der imidlertid ikke lovhjemmel til at undlade den foretagne  

 omberegning.
..." Den 5. maj 1995 klagede A til  

 mig.
Hun skrev bl.a. at lovgivningen i tilfælde som hendes og B's opfordrer  

 boligstøttemodtagere til at være uærlige og bryde oplysningspligten.
Dette  

 kunne efter A's opfattelse ikke have været hensigten med boligstøttelovens §  

 46, stk. 1.
 Den 16. maj 1995 bad jeg  

 Århus Kommune og Det Sociale Ankenævn for Århus Amt om at udtale sig i  

 anledning af A's klage.
 Århus Kommune udtalte den 7.  

 juni 1995 at kommunen ikke havde yderligere kommentarer til sagen.
 Det sociale ankenævn udtalte  

 den 23. juni 1995 bl.a. følgende til mig:
 "Ankenævnet har ikke  

 yderligere bemærkninger vedr. sagens  

  

 afgørelse,  

  

 idet lovbestemmelsen er tydelig på dette punkt.
Ankenævnet er enig med (A) i,  

 at det er meget uheldigt, at der kan opnås en fordel ved at tilsidesætte  

 oplysningspligten.  

 Dette er baggrunden for nævnets forespørgsel til Boligstyrelsen af 27/2  

 1995." Efter at have gennemgået  

 sagen bad jeg den 20. maj 1996 det sociale ankenævn om en supplerende  

 udtalelse  

 i anledning af A's klage.
Jeg skrev bl.a. følgende til nævnet:
"Jeg har forstået sagen  

 sådan at kommunens beslutning om omberegning af boligstøtten blev truffet  

 efter  

 at støtten for juli og august 1994 var blevet udbetalt.
Herefter modregnede  

 kommunen beløbet i den boligstøtte der skulle have været udbetalt i september  

 og oktober 1994. Jeg beder i den forbindelse ankenævnet oplyse baggrunden for  

 at nævnet ikke har foretaget en vurdering efter lov om individuel boligstøtte  

 §  

 47, stk. 6, af om den boligstøtte (A) og hendes bofælle modtog i juli og  

 august  

 1994, var tilbagebetalingspligtig." Ankenævnet udtalte den 7.  

 august 1996 følgende:
 "Med hensyn til  

 baggrunden for, at der i forbindelse med modregning af boligstøtten for juli  

 og  

 august måneder i boligstøtten for september og oktober måneder, ikke er  

 foretaget en vurdering efter boligstøttelovens § 47 kan oplyses følgende:
 Ved den nugældende  

 lovgivnings ikrafttræden pr. 1/1 1993 var det umiddelbart ankenævnets  

 opfattelse, at der ikke kunne foretages modregning i fremtidig boligstøtte  

 for  

 'for meget udbetalt' boligstøtte som følge af omberegning med tilbagevirkende  

 kraft, medmindre bestemmelserne i lovens § 47, stk. 6 var opfyldt.
 Denne opfattelse er  

 imidlertid blevet imødegået i 'Meddelelse om individuel boligstøtte nr. 2',  

 hvori det bl.a. anføres:
Det drejer sig om de  

 tilfælde, hvor en boligstøttemodtager 'for sent' i året giver meddelelse om  

 indkomststigninger på et tidligere tidspunkt i samme kalenderår.  

 Boligstøttekontoret vil i sådan et tilfælde efter § 46 skulle foretage  

 omberegning fra det tidspunkt, hvorfra indkomststigningen fandt sted.  

 Boligstøtte, der herefter er udbetalt for meget i den mellemliggende periode,  

 kan umiddelbart modregnes i den fremtidige løbende boligstøtte i  

 kalenderåret." Ankenævnet har herefter lagt  

 den af Boligstyrelsen anførte opfattelse til grund i lignende sager.
Ankenævnet fastholder  

 således, at sagen er afgjort i overensstemmelse med den af Boligstyrelsen  

 offentliggjorte praksis på området." Den 11. april 1997 bad jeg  

 Bygge- og Boligstyrelsen og Boligministeriet om at udtale sig i anledning af  

 sagen.
Jeg skrev bl.a. følgende til Bygge- og Boligstyrelsen:
"På baggrund af den  

 konkrete sag og den skitserede praksis skal jeg bede Bygge- og Boligstyrelsen  

 om en udtalelse.
Særligt beder jeg styrelsen udtale sig om hvorfor styrelsen  

 tilsyneladende ikke finder at tilbagebetaling af boligstøtte i en situation  

 som (A)'s og (B)'s skal ske efter boligstøttelovens § 47, stk. 6. Jeg skal i  

 den forbindelse henvise til det ankenævnet har anført i sit brev af 27.  

 februar  

 1995. Nævnet skrev at der forelå en situation hvor boligsikringmodtageren ved  

 ikke at give meddelelse om indkomststigningen, ved årets slutning ikke ville  

 blive mødt med et tilbagebetalingskrav, hvorimod en korrekt meddelelse om  

 indkomststigningen til kommunen ville medføre bortfald af boligsikring i de  

 omhandlede måneder.
Ankenævnet opfattede dette som et utilsigtet og stødende  

 resultat af de gældende regler." I brev af 12. juni 1997  

 udtalte Bygge- og Boligstyrelsen bl.a. følgende:
"  

  

 Gældende lovbestemmelser Om lovgrundlaget kan Bygge‑  

 og Boligstyrelsen oplyse, at reglerne om omberegning og efterregulering af  

 boligstøtte er fastsat i kapitel 9 i lov om individuel boligstøtte.
 De i 1994 gældende regler  

 blev i det væsentlige fastsat ved lov nr. 376 af 6. juni 1991.
 I lovens § 43-46 er fastsat  

 bestemmelser om  

  

 omberegning  

  

 af  

 boligstøtten  

  

 i løbet af året.
 Ansøgeren skal efter § 43,  

 stk. 3, oplyse kommunalbestyrelsen om alle forhold, der kan medføre  

 nedsættelse eller bortfald af boligstøtten.
§ 46 indeholder bestemmelser  

 om ændringer der medfører nedsættelse af boligstøtten.
Det fremgår heraf, at  

 såfremt den husstandsindkomst, der ligger til grund for  

 boligstøtteberegningen, er opgjort efter § 8, stk. 1‑7 (lovens  

 hovedregel),  

 og der i løbet af året sker en forhøjelse af den samlede forventede  

 husstandsindkomst for året på mindst 20.000 kr. i forhold til det benyttede  

 indkomstgrundlag,  

 skal boligstøtten omberegnes med virkning fra begyndelsen af den måned, der  

 følger nærmest efter ændringens indtræden.
 Af § 47, stk. 1, fremgår om  

  

 efterregulering,  

  

 at overstiger den  

 faktiske husstandsindkomst den efter § 8, stk. 1‑7, beregnede  

 husstandsindkomst med mindst 20.000 kr., skal ansøgeren eller hans dødsbo  

 tilbagebetale den for meget modtagne boligstøtte.
 Bestemmelsen i stk. 1 finder  

 efter stk. 3 ikke anvendelse, hvis ansøgeren godtgør at have givet  

 kommunalbestyrelsen meddelelse om indkomstændringer udover de i stk. 1,  

 nævnte  

 grænser.
Om opgørelse af størrelsen af  

 tilbagebetalingskrav ved efterregulering anføres i § 47, stk. 4, at såfremt  

 støttemodtageren  

 i løbet af året ikke har givet meddelelse om indkomststigninger, anses disse  

 som værende hele året.
I bestemmelsen, stk. 5, anføres endvidere, at hvis  

 støttemodtageren i løbet af året har givet meddelelse om en indkomstnedgang,  

 der i henhold til § 44, har givet anledning til omberegning eller givet  

 meddelelse om en indkomststigning i henhold til § 46, foretages der ved  

 opgørelsen af tilbagebetalingens størrelse en periodemæssig opdeling af året.  

 Meddelte indkomststigninger indgår alene i husstandsindkomsten med virkning  

 fra  

 den første i måneden efter ændringens indtræden, mens ikke‑meddelte  

 indkomststigninger anses som vedrørende hele året.
 Endelig er i § 47, stk. 6,  

 fastsat en regel om efterregulering i andre tilfælde end ved  

 indkomststigninger.  

 Det fremgår heraf, at har ansøgeren om andre forhold end nævnt i stk.  

 1‑2  

 undladt at give meddelelse som omhandlet i § 43, stk. 3, eller mod bedre  

 vidende uberettiget oppebåret boligstøtte, skal han eller hans dødsbo  

 tilbagebetale det beløb, der er oppebåret med urette.
I § 47 blev herudover som  

 stk. 7 ved lov nr. 1044 af 23. december 1992 indført følgende bestemmelse:  

 'Kommunalbestyrelsen kan ikke kræve tilbagebetaling efter stk. 1‑6 hvis  

 tilbagebetalingskravet for kalenderåret udgør mindre end et beløb, der ved  

 lov  

 nr. 449 af 30. juni 1993 er fastsat til 648 kr. for 1994.' Ved lov nr. 419 af 1. juni  

 1994 fik bestemmelsen følgende ordlyd: 'Kommunalbestyrelsen kan ikke kræve  

 tilbagebetaling efter stk. 1‑2 hvis tilbagebetalingskravet for et  

 kalenderår udgør mindre end 648 kr. jf. § 72 stk. 1 nr. 19.  

 Kommunalbestyrelsen  

 kan endvidere undlade at kræve tilbagebetaling efter stk. 6, hvis et  

 tilbagebetalingskrav udgør mindre end 648 kr. jf. § 72 stk. 1 nr. 19'.
 Sidstnævnte bestemmelse har  

 virkning for krav efter § 47, stk. 6, der rejses efter bestemmelsens  

 ikrafttræden den 3. juni 1994.
Forarbejder til gældende bestemmelser I bemærkningerne ved  

 fremsættelsen af forslaget (L 147, fremsat den 19. februar 1991) til den  

 senere lov nr. 376 af 6. juni 1991 fremgår om omberegning og efterregulering  

 generelt bl.a.:
'Den gældende boligstøttelovs  

 kapitel 10 indeholder bestemmelser om omberegning af boligstøtte.
Omberegning  

 kan efter de nugældende regler ske i løbet af året på grundlag af  

 boligstøttemodtagerens oplysninger om ændrede forhold, idet det er en  

 betingelse for omberegningen af boligstøtten, at ændringerne af  

 boligstøttemodtagerens forhold har været såvel væsentlige som varige...
 Administrationen af disse  

 omberegnings‑ og efterreguleringsbestemmelser beslaglægger en betydelig  

 del af de samlede administrationsressourcer på boligstøtteområdet.  

 Bestemmelserne er endvidere vanskelige for borgerne at forstå.
 Det foreslås derfor i  

 overensstemmelse med arbejdsgruppens forslag, at disse regler forenkles  

 således,  

 at de bliver betydeligt lettere at administrere for kommunerne.
 ...
 Reglerne om omberegningen af  

 boligstøtten i løbet af året samt reglerne om efterregulering foreslås  

 forenklet således:
 ...
Endvidere foreslås det, at  

 reglerne om støttemodtagerens oplysningspligt i løbet af året ændres således,  

 at kommunen i forbindelse med ændringer i husstandsindkomsten alene skal  

 foretage periodeopdeling af boligstøtteberegningen, når de pågældende  

 indkomstændringer er meddelt rettidigt til boligstøttekontoret.
Hvis der i  

 forbindelse med efterregulering viser sig at være afvigelser mellem den  

 slutlignede  

 indkomst og den indkomst, der ligger til grund for boligstøtteberegningen,  

 (herunder i forbindelse med at støttemodtageren har meddelt om  

 indkomstændringer i løbet af året) skal disse uoplyste indkomstændringer ikke  

 kunne underkastes periodeopdeling.
 Endelig foreslås det at  

 kommunen ikke fremover skal vurdere, om der er tale om varige  

 indkomstændringer.
Indførelse af disse regler  

 vil muliggøre at omberegning og efterregulering fremover i langt hovedparten  

 af  

 sagerne kan foretages maskinelt på Kommune datas edb‑baserede  

 boligstøttesystem.' Om omberegning ved  

 indkomststigninger anføres i bemærkningerne til § 46, bl. a.: 'Det foreslås  

 at  

 omberegningen i løbet af året, når meddelelse er givet, som hidtil sker med  

 virkning fra den første i måneden efter ændringens ikrafttræden.
 Uanset om meddelelse om en  

 væsentlig indkomststigning pr. 1. juli først gives i f.eks. september måned  

 vil  

 omberegning af indkomsten og dermed af den løbende boligstøtte således ske  

 for  

 perioden fra 1. juli'.
 Om omberegning ved  

 indkomststigninger fremgår endvidere vedrørende § 46:
 'Den foreslåede bestemmelse  

 svarer i hovedtræk til den gældende lov § 40, om, hvornår boligstøtten skal  

 omberegnes (nedsættes) i løbet af året som følge af væsentlige  

 indkomststigninger eller andre ændringer.
 Det foreslås at  

 væsentlighedskriteriet for omberegning af boligstøtte i nedadgående retning  

 som hidtidig fastsattes til samme grænse som grænsen for, om  

 efterreguleringen  

 kan kræves efter § 47, i de tilfælde, hvor omberegning ‑ på grund af  

 manglende  

 oplysning fra støttemodtageren ‑ ikke er sket i løbet af året'.
 Om  

  

 efterregulering  

  

 anføres i bemærkningerne til § 47, bl.a.:
 'Bestemmelsen har  

 udgangspunkt i den gældende lov § 41 om efterregulering i form af  

 efterfølgende  

 opgørelse af og krav om tilbagebetaling af for meget udbetalt boligstøtte...
Med hensyn til  

 tilbagebetalingskravets beregning har det hidtidig fremgået af  

 Boligstyrelsens  

 vejledning af 22. oktober 1987, at der som udgangspunkt gøres op med hvert  

 boligstøtteår for sig således, at forholdene efterfølgende bedømmes for hele  

 støtteåret, uanset om indkomstfremgangen først er indtrådt i løbet af  

 boligstøtteåret.
Der er således sket regulering for hele året på grundlag af  

 den højere indkomst, medmindre boligstøttemodtageren klart har kunnet  

 dokumentere,  

 fra hvilket tidspunkt en væsentlig og varig indkomstændring er indtrådt, og  

 en  

 særskilt boligstøtteberegning for hver af perioderne har mindsket  

 tilbagebetalingskravet.  

 I så fald er foretaget regulering efter de retningslinier som ville være  

 fulgt, såfremt boligstøttemodtageren selv havde givet oplysning om  

 indkomstændringen i rette tid, idet boligstøttemodtageren så vidt muligt er  

 blevet stillet, som om oplysningspligten har været opfyldt.
Der har normalt  

 ikke kunne foretages periodeopdeling i tilfælde, hvor indkomstændringen har  

 vedrørt en periode på under 6 måneder....
 Da efterreguleringssager  

 beslaglægger en betydelig del af det samlede ressourceforbrug indenfor  

 boligstøtteområdet og desuden giver anledning til store administrative  

 vanskeligheder skal der foreslås en række forenklinger på dette område:
 For at lette den  

 administrative behandling af de meget ressourcekrævende efterreguleringssager  

 foreslås at der ved fastlæggelsen af efterreguleringsprincipperne tages  

 fornødent hensyn til, at en højere grad af udnyttelse af edb-værktøjer  

 indenfor netop denne type sager vil gøre det muligt at opnå betydelige  

 resourcebesparelser.
 Det foreslås på denne  

 baggrund, at efterreguleringen foretages udfra følgende principper:
I sager, hvor der ikke er  

 oplyst indkomststigninger eller ikke væsentlige, indkomstnedgange i løbet af  

 året, skal efterreguleringen ske på grundlag af den slutlignede indkomst for  

 hele  

 året.
Den manglende opfyldelse af oplysningspligten udelukker muligheden for  

 periodemæssig opdeling.
 Der skal som anført på  

 tilsvarende måde som for omberegning i løbet af året være en betingelse for  

 efterregulering, at den slutlignede indkomst overstiger det anvendte  

 beregningsgrundlag med mindst 20.000 kr.
 (hovedregelsindkomstopgørelse)  

 henholdsvis 10.000 kr. (forventet fremtidig indkomstopgørelse).
I sager hvor der i løbet af  

 året er givet oplysning om indkomststigninger eller væsentlige  

 indkomstnedgange  

 skal der ved beregningen af tilbagebetalingskravet foretages en periodemæssig  

 opdeling af boligstøtteåret for så vidt angår de oplyste indtægter.
Dette  

 gælder hvad enten tilbagebetalingskravet herved forøges eller reduceres...  

 Fremgår det derimod, at der foreligger uoplyste indtægter, kan disse ikke  

 danne  

 grundlag for periodemæssig opdeling, men skal betragtes som optjent gennem  

 hele  

 året.
Periodemæssig opdeling kan altså ikke benyttes for så vidt angår den  

 del  

 af indkomsten, der er uoplyst." Med hensyn til § 47, stk. 6  

 om efterregulering som følge af andre forhold end indkomststigninger kan  

 endelig henvises til bemærkningerne ved fremsættelsen i 1986 af lovforslag L  

 141, hvorved der i efterreguleringsbestemmelsen i den dagældende  

 boligstøttelov  

 som § 41, stk. 4 indførtes bestemmelser svarende til den gældende § 47, stk.  

 6. Det anføres heri bl.a.:
'For pligten til at oplyse om  

 andre forhold, der kan medføre nedsættelse eller bortfald af boligstøtten,  

 foreslås de gældende regler for fremsættelse af tilbagebetalingskrav  

 opretholdt.
Dette indebærer for tilbagebetalingskrav, der ikke skyldes  

 stigninger  

 i husstandsindkomsten, at de alene kan fremsættes, såfremt  

 boligstøttemodtageren  

 har svigtet sin oplysningspligt eller mod bedre vidende uberettiget har  

 oppebåret boligstøtte.' Sammenfatning af gældende regler De gældende regler kan efter  

 Bygge‑ og Boligstyrelsens opfattelse sammenfattes således:
 Giver en boligstøttemodtager  

  

 i løbet af boligstøtteåret oplysninger om en  

 fremtidig indkomststigning,  

  

 der indebærer at husstandsindkomsten i alt  

 for boligstøtteåret vil stige med mere end 20.000 kr. omberegnes boligstøtten  

 med virkning fra indkomststigningens indtræden, jf. § 46.
 Det er en forudsætning for  

 omberegning af boligstøtten på grund af indkomststigning ‑ herunder  

 også  

 en indkomststigning der på forhånd kan afgrænses til en kortere periode  

 ‑  

 at der er tale om en indkomststigning, der i alt for året vil udgøre mindst  

 20.000 kr.
 Beløbsgrænserne for, om  

 omberegning skal ske som følge af indkomststigninger, der oplyses rettidigt i  

 løbet af året, svarer til grænserne for, om der skal ske efterfølgende  

 efterregulering og tilbagebetaling af for meget udbetalt boligstøtte, når  

 støttemodtageren  

 ikke har givet oplysning om indkomststigninger i løbet af året, jf. § 47.
 Giver en boligstøttemodtager  

  

 i et boligstøtteår oplysning om en  

 indkomststigning, efter at denne er indtrådt,  

  

 omberegnes boligstøtten  

 efter § 46 med tilbagevirkende kraft fra tidspunktet fra ændringens  

 indtræden, jf. bestemmelsens ordlyd.
 Har en boligstøttemodtager  

  

 ikke i boligstøtteåret oplyst om en  

 indkomststigning  

  

 på mindst 20.000 kr., følger det endelig af  

  

 § 47, stk. 1‑5,  

  

 at der efter boligstøtteårets  

 udgang skal foretages en efterregulering, og den for meget udbetalte  

 boligstøtte  

 skal kræves tilbagebetalt, da støttemodtageren ikke i løbet af året har givet  

 oplysning om indkomstændringen.
Det følger af ordlyden af §  

 47, at der for så vidt angår indkomststigninger, der ikke er oplyst, ikke er  

 adgang til at foretage en såkaldt periodeopdeling, hvorefter  

 indkomststigningen kun skulle indgå i boligstøtteberegningen for den periode,  

 hvori den er optjent.
Den forøgede indtægt betragtes således som optjent over  

 hele året.
Baggrunden for reglen herom er, som det fremgår af bemærkninger  

 til  

 lovforslaget, ønsket om en administrativ forenkling.
 Det forhold, at en uoplyst  

 indkomststigning betragtes som optjent over hele året, kan i nogle tilfælde  

 gøre tilbagebetalingskravet mindre, end hvis indkomststigningen alene var  

 betragtet som vedrørende den periode, hvori den er optjent.
 Omvendt ville en  

 periodeopdeling i en lang række tilfælde være til gunst for støttemodtageren,  

 idet den indebærer, at der kun skal ske tilbagebetaling af boligstøtte for en  

 del af året.
 Efterregulering efter § 47,  

 stk. 6, vedrører som anført ikke indkomststigninger.
Bygge- og Boligstyrelsens bemærkninger På baggrund af det gældende  

  

 regelgrundlag  

  

 finder Bygge‑ og  

 Boligstyrelsen som anført i styrelsens skrivelse af 5. april af 1995 til  

 Århus  

 Statsamt, at omberegning af boligstøtte skal foretages efter  

 boligstøttelovens  

 § 46 i overensstemmelse med ordlyden af denne bestemmelse og bemærkningerne  

 hertil i tilfælde som det konkret foreliggende, hvor en støttemodtager i et  

 boligstøtteår efterfølgende oplyser kommunen om en indkomststigning på mindst  

 20.000 kr., der er optjent over en periode af året.
 Styrelsen finder endvidere,  

 at Folketinget ved vedtagelsen af lov nr. 376 af 6. juni 1991 har taget  

 stilling til, at periodeopdeling af forenklingsmæssige hensyn altid foretages  

 af  

 oplyste indkomstændringer, men ikke af uoplyste indkomstændringer, uanset om  

 periodeopdeling vil være til fordel eller ulempe for støttemodtageren.
Det er således på baggrund af  

 ordlyden af boligstøttelovens paragraffer 46 og 47, stk. 1‑5 samt  

 bemærkningerne hertil ved fremsættelsen i Folketinget styrelsens opfattelse,  

 at Århus Kommunes og Det Sociale Ankenævns afgørelser i den foreliggende sag  

 er  

 i overensstemmelse med bestemmelsernes ordlyd og Folketingets hensigt med de  

 pågældende bestemmelser som beskrevet i bemærkningerne til  

 lovforslaget." Boligministeriet henholdt sig  

 i brev af 16. juni 1997 til Bygge- og Boligstyrelsens udtalelse.
Ombudsmandens udtalelse "Århus Kommunes og Det Sociale Ankenævn for Århus Amts afgørelser er  

 truffet i henhold til § 46, stk. 1, i lov om individuel boligstøtte, jf.  

 lovbek. nr. 725 af 4. august 1994. Bestemmelsen har følgende ordlyd:
'  

  

 § 46.  

  

 Såfremt den husstandsindkomst, der ligger til grund for  

 boligstøtteberegningen, er opgjort efter § 8, stk. 1-7, og der i løbet af  

 året sker en forhøjelse af den samlede forventede husstandsindkomst for året  

 på mindst 20.000 kr. i forhold til det benyttede indkomstgrundlag, skal  

 boligstøtten omberegnes med virkning fra begyndelsen af den måned, der følger  

 nærmest efter ændringens indtræden.
Husstandsindkomsten skal ved  

 omberegningen fastsættes på grundlag af de aktuelle indkomstforhold på  

 omregningstidspunktet opreguleret til årsbasis.
Det samme gælder, såfremt en  

 husstandsindkomst er opgjort efter § 8, stk. 8, og der i løbet af året sker  

 indkomststigning på mindst 10.000 kr. i forhold hertil, såfremt der i løbet  

 af året sker en mindskelse af antallet af børn i husstanden, såfremt  

 fremleje, fremlån, udlejning eller benyttelse til erhverv af en del af  

 lejligheden påbegyndes, eller såfremt der sker en nedsættelse af lejen.' Efter lovbestemmelsen omberegnes boligstøtten hvis der i løbet af året sker  

 en forhøjelse af den samlede forventede husstandsindkomst med mindst 20.000  

 kr.
Dette gælder også hvis boligstøttemodtageren først har givet kommunen  

 oplysning om indkomststigningen efter indkomststigningen er indtrådt - blot  

 oplysningen er givet i det pågældende boligstøtteår.
Den for meget udbetalte  

 boligstøtte kan umiddelbart modregnes i den resterende boligstøtte for  

 kalenderåret.
Deres og (B)'s indtægt i juli og august 1994 - som De gav kommunen meddelelse  

 om i august 1994 - medførte en indkomststigning for husstanden på mere end  

 20.000 kr. i forhold til den forventede årsindkomst. Århus Kommune foretog  

 herefter en omberegning af boligstøtten.
Kommunen fandt at De og (B) ikke var  

 berettiget til boligstøtte i juli og august 1994, og modregnede beløbet i  

 Deres boligstøtte for september og oktober 1994.
Jeg har ved min afsluttende gennemgang af sagen - og af Bygge- og  

 Boligstyrelsens og Boligministeriets udtalelser - ikke fundet grundlag for at  

 kritisere disse myndigheders  

 retsopfattelse.
Jeg kan på denne baggrund ikke kritisere Århus Kommune og Det  

 Sociale Ankenævn for Århus Amts afgørelser.
Jeg vil dog medgive at man  

 ikke kan udelukke at sagens resultat er utilsigtet.
Derfor har jeg i  

 overensstemmelse  

 med ombudsmandslovens § 12 henledt boligministerens og Folketingets  

 Retsudvalgs opmærksomhed på sagen og de spørgsmål den rejser.
Jeg henviser  

 til vedlagte kopi af mit brev af dags dato til boligministeren.
..." Boligministeren meddelte  

 senere at ministeriet ikke fandt anledning til at tage initiativ til at  

 fremsætte ændringsforslag til boligstøttelovens §§ 46 og 47.
Jeg meddelte herefter  

 ministeriet - med kopi til bl.a.
Folketingets Retsudvalg - at jeg på det  

 foreliggende grundlag ikke foretog mig mere i sagen.
