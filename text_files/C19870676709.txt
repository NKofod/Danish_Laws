INDHOLDSFORTEGNELSE Bemærkninger til de enkelte bestemmelser OVERENSKOMST Kap. 1. Overenskomstens område Kap. 2. Løn mv.
Løn Lønanciennitet Kap. 3. Lønfradrag Kap. 4. Tillæg Kap. 5. Arbejdstid mv.
Normal arbejdstid Overarbejde Undervisning Kap. 6. Ferie Kap. 7. Ansættelsesvilkår Kap. 8. Udgiftsdækkende ydelser Befordringsgodtgørelse samt time- og dagpenge Kap. 9. Tjenestefrihed Kap. 10. Andre bestemmelser Arbejdstøj Medlemskab af arbejdsløshedskasse Efteruddannelse Forhandlingsregler Kap. 11. Ikrafttræden og opsigelse BILAG 1. Aftale om rådighedsvagt BILAG 2. Aftale om teknisk sikkerhedsvagt BILAG 3. Aftale om dispensation fra arbejdsmiljøloven BILAG 4. Indplaceringsoversigt af nuværende ansatte 1. Finansministeriet og Foreningen af  

 Værkstedsfunktionærer i Jernindustrien i Danmark har den 21. juli 1987  

 indgået vedlagte overenskomst, der træder i stedet for overenskomst af 7.  

 april 1986.
Med det formål at gøre overenskomsten lettere tilgængelig for brugerne er  

 der foretaget en sproglig revision af en række bestemmelser, og  

 bestemmelsernes rækkefølge er blevet ændret.
Derfor er ændringer ikke  

 markeret med streger i margenen.
Almindelige bemærkninger 2. Det bemærkes, at tillæg ydet i henhold til  

 overenskomst af 7. april 1986 § 1, stk. 3 og § 2, stk. 2 bortfalder med  

 virkning fra 1. april 1987.
 3. Værkstedsfunktionærer er omfattet af økonomi- og  

 budgetministeriets cirkulære af 26. januar 1972, jfr. finansministeriets  

 cirkulæreskrivelse af 17. juni 1977, vedrørende ændrede regler om ydelse af  

 understøttelse til ikke-pensionssikret personale i statens tjeneste.
Bemærkninger til de enkelte bestemmelser Til kap. 2. Løn mv.
 ad § 2.
 Indplaceringen af nuværende ansatte pr. 1. april 1987 fremgår af bilag 4.
 Til kap. 5 Arbejdstid mv.
 ad § 6, stk. 2.
 Indføres en opsparingsordning, udløser arbejde op til 40 timer den enkelte  

 uge ikke krav på godtgørelse (betaling eller afspadsering) for overarbejde.
 Frihed opspares under fravær på grund af sygdom, men ikke under ferie.
Til bilag 1 og 2 Den i pkt. 3 i begge protokollater nævnte § er nu § 7.
 Eventuelle tvivlsspørgsmål vedrørende overenskomsten forelægges for  

 Finansministeriet.
Finansministeriet Lønnings- og pensionsdepartementet Den 21. juli 1987 P.
M.
V.
E.
B.
Henriette Sartvin OVERENSKOMST FOR VÆRKSTEDSFUNKTIONÆRER VED DANMARKS TEKNISKE HØJSKOLE OG KØBENHAVNS LUFTHAVNSVÆSEN Kap. 1. Overenskomstens område § 1.  Overenskomsten gælder for værkstedsfunktionærer  

 (værkmestre), der ansættes ved Danmarks Tekniske Højskole og Københavns  

 Lufthavnsvæsen.
 Stk. 2.  Tjenestemænd og pensionerede tjenestemænd fra  

 staten, folkeskolen, folkekirken, kommuner og statsfinansierede eller  

 koncessionerede virksomheder og andre, der oppebærer understøttelse eller  

 egenpension fra en pensionsordning, hvortil det offentlige har ydet bidrag,  

 samt personer, der er fyldt 70 år, er ikke omfattet af overenskomsten.
 Kap. 2. Løn mv.
Løn § 2.  Værkstedsfunktionærer aflønnes med en årsløn der  

 svarer til lønnen efter den for perioden 1. april 1987 - 1. april 1989  

 gældende lønjusteringsaftale for statens tjenestemænd, skalatrin 29, 30, 31,  

 32, 33, 34 og 35 (stedtillægssats VI), der alle er to-årige.
Lønanciennitet § 3.  Ancienniteten regnes normalt efter det antal år,  

 den pågældende har været beskæftiget som værkstedsfunktionær i og uden for  

 institutionen, og således at ancienniteten afrundes opad til et helt antal  

 måneder.
 Stk. 2.  Hvis forholdene taler derfor, kan der mellem  

 Finansministeriet og værkstedsfunktionærforeningen træffes aftale om  

 fastsættelse af anciennitet efter andre regler.
Kap. 3. Lønfradrag § 4.  I alle tilfælde, hvor den ansatte er fraværende  

 fra tjenesten enkelte dage under omstændigheder, hvor der skal foretages  

 lønfradrag, foretages sådant lønfradrag med 1/2028 (pr. 1. september 1988:  

 1/1976 og pr. 1. september 1990: 1/1924), af årslønnen pr. fraværstime.  

 Tilsvarende beregningsmåde anvendes i tilfælde, hvor der bliver tale om  

 lønberegning for enkelte dage, f.eks. ved til- og fratræden på andre  

 tidspunkter end ved en normal lønudbetalingsperiodes påbegyndelse eller  

 afslutning.
Kap. 4. Tillæg § 5.  Ved ansættelse i en stilling, der i  

 arbejdsmæssig, administrativ, kvalifikationsmæssig eller anden henseende  

 indtager en sådan særstilling, at den ikke omfattes af de almindelige  

 forudsætninger for nedenstående lønninger mv., træffes der mellem  

 Finansministeriet og værkstedsfunktionærforeningen speciel aftale om tillæg  

 til lønnen og eventuelle andre vilkår.
 Kap. 5. Arbejdstid m.v.
Normal arbejdstid § 6.  Den normale ugentlige arbejdstid er 39 timer.  

 Pr. 1. september 1988 nedsættes denne til 38 timer og pr. 1. september 1990  

 til 37 timer.
 Stk. 2.  Hvis der lokalt er enighed herom, kan  

 arbejdstidsnedsættelsen fra 40 timer ugentlig opspares til hele fridage til  

 senere afvikling.
Overarbejde § 7.  Overarbejde bør så vidt muligt undgås.
Beordret  

 og kontrollabelt overarbejde afspadseres inden 4 måneder efter overarbejdets  

 udførelse efter aftale mellem institutionen og den pågældende.
 Stk. 2.  Såfremt afspadsering undtagelsesvis ikke finder  

 sted, ydes der overtidsbetaling med 1/169 (fra 1. september 1988: 1/164,67 og  

 fra 1. september 1990: 1/160,33) af månedslønnen med tillæg af 50 pct.
 Stk. 3.  Ved afspadsering ydes fritid af samme varighed  

 som det præsterede overarbejde med tillæg i fritid svarende til den i stk. 2  

 nævnte procentsats.
Undervisning § 8.  Til værkstedsfunktionærer ved Danmarks Tekniske  

 Højskole, der varetager selvstændig undervisning i et omfang af mindst 25  

 timer månedlig, ydes et fradrag i den ugentlige arbejdstid på 10 minutter pr.  

 præsteret undervisningstime.
 Kap. 6. Ferie.
§ 9.  De efter nærværende overenskomst ansatte  

 værkstedsfunktionærer er omfattet af den til enhver tid gældende ferielov,  

 idet de dog i stedet for det i lovens § 14, stk. 1, omhandlede ferietillæg  

 oppebærer en særlig feriegodtgørelse på 1 1/2 pct.
Godtgørelsen beregnes af  

 samtlige de i optjeningsåret oppebårne indkomstskattepligtige beløb for  

 tjenstligt arbejde, men der bortses fra løn, der er udbetalt under ferie, og  

 fra udbetalt feriegodtgørelse.
Kap. 7. Ansættelsesvilkår § 10.  Hvor intet andet er anført i overenskomsten,  

 gælder funktionærlovens regler.
Kap. 8. Udgiftsdækkende ydelser Befordringsgodtgørelse samt time- og dagpenge § 11.  Der tilkommer på tjenesterejser og ved  

 udstationering værkstedsfunktionærer befordringsgodtgørelse samt time- og  

 dagpenge efter de til enhver tid for statens tjenestemænd gældende regler og  

 satser.
Indtil 1. april 1988 får den ansatte time- og dagpenge efter sats B.
 Kap. 9. Tjenestefrihed.
 § 12.  Ansatte tillægges ret til tjenestefrihed uden  

 løn til formål og af den varighed, der er nævnt i Finansministeriets  

 bekendtgørelse af 28. november 1986 om ret for tjenestemænd til  

 tjenestefrihed uden løn til nærmere afgrænsede formål.
 § 13.  Der kan gives værkstedsfunktionærer adgang til  

 ekstraordinær tjenestefrihed uden løn i tilfælde, hvor dette ikke strider mod  

 vedkommende institutions interesse.
 Stk. 2.  Tjenestefrihed kan gives i indtil 1 år ad  

 gangen, og det er vedkommende institutions ansvar, at der er en stilling  

 ledig til den pågældende ved tjenestefrihedens ophør.
Kap. 10. Andre bestemmelser Arbejdstøj § 14.  Arbejdstøj udleveres i overensstemmelse med  

 institutionens regulativ eller lokal aftale.
Medlemskab af arbejdsløshedskasse § 15.  Der antages fortrinsvis værkstedsfunktionærer,  

 der er medlem af en statsanerkendt arbejdsløshedskasse.
 Efteruddannelse mv.
 § 16.  Til værkstedsfunktionærer, ansat efter  

 nærværende overenskomst, kan der ydes tjenestefrihed efter Ministeriet for  

 statens lønnings- og pensionsvæsens cirkulæreskrivelse af 23. juni 1971 om  

 deltagelse i uddannelseskurser for det i staten og folkekirken ansatte  

 personale.
Forhandlingsregler § 17.  Forhandling om ny overenskomst, efter at  

 overenskomsten er opsagt, optages snarest og senest 1 måned efter, at  

 begæring om forhandling er fremsat.
 Stk. 2.  Den mellem Dansk Arbejdsgiverforening og  

 Landsorganisationen i Danmark den 31. oktober 1973 indgåede hovedaftale med  

 senere ændringer finder tilsvarende anvendelse på nærværende  

 overenskomstområde.
Kap. 11. Ikrafttræden og opsigelse § 18.  Overenskomsten har virkning fra 1. april 1987  

 og kan af parterne opsiges med 3 måneders skriftlig varsel til en 31. marts  

 dog tidligst 31. marts 1989.
 Stk. 2.  Overenskomstens bestemmelser om arbejdstidens  

 længde og placering mv. (§ 6), kan dog tidligst opsiges til 31. marts 1991.
 Stk. 3.  Aflønningen af værkstedsfunktionærer sker fra  

 det tidspunkt, da en opsigelse af overenskomsten får gyldighed, og indtil ny  

 overenskomst indgås - på grundlag af den på overenskomstens sidste  

 gyldighedsdag gældende lønjusteringsaftale for statens tjenestemænd.
København, den 21. juli 1987 FORENINGEN AF VÆRKSTEDSFUNKTIONÆRER I JERNINDUSTRIEN I DANMARK John Jørgensen FINANSMINISTERIET P.
M.
V.
E.
B.
Henriette Sartvin BILAG 1.
PROTOKOLLAT I I tilknytning til overenskomst af 7. april 1986 mellem Finansministeriet  

 og Foreningen af Værkstedsfunktionærer i Jernindustrien i Danmark vedrørende  

 værkstedsfunktionærers ansættelse ved Danmarks Tekniske Højskole og ved  

 Københavns Lufthavnsvæsen er der indgået nedenstående aftale om deltagelse i  

 rådighedsvagt uden for normal arbejdstid med henblik på snerydning eller  

 reparation af snerydningsmateriel i Kastrup.
 1. Værkstedsfunktionærer ved Københavns  

 Lufthavnsvæsen, ansat i henhold til ovennævnte overenskomst, er forpligtede  

 til at deltage i den af lufthavnen etablerede rådighedsvagt uden for normal  

 arbejdstid med henblik på snerydning eller reparation af snerydningsmateriel  

 i Kastrup.
 2. Som vederlag for deltagelse i den i pkt. 1  

 omhandlede rådighedsvagt ydes et beløb på 16,00 kr. pr. rådighedsvagttime.
 3. Effektivt arbejde under tilkald afspadseres eller  

 vederlægges som overarbejde i overensstemmelse med reglerne i overenskomstens  

 § 5.
 4. Vederlag i henhold til pkt. 2 ydes også for  

 arbejdstimer i henhold til pkt. 3.
 5. For hver 40 timers rådighedsvagt ydes 5 timers  

 afspadsering.
 6. Værkstedsfunktionærerne Tage Jensen og B.  

 Christoffersen, kan som en personlig ordning vælge at opretholde den i  

 protokollat af 13. februar 1980 til overenskomst af samme dato fastsatte  

 rådighedsvagtbetalingsordning med den ændring, der følger af dette  

 protokollat, pkt. 4.
København, den 7. april 1986 FORENINGEN AF VÆRKSTEDSFUNKTIONÆRER I JERNINDUSTRIEN I DANMARK John Jørgensen FINANSMINISTERIET P.
M.
V.
E.
B.
Bjarne Jensen BILAG 2.
PROTOKOLLAT II I tilknytning til overenskomst af 7. juli 1983 mellem Finansministeriet og  

 Foreningen af Værkstedsfunktionærer i Jernindustrien i Danmark vedrørende  

 værkstedsfunktionærers ansættelse ved Danmarks Tekniske Højskole og Ved  

 Københavns Lufthavnsvæsen er der indgået nedenstående aftale om deltagelse i  

 den tekniske sikkerhedsvagt i Kastrup.
 1. Værkstedsfunktionærer ved Københavns  

 Lufthavnsvæsen, ansat i henhold til ovennævnte overenskomst, er forpligtede  

 til at deltage i den af lufthavnen etablerede sikkerhedsvagttjeneste m.v.,  

 som udføres i forbindelse med opretholdelsen af en kontinuerlig  

 sikkerhedsmæssig forsvarlig drift af Københavns Lufthavn, Kastrup, ved  

 indtrædende uregelmæssigheder på tekniske anlæg og installationer uden for  

 normal arbejdstid.
 2. Som vederlag for deltagelse i den i pkt. 1  

 omhandlede rådighedsvagt ydes et beløb på 16,00 kr. pr. rådighedsvagttime.
 3. Effektivt arbejde under tilkald afspadseres eller  

 vederlægges som overarbejde i overensstemmelse med reglerne i overenskomstens  

 § 5.
 4. Vederlag i henhold til pkt. 2 ydes også for  

 arbejdstimer i henhold til pkt. 3.
 5. For hver 40 timers rådighedsvagt ydes 5 timers  

 afspadsering.
 København, den 7. juli 1983.
FORENINGEN AF VÆRKSTEDSFUNKTIONÆRER I JERNINDUSTRIEN I DANMARK John Petersen FINANSMINISTERIET P.
M.
V.
E.
B.
Elisabeth Møller BILAG 3.
PROTOKOLLAT III Mellem finansministeriet og Foreningen af Værkstedsfunktionærer i  

 Jernindustrien i Danmark er der i forbindelse med overenskomsten indgået  

 følgende aftale om dispensation fra arbejdsmiljølovens hviletids- og  

 fridøgnsregler for værkstedsfunktionærer ved Københavns Lufthavnsvæsen:
§ 1 I medfør af arbejdsministeriets bekendtgørelse nr. 372 af 15. august 1980  

 om hviletid og fridøgn, kap. 4, §§ 10 og 11, aftales følgende:
a.
I tilfælde af forud tilrettelagt arbejde af særlig karakter af  

 betydning for lufthavnens kontinuerlige drift kan den daglige hvileperiode  

 efter aftale mellem lufthavnens ledelse og værkstedsfunktionærernes  

 repræsentant udskydes eller nedsættes til 8 timer.
b.
Det ugentlige fridøgn kan ligeledes, som nævnt under pkt. a, efter  

 aftale omlægges, idet der dog ikke må være mere end 12 døgn mellem 2 fridøgn.
§ 2 De generelle bestemmelser om 11 timers daglig hvileperiode og ugentligt  

 fridøgn kan endvidere fraviges i det omfang, det er nødvendigt, indtil  

 regelmæssig drift er genoprettet, når naturomstændigheder, f.eks. kraftigt  

 snefald o.lign., ulykker, maskinsammenbrud eller lignende uforudsete  

 begivenheder forstyrrer eller har forstyrret den regelmæssige drift af  

 lufthavnen.
En sådan fravigelse skal noteres i den pågældende afdelings  

 tilsynsbog.
§ 3 Såfremt der måtte blive behov for yderligere fravigelse af hviletids- og  

 fridøgnsbestemmelserne i arbejdsmiljøloven og ovennævnte bekendtgørelse,  

 forelægges sådanne spørgsmål til forhandling mellem denne aftales parter.
 København, den 30. november 1981.
FORENINGEN AF VÆRKSTEDSFUNKTIONÆRER I JERNINDUSTRIEN I DANMARK John Petersen FINANSMINISTERIET P.
M.
V.
E.
B.
Eva Hoff Sonne BILAG 4.
