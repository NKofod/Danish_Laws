GODKENDELSESBETINGELSER 0.1 Gældende forskrifter Bygningsreglementet, 1972 DIF's forskrifter vedrørende vandinstallationer, 1962.
0.2 Tilsvarende udenlandske bestemmelser Nærværende betingelser for godkendelse af rustfri stålrør til  

 brugsvandsanlæg er udarbejdet i samarbejde med den nordiske  

 va-myndighedsgruppe (NOVA) og stemmer således overens med tilsvarende  

 betingelser i de øvrige nordiske lande.
Det må dog påregnes, at betingelserne  

 i en overgangsperiode vil blive tillempet i de enkelte lande således, at der  

 fra land til land kan være forskel på arten og omfanget af de prøvninger, der  

 vil blive krævet udført, forinden godkendelse kan meddeles.
1.0 Funktion og udførelse 1.1 anvendelse Rør af rustfrit stål, som opfylder nærværende betingelser, kan anvendes  

 til brugsvandsanlæg med temperaturer op til 95 grader C.
Dersom det aktuelle brugsvand har et chloridindhold over 300 mg/l, skal  

 installationen udføres således, at ledningerne er udskiftelige.
Koldtvandsrør  

 kan i øvrigt lægges indstøbte eller utilgængelige.
1.2 Materiale Nærværende betingelser er gældende for rør af rustfrit stål af austenitisk  

 type.
Også ferritiske stål kan anvendes, hvis forsøg dokumenterer, at de er  

 egnede for lodning (jf. pkt. 1.4). I givet fald er titanstabiliserede 17%  

 chromstål med maks. 0,05% C de lavest legerede, som kan anvendes.
Et sådant  

 stål kan dog kun bruges til koldt vand, medmindre molybdænindholdet er mindt  

 1,5%.
1.3 Bøjning Rørene skal kunne bøjes ved koldbøjning i et bukkeapparat eller ved hjælp  

 af en bukkefjeder.
1.4 Samlinger Rørene samles med kapillarloddefittings af kobber eller rustfrit stål,  

 eller kompressionsfittings af rustfrit stål eller en egnet kobberlegering.  

 Lodning med kobberfittings udføres som blødlodning under anvendelse af  

 flusmiddel på fosforsyrebasis, og lodning med fittings af rustfrit stål  

 udføres som hårdlodning.
Der må hverken til blød- eller hårdlodning anvendes  

 chloridholdigt flusmiddel eller zink- eller cadmiumholdigt loddemetal.  

 Samlinger med kompressionsfittings anvendes kun på udskiftelige ledninger og  

 således, at samlingerne er fritliggende eller monteret i udsparinger eller  

 foringsrør på en sådan måde, at eventuelle utætheder straks kan spores.
2.0 Prøvning Rustfri stålrør afprøves i henhold til nedenstående prøvningsbetingelser  

 (punkt 6) på en af boligministeriets va-godkendelsesudvalg anerkendt  

 prøvningsinstitution.
Den udarbejde prøveattest eller prøverapport må ved  

 ansøgningen om godkendelse normalt højst være 1 år gammel.  

 Prøvningsresultatet indgår i en samlet vurdering af rørenes egnethed til  

 godkendelse.
3.0 Kontrol Fabrikanten (indehaveren af godkendelsen) er forpligtet til at levere  

 rustfri stålrør, der er i overensstemmelse med de rør, der er afprøvet som  

 grundlag for godkendelsen.
Kvalitetskontrol udføres dels som  

 fremstillingskontrol (egenkontrol) dels som en overvågningskontrol efter  

 retningslinier, der fastsættes af boligministeriets va-godkendelsesudvalg.  

 Fremstillingskontrollens art og omfang fastsættes efter nærmere aftale, se  

 punkt 7.2.
Overvågningskontrollen omfatter kontrol af de under punkt 6 angivne  

 egenskaber samt kontrol med fabrikkens fremstillingskontrol.  

 Overvågningskontrollens hyppighed fastsættes i afhængighed af  

 fremstillingskontrollens art og omfang.
Hvis fremstillingskontrollen opfylder  

 det i punkt 7.2 angivne, foretages overvågningskontrollen en gang om året på  

 hver af de fremstillede dimensioner.
4.0 Mærkning Rørene mærkes fortløbende (afstand højst 1 m) med tydeligt og bestandigt  

 fabrikantmærke og dimensionsbetegnelse (udvendig diameter x godstykkelse).
Rør, der kun kan anvendes til koldt vand, skal være mærket: »»25  

 grader C maks.«» Med godkendelsen får ansøgeren tilladelse til at forsyne rørene med  

 godkendelsesudvalgets mærke.
5.0 Gebyr For udstedelse af godkendelse betaler ansøgeren et gebyr, som fastsættes  

 af boligministeriet.
 Gebyr for prøvning og overvågningskontrol betales særskilt til den  

 pågældende prøvningsinstitution.
PRØVNINGSBETINGELSER FOR RUSTFRI STÅLRØR 6.0 Alment Ved en prøvning udtages efter nærmere aftale det nødvendige antal rør af  

 hver fremstillet dimension.
Et rør af hver dimension prøves for  

 materialesammensætning, punkt 6.1, mens de øvrige prøvninger udføres på tre  

 rør eller rørstykker af hver dimension.
Prøverne 6.7.4 og 6.7.5 udføres  

 desuden 3 steder på hvert rør.
6.1 Materiale Austenitisk rustfrit stål For disse rør skal den kemiske sammensætning svare til kravene i en eller  

 flere af følgende normer, som vedrører stål af 18/8-typen (18% chrom, 8%  

 nikkel):
Engelsk standard BS 4127: 1967 Tysk standard DIN 17440, X5 CrNi 18 9 Svensk standard SIS 142333 Amerikansk standard AISI 304, dog med maks. 0,07% C Højere legeret rustfrit stål herunder molybdænlegeret stål godkendes også,  

 eksempelvis: SIS 142343 Ferritisk rustfrit stål Se pkt. 1.2 6.2 Overflade Rørene skal udvendig og indvendig være metalblanke, jævne og glatte og  

 uden synlige fejl i materiale eller svejsesøm.
6.3 Mål og tolerancer Rørene skal have mål og tolerancer som angivet i nedenstående tabel - også  

 ved måling, der includerer svejsesømmen.
Andre mål og tolerancer må godkendes  

 i hvert enkelt tilfælde.
6.4 form Rørene skal, visuelt bedømt, være lige.
6.5 Trykbestandighed Rørene udsættes for et indvendigt tryk på 3500 kN/kvadratmeter (35  

 kp/kvadratcentimeter) i mindst 20 minutter, hvorved der ikke noget sted må  

 opstå brud, utæthed eller permanent forøgelse af diameteren.
6.6 Tæthed Rørene tæthedsprøves med min. 4 atm. trykluft i vandbad, hvorved utæthed  

 ikke må kunne konstateres.
6.7 Mekaniske egenskaber 6.7.4 Udvidelse med dorn En kegleformet dorn med keglevinkel 60 grader bankes eller presses så  

 langt ind i røret, at diameteren er øget 20% (der smøres om nødvendigt). Der  

 må herved ikke opstå revner.
 Denne prøve svarer til DIN 50135 (SIS 112645). Dorn med mindre  

 keglevinkel, ned til 40 grader, kan også anvendes, men i så fald skal  

 udvidelsen være min. 25%.
6.7.5 Sammentrykningsprøve Der afskæres en ring med længde = 1,5 x udvendig diameter.
Ringen  

 sammentrykkes mellem to plane flader, indtil fladernes afstand er hvor t = godstykkelsen, D = udvendig diameter.
Svejsesøm placeres, hvor den største krumning forekommer.
Der må herved  

 ikke opstå synlige revner.
 Denne prøve svarer til DIN 50136.
6.7.6 Koldbøjning Der laves en 90 grader bøjning med diameter 7 gange rørdiameter for rør  

 indtil 15 mm og diameter 8 gange rørdiameter for større rør.
Bøjningen  

 foretages med et egnet bøjeapparat.
Der må herved ikke opstå synlige revner.
6.8 Interkrystallinsk korrosion Prøvningen udføres kun for stål med kulstofindhold > 0,03%.
Et rørstykke med længde mindst 20 mm koges i en opløsning bestående af 1000 ml vand 100 ml koncentreret svovlsyre 110 g kobbersulfat (CuSO4,  

 5H2O) 55 g elektrolytkobber i spåner et par glasperler (til hindring af  

 stødkogning) i 15 timer.
Efter skylning og tørring bøjes rørstykket og undersøges for  

 interkrystallinsk korrosion, i tvivlstilfælde ved metallografisk  

 undersøgelse.
Der må ikke forekomme interkrystallinsk korrosion i større  

 dybde end 50 m.
 Prøvningen udføres efter DIN 50914.
6.9 Mærkning Det kontrolleres om mærkningen er korrekt og tilstrækkelig bestandig, se  

 punkt 4,0.
7.0 Kontrol 7.1 Overvågningskontrol Overvågningskontrollen omfatter kontrol af de under punkt 6 angivne  

 egenskaber samt kontrol med fabrikkens fremstillingskontrol.  

 Overvågningskontrollens hyppighed fastsættes som angivet under punkt 3.0 i  

 afhængighed af fremstillingskontrollens art og omfang.
7.2 Fremstillingskontrol Fremstillingskontrol foretages af fabrikanten, og der føres journal over  

 resultaterne.
Fremstillingskontrollens art og omfang samt overvågning af  

 fremstillingskontrollen fastsættes efter nærmere aftale.
 De nedenfor angivne krav kan betragtes som et eksempel på en  

 tilfredsstillende fremstillingskontrol.
7.2.1 Hyppighed Hvis non-destruktiv test udføres kan 7.2.5 og 7.2.6 eventuelt udelades.
 Et antal rør (z) prøves for mekaniske egenskaber (7.2.7),  

 materialesammensætning (7.2.8) og interkrystallinsk korrosion (7.2.9).
 Hvis der for hver charge udføres analyse, reduceres antallet af rør til  

 materialeprøvningen til z/10.
Minimumantallet z = 0,05 x kvadratroden af n hvor n = produceret rørlængde pr. måned i meter af hver dimension.
7.2.2 Overflade Overensstemmelse med punkt 6.2. Den indvendige overflade bedømmes visuelt  

 ved, at man ser ind i røret mod en lyskilde i rørets anden ende.
7.2.3 Mål og tolerancer Overensstemmelse med punkt 6.3.
7.2.4 Form Overensstemmelse med punkt 6.4 7.2.5 Trykprøvning Hvert rør udsættes for et indvendigt tryk på 3500 kN/kvadratmeter (35  

 kp/kvadratcentimeter). Der må ikke noget sted opstå brud, utæthed eller  

 permanent forøgelse af diameteren.
7.2.6 Tæthed Overensstemmelse med punkt 6.6.
7.2.7 Mekaniske egenskaber Overensstemmelse med punkt 6.7.
7.2.8 Materiale Overensstemmelse med punkt 6.1.
7.2.9 Interkrystallinsk korrosion Overensstemmelse med punkt 6.8.
