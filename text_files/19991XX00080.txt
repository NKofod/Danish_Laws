Skriftlig fremsættelse (27. oktober  

 1999) Miljø- og energiministeren (Svend Auken) :
 Herved tillader jeg mig for Folketinget at  

 fremsætte:
 Forslag til lov om ændring af lov om statstilskud  

 til energibesparelser m.v. i erhversvirksomheder (Brancheopdeling og  

 udvidelse af kredsen af tilskudsberettigede).
(Lovforslag nr.
L 50).
 Forslag til lov om ændring af lov om statstilskud  

 til dækning af udgifter til kudioxidafgift i visse virksomheder med er  

 stort energiforbrug (Ændring af promskriteriet, bundfradrag og tilskud  

 til energiafgift af rumvarme og varmt vand m.v.).
(Lovforslag nr.
L 51).
Lovforslagene er en del af regeringens samlede forslag til  

 justering af den grønne afgiftspakke for erhvervslivet.
Ud over disse  

 lovforslag består det samlede initiativ af lovforslag fra henholdsvis  

 skatteministeren og arbejdsministeren.
Pakken er blevet evalueret af et  

 udvalg under Finansministeriet, og evalueringen blev offentliggjort februar  

 1999. Evalueringen viser, at afgiftssystemet sikrer en meget væsentlig  

 miljøvirkning på en økonomisk effektiv måde, der  

 samtidigt tager hensyn til den internationale konkurrenceevne.
Dog belastes  

 fremstillingserhvervene noget hårdere end forventet ved pakkens  

 vedtagelse, medens handels- og serviceerhvervene omvendt belastes noget  

 mindre end oprindeligt forudsat.
På baggrund af evalueringen agter regeringen i  

 hovedtræk at bibeholde den generelle opbygning af det nuværende  

 afgiftssystems struktur og reale satsniveau på energiområdet.
For  

 at forbedre pakken yderligere, øge miljøvirkningen, lette den  

 administrative byrde og rette op på fordelingsvirkningen i forhold til  

 det oprindeligt forventede, agter regeringen imidlertid at foretage mindre  

 justeringer af pakken.
Justeringerne gennemføres ved mindre  

 ændringer i det eksisterende lovgrundlag.
Samlet set er  

 ændringerne provenuneutrale, idet øgede udgifter finansieres ved  

 en omlægning af tilbageføringen af afgiftsprovenuet til  

 erhvervslivet.
For industrien vil justeringen samlet føre til en  

 lempelse af omkostningerne på i størrelsesordenen 200 mill. kr.  

 om året.
 Den samlede justering består af følgende  

 elementer:Aftaleordningen (Lov om statstilskud til dækning af udgifter  

 til kuldioxidafgift i visse virksomheder med et stort energiforbrug)  

 justeres, så den administrative belastning ved aftalerne mindskes, mens  

 den miljømæssige virkning fastholdes.
For det første åbnes der mulighed for, at  

 virksomheder, der belastes af høje energi- og kuldioxidafgifter til  

 rumvarme og varmt vand, også kan opnå tilskud til dækning  

 af disse udgifter ved at indgå en aftale med Energistyrelsen.
Dette er  

 en udvidelse i forhold til den gældende lov, hvor der alene kan ydes  

 tilskud til dækning af udgifterne til kuldioxidafgiften på tung  

 og/eller let proces.
For det andet fjernes bundfradraget ved udbetalingen af  

 tilskud til virksomheder, der har opnået aftale om  

 energieffektivisering på basis af en fællesaftale, som er  

 forhandlet mellem Energistyrelsen og en branche eller en gruppe virksomheder  

 med et ensartet energiforbrugsmønster.
Ved at indgå  

 fællesaftaler, nedsættes de administrative omkostninger for  

 såvel Energistyrelsen som virksomhederne.For det tredje fjernes  

 energisynet som selvstændigt element i aftalerne.
Til gengæld  

 lægges mere vægt på energiledelse efter særlige  

 retningslinier.
Formålet med ændringen er at skabe grundlag for  

 at nedsætte de administrative omkostninger for virksomhederne ved  

 indgåelse af aftaler.
Lovforslaget forventes samlet set at medføre en  

 øget udbetaling af tilskud på i alt 25   35 mio. kr. pr.  

 år fordelt på 20-25 mio. kr. i tilskud til dækning af  

 udgifter til rumvarme m.v. og 5 10 mio. kr. som følge af bortfaldet af  

 bundfradraget.
De administrative konsekvenser forventes afholdt inden for  

 Energistyrelsens nuværende rammer.
Lovforslaget får ingen  

 administrative konsekvenser for amter og kommuner.
Lovforslaget forventes at  

 få positive konsekvenser for erhvervslivet.
Tilskudsordningen til energibesparelser i  

 erhvervsvirksomheder (Lov om statstilskud til energibesparelser m.v. i  

 erhvervsvirksomheder) foreslås ændret, så der skabes rammer  

 for administration af en ny pulje på 175 mill. kr. årligt, der  

 målrettes til tilskud til energieffektivisering i industrien.
Den  

 resterende del af puljen på 1,8 mia. kr., som blev afsat i forbindelse  

 med vedtagelsen af den grønne afgiftspakke i 1995, vil fortsat kunne  

 søges af hele erhvervslivet.
 De vigtigste ændringer i forhold til den  

 nuværende lov er følgende:
 For det første vil der for at målrette den  

 nye pulje mod industrien skulle skelnes mellem industrien og den  

 øvrige del af erhvervslivet.
 For det andet åbnes der med lovforslaget op for, at  

 elforsyningsvirksomheder, der opererer på markedsvilkår, kan  

 indgå i industrielle kraftvarmeprojekter med tilskud.
 For det tredje indsættes der en bemyndigelse til  

 ministeren om at fastsætte maksimumsgrænser for udbetaling af  

 tilskud.
Tilskudsordningen til renere produkter udvides med  

 60 mill. kr. om året, som administreres indenfor det eksisterende  

 lovgrundlag for ordningen.
Merbevillingen gives fortrinsvis til  

 industrien.
Med ændringer i en række energiafgiftslove  

 (lov om kuldioxidafgift af visse energiprodukter, lov om afgift af naturgas  

 og bygas, lov om afgift af elektricitet, lov om energiafgift af visse  

 mineralolieprodukter mv. og lov om afgift af stenkul, brunkul og koks mv.)  

 vil der blive foretaget en opdatering af proceslisten over energitunge  

 processer.
Der bliver endvidere justeret på afgrænsningen mellem  

 rumvarme og procesenergi.
Samlet forventes disse ændringer at  

 føre til mindreindtægter i størrelsesordenen ca. 23 mill.  

 kr. årligt.
ATP-loven (Lov om arbejdsmarkedets  

 tillægspension)  ændres, således at arbejdsgivernes  

 refusion nedsættes svarende til 270 mill. kr. om året.
Denne  

 ændring finansierer de øgede tilskudsmidler til industrien samt  

 justeringerne i øvrigt. Ændringen vil især belaste  

 handels- og serviceerhverv med mange beskæftigede.
Men samlet vil  

 tilbageføringen til disse erhverv fortsat overstige de pålagte  

 merafgifter i den grønne afgiftspakke.
Samlet vil justeringen føre til, at den  

 grønne afgiftspakke bliver et endnu mere effektivt  

 miljøinstrument, som bidrager væsentligt til opfyldelsen af  

 klimamålene såvel nationalt som internationalt.
I henhold til  

 Kyoto-protokollen skal industrilandene i år 2005 have gjort bevislige  

 fremskridt i retning mod at opfylde deres reduktionsforpligtelser for  

 perioden 2008-2012. Regeringen agter derfor senest i år 2005 at tage  

 afgiftssystemet op til fornyet overvejelse.
 Fordelingsvirkningen vil med justeringen være bedre  

 i overensstemmelse med det, der blev forudsat ved pakkens vedtagelse, idet  

 der med justeringen bliver foretaget en omfordeling til fordel for industrien  

 på i størrelsesordenen 200 mill. kr. om året, ligesom  

 visse virksomheder, som er særligt belastede af rumvarmeafgift,  

 får lempet afgiftsbetalingen.
 Pakken skal notificeres  til Europa-Kommissionen i  

 medfør af EF-traktatens statsstøtteregler.
 Idet der i øvrigt henvises til lovforslaget med  

 bemærkninger, anbefales forslaget til Folketingets velvillige  

 behandling.
