Udgave 1, 28. februar 1991 I medfør af § 149, stk. 10, § 151, stk. 1, og § 152, stk. 2 og stk. 3, i  

 lov om luftfart, jf. lovbekendtgørelse nr. 408 af 11. september 1985, som  

 ændret ved lov nr. 429 af 13. juni 1990 om ændring af lov om luftfart,  

 fastsætter Statens Luftfartsvæsen herved efter bemyndigelse fra  

 Trafikministeriet, jf. bekendtgørelse nr. 446 af 1. oktober 1972 om  

 benyttelse af svæveplaner, modelluftfartøjer m.v. og bekendtgørelse nr. 822  

 af 7. december 1990 om henlæggelse af visse beføjelser til Statens  

 Luftfartsvæsen, følgende:
1. Referencedokumenter 1.1 BL 1-1, Vedligeholdelse og ændring af luftfartøjer, seneste udgave.
 1.2 BL 1-12, Luftdygtighedsbeviser, seneste udgave.
 1.3 BL 3-7, Anmeldelse og registrering af private flyvepladser, seneste  

 udgave.
 1.4 BL 6-100, Begrænset eneflyvning, svæveplan, seneste udgave.
 1.5 BL 6-101, Lokalflyvningstilladelse, svæveplan, seneste udgave.
 1.6 BL 6-102, Svæveflyvercertifikat, S-certifikat, seneste udgave.
 1.7 BL 6-103, Instruktørbevis, svævefly, seneste udgave.
 1.8 BL 6-104, Motorsvæveplan, seneste udgave.
 1.9 BL 7-1, Lufttrafikregler, seneste udgave.
2. Definitioner Flyvekontrolenhed:
 Fællesbetegnelse omfattende kontrolcentral, indflyvningskontrol eller  

 kontroltårn.
 Flyveplads:
 Et bestemt område på land eller vand (omfattende bygninger, installationer  

 og udstyr) beregnet til anvendelse helt eller delvis ved landing, start og  

 manøvrering af luftfartøjer.
 Flyveplads, godkendt:
 En flyveplads, der af Statens Luftfartsvæsen er godkendt til en særlig  

 aktivitet.
 Flyveplads, offentlig:
 En flyveplads, der er godkendt af Statens Luftfartsvæsen, og som på  

 nærmere fastsatte vilkår er åben for offentligheden.
 Motorsvævefly:
 Svævefly med motor.
 Spilstart:
 Optræk af svævefly ved hjælp af motorspil og wire.
 Svævefly:
 Et ikke-kraftdrevet luftfartøj, som er tungere end luft, og som under  

 flyvning hovedsagelig bæres oppe af aerodynamiske reaktioner på flader, der  

 forbliver faste, sålænge flyvebetingelserne ikke ændres.
 Svæveflyveplads:
 Et bestemt område på land, omfattende installationer og udstyr, beregnet  

 til anvendelse helt eller delvis ved landing, start og manøvrering af svæve-,  

 motorsvæve- og slæbefly.
 Svæveflyveplads, godkendt:
 En svæveflyveplads, der er godkendt af en forening/organisation, som af  

 Statens Luftfartsvæsen er bemyndiget til at forestå uddannelse og andre  

 opgaver i forbindelse med svæveflyvning.
3. Anvendelsesområde Denne BL fastsætter bestemmelser for ikke-erhvervsmæssig flyvning med  

 svævefly og motorsvævefly inden for dansk område.
4. Generelt 4.1 Ejeren og føreren af et svævefly/motorsvævefly er ansvarlig for, at  

 svæveflyet/motorsvæveflyet har et gyldigt luftdygtighedsbevis, jf.
BL 1-12,  

 og er frigivet til flyvning i overensstemmelse med BL 1-1, før en flyvning  

 påbegyndes.
4.2 Føreren af et svævefly/motorsvævefly er ansvarlig for, at flyvning  

 sker i overensstemmelse med bestemmelserne i denne BL og lufttrafikreglerne,  

 jf.
BL 7-1.
4.2.1 Ved bestemmelse af vigepligt, jf.
BL 7-1, betragtes et motorsvævefly  

 som et kraftdrevet luftfartøj, når motoren er i gang.
 4.3 Under uddannelse til svæveflyvning betragtes instruktøren som fører  

 under forudsætning af, at han er med ombord.
 4.3.1 I andre tilfælde er instruktøren ansvarlig for, at eleven er  

 behørigt instrueret til at gennemføre den planlagte flyvning.
 4.4 Uddannelse af svæveflyvere må alene udføres af en godkendt  

 forening/organisation, jf. afsnit 7.
5. Svæveflyvepladser 5.1 Anmeldelse/godkendelse 5.1.1 Hvis en svæveflyveplads kun lejlighedsvis ønskes benyttet, er  

 anmeldelse upåkrævet, jf. dog pkt. 5.1.4, pkt. 5.1.5 og pkt. 5.1.6.
 Anm: Ved lejlighedsvis benyttelse forstås, at arealerne kun er  

 anvendelige en del af året, og af BL 3-7, pkt. 3.3.1, fremgår, at  

 foranstaltninger, såsom opstilling af vindpose, græsslåning eller andre  

 foranstaltninger, der har til hensigt midlertidigt at højne sikkerheden en  

 enkelt eller enkelte dage for beflyvning af arealet, ikke medfører  

 anmeldelsespligt.
5.1.2 Hvis en svæveflyveplads ønskes benyttet mere end lejlighedsvis, skal  

 anmeldelse til Statens Luftfartsvæsen ske efter regler som foreskrevet for  

 private flyvepladser, jf.
BL 3-7, 1. udgave af 15. oktober 1978 om  

 anmeldelsespligt og registrering af private flyvepladser, jf. dog pkt. 5.1.5  

 i denne BL.
 5.1.3 Hvis en svæveflyveplads ønskes benyttet til skoleflyvning og/eller  

 anvendes i forbindelse med slæb af svævefly, skal den tillige godkendes af en  

 forening/organisation, der er nævnt i afsnit 7.
 5.1.4 Benyttelse af en svæveflyveplads nærmere end 5 km fra banen/banerne  

 på en offentlig flyveplads eller 8 km fra banen/banerne på en militær  

 flyvestation kræver forudgående tilladelse fra Statens Luftfartsvæsen  

 henholdsvis Flyvertaktisk Kommando.
 5.1.5 Hvis en offentlig eller godkendt flyveplads ønskes benyttet til  

 svæveflyvning, skal flyvepladschefen anmelde dette til Statens  

 Luftfartsvæsen, der vil kunne kræve udarbejdet særligt regulativ for  

 svæveflyveaktiviteten.
 5.1.6 Hvis der på en flyveplads ønskes foretaget spilstart, skal dette  

 anmeldes til Statens Luftfartsvæsen senest 1 måned, før start skal finde  

 sted.
5.2 Særlige krav ved spilstart Ved spilstart skal føreren af svæveflyet sikre sig, at startwiren under de  

 rådende vejrforhold ikke kan falde ned til skade, gene eller fare for  

 personer eller ejendom.
6. Operationelle bestemmelser For flyvning med svævefly/motorsvævefly gælder lufttrafikreglerne.
7. Organisation 7.1 Statens Luftfartsvæsen kan godkende ikke-erhvervsdrivende  

 foreninger/organisationer til at forestå uddannelse og andre opgaver i  

 forbindelse med svæveflyvning.
7.2 For at blive godkendt skal en forening/organisation a. udarbejde en håndbog, der beskriver foreningens/organisationens  

 opbygning og virksomhed, b. udarbejde uddannelsesprogrammer, jf.
BL 6-100, BL 6-101, BL 6-102, BL  

 6-103 og BL 6-104, c. indstille instruktører, der skal forestå svæveflyveruddannelse, d. indstille svæveflyvekontrollanter, der skal foretage praktiske prøver  

 til S-certifikat, e. indstille kontrollanter, der skal foretage praktiske prøver til bevis  

 som fører af flyvemaskine, der skal anvendes til slæb af svævefly, f. udarbejde normer for svæveflyvepladser, der anvendes til skoleflyvning  

 og/eller anvendes i forbindelse med slæb af svævefly samt udarbejde  

 retningslinier for tilsyn med sådanne pladser, g. udarbejde normer for godkendelse og tilsyn med jordmateriel, h. udarbejde normer for klubværksteder i. udarbejde normer og uddannelsesprogrammer for personer, der skal  

 frigive svævefly og motorsvævefly til flyvning, jf.
BL 1-1, og forny  

 luftdygtighedsbeviser, og j. forpligte sig til at forny luftdygtighedsbeviser, godkende  

 svæveflyvepladser, klubværksteder og personer, der skal frigive svævefly og  

 motorsvævefly til flyvning, samt føre tilsyn med flyvning med og  

 vedligeholdelse af svævefly og motorsvævefly samt redningsudstyr i  

 foreningens/organisationens regi inden for dansk område og rapportere forhold  

 af betydning for luftfartens sikkerhed og almene interesser i øvrigt til  

 Statens Luftfartsvæsen.
 7.3.1 Foreningens/organisationens afgørelser med hensyn til godkendelse af  

 flyvepladser, fornyelse af luftdygtighedsbeviser for svævefly skal meddeles  

 skriftligt og indeholde en fyldestgørende sagsfremstilling.
 7.3.2 I sager, der opstår som følge af foreningens/organisationens  

 tilsynsvirksomhed, skal parten, før der træffes afgørelse i sagen, have  

 lejlighed til at udtale sig.
 7.3.3 Afgørelser i henhold til pkt. 7.3.1 og pkt. 7.3.2 skal begrundes  

 over for den pågældende, således at det af afgørelsen fremgår, hvilke  

 forhold, der anses for at være godtgjort, og som derfor lægges til grund for  

 afgørelsen, og hvilke bestemmelser, der ligger til grund for denne.
 7.3.4 Afgørelsen skal endelig indeholde en klagevejledning gående ud på,  

 at afgørelsen kan påklages til Statens Luftfartsvæsen.
8. Dispensation Statens Luftfartsvæsen kan i særlige tilfælde dispensere fra  

 bestemmelserne i denne BL.
9. Klageadgang 9.1 Afgørelser truffet af en forening eller en organisation i henhold til  

 afsnit 7 kan påklages til Statens Luftfartsvæsen.
 9.2 Afgørelser truffet af Statens Luftfartsvæsen efter bestemmelserne i  

 denne BL kan påklages til Trafikministeriet.
10. Straf 10.1 Overtrædelse af pkt. 4.1 og pkt. 4.2 i denne BL straffes i medfør af  

 luftfartslovens § 149, stk. 3 henholdsvis stk. 8, med bøde, hæfte eller  

 fængsel i indtil 2 år.
 10.2 Overtrædelse af pkt. 5.1.2 i denne BL straffes i medfør af  

 luftfartslovens § 149, stk. 11, med bøde eller hæfte.
 10.3 Overtrædelse af pkt. 4.3.1 og afsnit 5 i øvrigt i denne BL straffes i  

 medfør af luftfartslovens § 149, stk. 10, med bøde.
11. Ikrafttræden 11.1 Denne BL træder i kraft den 1. april 1991.
 11.2 Samtidig ophæves BL 8-1, 5. udgave af 1. august 1969.
 11.3 Svæveflyvepladser, der er godkendt af Statens Luftfartsvæsen,  

 bibeholder godkendelsen, men skal være underkastet tilsyn af en  

 forening/organisation, jf. afsnit 7, senest den 1. januar 1992.
