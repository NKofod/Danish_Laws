Skriftlig fremsættelse (30. november 2005) Integrationsministeren  

  

 (Rikke  

 Hvilshøj  

 ):
 Herved tillader jeg mig for Folketinget at fremsætte:
Forslag til lov  

 om ændring af integrationsloven og  

 udlændingeloven (Integrationskontrakter, erklæring om integration og aktivt  

 medborgerskab, skærpede betingelser for tidsubegrænset opholdstilladelse,  

 uddannelsespligt for unge nyankomne udlændinge, sygeopfølgning over for  

 sygemeldte introduktionsydelsesmodtagere m.v.) (Lovforslag nr.
L 93).
Den 11. maj 2005 præsenterede regeringen sin  

 integrationsplan En ny chance til alle.
Den 17. juni 2005 indgik  

 regeringen  

 aftale med Dansk Folkeparti og Socialdemokraterne om regeringens  

 integrationsplan (integrationsaftalen). Aftalen udmøntes af regeringen og  

 Dansk  

 Folkeparti.
Integrationsaftalen hviler på et grundlæggende princip om,  

 at den enkelte udlænding skal mødes med samme forventninger og krav, som  

 andre  

 borgere i Danmark mødes med, og at udlændinge og efterkommere skal have de  

 samme reelle muligheder som alle andre.
En afgørende forudsætning for, at  

 integrationen kan lykkes, er, at den enkelte udlænding får en  

 kompetencegivende  

 uddannelse og finder beskæftigelse.
Det er i den forbindelse vigtigt, at  

 kommunerne yder en målrettet og fleksibel indsats, hvor ikke mindst  

 samarbejdet  

 med erhvervslivet er en helt nødvendig del af den kommunale indsats.  

 Udlændingen selv skal imidlertid også yde sit til, at indsatsen lykkes, ved  

 at  

 tage ansvar og vise vilje til at lade sig integrere, finde beskæftigelse og  

 blive selvforsørgende.
 Udlændinge og efterkommere skal vide lige fra starten, at  

 det danske samfund forventer noget af dem; at man som borger i Danmark tager  

 del i samfundslivet og respekterer grundlæggende værdier så som ligestilling  

 mellem kønnene og det enkelte menneskes frihed og personlige integritet; at  

 man  

 overholder samfundets love og regler; at ens børn kommer i skole; og at man  

 deltager i og får kendskab til det danske samfund.
 Dette lovforslag gennemfører de af integrationsaftalens  

 initiativer, der vedrører indførelsen af integrationskontrakter og  

 erklæringer  

 om integration og aktivt medborgerskab i det danske samfund i  

 integrationsloven  

 samt skærpelse af betingelserne for meddelelse af tidsubegrænset  

 opholdstilladelse,  

 uddannelsespligt for unge nyankomne udlændinge over 18 år, men under 25 år,  

 uden erhvervskompetencegivende uddannelse samt sygeopfølgning over for  

 sygemeldte introduktionsydelsesmodtagere og skal ses i sammenhæng med det af  

 beskæftigelsesministeren samtidig fremsatte forslag til lov om ændring af lov  

 om en aktiv beskæftigelsesindsats og lov om aktiv socialpolitik.
 Lovforslaget indebærer i hovedtræk følgende:
 1. Integrationskontrakter og erklæring om  

 integration og aktivt medborgerskab mv.
Det foreslås, at alle udlændinge, der er omfattet af  

 integrationsloven i forbindelse med tilrettelæggelsen af den pågældendes  

 introduktionsprogram, skal have udarbejdet en integrationskontrakt, som både  

 kommunalbestyrelsen og udlændingen skal underskrive.
Kontrakten gælder,  

 indtil  

 udlændingen meddeles tidsubegrænset opholdstilladelse.
Integrationskontrakten skal indeholde en beskrivelse af den  

 enkelte udlændings færdigheder og forudsætninger, beskrive den pågældendes  

 beskæftigelses- eller  

 uddannelsesmål  

 og fastlægge indholdet  

 af de aktiviteter, der skal sikre, at målene nås.
I introduktionsperioden kan  

 der efter integrationsloven tilbydes danskuddannelse og aktive tilbud i form  

 af  

 vejledning og opkvalificering, virksomhedspraktik og ansættelse med  

 løntilskud.  

 Hvis udlændingen efter udløbet af introduktionsperioden ikke er  

 selvforsørgende,  

 suppleres integrationskontrakten med de  

 beskæftigelsesrettede  

 aktiviteter, der tilrettelægges som led i det individuelle kontaktforløb og  

 tilbydes efter reglerne om  

 jobplan  

 i lov om en aktiv  

 beskæftigelsesindsats.
 Alle udlændinge, der får udarbejdet en integrationskontrakt,  

 skal i forbindelse hermed skrive under på en erklæring om integration og  

 aktivt  

 medborgerskab i det danske samfund.
Kommunalbestyrelsen skal ved udløbet af udlændingens  

 introduktionsperiode udarbejde en status for den pågældendes deltagelse i  

 introduktionsprogrammet.
Med det formål at opretholde en kontinuerlig  

 integrationsindsats skal kommunalbestyrelsen i fraflytningskommunen i  

 tilfælde,  

 hvor udlændingen flytter til en anden kommune, videresende sagens akter,  

 herunder integrationskontrakten og status, til tilflytningskommunen.
2. Skærpede betingelser for meddelelse af  

 tidsubegrænset opholdstilladelse Det foreslås, at udlændinge udover de allerede gældende  

 betingelser, herunder om gennemførelse af introduktionsprogrammet, normalt  

 også  

 skal have gennemført de aktiviteter efter lov om en aktiv  

 beskæftigelsesindsats, der fastlægges i integrationskontrakten efter  

 introduktionsperiodens udløb, for at opnå tidsubegrænset opholdstilladelse.  

 Endvidere gøres det til en yderligere betingelse for at opnå tidsubegrænset  

 opholdstilladelse, at udlændingen har underskrevet integrationskontrakten og  

 erklæringen om integration og aktivt medborgerskab i det danske samfund.
3. Uddannelsespligt for unge nyankomne udlændinge Det foreslås, at kommunalbestyrelsen skal pålægge en  

 udlænding over 18 år, men under 25 år, der ikke har andre problemer end  

 ledighed, og som har ansøgt om eller modtager introduktionsydelse, ikke har  

 forsørgelsespligt over for hjemmeboende børn og som ikke har en  

 erhvervskompetencegivende  

 uddannelse, inden for en nærmere fastsat frist at komme med forslag til en  

 eller flere relevante studie- eller erhvervskompetencegivende uddannelser,  

 som  

 udlændingen kan søge om optagelse på, medmindre udlændingen efter  

 kommunalbestyrelsens vurdering ikke vil være i stand til at gennemføre en  

 uddannelse på almindelige vilkår.
Kommunalbestyrelsen skal herefter pålægge udlændingen at  

 søge om optagelse på en eller flere af uddannelserne.
Det er en forudsætning,  

 at den unge under hele studieforløbet kan modtage SU, elevløn, skoleydelse  

 eller lignende, der sikrer den pågældende et forsørgelsesgrundlag.
Hvis  

 udlændingen  

 optages på en uddannelse, har udlændingen pligt til at påbegynde og  

 gennemføre  

 denne.
Hvis udlændingen uden rimelig grund undlader at medvirke til  

 at efterkomme kommunalbestyrelsens pålæg eller de heraf følgende  

 forpligtelser,  

 skal kommunalbestyrelsen bestemme, at introduktionsydelsen ophører.
Søger  

 udlændingen om introduktionsydelse, skal kommunalbestyrelsen bistå den  

 pågældende med at finde beskæftigelse, pålægge udlændingen at søge særligt  

 angivne job på Beskæftigelsesministeriets database (Job og CV-banken) eller  

 foretage opfølgning på udlændingens integrationskontrakt og ud fra en  

 vurdering  

 af udlændingens situation og behov give udlændingen tilbud som led i  

 introduktionsprogrammet.
4. Sygeopfølgning over for sygemeldte  

 introduktionsydelsesmodtagere Det foreslås, at kommunalbestyrelsen skal vurdere, om der  

 skal udarbejdes en særlig sygeopfølgningsplan for sygemeldte udlændinge, der  

 modtager introduktionsydelse.
Vurderer kommunalbestyrelsen, at der er behov  

 for  

 en plan for sygdomsafklaring, behandling, optræning og andre  

 beskæftigelsesfremmende  

 foranstaltninger, udarbejdes en sådan umiddelbart herefter.
Der skal herefter  

 som led i opfølgningen på udlændingens integrationskontrakt ske opfølgning på  

 planen.
 Det foreslås endvidere, at kommunerne ikke skal kunne  

 hjemtage statsrefusion af kommunens udgifter til introduktionsydelse m.v. for  

 en sygemeldt udlænding, hvis kommunalbestyrelsen ikke har foretaget en  

 vurdering af behovet for udarbejdelse af en sygeopfølgningsplan, udarbejdet  

 en  

 sådan plan eller foretaget opfølgning på en sådan plan.
