Lov om ændring af lov om  

 hjemmesygeplejerskeordninger (Indførelse af mulighed for privat  

 hjemmesygepleje) VI MARGRETHE DEN ANDEN, af Guds Nåde Danmarks Dronning,  

 gør vitterligt:  

 Folketinget har vedtaget og Vi ved Vort samtykke stadfæstet  

 følgende lov:
§ 1 I lov nr. 408 af 13. juni 1973 om hjemmesygeplejerskeordninger, som  

 ændret senest ved § 2 i lov nr. 489 af 7. juni 2001, foretages  

 følgende ændringer:
 1. § 1 affattes således:
»§ 1. Kommunalbestyrelsen er ansvarlig for, at der ydes  

 vederlagsfri hjemmesygepleje efter lægehenvisning.« 2. I § 2, stk. 1, ændres  

 »indenrigsministeren« til: »indenrigs- og sundhedsministeren«.
 3. I § 5, stk. 3, ændres  

 »Sundhedsministeren« til: »Indenrigs- og sundhedsministeren«.
§ 2 Stk. 1. Loven træder i kraft den 1. maj 2002.
 Stk. 2. Beføjelser, som kommunalbestyrelsen har  

 overladt til en selvejende institution med overenskomst med  

 kommunalbestyrelsen, bevares efter de hidtil gældende regler.
§ 3 Loven gælder ikke for Færøerne og Grønland, men  

 kan ved kongelig anordning sættes i kraft for Færøerne med  

 de afvigelser, som de særlige færøske forhold tilsiger.
Givet på Fredensborg Slot, den 1. maj  

 2002 Under Vor Kongelige Hånd og Segl MARGRETHE R.
