 I medfør af § 68 a, stk. 2, jf. §§ 66 a og 100, i lov om social bistand  

 fastsættes hermed følgende regler for betaling for unge over 18 år, der har  

 døgnophold efter § 68 a, stk. 1, i opholdssteder og døgninstitutioner for  

 børn og unge efter lovens §§ 66 og 96:
 § 1.  Personer over 18 år er forpligtet til at bidrage  

 til udgifterne for døgnophold i opholdssteder og døgninstitutioner for børn  

 og unge efter kommunalbestyrelsens afgørelse, når kommunalbestyrelsen yder  

 støtte til opholdet efter lovens § 68 a.
 § 2.  Har vedkommende under opholdet indtægter ved  

 eget arbejde, i form af offentlige ydelser, afkast af formueværdier m.v.,  

 fastsættes betalingen under hensyn til, at vedkommende skal have et beløb til  

 rådighed, der kan dække de særlige behov, som den pågældende aldersgruppe  

 har.
§ 3.  Kommunalbestyrelsens afgørelse om betaling kan  

 inden 4 uger indbringes for det sociale ankenævn.
Det sociale ankenævns  

 afgørelse er endelig.
Den Sociale Ankestyrelse kan dog optage en sag af  

 principiel betydning til behandling, jf. lovens § 15, stk.
 3.
 Stk. 2.  Betalingen inddrives efter reglerne for  

 inddrivelse af personlige skatter, jf. bistandslovens § 7, stk. 2.
 § 4.  Bekendtgørelsen træder i kraft den 1. januar  

 1994.
