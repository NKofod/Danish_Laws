Fremsat den 13. april 2012 af Henning Hyllested (EL), Per Clausen (EL), Lars Dohn (EL) og Christian Juhl (EL) Forslag til folketingsbeslutning om levetidsforlængelse for DSBs IC3-togsæt Folketinget opfordrer regeringen til snarest at tage skridt til en levetidsforlængelse for DSBs IC3-togsæt.
Bemærkninger til forslaget Forslaget om en levetidsforlængelse for DSBs IC3-togsæter stillet på baggrund af den situation, der er opstået med den manglende idriftsættelse af DSBs IC4-tog samt den betydelige usikkerhed, der knytter sig dertil, og som bl.a. senest kom til udtryk i DSBs redegørelse »Rapportering om IC4 og IC2 pr. 1. marts 2012« (TRU alm. del bilag 286).
 Omfanget af levetidsforlængelsen aftales af de involverede parter med fokus på at tilvejebringe en snarlig og markant forbedring af DSBs anspændte materielsituation.
Skriftlig fremsættelse Henning Hyllested (EL) Som ordfører for forslagsstillerne tillader jeg mig herved at fremsætte:
Forslag til folketingsbeslutning om levetidsforlængelse for DSBs IC3-togsæt (Beslutningsforslag nr.
B 74) Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.
