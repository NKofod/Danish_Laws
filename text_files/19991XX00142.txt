Skriftlig fremsættelse (3. december 1999) Arbejdsministeren (Ove Hygum):
 Herved tillader jeg mig for Folketinget at  

 fremsætte:
 Forslag til lov om ændring af lov om  

 Arbejdsmarkedets Tillægspension. (Nedsættelse af kompensation for  

 arbejdsgivernes bidrag).
(Lovforslag nr.
L 126).
Lovforslaget er en del af regeringens samlede forslag til  

 finanslov for år 2000. Herved omlægges en række  

 budgetforbedringer på erhvervstilskudsområdet mv.
Med forslaget  

 nedsættes den samlede kompensation for arbejdsgivernes andel af  

 ATP-bidraget med 350 mill kr.
 Idet der i øvrigt henvises til lovforslaget med  

 bemærkninger, anbefales forslaget til Folketingets velvillige  

 behandling.
