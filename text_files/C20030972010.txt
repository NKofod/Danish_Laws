 Cirkulæreskrivelse til samtlige politimestre og  

 politidirektøren i København om Justitsministeriets bekendtgørelse nr. 1021  

 af  

 12. december 2002 om privates hold af særlige dyr m.v.
1.  

  

 Justitsministeriet har den 12. december 2002 udstedt vedlagte  

 bekendtgørelse om hold af visse dyrearter.
Bekendtgørelsen er tidligere  

 rundsendt til politikredsene.
Baggrunden for udstedelse af  

 bekendtgørelsen er, at det i de senere år er blevet mere almindeligt at holde  

 fremmedartede eller vilde dyr i Danmark.
Denne udvikling har medført et øget  

 behov for en regulering af hold af disse særlige dyr og herunder at sikre  

 større gennemsigtighed og en ensartet praksis.
 Dyreværnslovens § 10, stk.  

 1, giver bemyndigelse til at fastsætte regler om forbud mod hold af dyr, der  

 kan frembyde fare eller skabe frygt, eller som vanskeligt kan holdes i  

 fangenskab på dyreværnsmæssigt forsvarlig måde.
Bortset fra et forbud mod  

 hold af visse særligt farligt hunde, jf. bekendtgørelse nr. 478 af 6. juni  

 1991, har Justitsministeriet ikke tidligere udnyttet denne bemyndigelse, og  

 området har derfor hovedsagligt været reguleret af dyreværnslovens  

 almindelige  

 regler samt Justitsministeriets bekendtgørelse nr. 187 af 7. august 1936  

 angående kontrol med rovdyr og visse større dyr.
Ifølge den nu ophævede § 2 i  

 denne bekendtgørelse skulle den, der agtede at holde rovdyr eller andre  

 større  

 dyr indespærret i bure eller lignende, forud indhente politiets godkendelse  

 af  

 de lokaler, bure m.v., hvori dyrene agtedes anbragt.
 Der har således ikke hidtil  

 eksisteret regler, der generelt forbyder hold af farlige dyr eller dyr, der  

 vanskeligt kan holdes på en dyreværnsmæssigt forsvarlig måde, eller nærmere  

 regler om, hvilke krav der i sikkerhedsmæssig og dyreværnsmæssig henseende  

 bør  

 stilles til hold af sådanne dyr.
2.  

  

 Bekendtgørelsen sigter primært på at regulere hold af dyr i  

 private hjem, men også hold af dyr i virksomheder, institutioner m.v. er  

 omfattet.
Dog er bl.a. zoologiske haver, dyrehandler, cirkus og landbrug  

 udtrykkeligt undtaget, jf. bekendtgørelsens § 1, stk. 2. Justitsministeriet  

 kan  

 i særlige tilfælde undtage anden hold af dyr helt eller delvis fra  

 bekendtgørelsen, jf. dennes § 1, stk. 3.
Bekendtgørelsen omfatter  

 hold af dyr, der kan frembyde fare eller skabe frygt, eller som vanskeligt  

 kan  

 holdes på en dyreværnsmæssigt forsvarlig måde.
Mere almindelige kæle- og  

 hobbydyr som f.eks. hunde, katte, almindelige akvariefisk, kaniner, hamstre  

 og  

 kanariefugle falder derfor uden for bekendtgørelsens anvendelsesområde.
 3.  

  

 Efter bekendtgørelsens § 3 er det forbudt at holde de dyrearter,  

 som er nævnt i bekendtgørelsens bilag 1. Der er tale om dyrearter, som  

 frembyder fare eller er særligt vanskelige at holde på en dyreværnsmæssigt  

 forsvarlig måde.
Andre dyr, som er vanskelige  

 at holde på en dyreværnsmæssigt forsvarlig måde, samt dyr, som kan frembyde  

 frygt, må efter bekendtgørelsens § 4 alene holdes, hvis en række nærmere  

 angivne krav om forsvarligt hold af dyrene, indretning af dyreanlæg m.v. er  

 opfyldt, jf. bekendtgørelsens §§ 5-15. Der er som bilag 2 til bekendtgørelsen  

 medtaget en liste over de dyrearter, der er omfattet af § 4. Det skal dog  

 bemærkes, at listen i bilag 2 ikke er udtømmende.
Baggrunden herfor er, at  

 det  

 kun er søgt opregnet, hvilke dyr omfattet af bekendtgørelsen som det antages  

 i  

 dag bliver holdt i Danmark.
 Det kan ikke udelukkes, at  

 der fremover kan blive importeret nye dyrearter til landet, ligesom bilag 2  

 ikke med sikkerhed gør op med de dyrearter, der i dag findes i Danmark.  

 Opstår  

 der i konkrete sager spørgsmål om, hvorvidt en dyreart må anses for omfattet  

 af  

 bekendtgørelsen, bør Rådet vedrørende hold af særlige dyr anmodes om en  

 udtalelse, jf. dyreværnslovens § 26 a.
 Rådet vedrørende hold af  

 særlige dyr har udarbejdet en læsevejledning til bilag 1 og 2, der til  

 orientering er vedlagt denne cirkulæreskrivelse.
 4.  

  

 Opmærksomheden henledes i øvrigt på, at bekendtgørelsen i  

 kapitel 4 indeholder en række overgangsbestemmelser.
 Bekendtgørelsens § 17 giver  

 således mulighed for, at eksisterende hold af dyrearter, som frembyder fare  

 eller er særligt vanskelige at holde på en dyreværnsmæssigt forsvarlig måde  

 (dyr omfattet af bilag 1), under visse betingelser kan fortsætte med  

 politiets  

 tilladelse.
Det er en betingelse for at  

 blive omfattet af overgangsordningen, at der indgives anmeldelse til politiet  

 om  

 dyreholdet senest den 1. april 2003. Justitsministeriet har bl.a. ved  

 udsendelse af pressemeddelelser og underretning af interesseorganisationer  

 m.v.  

 forsøgt at henlede opmærksomheden på de nye regler, herunder fristen efter  

 overgangsordningen.
Det overlades til de enkelte kredse at overveje, om der  

 kunne være behov for yderligere initiativer i den retning f.eks. i samarbejde  

 med den lokale presse.
Efter overgangsordningen  

 kræves det bl.a., at dyrene entydigt identificeres ved mærkning eller på  

 anden  

 måde.
Det bør normalt være muligt at mærke et dyr med chip eller lignende,  

 men  

 efter omstændighederne kan identifikation også ske på andre måder, f.eks. ved  

 fotografier af unikke særpræg så som rygmønstre på slanger o.lign.
Afgørende  

 er, at identifikationen giver politiet mulighed for at kontrollere, at  

 dyreholdet ikke udvides med dyr (individer), som ikke er omfattet af  

 politiets  

 tilladelse.
Det kræves endvidere, at der  

 træffes foranstaltninger, således at dyrene ikke kan formere sig.
Dette krav  

 kan f.eks. opfyldes ved sterilisation eller ved, at forskellige køn af samme  

 dyreart permanent holdes adskilt.
 5.  

  

 Bekendtgørelsen suppleres naturligvis af dyreværnslovens  

 almindelige regler.
I denne sammenhæng skal det  

 nævnes, at dyreværnslovens § 10, stk. 2, indeholder hjemmel til, at  

 politimesteren (politidirektøren) kan træffe afgørelse om, at dyr, som holdes  

 i  

 strid med forbudet i bekendtgørelsens § 3, om fornødent skal aflives.
Før der  

 træffes  

 afgørelse herom, bør politiet eventuelt i samarbejde med ejeren af dyret  

 forsøge at afsætte dyret til et godkendt zoologisk anlæg.
Politiet kan  

 endvidere tillade, at dyret som alternativ hertil eksporteres, jf.  

 bekendtgørelsens § 19.
 Endvidere skal spørgsmål om  

 f.eks. pålæg om forsvarlig behandling af dyr, om aflivning af dyr uden for de  

 ovennævnte tilfælde samt om politiets adgang til dyrehold afgøres på grundlag  

 af de almindelige tilsynsbestemmelser i dyreværnslovens kapitel 4.
 6.  

  

 Politiets henvendelser til Rådet vedrørende hold af særlige dyr  

 kan sendes direkte til formanden for Rådet eller via Justitsministeriet, der  

 varetager sekretariatsfunktionen for rådet:
Rådet vedrørende hold af  

 særlige dyr  

  

 Formanden for Rådet  

  

 Dyrlæge, dr.med.vet.
Erik Eriksen  

  

 Ingersvej 33  

  

 2920 Charlottenlund Rådet vedrørende hold af  

 særlige dyr  

  

 Justitsministeriet  

  

 Civilkontoret  

  

 Slotsholmsgade10  

  

 1216 København K  

  

 Tlf.: 3392 3340  

  

 Fax: 3393 3510  

  

 E-mail:  

  

 jm@jm.dk Justitsministeriet, den 4. marts  

 2003 P.M.V.E.B.Birgitte Grønborg Juul Læsevejledning til bilag 1 og 2 Den zoologiske systematik  

 opererer med en hierarkisk opdeling i arter, slægter osv.
Hierarkiet ser  

 således ud:
Klasse (eks pattedyr) Orden (eks rovdyr) Familie (eks hundefamilien, Canidae) Slægt (eks hundeslægten, Canis) Art (eks ulv, Canis lupus) Underart/race (eks arabisk ulv, C. lupus arabs) De videnskabelige navne for  

 dyrene er medtaget for at gøre identifikationen entydig.
Hver dyreart har to  

 navne: et "fornavn", der angiver hvilken slægt dyret tilhører, og  

 et  

 "efternavn", der angiver hvilken art inden for pågældende slægt,  

 der  

 er tale om.
Står der tre navne, er der tale om en "underart", altså  

 om en underopdeling af en bestemt art i flere underarter/racer.
Hvis der kun  

 er  

 angivet ét navn efterfulgt af betegnelsen "spp", betyder det, at  

 alle  

 arter inden for pågældende slægt (det angivne videnskabelige navn) er  

 omfattet.  

 I ovenstående eksempel omfatter Canis spp. således alle arter inden for  

 hundeslægten (sjakal, prærieulv og diverse ulve samt hunden).
 Slægtsnavne skrives altid  

 med stort begyndelsesbogstav, mens artsnavnet og evt. underartsnavnet skrives  

 med lille begyndelsesbogstav.
Bilag 1 og 2 er bygget op  

 over to kolonner.
Venstre kolonne angiver den orden inden for den zoologiske  

 systematik, det drejer sig om.
Højre kolonne angiver de arter eller slægter  

 inden for den pågældende orden, det er forbudt at holde (bilag 1) eller som  

 på anden  

 måde er omfattet af bekendtgørelsen (bilag 2).
 I bilagene er de omfattede  

 arter angivet enten ved deres specifikke artsnavn, eller som del af en gruppe  

 ("alle arter" eller "alle arter inden for den pågældende  

 orden,  

 undtagen ..........").
