 Skatteministeriet har på baggrund af en henvendelse fra Industrirådet om  

 momsberegningen ved industriens brug af ikke-momsregistrerede  

 spildevandsanlæg truffet afgørelse om, at offentlige spildevandsanlæg fra den  

 1. januar 1989 er omfattet af pligten til registrering efter momslovens § 3,  

 stk. 1, punkt c, om offentlige forsyningsvirksomheder.
 Baggrunden for afgørelsen er loven om betalingsregler for  

 spildevandsanlæg, der blev vedtaget den 23. december 1987. Loven bygger på  

 det hovedprincip, at spildevandsafledning eller kloakforsyning er en  

 forsyningsvirksomhed, der finansieres af brugerne.
 Kommunalbestyrelsens pligt til at yde tilskud til offentlige  

 spildevandsanlæg er ophævet fra den 1. januar 1988. For kommuner, der  

 allerede har budgetteret med at yde tilskud i 1988, ophæves nævnte  

 forpligtelse fra den 1. januar 1989.
