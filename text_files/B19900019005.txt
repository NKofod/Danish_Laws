 I medfør af § 15, § 29, stk. 2 og § 33 i lov om boliger for ældre og  

 personer med handicap, jf. lovbekendtgørelse nr. 600 af 7. oktober 1988, som  

 ændret ved lov nr. 163 af 15. marts 1989 og lov nr. 843 af 20. december 1989,  

 fastsættes følgende:
Reglernes anvendelsesområde § 1.  Bekendtgørelsen finder anvendelse på  

 ældreboliger, som en kommune, et almennyttigt boligselskab, en selvejende  

 institution eller en pensionskasse etablerer som bygherre eller driftsherre  

 med støtte efter lov om boliger for ældre og personer med handicap.
 Stk. 2.  For ældreboliger tilhørende almennyttige  

 boligselskaber gælder alene bestemmelserne i §§ 2-6, stk. 1-3, §§ 18-21 samt  

 §§ 23- 24. Herudover gælder reglerne om almennyttig boligvirksomhed.
Etablering af ældreboliger § 2.  Anskaffelsessummen for byggeriets enkelte  

 bestanddele - grundudgifter, håndværkerudgifter og omkostninger - skal hver  

 især være rimelige i forhold til byggeriets udformning og indhold m.v.
 Stk. 2.  Udgiftterne til arkitekt- og ingeniørhonorarer  

 samt byggesagshonorarer og bestyrelsesudgifter fastsættes efter samme  

 retningslinier, som gælder for almennyttigt boligbyggeri i henhold til lov om  

 boligbyggeri og de i medfør heraf udstedte bekendtgørelser, cirkulærer,  

 vejledninger m.v.
 Stk. 3.  Ved om- og tilbygninger skal bygherren  

 foranledige, at der foretages bygningsgennemgang samt udfærdiges en rapport  

 herom, inden kommunalbestyrelsen meddeler tilsagn om støtte.
 Stk. 4.  Ved ombygninger påser kommunalbestyrelsen, at  

 ombygningen er så gennemgribende, at boligerne bliver væsentligt bedre egnede  

 for ældre og personer med handicap.
 § 3.  Byggearbejder skal udføres til fast pris for den  

 del af arbejdet, der udføres inden 12 måneder fra tilbudsdagen.
 Stk. 2.  Udbydes arbejderne i fagentreprise, skal  

 fagentrepriserne afleveres samtidigt, når samtlige fagentreprenørers arbejder  

 er fuldført.
§ 4.  Kommunalbestyrelsen meddeler skriftligt tilsagn  

 til bygherren af ældreboligerne.
Byggeriet må som hovedregel ikke forinden  

 udbydes i licitation.
 Stk. 2.  Ved ældreboliger, der tilhører et almennyttigt  

 boligselskab, sender kommunalbestyrelsen en kopi af tilsagnet til  

 Boligselskabernes Landsbyggefond.
 Stk. 3.  Kommunalbestyrelsen kan beslutte, at et til  

 formålet udarbejdet skema udvisende udgifterne ved byggeriet skal anvendes  

 forud for meddelelse af tilsagn efter stk. 1, for godkendelse efter § 5, stk.  

 1, eller for godkendelse af byggeregnskabet.
 § 5.  Byggearbejderne må ikke påbegyndes, før  

 licitation har været afholdt, og kommunalbestyrelsen skriftligt har godkendt  

 projektet.
 Stk. 2.  Kommunalbestyrelsen påser forinden godkendelse,  

 at reglerne om vinterbyggeri, pris og tid, udbud, ansvar, kvalitetssikring og  

 brug af beton er overholdt.
Stk. 3.  Kommunalbestyrelsen sender en kopi af  

 godkendelsesskrivelsen til det af bygherren anviste  

 realkreditinstitut/KommuneKredit.
Ved ældreboliger tilhørende et almennyttigt  

 boligselskab underretter kommunalbestyrelsen tillige Boligselskabernes  

 Landsbyggefond.
Stk. 4.  Kommunalbestyrelsen meddeler samtidigt  

 Byggeskadefonden de for fondens virksomhed nødvendige oplysninger, herunder  

 det forventede tidspunkt for byggeriets aflevering samt størrelsen af  

 bidraget til fonden.
Oplysningerne skal indsendes til fonden samt til Bygge-  

 og Boligstyrelsen på det af styrelsen til formålet udarbejdede skema.
Når  

 byggeriet er afleveret, oplyser kommunalbestyrelsen fonden om den faktiske  

 afleveringsdato.
Stk. 5.  Det kommunale lån udbetales i forbindelse med  

 grund- eller ejendomskøb samt med byggeriets projektering og udførelse.  

 Tilhører ældreboligerne ikke en kommune, er det en betingelse for lånets  

 udbetaling, at der er tinglyst anmærkningsfrit pantebrev for lånebeløbet i  

 ejendommen.
Lånet kan dog udbetales inden tinglysning af anmærkningsfrit  

 pantebrev, såfremt et pengeinstitut giver tidsubestemt garanti eller  

 indeståelse for, at det udbetalte beløb vil blive tilbagebetalt, hvis der  

 ikke efterfølgende kan tinglyses et anmærkningsfrit pantebrev.
 § 6.  Kommunalbestyrelsen påser, at der ikke godkendes  

 en højere anskaffelsessum, end § 1, stk. 4, i Boligministeriets  

 bekendtgørelse nr. 14 af 7. januar 1988 (rammebeløbsbekendtgørelsen) giver  

 mulighed for.
Stk. 2.  Når kommunalbestyrelsen har godkendt den  

 endelige anskaffelsessum for byggeriet, orienterer kommunalbestyrelsen det af  

 bygherren anviste realkreditinstitut/KommuneKredit om størrelsen af den efter  

 stk. 1 endelige godkendte anskaffelsessum.
Tilhører ældreboligerne et  

 almennyttigt boligselskab underrettes tillige Boligselskabernes  

 Landsbyggefond.
 Stk. 3.  Kommunalbestyrelsen indberetter til Bygge- og  

 Boligstyrelsen de tilfælde, hvor den i henhold til § 1, stk. 4, i  

 Boligministeriets bekendtgørelse nr. 14 af 7. januar 1988 har godkendt  

 merudgifter til gennemførte »særlige« vinterforanstatninger.
 Stk. 4.  Ved revision af byggeregnskabet gælder  

 bestemmelserne i § 11, stk. 1-4.
 § 7.  Bestemmelsen i § 1, stk. 3, i Boligstyrelsens  

 bekendtgørelse nr. 365 af 24. juni 1988 om forhåndslån finder tilsvarende  

 anvendelse på lån på indeksvilkår, som en kommune optager i KommuneKredit.
Lejefastsættelse, budgetlægning,  

 regnskabsaflæggelse og revision § 8.  Lejen skal fastsættes således, at den sammen med  

 bebyggelsens øvrige indtægter giver mulighed for at afholde de udgifter, der  

 er forbundet med driften, herunder passende henlæggelser til fornyelser og  

 afvikling af opsamlet driftsunderskud.
 Stk. 2.  Der skal årligt henlægges passende beløb til:
Stk. 3.  Eventuelle opsamlede driftsunderskud skal  

 normalt afvikles over højst 3 år.
Underskud, der overstiger een måneds  

 bruttolejeindtægt, og som er forårsaget af udlejningsvanskeligheder, kan dog  

 afvikles over højst 5-10 år, såfremt aktuelle eller forventede  

 udlejningsvanskeligheder må antages at vanskeliggøre en hurtigere afvikling.
 Stk. 4.  Lejen skal fordeles på boligerne under hensyn  

 til disses indbyrdes værdi.
 Stk. 5.  Driftsbudgettet skal udarbejdes så betids, at  

 eventuelle lejeforhøjelser kan træde i kraft ved regnskabsårets begyndelse.
 Stk. 6.  Ved den første udlejning af ældreboligerne kan  

 lejen fastsættes foreløbigt, således at der ved udlejningen tages forbehold  

 om en senere lejeregulering, når den samlede anskaffelsesum er opgjort og den  

 endelige finansiering afsluttet.
 Stk. 7.  Kommunalbestyrelsen kan bestemme, at  

 driftsbudgettet og regnskabet skal udfærdiges i overenstemmelse med en  

 bestemt kontoplan, og/eller et bestemt regnskabsskema skal anvendes.
 Stk. 8.  Kommunalbestyrelsen kan bestemme, at der skal  

 indsendes et driftsbudget samtidig med varslingen af eventuelle  

 lejeforhøjelser.
 § 9.  Regnskabsåret fastsættes af kommunalbestyrelsen.
Stk. 2.  Den årlige lejeregulering foretages med  

 virkning fra regnskabsårets begyndelse.
Lejeforhøjelser kan gennemføres med 3  

 måneders varsel eller 1 måneds varsel, såfremt der i lejeaftalen er taget  

 forbehold herom over for den enkelte boligtager.
Varslingsskrivelsen skal  

 indeholde oplysninger om forhøjelsens størrelse, dens beregning samt grunden  

 til forhøjelsen.
Opfylder varslingsskrivelsen ikke disse krav, er den  

 ugyldig.
Forhøjelsen som følge af forbedringer og lignende kan først varsles  

 til ikrafttræden fra det tidspunkt, forbedringen tages i brug.
Ejeren af  

 ældreboligerne må tage nødvendige forbehold om kommunalbestyrelsens  

 godkendelse.
 § 10.  Regnskab tillige med årsberetning, revisors  

 beretning og udskrift af revisonsprotokol samt eventuelt spørgeskema  

 indsendes af ejerne af ældreboligerne til kommunalbestyrelsen, jf. § 14.
Stk. 2.  I tilslutning til regnskabet afgiver ejeren af  

 ældreboligerne en årsberetning, hvori der nærmere redegøres for den  

 økonomiske udvikling i regnskabsåret samt for forhold, som revisor måtte have  

 påtalt ved revisionen.
Herudover redegøres for eventuelle særlige økonomiske  

 problemer i bebyggelsen samt for de foranstaltninger, der er eller påtænkes  

 iværksat til løsning af problemerne.
Endvidere udfylder ejer og revisor et  

 spørgeskema om ældreboligernes drifts- og regnskabsforhold, såfremt  

 kommunalbestyrelsen har truffet bestemmelse herom.
§ 11.  Ejes ældreboligerne af en selvejende  

 institution eller en pensionskasse, revideres regnskabet af en  

 statsautoriseret eller registreret revisor efter kommunalbestyrelsens nærmere  

 bestemmelse.
Revisionen skal foretages i overensstemmelse med Boligstyrelsens  

 bekendtgørelse nr. 694 af 18. november 1988 om revision af regnskaber for  

 ældreboliger, der tilhører en selvejende institution eller en pensionskasse  

 (revisionsbekendtgørelsen).
 Stk. 2.  For kommunalt ejede ældreboliger gælder de i  

 lovgivningen for kommunernes styring fastsatte regler for revision af  

 kommunernes virksomhed.
 Stk. 3.  Revision skal foretages i overensstemmelse med  

 god offentlig revisionsskik.
 Stk. 4.  Revisor har adgang til at efterse alt  

 regnskabsmateriale og alle beholdninger og har krav på at få de oplysninger  

 og den bistand, som anses for nødvendig for udførelsen af hvervet.
Stk. 5.  Revisor skal føre en revisonsprotokol.
Ejeren  

 af ældreboligerne skal nøje gennemgå protokollen.
Kommunalbestyrelsens tilsyn § 12.  Kommunalbestyrelsen fører tilsyn med de  

 ældreboliger, der er beliggende i kommunen.
 § 13.  Kommunalbestyrelsen påser, at de i § 11, stk.  

 1-2, nævnte ældreboliger udgør en selvstændig økonomisk enhed, der  

 udelukkende kan behæftes og forpligtes af forhold, der vedrører de  

 ældreboliger, som tilsagnet vedrører.
 Stk. 2.  Etableres ældreboligerne af en af de i § 11,  

 stk. 1, nævnte bygherrer, skal kommunalbestyrelsen påse, at der stiftes en  

 selvejende institution med henblik på at etablere og drive de ældreboliger,  

 tilsagnet vedrører.
 Stk. 3.  Kommunalbestyrelsen godkender vedtægter og  

 ændringer i disse for de i § 11, stk. 1, nævnte ældreboliger.
§ 14.  Kommunalbestyrelsen skal hvert år godkende  

 ejendommens regnskab, herunder nøje vurdere, om ældreboligernes drift og  

 økonomi opfylder de herom gældende regler.
Kommunalbestyrelsen påser  

 herunder, at der er balance mellem udgifter og indtægter, at et eventuelt  

 opsamlet underskud afvikles som anført i § 8, stk. 3, at der foretages  

 henlæggelser og afskrivninger i nødvendigt omfang, og at  

 henlæggelsesmidlernes anvendelse ikke giver anledning til kritik.
 Stk. 2.  Har revisor fremsat kritiske bemærkninger til  

 regnskabet eller forretningsgangen, eller finder kommunalbestyrelsen, at der  

 i øvrigt er grundlag for kritik, kan kommunalbestyrelsen pålægge ejeren af  

 ældreboligerne at foretage de nødvendige foranstaltninger.  

 Kommunalbestyrelsen kan pålægge ejeren, at der søges rejst erstatningskrav  

 over for bestyrelsen, forretningsføreren, bestyrelsesmedlemmer eller andre,  

 der har påført institutionen tab som følge af kritisable dispositioner eller  

 udvist forsømmelighed.
 Stk. 3.  Kommunalbestyrelsen kan udpege en revisor til  

 for ældreboliginstitutionens regning at foretage fornyet revision af  

 regnskaberne.
Stk. 4.  Kommunalbestyrelsen kan til sikring af  

 ældreboligernes forsvarlige drift og administration træffe de  

 foranstaltninger, som den finder nødvendige.
Kommunalbestyrelsen kan herunder  

 udpege en forretningsfører til midlertidigt at overtage institutionens  

 administration.
 Stk. 5.  Kommunalbestyrelsen træffer den endelige  

 administrative afgørelse efter stk. 1-4.
 Stk. 6.  Kommunalbestyrelsen påser, at ejeren af  

 ældreboligerne hvert år inden 6 måneder efter regnskabsårets slutning  

 indsender regnskab m.v. for ældreboligerne i overensstemmelse med reglerne i  

 § 10.
§ 15.  Kommunalbestyrelsen godkender den foreløbige  

 leje ved en ældreboligbebyggelses ibrugtagelse, den endelige leje samt  

 forhøjelser som følge af udførte forbedringer eller ombygninger.
Ejeren af  

 ældreboligerne indsender ansøgning om godkendelse af lejen til  

 kommunalbestyrelsen senest samtidig med, at udlejningen påbegyndes, eller  

 forhøjelse af lejen, som omhandlet i 1. punktum, varsles.
Kommunalbestyrelsen  

 træffer den endelige administrative afgørelse herom.
§ 16.  Forinden iværksættelse af forbedringsarbejder,  

 om- og tilbygningsarbejder, der skal finansieres ved låneoptagelse, skal  

 kommunalbestyrelsens godkendelse foreligge.
Ejeren af ældreboligerne  

 indsender ansøgning herom til kommunalbestyrelsen tillige med redegørelse for  

 arbejdernes finansiering og den nødvendige lejeforhøjelse.  

 Kommunalbestyrelsen træffer den endelige administrative afgørelse.
§ 17.  Kommunalbestyrelsen påser, at ejendommens  

 vedligeholdelsestilstand er forsvarlig, og at den bevarer karakteren af  

 ældreboligbebyggelse.
Kommunalbestyrelsen kan påbyde udførelse af nødvendige  

 vedligeholdelsesarbejder.
 § 18.  Kommunalbestyrelsen påser, at anvisningen til  

 ældreboliger sker efter retningslinier, der tager hensyn til den berettigede  

 personkreds.
 Stk. 2.  Træffer kommunalbestyrelsen beslutning om at  

 overlade anvisningsretten til ejeren af ældreboligerne, kan  

 kommunalbestyrelsen fastsætte generelle forskrifter for, hvorledes ejeren  

 skal udøve anvisningsretten.
 Stk. 3.  Kommunalbestyrelsen træffer den endelige  

 administrative afgørelse vedrørende anvisning til ældreboliger.
§ 19.  Ejeren af ældreboligerne skal på forlangende  

 give kommunalbestyrelsen enhver oplysning til belysning af, om ældreboliger  

 ledes og drives i overensstemmelse med bestemmelserne i ældreboligloven,  

 regler udfærdiget i medfør heraf samt eventuelle vedtægter.
Ejeren skal  

 endvidere give Byggeskadefonden enhver oplysning, der er nødvendig for  

 fondens administration.
 § 20.  Kommunalbestyrelsen er bemyndiget til at  

 meddele og ophæve prohibitivpåtegninger på værdipapirer, som tilhører  

 ejendommen.
Kongeriget Danmarks Hypotekbank og  

 Finansforvaltning § 21.  Hypotekbanken kan meddele samtykke til, at  

 statslån eller statsgaranterede lån rykker for optagelse af realkreditlån til  

 finansiering af forbedrings- og ombygningsarbejder (om- og tilbygningslån),  

 når arbejdernes udførelse er godkendt af kommunalbestyrelsen, og denne har  

 vedstået en eventuel kommunal garanti eller regaranti.
 Stk. 2.  Hypotekbanken afgør, hvorvidt og i hvilket  

 omfang tilkendte eller aftalte ekspropriationserstatninger kan tillades  

 udbetalt til ejendommen eller vil være at indbetale som ekstraordinære afdrag  

 på statslån, statsgaranterede lån eller foranstående lån.
 Stk. 3.  Hypotekbanken afgør, hvorvidt og i hvilket  

 omfang ekstaordinært afdrag skal ydes på statslånet, statsgaranterede lån  

 eller foranstående lån i tilfælde af afståelse af en del af ejendommen.
Stk. 4.  Hypotekbankens afgørelse i henhold til dette  

 kapitel kan indbringes for Bygge- og Boligstyrelsen Likvidation § 22.  Likvidation foretages af en lividator udpeget  

 af kommunalbestyrelsen.
Stk. 2.  Ved likvidation af ejendommen anvendes de  

 fremkomne midler i første række til betaling af gæld.
Kommunalbestyrelsen  

 bestemmer efter indstilling fra likvidationsboet anvendelsen af overskydende  

 beløb.
Ikrafttrædelse § 23.  Reglerne i denne bekendtgørelse gælder uanset  

 modstående bestemmelser i vedtægter, fundats eller lignende for  

 ældreboligerne.
 § 24.  Bekendtgørelsen træder ikraft den 31. marts  

 1990 og har virkning fra den 1. januar 1990.
 Stk. 2.  Samtidig med denne bekendtgørelses ikrafttræden  

 ophæves bekendtgørelse nr. 693 af 18. november 1988 om administration af  

 ældreboliger, jf. dog stk. 3.
 Stk. 3.  Bekendtgørelse nr. 693 af 18. november 1988 om  

 administration af ældreboliger finder dog anvendelse for ældreboliger,  

 hvortil kommunalbestyrelsen har meddelt tilsagn om støtte inden den 1. januar  

 1990.
