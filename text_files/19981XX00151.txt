Skriftlig fremsættelse (3. december  

 1998) Erhvervsministeren Herved tillader jeg mig for Folketinget at  

 fremsætte:
 Forslag til lov om ændring af lov om  

 betalingskort m.v. (Opkrævning af gebyr for betalingstransaktioner i  

 den ikke-fysiske handel, regler om Konkurrencestyrelsens mulighed for at  

 gribe ind over for urimelige priser og avancer, revisionsklausul, hvorefter §  

 20 i efteråret 2001 skal tages op til revision).
(Lovforslag nr.
L 129).
Lovforslaget er et resultat af langvarige  

 drøftelser mellem forskellige interessenter om muligheden for at kunne  

 benytte Dankortet og de fleste andre kort, der anvendes af danskere i  

 Danmark, til betalinger i forbindelse med Internethandel m.v.
Lovforslaget  

 indeholder to hovedelementer.
For det første er der indført en sondring i  

 lovens ' 20 mellem fysisk handel, med traditionel anvendelse af  

 betalingskort - og al anden handel.
Med lovændringen bliver det muligt  

 for kortudsteder i forbindelse med al anden handel at opkræve gebyr hos  

 betalingsmodtageren for drift og udvikling af betalingssystemer.
 Denne del af lovforslaget har til formål at sikre,  

 at de fordele, der er forbundet med elektronisk handel, kan komme det danske  

 samfund til gode her og nu.
Handel via Internettet har i dag et langt mindre omfang i  

 Danmark end i andre lande.
En af årsagerne til, at Danmark på  

 dette område er bagefter udviklingen i andre lande, er udformningen af  

 den nugældende ' 20 i betalingskortloven.
Efter denne bestemmelse  

 må omkostningerne ved driften af et betalingskortsystem ikke  

 pålægges betalingsmodtagerne, det vil sige forretningerne.
Det  

 har betydet, at Dankortet, der er så langt det mest udbredte  

 betalingskort i Danmark, ikke anvendes til betalinger via Internettet.
Bestemmelsen var velbegrundet, da den blev indført  

 i  1984. På det tidspunkt ønskede man at fremme udviklingen af  

 pengeinstitutternes Dankort-system, som kunne finansieres gennem de  

 besparelser, pengeinstitutterne samtidig opnåede.
Betalingskortlovens  

' 20 har  

 således i høj grad medvirket til den helt dominerende stilling,  

 Dankortet har opnået som betalingskort i Danmark.
I dag er Dankortet udbredt til næsten alle  

 husstande, og Dankortet kan anvendes i langt de fleste forretninger.
Der er  

 således ikke længere besparelser at opnå for  

 pengeinstitutterne, som kan finansiere en videreudvikling af systemet, f.eks.  

 til brug for elektronisk handel.
Betalingskortlovens ' 20 stiller sig derfor i dag  

 hindrende i vejen for en videreudvikling af Dankortsystemet eller udviklingen  

 af nye betalingskortsystemer til brug for de nye handelsformer, som derfor  

 ikke bliver stillet til rådighed for forbrugere og danske virksomheder  

 i samme omfang som i udlandet.
Ved at det nu bliver muligt for kortudstederne at  

 opkræve gebyrer fra betalingsmodtagerne i forbindelse med de nye  

 handelsformer, f.eks. handel via Internettet, er der åbnet op for, at  

 Dankortet og andre betalingskortsystemer kan anvendes som betalingsmiddel  

 på Internettet.
Hermed er der skabt forudsætninger for, at der  

 også i Danmark kan komme gang i internethandel og andre nye  

 handelsformer til gavn for forbrugerne og dansk erhvervsliv.
Betalingsmodtagerne vil kunne afkræve  

 kortindehaveren, det vil sige kunden, et gebyr, der svarer til det gebyr,  

 betalingsmodtageren selv betaler til kortudstederen.
Det er dog en  

 forudsætning, at kunden udtrykkeligt bliver gjort opmærksom  

 herpå i forvejen.
Herved vil omkostningerne ved forskellige  

 betalingsmåder blive mere synlige, og dette vil styrke konkurrencen om  

 betalingsformidling.
 Ved overgangen fra et reguleret, monopolpræget  

 marked til et frit, konkurrencepræget marked, er det fundet  

 hensigtsmæssigt at indføre regler, der sikrer, at der i  

 overgangsfasen ikke bliver opkrævet urimelige gebyrer.
Der er i ' 20 a indført en bestemmelse, der giver en  

 udvidet mulighed for at gribe ind over for alle aktører, der  

 måtte opkræve urimelige vederlag og gebyrer.
Bestemmelsen  

 må anses for nødvendig, indtil der er skabt fuld og reel  

 konkurrence på betalingskortmarkedet.
Det er fundet hensigtsmæssigt at placere både  

 tilsynet efter ' 20 og indgrebsbeføjelsen efter  ' 20 a hos  

 Konkurrencestyrelsen med Konkurrenceankenævnet som rekursinstans.
I  

 forbindelse med tilsynet skal Konkurrencestyrelsen én gang om  

 året udarbejde en rapport til erhvervsministeren om udviklingen i  

 vilkår og priser på betalingskortmarkedet.
 Med ændringen af ' 20 er der således  

 skabt basis for en udvikling af internethandel og andre nye handelsformer i  

 Danmark, men indtil videre vil det fortsat gælde, at der ikke kan  

 pålægges forretningerne gebyrer ved anvendelse af betalingskort i  

 forbindelse med traditionel fysisk handel.
 Det er imidlertid samfundsøkonomisk mest  

 hensigtsmæssigt på sigt at stræbe mod en situation, hvor  

 forholdene på betalingskortmarkedet lige som på andre  

 områder bestemmes af aktiv og virksom konkurrence.
 Det andet hovedelement i loven er derfor en  

 revisionsklausul, hvorefter ' 20 skal revideres senest 1. november 2001.
Det følger af bemærkningerne til  

 revisionsbestemmelsen, at hvis de fulde forudsætninger for reel  

 konkurrence er til stede, når loven skal revideres, så vil  

 ' 20 være overflødig, også for så vidt  

 angår den almindelige fysiske handel.
I bemærkningerne er der  

 givet en udførlig opregning af, hvilke forudsætninger for reel  

 konkurrence der skal være til stede for at ophæve ' 20. Det er  

 forventningen, at der kan skabes de nødvendige forudsætninger i  

 perioden frem til efteråret 2001.
Der nedsættes et panel af væsentlige  

 interessenter på området.
Det anses for at være  

 hensigtsmæssigt, at centrale interessenter dels giver deres vurdering  

 af de indhøstede erfaringer med den opdelte ' 20, dels på grundlag  

 af de indhøstede erfaringer drøfter de tekniske,  

 konkurrenceretlige og øvrige problemstillinger, som skal løses  

 med henblik på  at skabe fuld og reel konkurrence på markedet.
Panelets hovedopgave bliver at følge udviklingen og  

 give deres vurdering af, om forudsætningerne for fuld konkurrence er  

 til stede.
Disse drøftelser kan bl.a. ske på baggrund af  

 Konkurrencestyrelsens årlige rapport til erhvervsministeren.
Panelet  

 vil således indgå i den samlede vurdering af  

 konkurrencesituationen på betalingskortmarkedet, når loven skal  

 revideres.
 Idet jeg i øvrigt henviser til lovforslagets  

 bemærkninger, skal jeg anbefale forslaget til Folketingets velvillige  

 behandling.
