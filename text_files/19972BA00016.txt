Nr BSF 16 Forslag til folketingsbeslutning om afskaffelse af modersmålsundervisning  

 i den danske folkeskole Fremsat af Tom Behnke (FP) Kim Behnke (FP) Thorkild B.
Fransgaard (FP)  

 Kirsten Jacobsen (FP) den 2. april 1998 Folketinget opfordrer regeringen til at fremsætte lovforslag, der sikrer,  

 at al offentlig støtte til modersmålsundervisning i folkeskolen stoppes.
Bemærkninger til forslaget Beslutningsforslaget er en uændret genfremsættelse af beslutningsforslag  

 nr.
B 27, folketingsåret 1997-98, 1. samling, jf.
Folketingstidende 1997-98,  

 1. samling, Folketingets forhandlinger s. 840 og Tillæg A s. 1081-1083.
Beslutningsforslaget har tidligere været fremsat som beslutningsforslag  

 nr.
B 91 i folketingsåret 1994-95, jf.
Folketingstidende, Folketingets  

 forhandlinger side 3969, 4400 og 6341, Tillæg A side 2550 og Tillæg B side  

 787 og er en delvis genfremsættelse af beslutningsforslag nr.
B 65 fra  

 folketingsåret 1996-97, jf.
Folketingstidende, Folketingets forhandlinger  

 side 1897, tillæg A side 1985 og 1983.
Folkeskolelovgivningen forpligter kommunerne til at tilbyde  

 fremmedsprogede/tosprogede elever modersmålsundervisning.
Denne forpligtelse  

 er en urimelig skatteyderfinansieret byrde, som tilmed har en indirekte  

 forringende indvirkning i folkeskolen.
Forslagsstillerne har tidligere fremsat forslag om, at det skulle være op  

 til kommunerne selv at bestemme, i hvor høj grad de skulle tilbyde  

 modersmålsundervisning.
Mange kommuner havde igennem længere tid givet udtryk  

 for at være utilfredse med at skulle tilbyde modersmålsundervisning.  

 Hensigten med forslagene var derfor en forventning om, at det i det mindste  

 ville begrænse modersmålsundervisningen, fordi kommunerne simpelt hen ikke  

 kunne se rimeligheden i forpligtelsen.
Da der ikke var flertal for at fritage kommunerne for forpligtelsen til at  

 tilbyde modersmålsundervisning af fremmedsprogede/tosprogede børn, fremsættes  

 der nu forslag om helt at afskaffe offentligt finansieret  

 modersmålsundervisning i folkeskolen.
Det skal ikke opfattes som et indgreb i  

 kommunernes ret til selvstyre.
Det er udtryk for, at modersmålsundervisningen  

 af fremmede elever alt for længe har belastet skatteyderne.
Det er på tide, at udgifterne justeres i forhold til samfundets reelle  

 behov.
Der er ikke længere råd til det hele.
Når en del af det danske  

 velfærdssystem bliver truet, må der omprioriteres.
Når for eksempel  

 sygehusene, plejehjemmene og folkeskolen fattes penge, skal de komme fra et  

 sted, hvor de gør mindre gavn.
Forslagsstillerne mener desuden, at modersmålsundervisningen har en  

 indirekte forringende indflydelse på folkeskolen generelt.  

 Modersmålsundervisningen sker på bekostning af danskundervisning.  

 »Undersøgelser har vist, at 80-90 procent af indvandrerbørnene ikke  

 taler ordentlig dansk, inden de begynder i skolen«, jf.
Berlingske  

 Tidende den 5. august 1997. Dårlige danskkundskaber er med til at sænke  

 niveauet i en lang række folkeskoleklasser.
Det er i høj grad et handicap for  

 elever og lærere.
Ser vi 10-15 år tilbage, var det en naturlig ting, at alle  

 kunne tale og forstå dansk, når de startede i første klasse.
Sådan er det  

 ikke i dag.
Her giver en del af børnene fremmøde uden at have et almindeligt  

 kendskab til dansk.
Det kommer til at præge de enkelte klasser, at en del af  

 eleverne først skal lære almindeligt dansk, før de kan tage fat på det  

 egentlige pensum.
Det må nødvendigvis sænke hele klassens niveau.
Fremmedsprogede børns danskkundskaber er ved skolestart alarmerende  

 dårlige.
Formanden for kommunernes undervisnings- og kulturudvalg,  

 miljøkonsulent S.E.
Hermansen udtaler: »Ud af 871 tosprogede børn,  

 hvoraf nogle faktisk ikke er tosprogede, men næsten kun taler deres eget  

 sprog, får 723 ekstra støtte i skolesystemet, og tallet har været stigende i  

 de senere år«, jf.
Kristeligt Dagblad den 30. januar 1996. Berlingske  

 Tidende orienterer den 21. februar 1996 om, at ud af tilmeldingerne til  

 børnehaveklasserne i Høje Tåstrup Kommune kan 23 ud af 25 tilmeldte tyrkiske  

 børn ikke tale dansk, når de starter i skolen efter sommerferie (af de godt  

 30.000 fremmedesprogede skolebørn i Danmark stammer knap en tredjedel fra  

 Tyrkiet).
Kommunerne er rystede over de manglende danskkundskaber, der øjensynligt  

 ikke er blevet bedre, selv om et stigende antal tosprogede børn tilbringer  

 dagen blandt danske børn inden skolestart. 18 procent af de  

 fremmedsprogede/tosprogede børn i Ishøj har gået i daginstitution, og i  

 kommunen vurderer man, at under halvdelen af dem kan tale dansk, når de  

 begynder i skolen, jf.
Jyllands-Posten den 23. september 1996.
Det viser, at størstedelen af disse fremmedsprogede børn i høj grad dyrker  

 deres modersmål i hjemmene og ofte på bekostning af de danskkundskaber, som  

 de burde være i besiddelse af ved skolestart, både for at kunne indlære  

 forskellige fag ud over dansk, men naturligvis også for ikke at stille de  

 dansksprogede elever ringere.
Som situationen er i dag, er de fremmedsprogede  

 elevers manglende danskkundskaber til meget stor og uacceptabel belastning  

 for klasseniveauet og for de enkelte elever.
Fortalere for modersmålsundervisning vil sikkert fastholde, at forslaget  

 om at afskaffe modersmålsundervisning negligerer internationale aftaler.
Det  

 gør det ikke.
Modersmålsundervisning anbefales kun af UNESCO og Europarådet.  

 Det fremgår af et EF-direktiv fra 1977, at medlemsstaterne skal træffe egnede  

 foranstaltninger.
Derfor er Danmark i sin gode ret til at mene, at  

 modersmålsundervisning kan finde sted som et privat initiativ, som  

 interesseorganisationer og forældre kunne varetage ganske udmærket.
 Det er forslagsstillernes holdning, at det er en misforståelse, at  

 folkeskolen overhovedet underviser i andet end de traditionelle fremmedsprog.
 Forslagsstillerne mener tilmed, at det er en udokumenteret påstand, når  

 sprogforskere, eksperter og interesseorganisationer udtaler sig om, at  

 modersmålsundervisning er vigtig for tillæring af dansk.
Forslagsstillerne mener ikke, at det er en offentlig opgave at undervise  

 flygtninge og indvandrere i deres respektive modersmål.
Det er og må være et  

 område, som forældrene, hvis de mener, det er vigtigt, kunne varetage,  

 eventuelt med hjælp fra frivillige og interesseorganisationer.
De økonomiske  

 ressourcer, der spares ved et stop for modersmålsundervisning, vil herefter  

 kunne bruges til at intensivere danskundervisningen for de fremmede børn i  

 folkeskolen, eventuelt ved rene fremmedsprogede klasser.
Skriftlig fremsættelse Tom Behnke (FP):
 Som ordfører for forslagsstillerne tillader jeg mig herved at fremsætte:
Forslag til folketingsbeslutning om afskaffelse af  

 modermålsundervisning i den danske folkeskole (Beslutningsforslag nr.
B 16).
 Jeg henviser i øvrigt til de bemærkninger, der ledsager forslaget, og  

 anbefaler det til Tingets velvillige behandling.
