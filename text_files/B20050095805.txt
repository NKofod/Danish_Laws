Bekendtgørelse  

 om oplysninger om udgifter til sagkyndig  

  

 bistand m.v. ved godtgørelse efter skatteforvaltningslovens  

  

 kapitel 19 I medfør af skatteforvaltningslovens § 58, jf. lovbekendtgørelse  

 nr. 758 af 2. august 2005, fastsættes:
§ 1.  

  

 For  

 at opnå godtgørelse af udgifter til sagkyndig bistand skal bistanden være  

 ydet  

 af advokat, statsautoriseret eller registreret revisor, en konsulent i  

 driftsøkonomi, jf. § 1 i lov om tilskud til jordbrugets  

 konsulentvirksomhed, et medlem af Foreningen Danske Revisorer eller af en  

 person, der kan ligestilles hermed.
For så vidt angår den sidste gruppe skal  

 den pågældende sagkyndige kunne dokumentere personlig uddannelse og praktisk  

 erfaring i behandlingen af skatte- eller afgiftssager.
 Stk. 2.  

  

 En  

 sagkyndig erklæring, hvortil udgifterne er godtgørelsesberettigede efter  

 skatteforvaltningslovens § 54, stk. 1, nr. 4, kan indhentes fra en  

 person, der ikke tilhører den kreds af sagkyndige, der er nævnt i  

 stk. 1.
§ 2.  

  

 Med  

 ansøgningen om omkostningsgodtgørelse skal der for hver instansbehandling,  

 for  

 hvilken der søges godtgørelse, følge en kopi af 1)  

 	  

 den afgørelse, som  

 den pågældende instans har truffet i skatte- eller afgiftssagen, 2)  

 	  

 udtalelsen fra den  

 administrative instans efter  


  

 skatteforvaltningslovens § 56  

 og 3)  

 	  

 den eller de regninger,  

 der søges godtgørelse for.
 Stk. 2.  

  

 Ved  

 acontoudbetalinger vedlægges kopi af stævning, ankestævning, klageskrivelse,  

 anmodning  

 om genoptagelse, jf. skatteforvaltningslovens § 55, stk. 1, nr. 3,  

 eller af myndighedernes underretning til skatteyderen m.v. i de tilfælde, der  

 er nævnt i skatteforvaltningslovens § 52, stk. 2, 1., 2. og 3. led,  

 og § 55, stk. 1, nr. 5.
Stk. 3.  

  

 Det er en  

 betingelse for at opnå omkostningsgodtgørelse, at regningen fra den  

 sagkyndige  

 er udarbejdet på grundlag af sædvanlig fakturering, som er stilet til den  

 godtgørelsesberettigede.
Regningen skal være delt op med hensyn til  

 størrelsen  

 af honoraret for arbejdet ved hver instans pr. klagepunkt og skal indeholde  

 oplysninger om anvendt antal timer pr. instans pr. klagepunkt (eventuelt  

 skønsmæssigt fordelt). Det skal desuden klart fremgå af regningen, hvilke  

 udgifter der er godtgørelsesberettigede, og hvilke der ikke er, jf. § 3.  

 Der skal tillige være en kort beskrivelse af det arbejde, som den sagkyndige  

 har udført ved hver instans, og om der er særlige forhold, som begrunder  

 honorarkravet.
Den sagkyndige attesterer rigtigheden af disse oplysninger ved  

 sin underskrift på ansøgningen, jf. § 5, stk. 1.
 Stk. 4.  

  

 Fører den  

 godtgørelsesberettigede selv sagen, kan der opnås omkostningsgodtgørelse for  

 de  

 udgifter, der er nævnt i skatteforvaltningslovens § 54, stk. 1, nr.  

 2-6, ved fremlæggelse af behørig dokumentation for disse udgifter ved hver  

 instans, jf. stk. 1 og 2. Der kan ikke opnås godtgørelse for  

 omkostninger,  

 der svarer til den pågældendes tidsforbrug, f.eks. udmålt som tabt  

 arbejdsfortjeneste.
§ 3.  

  

 Såfremt der i skatte- eller afgiftssagen tillige indgår spørgsmål, der ikke  

 er  

 omfattet af ordningen om omkostningsgodtgørelse, skal der foretages en  

 opdeling  

 af sagens udgifter.
Arbejdets omfang, tidsforbruget og eventuelt partens  

 økonomiske interesse vedrørende sagens forskellige spørgsmål vil kunne danne  

 udgangspunkt for udskillelse af de godtgørelsesberettigede udgifter.
§ 4.  

  

 Told- og skatteforvaltningen kan til brug for behandlingen af ansøgningen om  

 omkostningsgodtgørelse anmode den godtgørelsesberettigede eller den  

 sagkyndige  

 om yderligere oplysninger.
Tilsvarende kan told- og skatteforvaltningen i  

 tvivlstilfælde indhente supplerende udtalelser m.v. fra de administrative  

 klageinstanser.
 § 5.  

  

 Til  

 brug for ansøgningen om omkostningsgodtgørelse skal den  

 godtgørelsesberettigede  

 indsende de oplysninger, som fremgår af told- og skatteforvaltningens  

 blanket,  

 jf. stk. 2. Ansøgningen skal være underskrevet af den  

 godtgørelsesberettigede og attesteret af en eventuel sagkyndig, jf. § 2,  

 stk. 3.
Stk. 2.  

  

 En  

 ansøgningsblanket kan rekvireres hos told- og skatteforvaltningen og ligger  

 på  

 told- og skatteforvaltningens hjemmeside på Internettet.
Ansøgningen  

 indsendes  

 til told- og skatteforvaltningen.
Stk. 3.  

  

 Hvis en  

 anden er blevet bemyndiget til at modtage omkostningsgodtgørelse, skal den  

 godtgørelsesberettigede  

 fremlægge dokumentation herfor.
Hvis kravet på omkostningsgodtgørelse er  

 overdraget til den sagkyndige, herunder pantsat, jf. skatteforvaltningslovens  

 § 52, stk. 5, skal dette fremgå af ansøgningen.
 Stk. 4.  

  

 Såfremt der er mulighed herfor,  

 kan den godtgørelsesberettigede indsende ansøgningen med bilag digitalt.  

 Underskrifterne på ansøgningen skal da afgives ved digital signatur.
 § 6.  

  

 Oplysningerne til brug for opgørelse af omkostningsgodtgørelse efter  

 skatteforvaltningslovens kapitel 19 gives under strafansvar efter  

 skatteforvaltningslovens § 60.
 § 7.  

  

 Bekendtgørelsen træder i kraft den 1. november 2005. Dog skal den udtalelse,  

 som er nævnt i § 2, stk. 1, nr. 2, kun vedlægges ansøgningen, hvis  

 skatte- eller afgiftssagen er blevet rejst ved klagemyndigheden den 10. juni  

 2002 eller senere.
 Stk. 2.  

  

 De  

 oplysninger, som told- og skatteforvaltningen kan indhente efter denne  

 bekendtgørelse, kan  i det omfang de forefindes  også indhentes  

 til brug for  

 behandlingen af ansøgninger, som ikke er omfattet af stk. 1, hvor  

 godtgørelsesspørgsmålet ikke er endelig afgjort inden den 17. januar 2002  

 efter  

 de tidligere gældende regler i skattestyrelseslovens kapitel 3 A, jf.  

 lovbekendtgørelse nr. 859 af 13. september 2000.
 Stk. 3.  

  

 Samtidig  

 ophæves bekendtgørelse nr. 578 af 8. juli 2002 om oplysninger om udgifter til  

 sagkyndig bistand m.v. ved godtgørelse efter skattestyrelseslovens kapitel 3  

 A.
