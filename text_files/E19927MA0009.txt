Momsnævnet har været spurgt om fradragsret for moms af udgifter til  

 anskaffelse og drift af en skurby/containerby.
Skurbyen er opført af en række  

 specialfremstillede containere, der er opstillet på en byggeplads som  

 midlertidigt opholdssted for en virksomheds personale under udførelsen af et  

 større entreprenørprojekt.
Skurbyen består af mandskabsbygninger til ca. 150  

 medarbejdere.
Kabinerne er møbleret med senge, borde, stole, køkkenudstyr mv.  

 og indrettet med toilet, bad og køkken.
De er godkendt til helårsbeboelse.
Nævnet har truffet afgørelse om, at skurbyen ikke skal betragtes som bolig  

 i momslovens forstand, og at der derfor er fradragsret for moms af udgifter  

 til anskaffelse og drift af skurbyen.
Man har ved afgørelsen lægt vægt på, - at disponeringen af rummene ikke er sikker, men at medarbejderne kan  

 flyttes fra rum til rum afhængig af virksomhedens behov, - at der er tale om flytbare containere og ikke fast ejendom - at ingen medarbejdere har permanent adresse i skurbyen, men tværtimod  

 fast bopæl uden for denne, - at medarbejderne ikke benytter skurbyen i weekenden (medmindre de er på  

 arbejde), og - at arbejdets karakter nødvendiggør et sådan overnatningssted.
