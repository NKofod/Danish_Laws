Betænkning afgivet af Boligudvalget den  

 3. maj 2001 Betænkning over Forslag til folketingsbeslutning om  

 skattebegunstiget opsparing til boligformål [af Gyda Kongsted (V) og John Vinther (KF)  

 m.fl.] 1. Udvalgsarbejdet Beslutningsforslaget blev fremsat den 30. januar 2001 og  

 var til 1. behandling den 28. marts 2001. Beslutningsforslaget blev efter 1.  

 behandling henvist til behandling i Boligudvalget.
Møder Udvalget har behandlet beslutningsforslaget i 2  

 møder.
2. Indstillinger og politiske bemærkninger Et flertal i udvalget (V, KF, DF, CD, KRF og  

 Kirsten Jacobsen (UP)) indstiller beslutningsforslaget til vedtagelse  

 uændret.
 En del af flertallet (V, KF, CD og KRF) finder det  

 beklageligt, at regeringen ikke har kunnet støtte  

 nærværende beslutningsforslag om en genindførelse af en  

 skattebegunstiget opsparing til boligformål.
 Disse partier vil gerne præcisere, at  

 beslutningsforslaget helt konkret er tiltænkt som en helt  

 nødvendig hjælp til førstegangskøbere; det vil  

 sige typisk unge familier, der i dag ikke har mange chancer for at spare op  

 til egen og større bolig ved f.eks. familieforøgelser, fordi  

 huspriserne stiger konstant.
 Da boligmarkedet rent prismæssigt er eksploderet,  

 således at det i dag vil være billigere at bygge egen bolig frem  

 for at købe en brugt bolig på markedet, der derefter vil skulle  

 bygges om for at kunne imødekomme de unges krav, er det de 4 partiers  

 klare opfattelse, at førstegangskøbere   hvilket vil sige unge  

 familier   vil vælge at bygge selv, hvis beslutningsforslaget  

 gennemføres, og dermed skabe flere boliger, der således kan  

 være med til at presse boligpriserne i nedadgående retning.
 De 4 partier vil endvidere gerne præcisere, at  

 beslutningsforslaget ikke er tænkt som en  

 ord-for-ord-genindførelse af ordningen, der blev ophævet af  

 regeringen i 1993. Det skal derfor præciseres, at incitamentet til  

 opsparing i dette tilfælde skal være et skattefrit renteafkast  

 på en opsparing på maks. kr. 200.000 med et maks. indskud pr.  

 år på kr. 30.000.
 Et mindretal i udvalget (S, SF, RV og EL)  

 indstiller beslutningsforslaget til forkastelse.
En del af mindretallet (SF) kan ikke støtte  

 beslutningsforslaget, idet det vil indebære en større  

 støtte til boliger, uden at der er udsigt til, at det vil gøre  

 boligerne væsentligt billigere for de fleste købere.
Så  

 længe der er et underskud af boliger, vil støtten, som den er  

 foreslået, blot betyde højere ejendomspriser.
Det er endvidere  

 meget sandsynligt, at ordningen fortrinsvis vil blive anvendt af personer,  

 der i forvejen har midler, som de så blot vil flytte over til en  

 skattebegunstiget opsparingsordning.  Det vil de boligejere, der i dag har  

 fået foræret værdistigninger, i høj grad kunne  

 udnytte, hvilket samlet vil betyde, at unge og nye boligejere vil få  

 det vanskeligere.
 Et reelt bidrag til tilvejebringelsen af lavere  

 boligudgifter forudsætter for det første, at der bygges flere  

 boliger og specielt almene boliger, og for det andet, at byggepriserne i  

 byggeerhvervet nedsættes, idet de befinder sig på et helt  

 unødvendigt højt niveau.
 Som beslutningsforslaget er formuleret, kan det  

 medføre, at pengene fosser ud af statskassen, uden at der opnås  

 nogen væsentlig nytteværdi.
 Demokratisk Folkeparti var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
En oversigt over Folketingets sammensætning er  

 optrykt i betænkningen.
Der gøres opmærksom på, at  

 et flertal eller et mindretal i udvalget ikke altid vil afspejle et  

 flertal/mindretal ved afstemning i Folketingssalen.
 Lissa Mathiasen (S) nfmd.  

  Henrik Sass Larsen (S)  

  René Skau Björnsson (S)  

  Lars Kramer Mikkelsen (S)  Thomas Adelskov (S)  

 Knud Erik Hansen (SF)  Annie Lunde Hansen (CD)  

  Niels Helveg Petersen (RV)  Keld Albrechtsen (EL)  

  Gyda Kongsted (V)  Erling Oxdam (V)  

  Karsten Nonbo (V) Kirsten Jacobsen (UP)  

  John Vinther (KF)  Pernille Sams (KF)  

  Egil Møller (DF)  

  Flemming Kofod-Svendsen (KRF) fmd.
 Demokratisk Folkeparti havde ikke medlemmer i udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Demokratisk Folkeparti (DMF) 1 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende B 101 Bilagsnr.
