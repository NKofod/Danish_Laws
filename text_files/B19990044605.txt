Bekendtgørelse om forskellige  

 rentesatser på studiegældsområdet I medfør af § 36, stk. 3, i lov om statens  

 uddannelsesstøtte, jf. lovbekendtgørelse nr. 558 af 31. juli  

 1998, samt § 1 a, stk. 2, og § 4, stk. 2, i lov om  

 statsgaranterede studielån, jf. lovbekendtgørelse nr. 951 af 16.  

 december 1998, fastsættes efter bemyndigelse:
 § 1. Misligholdte studielån, slutlån  

 og statslån forrentes med den til enhver tid fastsatte officielle  

 diskonto med et tillæg på 2 procentpoint p.a.
 § 2. Statsgaranterede studielån, som  

 overføres til Finansstyrelsen, forrentes med 4,0 pct. i perioden 1.  

 juli 1999 til 31. december 1999.
 § 3. Indfriede, misligholdte statsgaranterede  

 studielån forrentes med 5,5 pct. i perioden 1. juli 1999 til 31.  

 december 1999.
 § 4. Bekendtgørelsen træder i kraft den 1. juli  

 1999 og har virkning for renter, der påløber fra og med den 1.  

 juli 1999.
