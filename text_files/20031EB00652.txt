Beretning afgivet af Socialudvalget den 23. maj 2004 Beretning over Forslag til  

 folketingsbeslutning om ret til praktisk hjælp m.v. for personer mellem 18 og  

 65 år [af Villy Søvndal (SF) m.fl.] Indledning Udvalget afgav den 27. maj 2004 beretning over beslutningsforslaget.
Udvalgsarbejdet Beslutningsforslaget blev fremsat den 22. oktober 2003 og var  

 til 1. behandling den 18. november 2003. Beslutningsforslaget blev efter 1.  

 behandling henvist til behandling i Socialudvalget.
Møder Udvalget har behandlet beslutningsforslaget i 5 møder.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
De Samvirkende Invalideorganisationer, Eva Christensen, Horsens, og Scleroseforeningen.
Deputationer Endvidere har De Samvirkende Invalideorganisationer mundtligt  

 over for udvalget redegjort for deres holdning til beslutningsforslaget.
Spørgsmål Udvalget har stillet 22 spørgsmål til socialministeren til  

 skriftlig besvarelse, som denne har besvaret. 2 af udvalgets spørgsmål og  

 socialministerens svar herpå er optrykt som bilag 2 til beretningen.
3. Politiske bemærkninger Udvalget har noteret sig, at regeringen er enig i at sikre, at de mennesker, der  

 har brug for personlig hjælp og pleje, praktisk bistand til udførelse af  

 nødvendige opgaver i hjemmet og ledsagelse samt vedligeholdelse af fysiske  

 færdigheder, rent faktisk også får den hjælp, de har behov for, at der ikke i servicelovens § 77 er indsat nogen  

 minimums- eller maksimumsgrænse for det antal timer, der kan bevilges, -  

 at socialministeren i  

 særlig grad fremhæver formålsbestemmelsen i servicelovens § 67 og  

 kompensationsprincippet  

 som egentligt grundlag for at imødekomme den enkeltes behov, samt at indsatsen skal tage udgangspunkt i en helhedsvurdering  

 af forholdene for den enkelte.
 På den baggrund tilslutter udvalget sig socialministerens  

 forslag om, at Socialministeriet tager kontakt til De Samvirkende  

 Invalideorganisationer med henblik på en nærmere afdækning af  

 problemstillingen, blandt andet for at fremdrage eksempler fra forskellige  

 kommuner, der kan virke som inspiration, samt med henblik på at iværksætte  

 forsøg i nogle udvalgte kommuner med det formål at fremme en mere  

 helhedsorienteret og brugerfokuseret sagsbehandling.
 Udvalget anmoder socialministeren om at blive holdt løbende  

 orienteret om dette samarbejde.
P. u. v.  

  

 Tove Videbæk  

  

 formand Bilag 1 Oversigt over bilag vedrørende B 17 Bilagsnr.
Titel 1 Henvendelse af 17/2-04 fra De Samvirkende  

 Invalideorganisationer 2 Spm. 1 om kommentar til henvendelse af 17/2-04 fra De  

 Samvirkende Invalideorganisationer, til socialministeren 3 Spm. 2 om, hvilke henvendelser ministeren har modtaget  

 fra handicaporganisationer angående reglerne om  

 hjemmepleje/ledsageordning, til socialministeren Spm. 3, om hjælpeordning efter servicelovens § 77 kan  

 bevilges i alle tilfælde, til socialministeren Spm. 4, om en hjælpeordning kun kan bevilges, hvis  

 behovet overstiger et bestemt niveau, f.eks. 20, 40 eller 60 timer pr. uge,  

 til socialministeren Spm. 5 om, af hvilken bestemmelse i serviceloven det  

 fremgår, at man har krav på den hjælp, man har behov for, til  

 socialministeren Spm. 6 om bestemmelserne i servicelovens §§ 71-78 og 84,  

 til socialministeren Spm. 7, om regeringens princip om valgfrihed kommer til  

 udtryk i servicelovens §§ 71-78, til socialministeren Spm. 8, om det efter grundtakstmodellen er kommunen eller  

 amtet, der skal træffe beslutning om hjælp efter servicelovens § 77, til  

 socialministeren Spm. 9 om, hvilke andre bestemmelser end servicelovens §  

 77 der kan anvendes for personer med behov for hjælp i eget hjem, til  

 socialministeren Spm. 10 om, hvilke bestemmelser der anvendes i praksis  

 for personer i eget hjem med omfattende behov for hjælp, til socialministeren Spm. 11 om indhentelse af udtalelse fra Horsens Kommune,  

 Hillerød Kommune, Nørre Snede Kommune og Odense Kommune vedrørende afslag på  

 anerkendt behov for hjælp, til socialministeren Spm. 12, om der er nogen grænse for omfanget af praktisk  

 bistand, der kan bevilges efter servicelovens § 84, til socialministeren Spm. 13, om formen for dækning af et behov for hjælp har  

 betydning for, om modtageren bliver berettiget til bevilling efter  

 servicelovens § 84, til socialministeren Spm. 14 om, hvilke muligheder den enkelte bruger har,  

 hvis en ansøgning om hjælp ikke imødekommes, til socialministeren Spm. 15, om ministeren er enig i, at det aldrig har været  

 Folketingets mening, at behov for hjælp i en bestemt gruppe ikke skal kunne  

 imødekommes, til socialministeren Spm. 16, om ministeren mener, at kommunerne skal eller  

 bør være klar over Folketingets holdning til at imødekomme særlige  

 behov, til socialministeren Spm. 17, om ministeren er enig i, at den enkelte borger  

 har krav på hjælp, til socialministeren Spm. 18, om ministeren vil præcisere over for kommunerne,  

 hvad der er »borgernes ret og pligt«, til socialministeren Spm. 19 om, hvad ministeren vil foretage sig i de sager,  

 hvor flere brugere ikke har fået dækket merudgifter, sådan som de har ret  

 til, til socialministeren Spm. 20 om at indhente kommentar fra De Samvirkende  

 Invalideorganisationer og tre handicaporganisationer om sagerne om manglende  

 dækning af merudgifter, til socialministeren Spm. 21 om, hvordan ministeren vil sikre, at alle borgere  

 modtager hjælp i fornødent omfang, til socialministeren 4 Henvendelse af 27/2-04 fra Eva Christensen, Horsens 5 Spm. 22 om kommentar til artiklen »Idiotisk selvstyre« i  

 Politiken den 4. marts 2004, til socialministeren 6 Henvendelse af 15/3-04 fra Scleroseforeningen 7 Tidsplan over udvalgets behandling af  

 beslutningsforslaget 8 Svar på spm. 1 om kommentar til henvendelse af 17/2-04  

 fra De Samvirkende Invalideorganisationer, fra socialministeren Svar på spm. 21 om, hvordan ministeren vil sikre, at alle  

 borgere modtager hjælp i fornødent omfang, fra socialministeren 9 Svar på spm. 2 om, hvilke henvendelser ministeren har  

 modtaget fra handicaporganisationer angående reglerne om  

 hjemmepleje/ledsageordning,  

 fra socialministeren Svar på spm. 3, om hjælpeordning efter servicelovens § 77  

 kan bevilges i alle tilfælde, fra socialministeren Svar på spm. 4, om en hjælpeordning kun kan bevilges,  

 hvis behovet overstiger et bestemt niveau, f.eks. 20, 40 eller 60 timer pr.  

 uge, fra socialministeren Svar på spm. 5 om, af hvilken bestemmelse i serviceloven  

 det fremgår, at man har krav på den hjælp, man har behov for, fra  

 socialministeren Svar på spm. 6 om bestemmelserne i servicelovens §§ 71-78  

 og 84, fra socialministeren Svar på spm. 7, om regeringens princip om valgfrihed kommer  

 til udtryk i servicelovens §§ 71-78, fra socialministeren Svar på spm. 8, om det efter grundtakstmodellen er  

 kommunen eller amtet, der skal træffe beslutning om hjælp efter servicelovens  

 § 77, fra socialministeren Svar på spm. 9 om, hvilke andre bestemmelser end  

 servicelovens § der  

 kan anvendes for  

 personer med behov for hjælp i eget hjem, fra socialministeren Svar på spm. 10 om, hvilke bestemmelser der anvendes i  

 praksis for personer i eget hjem med omfattende behov for hjælp, fra  

 socialministeren Svar på spm. 11 om indhentelse af udtalelse fra Horsens  

 Kommune, Hillerød Kommune, Nørre Snede Kommune og Odense Kommune vedrrørende  

 afslag på anerkendt behov for hjælp, fra socialministeren Svar på spm. 12, om der er nogen grænse for omfanget  

 afpraktisk bistand, der kan bevilges efter servicelovens § 84, fra  

 socialministeren Svar på spm. 13, om formen for dækning af et behov for  

 hjælp har betydning for, om modtageren bliver berettiget til bevilling efter  

 servicelovens § 84, fra socialministeren Svar på spm. 14 om, hvilke muligheder den enkelte bruger  

 har, hvis en ansøgning om hjælp ikke imødekommes, fra socialministeren Svar på spm. 15, om ministeren er enig i, at det aldrig  

 har været Folketingets mening, at behov for hjælp i en bestemt gruppe ikke  

 skal kunne imødekommes, fra socialministeren Svar på spm. 16, om ministeren mener, at kommunerne skal  

 eller bør være klar over Folketingets holdning til at imødekomme særlige  

 behov, til socialministeren Svar på spm. 17, om ministeren er enig i, at den enkelte  

 borger har krav på hjælp, fra socialministeren Svar på spm. 18, om ministeren vil præcisere over for  

 kommunerne, hvad der er »borgernes ret og pligt«, fra socialministeren Svar på spm. 19 om, hvad ministeren vil foretage sig i de  

 sager, hvor flere brugere ikke har fået dækket merudgifter, sådan som de har  

 ret til, fra socialministeren Svar på spm. 20 om at indhente kommentar fra De  

 Samvirkende Invalideorganisationer og tre handicaporganisationer om sagerne  

 om manglende dækning af merudgifter, fra socialministeren Svar på spm. 22 om kommentar til artiklen »Idiotisk  

 selvstyre« i Politiken den 4. marts 2004, fra socialministeren 10 1. udkast til betænkning 11 1. udkast til beretning 12 2. udkast til beretning 13 3. udkast til beretning Bilag 2 Nogle af udvalgets spørgsmål til  

 socialministeren og dennes svar herpå Spørgsmål 1 og 5 og socialministerens svar herpå er optrykt  

 efter ønske fra SF.
 Spørgsmål 1:
Ministeren bedes kommentere henvendelsen af 17. februar 2004 fra  

 De Samvirkende Invalideorganisationer, jf.
B 17  bilag 1.
 Svar:
 DSI peger i sit brev på, at bevilling af personlig og praktisk  

 hjælp, praktisk bistand til udførelse af nødvendige opgaver i hjemmet samt  

 ledsagelse og vedligeholdelse af fysisk færdigheder beror på lokale  

 tilfældigheder.
Problemerne opstår typisk ifølge DSI, fordi de enkelte  

 bestemmelser i serviceloven ikke er indbyrdes afstemt hinanden.
Og fordi et  

 behov, som er erkendt af kommunen, ikke kan i mødekommes på grund af  

 kommunens  

 fortolkning af de gældende bestemmelser.
 DSI ønsker med sit brev en bindende tilkendegivelse, der  

 forpligter kommunerne til at dække behovene, og som giver mennesker med  

 funktionsnedsættelse en retsstilling, der gør det muligt at få medhold i  

 ankesystemet, hvis en sådan hjælp ikke stilles til rådighed.
Det er min opfattelse, at den gældende udformning af de  

 handicapkompenserende bestemmelser giver en stor frihed i den konkrete  

 tilrettelæggelse af ydelserne.
Med den måde vores ydelsessystem er bygget op  

 på, hvor det er muligt at kombinere pengeydelse med naturalydelse, er det  

 efter  

 min opfattelse muligt at tage vidtgående hensyn til den enkelte borger, når  

 hjælpen skal udmåles.
Det kan dog ikke afvises, at det helhedssyn og den  

 fleksibilitet, som loven hjemler, ikke altid kommer til udtryk i det daglige  

 arbejde.
Og i den situation foreligger der ikke et egentlig retskrav for  

 borgeren om, at muligheden for fleksibilitet kan afprøves.
 Jeg er imidlertid langt fra sikker på, at problemet kan  

 afhjælpes ved en lovændring.
 Socialministeriet vil derfor tage kontakt til DSI med henblik på  

 dels at få afdækket problemstillingen nærmere, dels at få fremdraget  

 eksempler  

 fra forskellige kommuner, der kan virke som inspiration.
I drøftelserne med DSI vil endvidere kunne indgå iværksættelse  

 af forsøg i nogle udvalgte kommuner.
Forsøgene skulle have til formål at  

 fremme  

 en mere helhedsorienteret og brugerfokuseret sagsbehandling.
 Spørgsmål 5:
I hvilken bestemmelse i serviceloven fremgår det, at man som  

 bruger har krav på, at kommunen bevilger den hjælp, man har behov for? Svar:
 I servicelovens § 67, som angiver formålet med hjælp til voksne,  

 fremgår, at formålet med indsatsen til voksne med nedsat fysisk eller psykisk  

 funktionsevne er at yde en helhedsorienteret indsats med servicetilbud  

 afpasset  

 efter den enkeltes særlige behov.
Indsatsen skal således tage udgangspunkt i en helhedsvurdering  

 af forholdene for den enkelte.
Dette indebærer, at det er en forpligtelse  

 ikke  

 at se på den enkelte ydelse isoleret, men at se på helheden med henblik på at  

 sikre en sammenhæng mellem ydelserne.
Hertil kommer kompensationsprincippet, som er et almindeligt og  

 centralt princip, når man taler om ligebehandling og ligestilling af  

 handicappede med andre borgere.
Kompensation betyder, at personer med nedsat  

 funktionsevne i videst mulig omfang skal kompenseres for følgerne af deres  

 nedsatte funktionsevne eller sagt med andre ord, personer med nedsat  

 funktionsevne skal have den hjælp, de har behov for som følge af deres  

 handicap.
Formålsbestemmelsen i servicelovens § 67 sammenholdt med  

 kompensationsprincippet og de enkelte bestemmelser, hvori de konkrete ydelser  

 er nævnt, understreger, at kommunerne er forpligtet til at yde en indsats  

 overfor voksne med nedsat fysisk eller psykisk funktionsevne, og de udgør  

 tilsammen  

 den forpligtelse, som kommunerne har til at yde hjælp.
Kommunerne kan derfor  

 ikke vælge, om de vil yde hjælp til voksne med nedsat fysisk eller psykisk  

 funktionsevne, men de har selvfølgelig en betydelig frihed i valget af metode  

 og serviceniveau.
