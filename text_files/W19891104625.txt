 En iransk vielse kunne ikke anses for gyldig i Danmark, idet manden  

 ikke var til stede ved vielsen.
 En kommune anmodede Civilretsdirektoratet om en udtalelse om, hvorvidt en  

 vielse, forrettet i Iran, kunne anses for gyldig efter dansk ret.
Det fremgik af sagen, at manden ikke havde været til stede ved vielsen,  

 men havde været repræsenteret ved en stedfortræder.
Dette forhold måtte anses  

 for stridende mod ordre public.
 Under henvisning hertil kunne vielsen ikke godkendes som gyldig efter  

 dansk ret, hvorefter begge parter skal være til stede ved vielsen, jf. herved  

 princippet i ægteskabslovens § 20, stk. 2.
 Det tilføjedes, at spørgsmålets endelige afgørelse henhører under  

 domstolene.
 Allan Philip: Dansk international privat- og procesret, 1978, s. 201 ff.
