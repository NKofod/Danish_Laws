D.B.1 Opgørelse af indkomst fra udlandet for en her  

 bosat person D.B.2. Fradrag for udgifter ved arbejde i udlandet D.B.3 Specielle fradrag for udlændinge, der er  

 skattepligtige her til landet D.B.4 Indkomstopgørelsen ved indtræden og ophør af  

 skattepligt D.B.5 Beskatning af løn til højtlønnede udlændinge og  

 udenlandske forskere - KSL § 48 E D.B.6 Indkomstopgørelse ved begrænset skattepligt D.B.7 Afsluttende ansættelse D.B.8 Grænsegængerreglerne D.B.1 Opgørelse af indkomst fra udlandet for en her bosat person Globalindkomstprincippet Den danske indkomstbeskatning bygger på globalindkomstprincippet, og fuldt  

 skattepligtige personer er derfor skattepligtige her af den fulde indkomst,  

 hvad enten den hidrører her fra landet eller fra udlandet, jf.
SL § 4. Dersom  

 en given udenlandsk indtægt er undergivet beskatning i udlandet og også skal  

 beskattes fuldt ud her, forekommer dobbeltbeskatning, se herom afsnittene D.C  

 og D.E.
D.B.1.1 Opgørelsen af udenlandsk indkomst Den udenlandske indkomst skal opgøres efter de danske regler.
Udenlandske  

 skatter kan ikke fratrækkes.
Af hensyn til en eventuel lempelsesberegning vil det være nødvendigt at  

 opgøre en udenlandsk nettoindkomst.
Det gælder, uanset om den udenlandske  

 indkomst skal medtages i den skattepligtige indkomst eller ej.
Lempelsesberettiget udenlandsk indkomst skal reduceres med de udgifter,  

 der knytter sig til indkomsten.
Om lempelsesberegning i øvrigt henvises til  

 afsnit D.C.3.
Hvis den udenlandske indkomst - opgjort efter danske ligningsregler - er  

 negativ, vil den kunne fradrages ved opgørelsen af den skattepligtige  

 indkomst her.
Dette gælder uanset, om der er indgået DBO med kildelandet, og  

 i givet fald uanset, hvilken form for lempelsesmetode (credit eller  

 exemption) der skal anvendes.
 Ved opgørelse af udenlandsk indkomst i tilfælde, hvor der er udført  

 arbejde såvel i som uden for Danmark, kan der som fordelingsfaktor, i mangel  

 af tilstrækkelige oplysninger, anvendes antallet af arbejdsdage i udlandet i  

 forhold til det samlede antal arbejdsdage.
 Ved fordeling af driftsudgifter på udenlandsk og dansk indkomst må man i  

 mangel af tilstrækkelige oplysninger fordele disse i forhold til fx  

 bruttoindtægterne.
*Afskrivninger eller udgifter, som efter skatteyderens valg efter de  

 almindelige regler kan vælges fradraget i det pågældende indkomstår eller i  

 senere indkomstår, skal fradrages ved opgørelsen af den skattepligtige  

 indkomst fra et fast driftssted eller et udenlandsk sambeskattet  

 datterselskab i det omfang, den skattepligtige indkomst overstiger  

 beregningsgrundlaget for den udenlandske skat i det land, hvor det faste  

 driftssted er beliggende eller datterselskabet er hjemmehørende, omregnet til  

 danske kroner ved udløbet af samme indkomstår - jf.
LL § 5 I, der blev indsat  

 med lov nr. 487 af 12. juni 1996. Bestemmelsen finder tilsvarende anvendelse  

 på faste ejendomme beliggende i en fremmed stat, Færøerne eller Grønland.
Der  

 henvises til pkt. 5.3. i Skm. cir. nr. 82 af 29. maj 1997.* Begrænsning af fradragsret ved dobbeltdomicil Ved lov nr. 312 af 17. maj 1995, som ændret ved lov nr. 1095 af  

 20/12-1995, er der i KSL § 1, stk. 2, indført fradragsbegrænsning for  

 dobbeltdomicilerede personer, som anses for hjemmehørende i en fremmed stat,  

 Færøerne eller Grønland.
Den dobbeltdomicilerede person kan alene få fradrag for  

 udgifter, der vedrører indkomster, som Danmark beskatter i henhold til  

 DBO'en.
 Begrænsningen modificeres dog af grænsegængerreglerne i KSL afsnit I A.
Efter KSL § 1, stk. 2, vil en dobbeltdomicileret person, som anses for  

 hjemmehørende i et andet land, ikke kunne fradrage almindelige renteudgifter  

 (fx vedr. forbrugslån), da renteudgifterne ikke har tilknytning til en  

 indkomst, som Danmark efter DBO'en kan beskatte.
Prioritetsrenter vedrørende  

 fast ejendom beliggende i Danmark vil kunne fradrages i den danske indkomst,  

 idet Danmark efter DBO'en har beskatningsretten til fast ejendom i Danmark.  

 *Der henvises til pkt. 5.1 i Skm. cir. nr. 82 af 29. maj 1997.* Pensioner Beskatningen af udbetalinger fra udenlandske  

 pensions-/forsikringsordninger følger som hovedregel følgende retningslinier:
Udbetalinger fra udenlandske livsforsikrings- og pensionsordninger, der  

 ikke er omfattet af PBL, behandles efter SL.
Engangsudbetalinger er skattefri  

 efter SL § 5, litra b, medens løbende livsbetinget alderspension og  

 enkepension er skattepligtig indkomst i medfør af SL § 4, litra c, og PSL.
Bidrag til udenlandske livsforsikringer og pensionsordninger kan ikke  

 fratrækkes ved opgørelse af den skattepligtige indkomst, da de som nævnt ikke  

 er omfattet af PBL.
Reglerne er dog fraveget ved DBO'erne med Storbritannien og Schweiz.
 Når en person er ejer/er indsat som begunstiget i et livs- eller  

 pensionsforsikringsselskab i udlandet, skal den pågældende i visse tilfælde  

 afgive en erklæring til Told-Skat, se "Om finansielle aktiver i  

 udlandet", jun. 1995.
 Der henvises i øvrigt til afsnit A.C.2.1., A.C.2.3. og A.C.2.4.
Artister og musikere Med hensyn til artisters og musikeres indkomstopgørelse skal  

 fællesudgifter som fx afskrivning på bil og driftsmidler fordeles  

 forholdsmæssigt mellem udenlandsk og dansk indkomst, medens eksempelvis  

 hoteludgifter fratrækkes i den i forbindelse med udgiften erhvervede indtægt.
Søfolk Udenlandsk sømandsindtægt giver ret til fradrag efter reglerne om særlige  

 fradrag til sømænd mv., under forudsætning af, at indtægten er indtjent på et  

 udenlandsk skib i udenrigsfart, jf. afsnit A.B.3.
*Au-pairs* *Værdien af fri kost og logi ved au-pair-ophold i udlandet skal medregnes  

 ved indkomstopgørelsen, men der er adgang til fradrag efter reglerne om  

 fradrag for arbejde i udlandet, herunder standardfradrag, se afsnit D.B.2.  

 Hvis der foreligger en DBO med arbejdslandet, vil dette have ret til at  

 beskatte lønnen fra værtsfamilien, herunder værdien af fri kost og logi.
Danske au-pairs vil typisk fortsat opretholde bopæl her i landet under  

 deres udlandsophold, og vil derfor fortsat være fuldt skattepligtige efter  

 KSL § 1, stk. 1, nr. 1, jf. afsnit D.A.1.1. Under hensyn til lønnens beskedne  

 størrelse, sammenholdt med reglerne om fradrag for arbejde i udlandet samt  

 personfradrag, vil de normalt ikke blive pålignet nogen dansk skat, hvis  

 au-pair-opholdet i udlandet har varet hele indkomståret eller en væsentlig  

 del af dette.* D.B.1.2 Indkomst indtjent og forbrugt i udlandet Indtægt indtjent og forbrugt i udlandet omregnes normalt efter gældende  

 valutakurs på erhvervelsestidspunktet, men der kan indrømmes et nedslag, når  

 købekraften af det i udlandet indtjente og forbrugte beløb godtgøres at være  

 væsentligt mindre end beløbet omregnet til danske kroner efter vekselkursen.
 Den udenlandske indtægt, der hjemtages eller kan hjemtages (men opspares),  

 eller som forbruges i udlandet uden forbindelse med skatteyderens ophold der,  

 skal altid medregnes omregnet efter den officielle valutakurs.
 Hvis der er indrømmet standardfradrag for arbejde i udlandet, jf. afsnit  

 D.B.2.2., kan der ikke gives nedslag.
I LSR 1981.83 fik en skatteyder medhold i, at beløb i østtysk valuta, som  

 var forbrugt eller hjemtaget, ikke kunne ansættes til den for varebetalinger  

 gældende kurs.
Heller ikke turistkursen kunne anses som en omregningskurs i  

 sædvanlig forstand.
Værdien blev herefter fastsat efter et skøn.
Ved skønnets  

 udøvelse blev der dog taget hensyn til den danske turistkurs for østmark.
D.B.1.3 Gaver fra udlandet Gaver skal normalt medtages ved indkomstopgørelsen, selv om giveren på  

 gavetidspunktet er bosat i udlandet.
Dette gælder dog ikke gaver fra nært  

 beslægtede, dvs. samlevende ægtefælle, forældre, børn, stedbørn osv., idet  

 disse gaver er omfattet af reglerne om gaveafgift.
D.B.1.4 Udenlandske ejendomme I de af Danmark indgåede DBO'er gælder, at beskatningsretten til indkomst  

 (overskud) af fast ejendom tilkommer det land, hvor den faste ejendom er  

 beliggende (kildelandet). Det bliver herefter (bopælslandet) Danmark, der ved  

 skatteberegningen skal give nedslag (credit eller exemption) efter DBO'ens  

 bestemmelser.
Hvis ejendommen er beliggende i et land, som Danmark ikke har DBO med  

 (eksempelvis Andorra, Gibraltar, Monaco eller Portugal), indrømmes der  

 nedslag i henhold til LL § 33 for indkomstskat, der er betalt til kildelandet  

 af indkomst/overskud af ejendommen.
Driftsresultatet for den udenlandske  

 ejendom skal opgøres efter danske ligningsregler, ganske som hvis ejendommen  

 var beliggende i Danmark.
Se bl.a.
LSR 1958.87, der drejede sig om en  

 skatteyder, der havde indtægter fra svenske beboelsesejendomme.
Han havde  

 fradraget afskrivning i henhold til svenske regler, men da disse ikke var  

 hjemlet efter danske regler, kunne fradraget ikke anerkendes.
Driftsresultatet for den udenlandske ejendom skal opgøres efter et  

 nettoprincip, jf.
LL § 33 F og afsnit D.C.3. Dette indebærer bl.a., at  

 renteudgifter, der vedrører den udenlandske ejendom, skal fragå i ejendommens  

 over-/underskud.
Der bliver således kun tale om at indrømme nedslag ved  

 skatteberegningen i det omfang, den udenlandske nettoindkomst efter  

 renteudgifter er positiv.
 Hvis den udenlandske nettoindkomst er negativ efter renteudgifter, kan den  

 bringes til fradrag i den danske indkomstopgørelse, uanset at  

 beskatningsretten til overskud er tillagt kildelandet.
Opgørelsen af drifts- og renteudgifter vedrørende en ejendom beliggende i  

 udlandet får således en væsentlig betydning for det forholdsmæssige nedslag i  

 forbindelse med exemptionslande og det nedslag, der skal sammenholdes med de  

 betalte skatter i udlandet i forbindelse med creditlande.
Om lempelsesmetoder  

 henvises til kommentarerne til OECD's modeloverenskomst artikel 23 A og 23 B  

 samt afsnittene D.C.3 og D.D.2.
D.B.1.4.1 Indtægtssiden Indkomst ved udlejning af udenlandske ejendomme i en del af året samt  

 lejeværdien er kapitalindkomst, jf.
PSL § 4, stk. 1, nr. 6. Udenlandske  

 ejendomme, der i hele året udelukkende benyttes til udlejning, er personlig  

 indkomst, jf. pkt. 4.1.3 i Skm. cirk. nr. 129 af 4. jul. 1994, *medmindre de  

 er omfattet af de særlige anpartsregler, jf. cirkulærets afsnit 20 og afsnit  

 E.F.* Ejendomsregnskabet for ejendomme i udlandet opgøres i princippet efter  

 samme regler som for ejendomme her i landet.
Lejeværdi Da de registrerede vurderinger på ejendomme i udlandet kun i de færreste  

 tilfælde vil være anvendelige som grundlag for procentmæssig beregnet  

 lejeværdi, kan lejeværdiansættelsen i praksis foretages efter et skøn, jf.  

 afsnit A.D.3.
Hvis ejeren efter ejendommens art og anvendelse kunne anvende  

 procentreglerne, såfremt huset lå her i landet, skal der ved skønnet tages  

 hensyn til, hvorledes lejeværdi beregnes for et tilsvarende hus her i landet  

 *, jf.
TfS 1997,501 (LSR)*.
 Den beregnede lejeværdi for hele året nedsættes, hvis ejendommen har været  

 udlejet delvist, således at den kommer til at svare til rådighedsperioden,  

 dvs. den del af indkomståret, hvor ejeren har haft rådighed over  

 ferieboligen, uanset om han har gjort brug af sin beboelsesret eller ej.
D.B.1.4.2 Udgiftssiden De fradrag, der kan foretages i ovenstående indtægter, er de fradrag og  

 udgifter, som ville kunne foretages, hvis ejendommen var beliggende i  

 Danmark.
Standardfradrag Selv om der ikke for de her omhandlede ejendomme foreligger nogen dansk  

 ejendomsvurdering, antages det i almindelighed, at der kan indrømmes  

 standardfradrag, jf. afsnit A.D.3.2.2.2.
 Der kan ikke foretages standardfradrag for ejerlejligheder i udlandet, jf.  

 LL § 15 J, stk. 7, om danske ejerlejligheder.
Ejendomsskatter I lighed med danske ejendomsskatter kan udenlandske ejendomsskatter kun  

 fradrages i det omfang, de kan henføres til en eventuel erhvervsmæssig  

 anvendelse af ejendommen eller udlejning til beboelse, jf. afsnit E.K.2.2.
 Har ejendommen været udlejet i en del af året, er der kun fradragsret for  

 den del af de udenlandske ejendomsskatter, som forholdsmæssigt svarer til  

 udlejningsperioden.
I øvrigt er det en forudsætning for fradrag, at der er tale om skatter,  

 som pålignes på et grundlag, og i det hele er af en karakter, der gør den  

 sammenlignelig med danske ejendomsskatter.
Om en udenlandsk ejendomsskat kan  

 godkendes beror på en konkret vurdering.
 Af foreliggende konkrete afgørelser kan nævnes: LSR 1985.125 (et beløb,  

 benævnt »droits payes au Tresor«, betalt i forbindelse med køb af  

 en ejerlejlighed i Frankrig, kunne ikke sidestilles med en ejendomsskat, men  

 havde karakter af tinglysningsafgift). Skat 1986.6.406, TfS 1986,355,  

 (tilsvarende afgørelse vedrørende en spansk engangsafgift, benævnt  

 »Arbitrio de Plus-Valia«).
*Fradrag efter LL § 15 O* Det i afsnit A.D.3.2.7 omtalte bundfradrag på 7.000 kr. samt opgørelse  

 efter 40%-reglen kan også anvendes for udenlandske ferieboliger, der udlejes  

 en del af året.
Med hensyn til de nærmere betingelser og vilkår - herunder  

 med hensyn til eventuelt valg af regnskabsmæssig opgørelse af de med  

 udlejningen forbundne udgifter - henvises til nævnte afsnit A.D.3.2.7 og pkt.  

 10.9 i skm. cirk. nr. 72 af 17. apr. 1996.
Renteudgifter Ved opgørelsen af udenlandsk nettoindkomst, der lægges til grund ved  

 lempelsesberegningen, skal ejendommens renteudgifter fratrækkes i det omfang,  

 den tilsvarende gæld vedrører den udenlandske ejendom.
 Renteudgifter må henføres til den udenlandske ejendomsindkomst, hvor det  

 konkret kan påvises/sandsynliggøres, at den tilsvarende gæld er opstået i  

 forbindelse med erhvervelsen af den udenlandske ejendom, eller i forbindelse  

 med udgifter i øvrigt vedrørende ejendommen, fx ombygningsudgifter.
Såfremt lånet således må siges at have dannet basis for finansieringen af  

 den udenlandske ejendom, er det uden selvstændig betydning, om ejendommen  

 tjener som sikkerhed for lånet, om der ved købet af ejendommen er afregnet  

 kontant over for sælgeren, eller om lånet er optaget i det land, hvor  

 ejendommen er beliggende, her i landet eller i tredjeland.
Ved vurderingen  

 af, hvorvidt et lån (helt eller delvist) må antages at vedrøre den  

 udenlandske ejendom, vil det bl.a. være af betydning, hvorvidt der kan  

 konstateres en nær beløbsmæssig og tidsmæssig sammenhæng mellem  

 låneoptagelsen og erhvervelsen mv. af den pågældende ejendom. se TfS 1994,  

 604, hvor LSR ved opgørelsen af lempelsesberettiget indkomst vedrørende fast  

 ejendom i Frankrig henførte renteudgifter vedrørende et udlandslån i DM,  

 optaget i august 1985 på 9,6 mio. kr., til den faste ejendom i Frankrig, som  

 skatteyderen havde erhvervet ultimo august 1985 for 9,9 mio. kr.
I nogle tilfælde kan renteudgifter uden videre henføres til den  

 udenlandske ejendom.
Således har LSR i LSR 1983,155, statueret, at renter af  

 prioritetsgæld i to ejerlejligheder i Østrig skulle fragå ved opgørelsen af  

 den udenlandske indkomst.
Tilsvarende må som udgangspunkt antages at gælde  

 andre tilfælde, hvor den udenlandske ejendom tjener som sikkerhed for lån,  

 herunder fx lån mod håndpant i ejerpantebrev i den udenlandske ejendom.
 I et tilfælde, hvor der var optaget banklån i udlandet, der blev sikret  

 ved ejerpantebrev i udenlandske udlejningsejendomme for at betale  

 arveafgiften af de pågældende ejendomme, blev renteudgifterne ikke anset for  

 at vedrøre ejendommens opførelse, anskaffelse eller drift og skulle derfor  

 ikke fratrækkes ved opgørelsen af den udenlandske indkomst af ejendommene.
 *Hvis gældsforholdet ikke konkret kan henføres til enten den udenlandske  

 eller den »danske« indkomst, skal renteudgifterne fordeles efter  

 forholdet mellem den danske og den udenlandske bruttoindkomst, jf. den  

 subsidiære regel i LL § 33 F, stk. 2.* I øvrigt henvises til afsnit D.C.3.
 Den i afsnit D.B.6.1 beskrevne 80%-regel, der gælder for begrænsede  

 skattepligtige af fast ejendom til Danmark, finder ikke tilsvarende  

 anvendelse ved opgørelsen af nettoindkomsten af udenlandske ejendomme.
Afskrivning Der kan foretages afskrivninger på erhvervsejendomme i udlandet efter AL's  

 regler.
Genvundne afskrivninger på en fast ejendom beliggende i udlandet skal  

 medregnes ved opgørelsen af den skattepligtige indkomst.
Hvis en DBO har  

 tillagt beskatningsretten til fortjenesten til det land, hvori ejendommen er  

 beliggende, skal der i Danmark gives nedslag efter DBO'ens metodebestemmelse.  

 Hvis der er tale om en DBO, hvorefter fortjeneste vedrørende fast ejendom  

 lempes efter exemptionsmetoden (ny eller gammel metode, se D.C.3), kan der,  

 for så vidt angår underskud fra erhvervsejendomme, blive tale om  

 genbeskatning i henhold til LL § 33 D, se nedenfor under D.B.1.5.
D.B.1.5 Fast driftssted Det skattemæssige resultat vedrørende et udenlandsk fast driftssted  

 opgøres efter danske regler.
 Om principperne for den faktiske fordeling af indtægter og udgifter på  

 henholdsvis virksomheden i hjemlandet og det faste driftssted i udlandet  

 henvises til OECD modelaftalens artikel 7, se D.D.2.
Genbeskatning Hvis en person i sin skattepligtige indkomst har foretaget fradrag for  

 underskud i et fast driftssted i en fremmed stat, kan der i efterfølgende  

 indkomstår blive tale om at genbeskatte dette underskud efter reglerne i LL §  

 33 D.
I det følgende omtales som hovedregel alene fast driftssted; men det  

 angivne gælder også for fast ejendom.
*LL § 33 D blev indført ved lov nr. 219 af 3. april 1992. Bestemmelsen er  

 efterfølgende blevet omformuleret og dens anvendelsesområde udvidet ved lov  

 nr. 312 af 17. maj 1995 og lov nr. 487 af 12. juni 1996. Forinden disse  

 ændringer angik LL § 33 D alene genbeskatning af tidligere fradragne  

 underskud i faste driftssteder og fra faste ejendomme.
Efter lovændringen ved  

 lov nr. 312 af 17. maj 1995 omfatter bestemmelsen nu også situationer, hvor  

 et fast driftssted/en fast ejendom først giver overskud og dernæst underskud.  

 Endvidere er LL § 33 D blevet ændret således, at flere faste driftssteder  

 og/eller faste ejendomme i det samme land anses for et fast driftssted/en  

 fast ejendom.
Der henvises til pkt. 5.5 i Skm. cir. nr. 82 af 29. maj 1997.* Genbeskatning forudsætter, - at lempelse af dansk beskatning i henhold til en DBO med det land, hvor  

 det faste driftssted er beliggende, sker efter exemption, ny eller gammel  

 metode, se D.C.3. Hvis en person her i landet har flere faste driftssteder i  

 samme fremmede land, skal de anses som ét fast driftssted.
- at der i efterfølgende indkomstår er overskud i det faste driftssted,  

 eller at det faste driftssted ophører, afhændes eller omdannes til selskab.
I  

 de sidstnævnte situationer vil et ikke genbeskattet underskud dog højst  

 skulle medregnes med et beløb svarende til, overskud eller fortjeneste i det  

 faste driftssted, som medregnes ved indkomstopgørelsen eller  

 skatteberegningen for samme indkomstår.
 - at overskud i et fast driftssted i et efterfølgende indkomstår ikke har  

 nedbragt den negative indkomst, der kan overføres til en ægtefælle.
 - at personen ikke i samme indkomstår, hvor der er underskud i det faste  

 driftssted, har haft andet skattepligtigt overskud eller fortjeneste fra  

 samme stat fra tidligere år, der overstiger nævnte underskud.
 For så vidt angår begrænsning for fradrag af underskud, afskæres adgangen  

 til at modregne underskud fra et fast driftssted i et eksemptionsland i den  

 danske indkomstopgørelse i det omfang, underskuddet modsvares af et overskud  

 eller en fortjeneste i det faste driftssted fra tidligere indkomstår.
 Hvis et beløb svarende til det tidligere overskud helt eller delvist er  

 medregnet ved indkomstopgørelsen i Danmark i forbindelse med genbeskatning  

 efter LL § 33 D, stk. 2, reducerer dette overskud ikke adgangen til at  

 medregne senere overskud i den danske indkomstopgørelse.
Ved lov nr. 487 af 12/6-1996 er LL § 33 D ændret således, at hvis et  

 udenlandsk fast driftssted afhændes til et koncernforbundet selskab, eller  

 hvis ledelsen i det faste driftssted flytter sæde, skal tidligere års  

 fratrukne underskud, som ikke allerede er modsvaret af efterfølgende års  

 overskud, medregnes ved opgørelsen af den skattepligtige indkomst.
Reglen  

 finder dog ikke anvendelse, hvis det faste driftssted overdrages til et  

 selskab omfattet af sambeskatning med det overdragende selskab, såfremt  

 underskud fra det faste driftssted efter udenlandske regler kan overføres til  

 det erhvervende selskab.
I så fald foretages genbeskatning af de fratrukne  

 underskud, som ikke er modsvaret af senere års overskud, efter bestemmelsen i  

 LL § 33 E hos det erhvervende selskab.
Disse regler finder anvendelse på  

 indkomstår, der påbegyndes efter den 6/12-1995.
D.B.1.6 Beskatning af indtægt fra udlandet For skatteydere, der er bosat her i landet, skal der ved beskatning af  

 indtægter fra udlandet forholdes på følgende måde:
A.
Tilgodehavender erhvervet i indkomståret 1997 Gevinst/tab fra udlandet på realiserede fordringer/gæld i fremmed valuta,  

 skal medregnes ved indkomstopgørelsen jf.
KGL § 6.
 Ved opgørelsen af gevinst/tab skal både børs- og valutakurssvingninger  

 medregnes, se afsnit A.D.2.
 Skattepligten for gevinst/tab fra udlandet af fordringer/gæld i danske  

 kroner reguleres af KGL § 7. Det afgørende for skattepligten er i disse  

 tilfælde, om fordringen/gælden opfyldte mindsterentekravet på  

 udstedelsestidspunktet, se afsnit A.D.2.
KGL § 8 B indeholder en særregel for beskatning af kursgevinster.
Den  

 sidestiller ophør af dansk skattepligt med realisation, hvorved beskatning af  

 kursgevinster bl.a. udløses ved fraflytning.
 Reglen er af hensyn til personer med kort ophold i Danmark modificeret  

 således, at den som udgangspunkt kun finder anvendelse hvis skattepligten  

 ophører efter at have bestået i mindst 5 år ud af de seneste 10 år.
 Hovedreglen i § 8 B gælder dog altid i følgende 3 situationer:
- Når skattepligtige har erhvervet fordringer, gæld eller kontrakter fra den skattepligtiges ægtefælle, og denne opfylder betingelserne i KGL § 8 B stk. 3, 1. punktum.
- Når skattepligtige har erhvervet fordringer, gæld eller kontrakter ved udlæg fra et dødsbo, og er indtrådt i boets skattemæssige stilling vedrørende disse.
- Når skattepligtige er indtrådt i overdragerens skattemæssige stilling efter KSL § 33 C.
 Der henvises i øvrigt til Skm. cirk. nr. 134 af 29. jul. 1992.
 Andre indtægter fra udlandet (herunder renteindtægter) medregnes efter  

 kursen på den pågældende valuta på erhvervelsestidspunktet.
Såfremt den skattepligtige godtgør, at indtægten af valutamæssige grunde  

 ikke har kunnet hjemtages, kan det tillades, at indtægten medregnes til  

 indkomsten for erhvervelsesåret med et lavere, skønsmæssigt ansat beløb.
Det  

 er en betingelse herfor, at værdiansættelsen kan godkendes af  

 ligningsmyndighederne, og at den skattepligtige i en over for  

 ligningsmyndigheden afgivet erklæring forpligter sig til at tage senere  

 ændringer i tilgodehavendets værdi i betragtning ved indkomstopgørelsen.
B.
Tilgodehavender erhvervet før indkomståret 1997 D.B.2. Fradrag for udgifter ved arbejde i udlandet Ved arbejde i udlandet kan der indrømmes fradrag for udgifter til kost og  

 logi, befordring, fagligt kontingent/A-kassebidrag samt standardfradrag.
De nærmere regler fremgår af det følgende.
Der kan i øvrigt henvises til TSS's publikation »Om skat og arbejde i udlandet«, jan. 1997.
 Hvad angår fradragenes behandling ved skatteberegningen henvises til  

 afsnit D.C.3.
*Ændring af reg lerne om skattefri rejsegodtgørelse* *Ved lov nr. 452 af 10. juni 1997 er der gennemført en række ændringer af  

 reglerne om skattefri rejsegodtgørelse, jf.TSS-cirk. 1997-20. * D.B.2.1 Kost og logi For kost og logi kan der blive tale om fradrag for dokumenterede udgifter  

 efter SL § 6 a eller fradrag beregnet på grundlag af Ligningsrådets satser  

 efter *TSS-cirk. 1996-31 (perioden 1. jan. - 30. jun. 1997), respektive  

 TSS-cirk. 1997-20 (perioden 1. jul. - 31. dec. 1997)*. I sidstnævnte tilfælde  

 kan der blive tale om fradrag efter cirkulærets pkt. 6.2.1 eller  

 differencefradrag efter cirkulærets pkt. 6.1.
Dokumenterede udgifter (SL § 6 a) Ved fradrag efter SL § 6 a skal udgifterne kunne dokumenteres eller i  

 rimelig grad sandsynliggøres, se TOLD-SKAT Nyt 1991.21.1210 (v), (TfS  

 1991,460), og TfS 1992.242 (Skatteministerens svar på spørgsmål fra  

 Folketingets Skatteudvalg).
 Der skal således foreligge udgiftsbilag i form af eksempelvis hotel- og  

 restaurationsregninger og lignende.
 Hvis der er udbetalt skattefri rejsegodtgørelse, kan der foretages fradrag  

 for differencen mellem de dokumenterede udgifter og den modtagne godtgørelse.
Fradrag efter pkt. 6.2.1 i TSS-cirk. 1996-31, respektive TSS-cirk. 1997-20 Fradrag efter pkt. 6.2.1 indrømmes kun til lønmodtagere.
Kandidatstipendiatmodtagere er fra 1. jan. 1995 ikke længere omfattet af  

 reglerne om fradrag for arbejde i udlandet, men af reglerne i LL § 7 K.
Der  

 henvises i øvrigt til afsnit A.B.6.5.2.
 Reglerne finder ikke anvendelse på lønmodtagere, der i deres hverv  

 transporterer varer/personer, eller arbejder om bord på skibe/fiskefartøjer,  

 i luftfartøjer eller i fartøjer og installationer, der anvendes i tilknytning  

 til efterforskning og udnyttelse af naturforekomster.
 Fradrag er betinget af, at arbejdet har været forbundet med merudgifter,  

 samt at der er pligt til at medtage den i udlandet erhvervede løn i den  

 danske indkomstopgørelse, se afsnit D.D.2, artikel 4. Der kan derimod ikke  

 stilles krav om, at lønmodtageren skal dokumentere størrelsen af de afholdte  

 udgifter.
Endvidere er fradrag betinget af, at der ikke er udbetalt skattefri  

 godtgørelse, herunder godtgørelse omfattet af SL § 5 d og ydelser omfattet af  

 LL § 7 r.
I givet fald kan der kun indrømmes fradrag, hvis forholdet er  

 omfattet af reglerne om differencefradrag.
Hvis lønmodtagerens udgifter - hver udgiftstype (kost og logi) for sig -er  

 dækket som udlæg efter regning, kan der ikke indrømmes fradrag beregnet på  

 grundlag af Ligningsrådets satser.
Ved delvis dækning af kostudgifter efter  

 regning er lønmodtageren derfor henvist til at foretage fradrag for de  

 dokumenterede eller sandsynliggjorte udgifter, som ikke er dækket af  

 arbejdsgiveren, og som overstiger en eventuel udbetalt skattefri godtgørelse.
 Morgenmad, der er en del af overnatningsudgifter, der betales af  

 arbejdsgiveren, anses i den sammenhæng ikke for dækket som udlæg efter  

 regning.
 Der henvises i øvrigt til afsnit A.B.1.7.2.
Fradrag kan kun indrømmes, når arbejdet er forbundet med overnatning i  

 udlandet.
Uden overnatning er der kun fradrag for kost, hvis forholdet er  

 omfattet af reglerne om differencefradrag.
 Som følge heraf kan lønmodtagere, der alene beskattes i Danmark efter  

 grænsegængerreglerne i protokollen til den nordiske DBO, og som dagligt  

 rejser til og fra arbejdet i Sverige, ikke opnå fradrag for kost.
 Der kan ikke stilles krav om, at udgifterne skal være afholdt i  

 forbindelse med rejse eller udstationering i arbejdsgiverens tjeneste, se TfS  

 1992.140, hvor LSR fandt, at en skatteyder, der vikarierede for en slægtning  

 i dennes job på Færøerne i nogle måneder, var berettiget til fradrag for kost  

 og logi.
 Derfor kan der også indrømmes fradrag, hvis lønmodtageren har arbejdet for  

 en udenlandsk arbejdsgiver.
Fradraget beregnes på grundlag af Ligningsrådets satser for udbetaling af  

 skattefri rejsegodtgørelse, jf.
TSS-cirk. 1996-31, respektive TSS-cirk.  

 1997-20 og afsnit A.B.1.7.2. I Ligningsvejledningens bilagsdel er optaget  

 Finansministeriets satser vedrørende offentligt ansatte.
Der kan ikke indrømmes fradrag for logi, hvis arbejdsgiveren har stillet  

 logi til rådighed for lønmodtageren.
Tilsvarende kan der ikke indrømmes  

 fradrag, hvis logiet er stillet til rådighed mod en betaling, der ikke  

 skønnes at dække arbejdsgiverens omkostninger hertil.
I stedet gives der  

 fradrag med det faktisk betalte beløb.
 Hvis lønmodtageren har modtaget fri kost, skal kostfradraget reduceres  

 efter reglen i cirkulærets pkt. 4.3.2 (15% for morgenmad, 30% for frokost og  

 30% for middag).
Fradraget for såvel kost som logi nedsættes med 1/4 efter 28-dages ophold  

 samme sted.
Dette gælder også ved arbejde på Færøerne og i Grønland.
Hvis der  

 arbejdes samme sted hen over 1. jan., skal fradraget for det nye år fortsat  

 foretages med det reducerede beløb.
Fravær på grund af ferie og lignende kan - uanset varighed - ikke medføre,  

 at en ny 28-dages periode begynder.
Derimod kan en ny 28-dages periode  

 begynde, hvis opholdet det pågældende sted afbrydes som følge af arbejde  

 andetsteds i mindst 5 dage, og fraværet nødvendiggør logiskifte.
Fradraget kan - sammen med standardfradraget, jf. nedenfor under D.B.2.2 - ikke overstige den udenlandske løn, som skal medregnes i den danske  

 indkomstopgørelse *efter reduktion med andre fradrag vedrørende den  

 uden-landske indkomst, jf.
TfS 1997,872. Ved fradrag for arbejde i udlandet  

 efter dokumentation for udgifterne gælder der ikke tilsvarende begrænsninger,  

 jf. ligeledes TfS 1997,872.* Begrænsningen gøres først gældende, efter at de  

 samlede opgjorte fradrag er reduceret med bundfradraget efter LL § 9, stk. 1,  

 jf. afsnit D.C.3.
Differencefradrag efter punkt 6.1 i TSS-cirk. 1996-31, respektive TSS-cirk. 1997-20 Er der udbetalt skattefri rejsegodtgørelse med lavere beløb end  

 Ligningsrådets satser, kan der indrømmes fradrag svarende til differencen  

 mellem det beløb, der kunne have været udbetalt, og det beløb, der faktisk er  

 udbetalt.
 Reglen omfatter også personer omfattet af LL § 9, stk. 6.
 Adgangen til differencefradrag omfatter kun rejsegodtgørelse, men ikke  

 befordringsgodtgørelse.
 Forudsætningsvis indrømmes differencefradrag kun i forbindelse med rejse  

 for arbejdsgiver/hvervgiver.
 Lønmodtagere, der er omfattet af cirkulærets pkt. 5.1 - 5.4 inkl., kan dog  

 op-nå fradrag i forhold til de for disse særligt fastsatte satser.  

 Lønmodtagere om-fattet af cirkulærets pkt. 5.5 kan alene fradrage det beløb,  

 hvormed LR's satser (pr. 1. jan. 1988) uden tillæg af 30% overstiger den  

 udbetalte godtgørelse.
*Overgangsregel* *I TSS-cirk. 1997-20, pkt. 6.4 er der fastsat følgende overgangsregel:
"Til og med 31. marts 1999 kan arbejdsgivere og ansatte mv., der  

 hidtil har haft mulighed for at anvende reglerne i statsskattelovens § 5,  

 litra d, eller særreglerne i TS-cirkulære 1995-19, pkt. 5, vælge mellem enten  

 at anvende disse regelsæt og satser eller anvende bestemmelserne og satserne  

 i dette cirkulære (= TSS-cirk. 1997-20). Der kan dog kun ske udbetaling af  

 godtgørelse efter ét regelsæt for den samme tur." * Der kan ikke indrømmes fradrag for ikke udbetalt skattefri godtgørelse  

 efter LL § 9, stk. 7, *(fra 1. juli 1997: § 9, stk. 9).* Der henvises i øvrigt til afsnit A.B.1.7.2.
En person, der arbejdede om bord på et fiskefartøj, blev nægtet fradrag  

 for et differencebeløb udregnet på grundlag af statens takster, jf.
TOLD-SKAT Nyt 1992.17.513, (TfS 1992,422). LSR lagde i den forbindelse vægt på, at  

 den pågældende ikke havde rejst på tilsvarende måde som offentligt ansatte.
*Ændret praksis vedrørende modregning* *Godtgørelser, der udbetales efter LL § 9, stk. 7, (fra 1. juli 1997 LL §  

 9, stk. 9) er skattefrie, selv om de helt eller delvis modsvares af en  

 reduktion af lønindtægten, jf. afsnit A.B.1.7.2. Det har hidtil været  

 antaget, at en eventuel modregning skal ske løbende inden for den enkelte  

 lønperiode.
 Ved ØLD af 20. jan. 1997 (TfS 1997,160) er det imidlertid statueret, at  

 det ikke fremgår af LL § 9, stk. 7, eller af bestemmelsens forarbejder, at  

 der er knyttet vilkår som de ovenfor nævnte til udnyttelsen af muligheden for  

 at lade den skattefri godtgørelse modsvare en del af lønindtægten. ØL fandt  

 herefter ikke, at der var hjemmel til at nægte vedkommende skatteyder at  

 foretage modregning med fradragsret efter udløbet af de pågældende  

 indkomstår.
Det må herefter lægges til grund, at skatteydere, der (før 1. juli 1997)  

 var omfattet af bestemmelsen i LL § 9, stk. 7, vil kunne foretage modregning  

 som nævnt også efter udløbet af vedkommende indkomstår, jf.
TSS-cirk.  

 1997-26. Tilsvarende gælder skatteydere, der (fra 1. juli 1997) er omfattet  

 af LL § 9, stk. 9.
*Selvstændige* Selvstændigt erhvervsdrivende kan, jf. pkt. 6.1.3 i TSS-cirk. 1997-20, fra  

 og med 1. juli 1997 ved rejse i udlandet i stedet for de faktiske merudgifter  

 foretage fradrag med de under cirkulærets pkt. 4. og 5. nævnte satser for  

 rejse i udlandet, jf. den fra og med 1. juli 1997 gældende formulering af LL  

 § 9, stk. 7. Fradraget kan foretages med de satser, der gælder for  

 lønmodtageres godtgørelse/fradrag i de pågældende erhverv.* D.B.2.2 Standardfradrag Lønmodtagere kan få standardfradrag, hvis de har haft et uafbrudt ophold i  

 udlandet på mindst 60 hele døgn.
De 60 døgn behøver ikke at ligge inden for  

 samme kalenderår.
 Fradraget kan indrømmes samtidigt med, at der indrømmes fradrag for kost  

 og logi efter pkt. 6.2.1 i TSS-cirk. 1996-31, respektive TSS-cirk. 1997-20,  

 jf. afsnit D.B.2.1. Standardfradrag kan ikke - når der bortses fra  

 eksportmedarbejdere - indrømmes, hvis lønmodtageren har fået dækket sine  

 rejseudgifter efter regning, ved skattefri godtgørelse eller foretaget  

 differencefradrag efter cirkulærets pkt. 6.1, jf. afsnit D.B.2.1.
 Det er uden betydning, om lønnen er erhvervet hos en dansk eller  

 udenlandsk arbejdsgiver.
 Offentligt ansatte, der modtager skattefri rejsegodtgørelse efter SL § 5 d  

 eller ydelser efter LL § 7 r (udetillæg mv.) eller LL § 7 K, og lønmodtagere,  

 der transporterer varer, personer mv., arbejder på skibe/fiskefartøjer, i  

 luftfartøjer, i fartøjer og installationer, der anvendes i tilknytning til  

 efterforskning og udnyttelse af naturforekomster, kan ikke få  

 standardfradrag, hvilket også gælder danske grænsegængere.
 Dog kan lønmodtagere omfattet af cirkulærets pkt. 6.2.1 opnå  

 standardfradrag.
 Lønmodtagere, der udfører privat husligt arbejde, er ikke udelukket fra at  

 få standardfradrag.
 Standardfradraget dækker samtlige udgifter i forbindelse med arbejdet i  

 udlandet, bortset fra udgifter til fagligt kontingent, A-kassebidrag,  

 befordring mellem bopæl og arbejdsstedet i udlandet efter LL § 9 C og  

 udgifter til kost og logi.
 Standardfradraget dækker også udgifter til lokaltransport i arbejdslandet,  

 bortset fra befordring mellem midlertidig bopæl og arbejdsplads, der  

 berettiger til fradrag efter LL § 9 C.
Ved arbejde i Vesteuropa, dvs.
Finland, Tyskland, Østrig, Italien og de  

 vest herfor liggende lande samt Grækenland, Færøerne, Grønland og Island  

 udgør fradraget 55 kr. pr. fulde eller opgjorte døgn.
Ved arbejde uden for Vesteuropa udgør fradraget 140 kr. pr. opgjorte eller fulde døgn.
 Ferie i udlandet eller arbejdsløshedsperioder kan i denne relation ikke  

 medregnes ved opgørelsen af udlandsopholdets varighed.
 Lønmodtageren kan i stedet for fradrag med det faste beløb vælge at  

 fratrække dokumenterede merudgifter.
Eksportmedarbejdere For eksportmedarbejdere er det tilstrækkeligt for at få standardfradrag,  

 at der inden for indkomståret samlet har været tale om ophold i udlandet i  

 mindst 100 døgn.
 Eksportmedarbejdere omfatter lønmodtagere, der for en dansk arbejdsgiver  

 udfører arbejde i udlandet med sigte på at opnå salg til udlandet af  

 arbejdsgiverens varer og tjenesteydelser eller at opfylde sådanne aftaler.
 Lønmodtagere, der forestår transport af varer, og medlemmer af et selskabs  

 direktion eller bestyrelse - bortset fra medarbejdervalgte repræsentanter -  

 er ikke omfattet af begrebet eksportmedarbejdere.
Eksportmedarbejderbegrebet er nærmere beskrevet i pkt. 16.2.2 i skm. cirk.  

 nr. 72 af 17/4-1996 til LL.
Det heri anførte krav om, at salgsvarerne skal  

 være fremstillet ved dansk arbejdskraft, kan dog fraviges i visse tilfælde,  

 jf.
TOLD-SKAT Nyt 1993.12.608 (BF), TfS 1993,351.
For bygningshåndværkere gælder, at arbejdet i udlandet skal være præsteret  

 i forbindelse med salg af varer, der også kan være opførelse af en bygning  

 for arbejdsgiverens regning.
Heraf følger, at arbejde, der udføres i  

 forbindelse med opfyldelse af aftaler alene omfattende tjenesteydelser -  

 eksempelvis arbejdsudleje og entrepriser/reparationsarbejder, hvor aftalen  

 alene eller altovervejende består i levering af arbejdskraft -ikke er  

 omfattet af eksportmedarbejderdefinitionen.
 En person, der var ansat i et selskab som projektleder for opførelse af  

 produktionsvirksomheder forskellige steder i udlandet, blev af LSR anset for  

 at være eksportmedarbejder, se TfS 1992.97.
 Eksportmedarbejdere kan i overensstemmelse med LL § 9 E, stk. 1, 1.  

 punktum, få standardfradrag samtidig med, at der er udbetalt skattefri  

 rejsegodtgørelse, jf. også Told - Skat Nyt 1993.12.608 (TfS 1993,351) og TfS  

 1992.97.
Ved opgørelsen af de 100 døgn kan eksportmedarbejderen medregne ophold i  

 udlandet, når de enkelte ophold har varet i mindst 24 timer.
Efterfølgende  

 påbegyndte døgn regnes med som hele døgn.
D.B.2.3 Befordring Fradrag for befordring mellem bopælen i Danmark og arbejdsstedet i  

 udlandet kan gives efter reglerne i LL § 9 C (bopæl/arbejdsplads), jf.  

 reglerne i afsnit A.F.3.
 Bortset fra befordring mellem midlertidig bopæl og arbejdsplads i  

 udlandet, der berettiger til fradrag efter LL § 9 C, kan der kun gives  

 særskilt fradrag for udgifter til lokaltransport, hvis der ikke gives  

 standardfradrag.
D.B.2.4 Fagligt kontingent og A-kassebidrag Der kan gives fradrag for fagligt kontingent og A-kassebidrag efter  

 reglerne i afsnit A.F.1.16. Ved lempelsesberegningen skal udenlandsk indkomst  

 nedsættes med fagligt kontingent, hvorimod udgiften til  

 arbejdsløshedsforsikring ikke reducerer den udenlandske indkomst, jf.
TfS  

 1995.752 (LSR).
D.B.3 Specielle fradrag for udlændinge, der er skattepligtige her til  

 landet D.B.3.1 Forøgede leveomkostninger (teknikerfradrag) Ved indkomstansættelsen for udlændinge, hvis ophold her i landet på  

 forhånd må antages at blive af kortere varighed, kan der gives fradrag i den  

 skattepligtige indkomst for forøgede leveomkostninger i forbindelse med  

 opholdet.
Det vil typisk dreje sig om personer, der af deres udenlandske  

 arbejdsgiver er udsendt her til landet i anledning af en konkret opgave.  

 Fradraget kan gives både til fuldt og begrænset skattepligtige personer.
Der  

 skal ansøges om fradrag i hvert enkelt tilfælde.
 Ansøgninger herom behandles i told- og skatteregionerne og  

 skattedirektoraterne i København og på Frederiksberg.
 Når betingelserne for at indrømme fradraget er til stede, gives der et  

 fradrag på 8.000 kr. årligt med tillæg af 5% af bruttolønnen inkl. alle  

 tillæg.
 Fradraget kan ikke overstige 25% af den således opgivne bruttoløn.
 Fradraget kan kun indrømmes for en periode af 2 år fra skattepligtens  

 indtræden.
 Efter Ligningsrådets anvisning kan teknikerfradraget kun indrømmes, når  

 det må antages, at opholdets varighed ikke vil komme til at overstige 3 år.
Hvis opholdet varer mere end 3 år, skal fradraget tilbagekaldes.
Dette  

 skal tilkendegives ansøgeren samtidig med meddelelsen om, at fradraget  

 indrømmes.
LSR har i nogle kendelser godkendt fradrag svarende til satserne  

 for teknikerfradrag, uanset at opholdet varede mere end 3 år.
Ligningsrådet  

 har derfor vedtaget, at tilbagekaldelse af teknikerfradrag fremtidig kun skal  

 finde sted, såfremt der ved ansøgningen om teknikerfradrag forsætlig eller  

 ved grov uagtsomhed er afgivet urigtige eller vildledende oplysninger,  

 herunder om opholdets forventede varighed.
Endelig skal det præciseres, at teknikerfradrag kun kan indrømmes, såfremt  

 de pågældende under udstationeringen fortsat aflønnes direkte af vedkommende  

 udenlandske arbejdsgiver.
Eksempelvis vil udbetaling af løn fra en filial her  

 i landet ikke opfylde kravet om aflønning direkte af den udenlandske  

 arbejdsgiver.
 Hvis en udenlandsk arbejdsgiver efter KSL § 46, stk. 4, er forpligtet til  

 at have en befuldmægtiget her i landet, som indeholder A-skat, og som således  

 ikke er arbejdsgiver for den udenlandske medarbejder, kan der indrømmes  

 teknikerfradrag.
 Det er muligt at få fradrag efter reglerne om dobbelt husførelse samtidig  

 med teknikerfradraget.
D.B.3.2 Dobbelt husførelse Personer, der har midlertidig bolig og arbejde her i landet, men som  

 samtidig opretholder bolig for familien i hjemlandet, er berettiget til  

 fradrag for dobbelt husførelse, se om disse regler afsnit A.F.1.3.
D.B.4 Indkomstopgørelsen ved indtræden og ophør af skattepligt Der henvises til PSL § 14 samt pkt.
I.18 i Skm. cirk. nr. 129 af 4. jul.  

 1994 om PSL.
D.B.4.1 Opgørelse af periodeindtægten - Løn I henhold til bek. om opkrævning af indkomstskat for personer m.v., der  

 senest er ændret ved bek. nr. 364 af 24. maj 1997, skal A-indkomst, herunder  

 løn under ferie efter ferieloven optjent inden skattepligtens ophør, senest  

 beskattes på tidspunktet for skattepligtens ophør, dvs. uafhængigt af  

 udbetalingstidspunktet.
Se nærmere herom i afsnit A.B.1.
Dette modificeres dog, hvis retserhvervelsestidspunktet først indtræder,  

 efter at den fulde skattepligt er ophørt.
Der kan fx være tale om tantiemer  

 fastsat på en generalforsamling efter at skattepligten er ophørt eller  

 gratialer, hvis størrelse ikke er kontrakt- eller kutymemæssigt fastsat, men  

 ensidigt beror på arbejdsgiverens bestemmelse.
I disse tilfælde vil der ikke  

 blive tale om fuld skattepligt af de pågældende vederlag, som derimod vil  

 kunne beskattes efter reglen om begrænset skattepligt i KSL § 2, stk. 1,  

 litra a.
Der skal indeholdes A-skat på udbetalingstidspunktet.
I tilfælde, hvor et løn- eller tantiemekrav har været bestridt, således at  

 kravets berettigelse og størrelse afgøres ved dom, retsforlig eller voldgift  

 efter skattepligten er ophørt, vil det tilkendte beløb ikke være begrænset  

 skattepligtigt efter KSL § 2, stk. 1, litra a, uanset relationen til det  

 tidligere ansættelsesforhold i Danmark.
Den ikke omtvistede del af kravet vil  

 dog være fuldt eller begrænset skattepligtigt efter ovennævnte  

 retningslinier.
Renter I LL § 5, stk. 6 og § 5 B er der fastsat regler om fuld periodisering af  

 renteindtægter og renteudgifter ved til- og fraflytning til udlandet, samt  

 hvor en skattepligtig efter bestemmelserne i en DBO bliver hjemmehørende her  

 i landet eller i en fremmed stat, Færøerne eller Grønland.
Reglerne gælder  

 både forudforfaldne og bagudforfaldne renteindtægter og renteudgifter.
 Reglerne sikrer, at de renteindtægter og -udgifter, der vedrører  

 skattepligtsperioden i tilflytnings- og fraflytningsåret, medtages ved  

 indkomstopgørelsen.
 Bestemmelsen omfatter alene de renter, der vedrører skattepligtsperioden i  

 tilflytnings- og fraflytningsåret.
Fast ejendom En fast ejendom anses i praksis for en sådan økonomisk enhed, at  

 periodiseringen for så vidt angår samtlige indtægter og udgifter, herunder  

 renteudgifter, foretages efter et rent »refusionsprincip«  

 (opgørelse efter dageantal), uden hensyn til forfaldstidspunkter.
En skatteyder, der flyttede her til landet (og blev fuldt skattepligtig  

 her) 1. aug. 1977, købte 1. sept. 1977 et enfamiliehus.
Driftsresultatet af  

 den faste ejendom og herunder fradrag for renter af prioritetsgæld - skulle  

 ved ansættelsen af delårsindkomsten opgøres efter et rent refusionsprincip  

 uden hensyn til forfaldstidspunkter, i det foreliggende tilfælde med  

 skæringsdag henholdsvis 1. sept. og 31. dec. 1977. Under hensyn til, at  

 skattepligtsperioden i det foreliggende tilfælde udgør 153 dage, medens  

 ejendommen i den nævnte periode har været i den pågældendes besiddelse i 122  

 dage, vil helårsindkomsten - for så vidt angår såvel prioritetsrenter som  

 ejendommens driftsresultat i øvrigt - være at beregne således, at de  

 relevante indtægter og udgifter vedrørende de 122 dage multipliceres med  

 365/153. LSR 1982,77.
D.B.4.2 Afpasning til helårsindtægt Hvis indkomstansættelsen for en person omfatter en kortere periode end et  

 år, skal såvel den skattepligtige indkomst som den personlige indkomst og  

 kapitalindkomsten omregnes således, at den kommer til at svare til et helt  

 års indkomst, jf.
PSL § 14 og pkt.
I.18 i Skm. cirk. nr. 129 af 4. jul. 1994.
 Indtægter og udgifter, der kun oppebæres/afholdes en enkelt gang om året  

 eller få gange om året, må ikke påvirke indkomsten med et større beløb, end  

 hvad der i alt kan forventes indvundet/afholdt i et helt år.
Lønmodtagerudgifter reduceres med det i LL § 9, stk. 1, omhandlede  

 bundfradrag, inden udgifterne omregnes til helårsindkomst.
Bundfradraget  

 nedsættes således ikke, selv om skattepligtsperioden er kortere end et år.
Engangsindtægter Som engangsindtægter, der medregnes i årsindkomsten uden omregning kan  

 nævnes - spekulationsgevinster - indkomstskattepligtige gaver - aktieudbytte - tantiemer - feriepenge, optjent i året før skattepligtens ophør, jf.
LSR. 1978.95.
Overskuddet af en virksomhed, som blev solgt inden ejerens skattepligt til  

 Danmark ophørte i forbindelse med hans fraflytning til Spanien 1. apr.,  

 skulle ikke omregnes til helårsindkomst ved opgørelsen af skattetilsvaret for  

 fraflytningsåret, idet det opgjorte overskud for skattepligtsperioden efter  

 de foreliggende oplysninger svarede til det normale overskud for et helt år,  

 jf.
Skat 1985.9.256 (TfS 1985,655).
 Overskuddet fra 2 solgte landbrugsejendomme i klagerens ejertid blev anset  

 for en éngangsindtægt, da det ansås for godtgjort, at afhændelsen af  

 ejendommene var sket uden sammenhæng med udrejsen til udlandet, Skat  

 1987.8.597 (TfS 1987,390).
Obligationsrenter og andre renteindtægter, der skal medregnes inden for  

 skattepligtsperioden, jf.
LL § 5 B, omregnes, således at indtægten svarer til  

 et års renteindtægt af pågældende obligationsbeholdning, tilgodehavende osv.,  

 jf. skd. 62.246.
Indtægter, der skal omregnes For andre indtægter foretages en forholdsmæssig afpasning af indkomsten,  

 således at denne omregnes til helårsindkomst.
Dette gælder ifølge praksis fx:
- vederlag, der var honorar for udført arbejde, jf.
LSR. 1962.92 - løn oppebåret af lærer i 11 måneder, jf.
LSR. 1966.8 - bestyrelseshonorar til et medlem, der var udtrådt af bestyrelsen på  

 datoen for skattepligtens ophør.
 - beløb, udbetalt som overarbejdsbetaling.
 - feriepenge, optjent i det år, hvor skattepligten ophører (uanset om  

 ferien er afholdt i eller uden for perioden).
 Overskudsandel af et interessentskab for 6 måneder skulle omregnes til  

 helårsindkomst, da salget af andelen antoges at have sammenhæng med udrejsen  

 til udlandet, Skat 1987.8.597 (TfS 1987,390).
Over- eller underskud af fast ejendom opgøres for hele året og deling af  

 årsresultatet sker i forhold til dageantallet uanset de forskellige  

 indtægters og udgifters forfaldstid, se bl.a.
LSR.1982.77.
Engangsudgifter Af éngangsudgifter, som ikke skal omregnes, kan nævnes - kapitalindskud vedr. en rente- eller rateforsikring.
 Underskud, fremført fra tidligere indkomstår med fuld eller begrænset  

 skattepligt, sidestilles med éngangsudgifter, der ikke skal omregnes.
Underskud fra en periode med begrænset skattepligt modregnes i indkomst i  

 en anden periode i samme kalenderår med fuld skattepligt, før omregning til  

 helårsindkomst i henhold til PSL § 14, jf.
LSR. 1983.58 og Skat 1988.2.89  

 (TfS 1988,58).
 Underskud fra en periode med fuld skattepligt skulle modregnes i overskud  

 i en anden periode i samme kalenderår med begrænset skattepligt, før der  

 skete fremførsel af tidligere års underskud, Skat 1987.8.599 (TfS 1987,385).
Visse udenlandske studerendes fradrag for nødvendigt underhold - *55.000 kr. for 1997* - fragår med en forholdsmæssig andel i  

 delårsindkomsten.
Ved beregningen af uudnyttet skatteværdi af personfradrag, jf.
PSL § 10,  

 stk. 3, foretages omregning til helårsindkomst, uanset om den skattepligtige  

 indkomst er 0 kr. eller negativ.
 Hvor skatteyderen anvender forskudt indkomstår, gælder særlige regler om  

 opgørelsen ved skattepligtsophør, se KSL afsnit X og KSL cirk. nr. 135 af  

 4/11 1988, kap. 6.
Indkomstopgørelsen foretages under ét i det indkomstår, hvor  

 skatteyderen skifter skattemæssigt hjemsted, jf.
Skat 1988.8.496 (TfS  

 1988,577).
D.B.4.3 Indgangsværdier ved skattepligtens indtræden KSL § 9 fastlægger indgangsværdier for aktiver og passiver i de tilfælde,  

 hvor en person enten bliver fuldt skattepligtig i henhold til KSL § 1 eller  

 får skattemæssigt hjemsted i Danmark i henhold til en DBO.
 Ifølge KSL § 9, stk. 6, finder bestemmelsen tilsvarende anvendelse på  

 personer, der bliver begrænset skattepligtige efter KSL § 2, og som ikke  

 umiddelbart forinden har været skattepligtige efter KSL § 1.
Som hovedregel anses aktiver - bortset fra afskrivningsberettigede aktiver - og passiver for erhvervet på det faktiske anskaffelsestidspunkt til  

 handelsværdien på dette tidspunkt.
For afskrivningsberettigede aktiver er der særlige regler for fastsættelse  

 af indgangsværdier.
Disse aktiver anses for erhvervet på det faktiske  

 anskaffelsestidspunkt og for den faktiske anskaffelsessum, maksimalt  

 afskrevet efter danske regler indtil tilflytningstidspunktet.
Dog skal  

 aktiverne anses for erhvervet til handelsværdien på tilflytningstidspunktet,  

 hvis denne værdi er mindre end den værdi, der fremkommer ved at foretage  

 maksimale afskrivninger efter danske regler på den faktiske anskaffelsessum.
 Om et aktiv er afskrivningsberettiget, afgøres ud fra de gældende danske  

 afskrivningsregler på tilflytningstidspunktet.
For at forhindre, at der i afståelsessituationen sker beskatning af  

 genvundne afskrivninger, som ikke er foretaget af den skattepligtige,  

 fastslår KSL § 9, stk. 3, som ændret ved lov nr. 487 af 12/6-1996, at  

 genvundne afskrivninger på aktiver, der anses for afskrevet forud for  

 inddragelse under dansk beskatning højst kan udgøre det beløb, hvormed summen  

 af foretagne afskrivninger efter skattepligtens indtræden overstiger det  

 faktiske værditab efter inddragelse under dansk beskatning.
En eventuel  

 fortjeneste i forhold til anskaffelsessummen kan højst medregnes med et beløb  

 svarende til forskellen mellem salgssummen og handelsværdien på tidspunktet  

 for inddragelse under dansk beskatning.
For aktiver, der afskrives efter  

 saldometoden, ansættes afståelsessummen til den nedskrevne værdi på  

 afståelsestidspunktet med tillæg af genvundne afskrivninger og fortjeneste  

 efter KSL § 9, stk. 3, 1. og 2. pkt.
 Udgifter afholdt før tilflytningstidspunktet kan ikke fradrages i den  

 skattepligtige indkomst.
 Om KSL § 9 henvises i øvrigt til *skm. cirk. nr. 82 af 29. maj 1997, pkt.  

 3.2*.
Fraflytningsbeskatning ved skattepligtens ophør Ved lov nr. 312 af 17. maj 1995 er der endvidere indsat en ny bestemmelse  

 i KSL § 10 om beskatning af genvundne af- og nedskrivninger ved fraflytning.  

 Bestemmelsen finder anvendelse i forbindelse med ophør af fuld skattepligt  

 (KSL § 1) eller hvis en person efter en DBO bliver hjemmehørende i udlandet,  

 på Færøerne eller Grønland.
Fraflytningsbeskatningen gennemføres ved, at de skatterelevante aktiver  

 anses for afhændet på fraflytningstidspunktet.
Aktiverne anses for afhændet  

 til handelsværdien på fraflytningstidspunktet, dog højst med et beløb  

 svarende til anskaffelsessummen.
En betingelse for fraflytningsbeskatning i disse tilfælde er, at der er  

 tale om aktiver, som Danmark efter fraflytningen ikke har beskatningsretten  

 til.
Hvis aktiverne fx indgår i et fast driftssted i Danmark eller der er  

 tale om en fast ejendom beliggende i Danmark, vil fraflytningsbeskatning ikke  

 finde sted.
 Om KSL § 10 henvises i øvrigt til *skm. cirk. nr. 82 af 29. maj 1997, pkt.  

 4*.
D.B.4.4 Skatteberegningen - personfradrag Skatten beregnes af de opgjorte helårsindkomster (skattepligtig indkomst,  

 personlig indkomst og kapitalindkomst) efter PSL §§ 5-8 og nedsættes med  

 skatteværdien af personfradraget, jf.
PSL § 9. Den endelige skat, der skal  

 betales, udregnes ved at nedsætte den beregnede helårsskat efter forholdet  

 mellem delårsbeløbene og helårsbeløbene, jf.
PSL § 14.
Det er en forudsætning for overførsel af uudnyttet skatteværdi af  

 personfradrag mellem ægtefæller, at ægtefællerne er samlevende ved  

 indkomstårets udløb, jf.
PSL § 10 stk. 3.
 En hustrus personfradrag for perioden indtil fraflytningen til udlandet  

 kan overføres til manden, når ægtefællerne er sambeskattede ved fraflytningen  

 til udlandet, se skd. 32.105.
 I et tilfælde, hvor mandens og hustruens skattepligt ophørte på  

 forskellige datoer, kunne der ske overførsel af den ene ægtefælles uudnyttede  

 fradrag til den anden ægtefælle, idet »indkomstårets udgang« i  

 denne forbindelse måtte forstås som udløbet af indkomståret for den først  

 fraflyttede ægtefælle, skd. 30.254 og 35.7.
Hvor samlivet i skattemæssig henseende indtræder i årets løb som følge af,  

 at den ene ægtefælle tilflytter, kan der kun overføres en forholdsmæssig del  

 af den tilflyttede ægtefælles personfradrag til den anden ægtefælle, da den  

 tilflyttede ægtefælle efter PSL § 14, kun ville have fået godskrevet en  

 forholdsmæssig del af personfradraget ved sin skatteberegning, jf.
Skat  

 1987.7.523 (TfS 1987,358).
D.B.5 Beskatning af løn til højtlønnede udlændinge og udenlandske forskere  

 - KSL § 48 E D.B.5.1 Indledning Beskatning ifølge KSL § 48 E blev indført med lov nr. 489 af 24. jun.  

 1992.
*Loven har til formål at styrke Danmarks internationale konkurrenceevne  

 ved at fremme forskning og produktudvikling af internationalt tilsnit i  

 danske virksomheder.
Formålet tilgodeses ved, at højtlønnede medarbejdere og  

 forskere, der flytter til Danmark i forbindelse med en tidsbegrænset  

 ansættelse på mellem 6 og 36 måneder i en virksomhed eller  

 forskningsinstitution her i landet, under visse betingelser i stedet for  

 sædvanlig indkomstbeskatning kan vælge at lade sig beskatte med § 48E-skat af  

 vederlaget uden fradrag af nogen art.* *Ordningen er dog ikke forbeholdt nogen beskemt branche, og kan f.eks.  

 også anvendes i idrætsverdenen, når blot betingelserne er opfyldt.
Se TfS  

 1997,573.* Blandt andet på baggrund af indførelsen af arbejdsmarkedsbidrag, jf. lov  

 nr. 448 af 30. jun. 1993 med senere ændringer, er der sket ændringer i  

 ordningen ved lov nr. 296 af 27. apr. 1994. Fra 1. aug. 1994 er  

 skatteprocenten således nedsat fra 30 til 25, idet personer omfattet af KSL §  

 48 e-ordningen også skal betale arbejdsmarkedsbidrag (8% i 1997). Se også TOLD-SKAT Nyt 1993. 16.776 (TfS 1993.425) om betydningen af de indførte  

 arbejdsmarkedsbidrag. § 48E er ændret ved lov nr. 398 af 22. maj 1996  

 (forlængelsesperioden). Loven er trådt i kraft den 7. maj 1996, jf. bek.nr.  

 859 af 24. september 1996.*For at kunne anvende ordningen stilles der en  

 række krav både til løn-modtageren og til arbejdsgiveren.* Grundlæggende betingelser *Krav vedr. lønmodtageren og kontrakten* Ordningen omfatter personer, der i forbindelse med tiltrædelse af lønnet  

 arbejde hos en dansk arbejdsgiver for en kontraktsfastsat periode på mellem  

 mindst 6 og højst 36 måneder samtidig bliver fuldt skattepligtige her. * Dette betyder, at lønmodtageren skal påbegynde ansættelsesforholdet uden  

 unødigt ophold og i naturlig forlængelse af tidspunktet for den fulde  

 skattepligts indtræden.* Med virkning for personer, hvis skattepligt ifølge  

 KSL § 1 indtræder efter 30. jul. 1994, er der mulighed for, at ansætte de  

 pågældende personer for en prøveperiode på fx 3 måneder, inden de tager bopæl  

 her og dermed bliver fuldt skattepligtige, jf.
KSL § 1. Se også TfS 1995.755.
 Personens nationalitet og statsborgerskab er uden betydning for anvendelse  

 af ordningen.
Kravet om, at fuld skattepligt skal indtræde i forbindelse med  

 påbegyndelsen af ansættelsesforholdet, anses for opfyldt, hvis  

 ansættelsesforholdet påbegyndes efter den kortere periode, der sædvanligvis  

 medgår til flytning og indretning af bolig.
Se om en specialist, som  

 påbegyndte et ansættelsesforhold 5 måneder efter skattepligtens indtræden, og  

 derfor ikke kunne opnå beskatning efter KSL § 48 E, TfS 1995.182.
Er der derimod tale om en studerende, der fortsat er skattepligtig til sit  

 hjemland og som efterfølgende får en ansættelse efter KSL § 48 E, anses  

 skattepligten først indtrådt ved ansættelsesforholdets begyndelse, jf.
KSL §  

 8, stk. 2, jf.
TfS 1995.755. *Om opdeling af den samlede 36-mdr. periode i  

 flere ansættelsesforhold, se D.B.5.2.*Tidligere skattepligt til Danmark Hvis personen tidligere har været fuldt skattepligtig til Danmark, vil det  

 dog være en betingelse for at blive omfattet af ordningen, at personen kan  

 godtgøre, at den tidligere status som fuldt skattepligtig ikke er bragt til  

 ophør med henblik på anvendelse af ordningen.
Dette kan kræves bekræftet i en  

 tro og love erklæring til skattemyndighederne.
Ikke andel i ledelse mv. som medejer Endelig må en person ikke på noget tidspunkt inden for de seneste 5 år  

 forud for ansættelsen have eller have haft direkte eller indirekte del i  

 ledelsen af, kontrollen med eller kapitalen i den virksomhed, med hvilken  

 ansættelseskontrakten er indgået.
KSL § 43, stk. 2, litra i, 3-6. pkt. finder  

 tilsvarende anvendelse.
Dette betyder, at der ved afgørelsen af, om den skattepligtige har eller  

 har haft en sådan forbindelse med den ansættende virksomhed, at § 48  

 e-ordningen ikke kan anvendes, skal henses til, om personen ejer eller har  

 ejet 25% eller mere af aktiekapitalen eller råder eller har rådet over mere  

 end 50% af stemmeværdien i det udbetalende selskab mv.
Heri medregnes aktier,  

 der samtidig tilhører den skattepligtiges nærmeste familie.
Aktier, der  

 tilhører en tidligere ægtefælle til denne personkreds, og aktier, som en  

 nuværende ægtefælle til denne personkreds har afstået før ægteskabets  

 indgåelse, medregnes dog ikke.
Herudover medregnes aktier, der tilhører  

 selskaber mv., som den skattepligtiges nærmeste familie har haft bestemmende  

 indflydelse over.
Hvis den udbetalende virksomhed er personligt ejet, henses til, om den  

 skattepligtige ejer eller har ejet 25% eller mere af egenkapitalen eller har  

 eller har haft afgørende indflydelse i virksomheden.
Her anvendes samme  

 kriterier som for aktionærer.
Dette gælder ikke alene de seneste 5 år forud for ansættelsesforholdets  

 påbegyndelse, men gælder også under det løbende ansættelsesforhold, således  

 at § 48 E-beskatning ophører fra det tidspunkt, hvor lønmodtageren som  

 ovenfor beskrevet får andel i en virksomheds ledelse eller kapital.
Se  

 nærmere *om efterbeskatning ved ophør af grundlæggende betingelser* under  

 afsnit D.B.5.5.
En direktør, der ikke er eller har været medejer i det ansættende selskab,  

 kan anvende ordningen, jf.
TOLD-SKAT Nyt 1993.20. 910 (TfS 1993.488) og TfS  

 1994,715 vedrørende et bestyrelsesmedlem.
Krav til arbejdsgiverens subjektive skattepligt *Hvis §48E-beskatning ønskes anvendt, skal arbejdsgiveren være omfattet af  

 én af følgende grupper: a.
Personer eller dødsboer, der er fuldt  

 skattepligtige, jf. kildeskattelovens § 1. b.
Personer eller dødsboer, der  

 udøver erhverv med eller deltager i virksomhed med fast driftssted i Danmark,  

 jf. kildeskattelovens § 2, stk. 1, litra d. c.
Her i landet hjemmehørende  

 selskaber m.v., jf. selskabsskattelovens § 1. d.
Selskaber m.v., der har  

 hjemsted i udlandet, men som udøver erhverv med eller deltager i virksomhed  

 med fast driftssted i Danmark, jf. selskabsskattelovens § 2, stk. 1, litra a.  

 e.
Institutioner m.v. omfattet af selskabsskattelovens § 3. f.
Fonde,  

 foreninger m.v., jf. fondsbeskatningslovens § 1. I de under litra b og d  

 nævnte situationer er det en forudsætning for anvendelse af §48E-beskatning,  

 at lønmodtageren er tilknyttet det faste driftssted, og at lønnen kan  

 henføres som en driftsudgift til det faste driftssted.
Arbejdsgiveren kan endvidere være et interessentskab.
Det er i så fald en  

 betingelse, at samtlige deltagere i interessentskabet er omfattet af en af  

 ovennævnte grupper, a-f, i relation til den erhvervsudøvelse, hvortil den  

 pågældende medarbejder knyttes.
Den indkomst, der undergives §48E-beskatning, skal være A-indkomst for  

 modtageren, således at der kan indeholdes 25 pct.s endelig A-skat.
Heraf  

 følger, at arbejdsgiveren skal have hjemting i Danmark eller have fast  

 driftssted og dermed en befuldmægtiget med hjemting i Danmark, der kan  

 forestå indeholdelsen af §48E-skatten, jf. kildeskattelovens § 46, stk. 4. Se  

 også D.A.2.1.(lønindtægt).
Hvis arbejdsgiveren ikke er omfattet af en af ovennævnte grupper, kan  

 §48E-beskatning ikke benyttes.
Dette gælder, uanset om der indeholdes A-skat,  

 f.eks. i forbindelse med arbejdsudleje.
Hvis kravene til arbejdsgiveren svigter under ansættelsesforholdet, finder  

 reglerne om manglende overholdelse af de grundlæggende betingelser  

 anvendelse.
Det betyder, at §48E-beskatningen ophører fra det tidspunkt, hvor  

 kravene til arbejdsgiveren ikke er opfyldt.
Lønmodtageren skal inden 1 måned  

 fra samme tidspunkt forholde sig på samme måde som ved ophør af ansættelsen.  

 Se D.B.5.2. Er der ikke forløbet mindst 6 måneder fra ansættelsesforholdets  

 påbegyndelse til kravene ikke længere er opfyldt, bortfalder  

 §48E-beskatningen for hele perioden.* Kravet til vederlagets størrelse Det er endvidere en betingelse, at personens vederlag i penge, jf.
KSL §  

 43, stk. 1, skal udgøre et grundbeløb på mindst 34.900 kr. hver måned før  

 skat.
Grundbeløbet reguleres efter PSL § 20. *For 1997 udgør beløbet kr. 45.000  

 pr. måned.* *Der skal være tale om et i henhold til kontrakten garanteret optjent  

 mindstebeløb hver måned af den nævnte størrelse.
Det er således ikke  

 tilstrækkeligt, at et beløb af den nævnte størrelse hver måned er udbetalt,  

 hvis beløbet ikke også er optjent hver måned.
Det er ligeledes ikke  

 tilstrækkeligt, at vederlaget i gennemsnit over perioden opfylder  

 mindstekravet.
Arbejdsgiverens betaling i henhold til ansættelseskontrakten af  

 lønmodtagerens faste udgifter, f.eks. boligudgifter, kan medregnes ved  

 opfyldelsen af mindstekravet til vederlaget, selv om der ikke er tale om  

 månedlig udbetaling, men f.eks. kvartalsvis betaling.
Sådanne beløb anses for  

 optjent løbende, og beløbene kan derfor omregnet til månedsbasis medgå ved  

 opfyldelsen af mindstekravet.
For så vidt angår den nærmere definition af "vederlaget i penge"  

 henvises til D.B.5.3, hvoraf det bl.a. fremgår, at ATP og  

 arbejdsmarkedsbidrag ikke medregnes.* Særligt om forskere *Hvis personen ifølge ansættelseskontrakten skal drive forskning her i  

 landet, og hvis det forskningsprojekt, hvortil personen knyttes, er godkendt  

 af et forskningsråd, kan vederlaget i penge beskattes efter ordningen, selv  

 om mindstekravet til vederlagets størrelse ikke er opfyldt.
Hvis  

 mindstekravet til vederlagets størrelse er opfyldt, er det omvendt ikke en  

 betingelse for at anvende ordningen, at forskningsprojektet er godkendt af et  

 forskningsråd.
Det er en betingelse for et forskningsråds godkendelse af et  

 forskningsprojekt, at forskningsopgaven er afgrænset og defineret.
Det er  

 endvidere en betingelse, at den pågældende forskers deltagelse kan antages at  

 være af afgørende betydning for forskningsprojektets gennemførelse.
Ansøgning  

 om godkendelse af forskningsprojektet indgives af den ansættende virksomhed  

 eller forskningsinstitution til forskningsrådet.
Ansøgningen skal indeholde en nærmere beskrivelse af forskningsprojektet  

 samt oplysning om, hvilke forskere der knyttes til projektet, og om de  

 budgetterede omkostninger ved projektet med særlig angivelse af løn, vederlag  

 og andre ydelser til de tilknyttede forskere.* Se også TfS 1997, 670 hvor et  

 godkendt forskningsprojekt delvist blev financieret ved hjælp af midler fra  

 en udenlandsk fond.* For forskere kan der eventuelt blive tale om anvendelse af den såkaldte  

 »professorregel«, som findes i visse DBO'er.
Dødsboer For dødsboers vedkommende gælder, at hvis afdøde har valgt sin indkomst §  

 48 E-beskattet, bliver skatten endelig ved den skattepligtiges død, *jf.  

 døds-boskattelovens § 13, stk. 4.* *En eventuel efterløn til afdødes  

 ægtefælle eller børn beskattes hos modtageren efter de almindelige regler.* D.B.5.2 Løbende betingelser De formelle betingelser.
Valg af § 48 e-beskatning *Hvis alle betingelser er opfyldte, kan lønmodtageren vælge  

 §48E-beskatning af vederlaget i penge i henhold til ansættelseskontrakten i  

 stedet for almindelig indkomstbeskatning.* I forbindelse med et ansættelsesforholds påbegyndelse kræves der ikke  

 nogen særlig godkendelse fra skattemyndighederne om, at en person kan anses  

 for omfattet af ordningen.
Arbejdsgiveren kan umiddelbart indeholde 25% af  

 bruttolønnen, idet han efter KSL § 69 og § 74 hæfter for manglende  

 indeholdelse, henholdsvis ifalder ansvar, hvis betingelserne for § 48 E-træk  

 ikke er opfyldt. *Ifølge bek. nr. 768 af 19. sep. 1995 om opkrævning m.v. af  

 indkomst- og formueskat, § 18, stk. 4, skal arbejdsgiveren inden 8 dage give  

 meddelelse om ansættelseskontrakten til told- og skatteregionen.
Meddelelsen skal indeholde oplysning om arbejdsgiverens navn, adresse og SE-nr., medarbejderens navn, adresse og cpr.nr. samt kontraktsperioden.* *Hvis arbejdsgiveren er i tvivl om, hvorvidt betingelserne for  

 §48E-beskatning er opfyldte, kan arbejdsgiveren forelægge  

 ansættelseskontrakten og, hvis der er tale om en forsker, der ikke opfylder  

 vederlagskravet, tillige forskningsrådets godkendelse af forskningsprojektet,  

 for den lokale told- og skatteregion med henblik på at få en accept af, at  

 der kun skal indeholdes 25 pct.s A-skat.
 Hvis told- og skatteregionen finder, at betingelserne for anvendelse af  

 §48E-beskatning er opfyldte, meddeler myndigheden herefter arbejdsgiveren, at  

 arbejdsgiveren kan indeholde 25-pct.s A-skat.
Skattemyndighederne kan i denne forbindelse anmode lønmodtageren om en tro  

 og love-erklæring vedrørende eventuel tidligere skattepligt og eventuel  

 deltagelse i ledelsen af den ansættende virksomhed.* Hvis arbejdsgiveren får en sådan accept fra arbejdsgiverkontrollen, dvs.  

 told- og skatteregionen, vil han normalt ikke kunne pådrage sig hæftelse /ansvar efter KSL §§ 69 og 74.
Efterfølgende valg af §48E-beskatning *Hvis lønmodtageren først vælger §48E-beskatning, efter at arbejdsgiveren  

 én eller flere gange har trukket almindelig A-skat, reguleres den  

 indbetalte skat for det indeværende år mellem skattemyndighederne og  

 arbejdsgiveren.
Hvis lønmodtageren vælger §48E-beskatning for afsluttede indkomstår,  

 indgives ny selvangivelse for disse indkomstår, og der udskrives en ny  

 almindelig årsopgørelse, hvor den løn, der skal undergives §48E-beskatning,  

 ikke er medtaget.
Skattemyndighederne opkræver §48E-skatten for afsluttede  

 indkomstår hos lønmodtageren, fortrinsvis ved modregning i den overskydende  

 skat.
Ved behandling af anmodning om §48E-beskatning for afsluttede  

 indkomstår anvendes reglerne om genoptagelse i skattestyrelsesloven.* Ansættelsesforholdets ophør Betingelserne for opdeling af den samlede 36-mdr. periode Når et ansættelsesforhold, hvor § 48 E-beskatning har fundet sted,  

 ophører, og hvor varigheden har været mindre end 36 måneder, vil en person  

 inden for en frist på 1 måned *efter ophør et af dette ansættelsesforhold*  

 have mulighed for at indgå en ny kontrakt af en varighed, der maksimalt  

 andrager forskellen mellem 36 måneder og summen af tidligere  

 kontraktsperioder.
I forbindelse med indgåelse af en ny kontrakt inden for en frist på 1  

 måned stilles der ikke krav om, at skattepligten her til landet indtræder i  

 forbindelse med ansættelsesforholdets påbegyndelse.
Hvis en ny kontrakt, der  

 opfylder betingelserne i KSL § 48 E, stk. 1 eller 2, ikke er indgået inden  

 for nævnte frist på 1 måned, vil den lønindkomst, der tidligere er blevet §  

 48 E-beskattet, blive efterbeskattet som øvrig indkomst, jf. nedenfor under  

 afsnit D.B.5.5. *Personen kan også vælge at bringe den fulde skattepligt til  

 ophør inden 1 måned og derved undgå efterbeskatning.
Der skal være tale om et  

 reelt ophør.
Bestemmelsen udelukker dog ikke, at den pågældende senere kan  

 vende tilbage til Danmark som fuldt skattepligtig.* Hvis en person således er fraflyttet Danmark inden udløbet af nævnte  

 frist, vil han påny kunne vende tilbage og oprette en ny ansættelseskontrakt,  

 forudsat det samlede maksimum på 36 måneder ikke overskrides. *Det nye  

 ansættelsesforhold kan derfor højst udgøre en periode svarende til 36 måneder  

 reduceret med perioder, hvor der tidligere er sket §48E-beskatning.
Er der tidligere anvendt §48E-beskatning i mere end 30 måneder, kan  

 §48E-beskatning ikke anvendes yderligere, da kontrakten skal løbe i mindst 6  

 måneder.
I tilfælde, hvor lønmodtageren tidligere har anvendt  

 §48E-beskatning, vil der normalt ikke være grundlag for en nærmere vurdering  

 af, om lønmodtageren har bragt den tidligere fulde skattepligt til Danmark  

 til ophør med henblik på senere på ny at benytte §48E-ordningen.* Muligheden for at blive omfattet af ordningen bortfalder dog, når der er  

 forløbet 10 år fra påbegyndelsen af den første ansættelseskontrakt.
Forlængelse uden §48 E-beskatning Uanset at summen af kontraktsperioder omfattet af ordningen ikke kan  

 overstige 36 måneder, kan den ansættelseskontrakt, der udløber samtidig med  

 den samlede periode på 36 måneder, forlænges uden at efterbeskatning skal  

 finde sted.
Forlængelsen kan ikke aftales allerede fra kontraktens start, jf.  

 TfS 1996.580. Lønnen i forlængelsesperioden vil dog blive beskattet efter  

 almindelige regler.
Muligheden for forlængelse er blevet udvidet fra 24 til  

 48 måneder ved lov nr. 398 af 22. maj 1996. Loven er sat i kraft den 7. maj  

 1996 ved bek.nr. 859 af 24. september 1996. Den løn, der tidligere er blevet  

 § 48 E-beskattet, vil blive efterbeskattet som øvrig indkomst, hvis personen  

 ikke senest 1 måned efter forlængelsesperiodens ophør har bragt sin fulde  

 skattepligt til Danmark til ophør i forbindelse med en egentlig fraflytning.
*Flere samtidige ansættelsesforhold* *Hvis den skattepligtige har indgået flere sideløbende  

 ansættelseskontrakter med forskellige arbejdsgivere, kan §48E-beskatning kun  

 anvendes, i det omfang betingelserne er opfyldt for hvert enkelt  

 ansættelsesforhold.
D.B.5.3 Beregningsgrundlaget Vederlag i penge, jf.
KSL § 43, stk. 1 Grundlaget for beregningen af § 48 E-skatten er personens vederlag i penge  

 i henhold til en ansættelseskontrakt, der opfylder de krav, der er beskrevet  

 ovenfor.
Ved vederlag i penge forstås A-indkomst i henhold til KSL § 43, stk.  

 1, excl. værdi af fri kost og logi. *"Vederlaget i penge" omfatter  

 således pengebeløb i henhold til ansættelseskontrakten i form af løn,  

 feriegodtgørelse, honorar, tantieme, provision og lignende ydelser.
Omfattet  

 er endvidere arbejdsgiverens betaling af den ansattes private udgifter,  

 f.eks. boligudgifter.
 Arbejdsgiverens godtgørelse af udgifter, der er påført lønmodtageren i  

 forbindelse med arbejdets udførelse, er fritaget for §48E-beskatning i samme  

 omfang, som tilfældet er ved almindelig indkomstbeskatning. "Vederlaget  

 i penge" omfatter således de godtgørelser, der ikke er skattefri efter  

 ligningslovens § 9, stk. 5 og 7.
Vælges §48E-beskatning, er hele vederlaget i penge omfattet af ordningen,  

 så længe denne benyttes.
Lønmodtageren kan ikke fra samme arbejdsgiver på  

 samme tid modtage anden indkomst i form af "vederlag i penge", som  

 holdes uden for §48E-beskatningen.* Vederlag i penge omfatter også beløb og vederlag efter LL § 16  

 (personalegoder), der er A-indkomst, jf.
KSL § 43, stk. 2 samt seneste KSL  

 bekg. nr. 768 af 19. okt. 1995. Se også Skatteministeriets cirk. nr. 202 af  

 13. dec. 1993 om beskatning af personalegoder.
 Derimod vil naturalieydelser direkte fra arbejdsgiveren, fx fri kost og  

 logi, ikke indgå i beregningsgrundlaget, hvorimod sådanne ydelser beskattes  

 som øvrig indkomst, jf. nedenfor under afsnit D.B.5.4.
Fratrædelsesgodtgørelser og gratialer, mv. omfattet af LL § 7O, er som  

 hovedregel A-indkomst, og vil derfor være omfattet af ordningen efter KSL §  

 43, stk. 1, se TfS 1996.620 vedr. konsekvenserne, når der udbetales  

 godtgørelse ved fratræden af stilling til en § 48 E-ansat.
Det samme gælder  

 andre engangsbeløb som fx provision, bonus og tantieme.
Om udbetaling af  

 bonus, se TfS 1996.822. *Vederlag for påtagelse af en konkurrenceklausul er  

 ikke omfattet.
Se TfS 1997,74.* *Beløb, der ikke er omfattet af ordningen* Ikke skattepligtige ydelser m.v.
*Som nævnt svarer "vederlaget i penge" til, hvad der er  

 A-indkomst efter kildeskattelovens § 43, stk. 1, dog undtaget fri kost og  

 logi.
Indkomster, der alene er omfattet af kildeskattelovens § 43, stk. 2,  

 f.eks. bestyrelseshonorarer og lignende, er ikke omfattet af  

 §48E-beskatningen.
Beløb, der ikke er skattepligtige, medregnes ikke i grundlaget for  

 §48E-skatten.
Dette gælder f.eks. arbejdsgiverens pensionsindbetalinger  

 omfattet af pensionsbeskatningslovens § 19, ATP og arbejdsmarkedsbidrag samt  

 godt-gørelser, der er skattefri efter ligningslovens § 9, stk. 5 og 7.
Jubilæumsgratiale og fratrædelsesgodtgørelse, der anses for vederlag for  

 personligt arbejde i tjenesteforhold, er kun omfattet af §48E-beskatning, i  

 det omfang beløbene er skattepligtige, jf. ligningslovens § 7 O.
Den  

 skattefri del er altså ikke omfattet.
Vederlag i form af naturalieydelser, der stilles til rådighed af  

 arbejdsgiveren, som f.eks. fri bolig, fri bil og lignende, er ikke omfattet  

 af §48E-beskatningen, men er skattepligtig efter de almindelige regler  

 herom.* Er der tale om pen-sionsordninger oprettet i udlandet, vil indbetalinger  

 dog skulle indgå i beregningsgrundlaget.
Ingen fradrag Beregningsgrundlaget kan ikke reduceres med nogen form for fradrag.
*Transportfradrag, flytteudgifter, dobbelt husførelse, privattegnede  

 pensionsordninger, fagforening, arbejdsløshedskasse og øvrige  

 lønmodtagerudgifter kan således ikke fradrages i trækgrundlaget for  

 §48E-skatten.* Sådanne lønmodtagerfradrag kan heller ikke foretages i øvrig indkomst, jf.  

 nedenfor under afsnit D.B.5.4. For så vidt angår bidrag til fagforening og  

 A-kasse, gælder for fagforeningsbidrags vedkommende, at disse anses for at  

 knytte sig til lønindkomsten, medmindre det efter en konkret vurdering må  

 antages, at medlemskabet af en fagforening er uden forbindelse med  

 erhvervelsen af den aktuelle lønindkomst.
 Dette kan navnlig være tilfældet, hvis en person omfattet af  

 bruttobeskatningsordningen opretholder medlemskab i en fagforening i  

 hjemlandet under opholdet i Danmark, se fx LSR 1984.159 om den omvendte  

 situation.
 Derimod vil A-kassebidrag i alle tilfælde skulle anses for at være uden  

 forbindelse med den aktuelle lønindkomst, således at der er mulighed for  

 fradrag i øvrig indkomst.
Se også Told*Skat Nyt 1992.10.300 LSR (TfS 1992.280) og TfS 1995.752 (LSR)  

 vedr. tilsvarende problem i forbindelse med lempelsesberegningen for  

 udenlandsk lønindkomst. § 48 E-skatten kan ikke reduceres med værdien af  

 personfradrag, jf.
PSL § 10, stk. 4.
*Begrænsning i overførsel af uudnyttet bundfradrag og personfradrag* *Hvis personen er gift, kan reglen om overførsel af uudnyttet bundfradrag,  

 jf.
PSL § 6a, stk. 3, ikke anvendes for bundfradrag, der tilkommer personen i  

 indkomstår, hvor der er valgt §48E-beskatning.
Reglen om overførsel af uudnyttet personfradrag i PSL § 10, stk. 3 kan  

 heller ikke anvendes for personfradrag, der tilkommer personen i indkomstår,  

 hvor der er valgt §48E-beskatning.* *Selvangivelse og ligning* *Den indeholdte §48E-skat er en endelig skat, og den indkomst, der  

 beskattes på denne måde, skal derfor ikke selvangives, bortset fra tilfælde,  

 hvor der sker efterbeskatning, jf. nedenfor under afsnit D.B.5.5. Anden  

 indkomst skal selvangives efter de almindelige regler herom.  

 Skattemyndighederne kan imidlertid som led i det almindelige ligningsarbejde  

 foretage en nærmere vurdering af, om betingelserne for §48E-beskatning er  

 opfyldt.
Skattemyndighederne kan ligeledes i forbindelse med ligningen anmode  

 lønmodtageren om en tro og love-erklæring om opfyldelse af betingelserne for  

 anvendelse af §48E-beskatning.* *Indeholdelses- og beskatningstidspunkt* *Kildeskattelovens bestemmelser om indeholdelses- og beskatningstidspunkt  

 finder anvendelse på §48E-skatten, medmindre bestemmelserne er fraveget ved §  

 48 E.
Indeholdelsen af §48E-skat er reguleret i § 46, hvorefter indeholdelse  

 normalt skal foretages ved udbetalingen af vederlaget.
De indeholdte beløb  

 skal afregnes til det offentlige efter reglerne i § 56, og der skal afleveres  

 redegørelser efter § 57.
 Det fremgår endvidere af § 48 E, stk. 4, at indkomstskattepligten af  

 vederlaget er endeligt opfyldt ved den erlagte A-skat.
Såfremt en §48E-beskattet lønmodtager bliver skattepligtig af lønindkomst  

 i forbindelse med arbejde i udlandet, kan der gives lempelse efter de  

 sædvanlige regler herom.* D.B.5.4 Øvrig indkomst Naturalieydelser direkte fra arbejdsgiveren Bortset fra det vederlag i penge, der udbetales i henhold til en  

 ansættelseskontrakt omfattet af KSL § 48 E, vil en persons øvrige indkomst  

 skulle selvangives og beskattes efter sædvanlige regler.
Til øvrig indkomst  

 henregnes også naturalieydelser, der modtages direkte fra arbejdsgiveren som  

 vederlag i henhold til en ansættelseskontrakt omfattet af KSL § 48 E, fx  

 værdi af kost og logi, selv om der er tale om A-indkomst efter bestemmelsen i  

 KSL § 43, stk. 1. *Det gælder også fri bolig og fri bil fra  

 §48E-ansættelsesforholdet.* Fradragsbegræns ningen I adgangen til at foretage fradrag i øvrig indkomst gælder alene den  

 begrænsning, at de lønmodtagerfradrag, der knytter sig direkte til det  

 vederlag, der § 48 E-beskattes, ikke kan foretages.
Denne begrænsning gælder  

 fx befordringsfradrag, fradrag for flytteudgifter, fradrag for dobbelt  

 husførelse og fradrag for bidrag til fagforening med den modifikation, der er  

 beskrevet under afsnit D.B.5.3., men derimod ikke fradrag for A-kassebidrag  

 og pensionsindbetalinger til privattegnede danske ordninger, jf.
PBL § 18.  

 Adgangen til at fratrække udgifter er for personer med dobbeltdomicil blevet  

 begrænset ved lov nr. 312 af 17. maj 1995, således at der kun kan fratrækkes  

 udgifter, der vedrører indtægter, som Danmark efter overenskomsten kan  

 beskatte.
 For så vidt angår sådanne pensionsordninger, der er oprettet i udlandet,  

 vil der dog ikke være mulighed for fradrag, bortset fra visse ordninger  

 oprettet i Schweiz og England, jf. de pågældende landes DBO med Danmark,  

 artikel 28.
 Om A-kassebidrag henvises til afsnit D.B.5.3.
Bortset herfra opgøres øvrig indkomst som for andre fuldt skattepligtige,  

 dvs. under anvendelse af PSL's regler om personfradrag, jf.
PSL § 10,  

 underskud, overførsel til ægtefælle heraf, mv.
 Hvis den pågældende person fortsat er fuldt skattepligtig til sit  

 hjemland, vil dobbeltbeskatningssituationen skulle løses som beskrevet under  

 DD 2, artikel 4.
D.B.5.5 Efterbeskatning Hvornår foretages efterbeskatning Ved efterbeskatning forstås, at indkomst og fradrag, der er behandlet  

 efter reglerne om § 48 E-beskatning, i stedet for medregnes i den  

 skattepligtige indkomst efter sædvanlige regler *for de år, som vederlaget og  

 fradragene skattemæssigt vedrører.* Tidligere indeholdt § 48 E-skat behandles  

 som foreløbig betalt A-skat for de pågældende indkomstår, jf.
KSL § 48 E,  

 stk. 5 og 7. *En evt. restskat vil blive belagt med procenttillæg, jf.  

 kildeskattelovens § 61.* Årsagen til efterbeskatning kan enten være, at lønmodtageren selv vælger  

 dette, jf.
KSL § 48 E, stk. 8, eller at han ikke har overholdt fristerne for  

 indgåelse af ny kontrakt/ophør af skattepligt, eller at en eller flere af de  

 grundlæggende betingelser for at være omfattet af ordningen ikke længere er  

 opfyldt, eller at det efterfølgende viser sig, at en eller flere af de  

 grundlæggende betingelser ikke har været opfyldt med virkning fra  

 ansættelsesforholdets påbegyndelse.
Se TOLD-SKAT Nyt 1993.20.910 (TfS  

 1993.488) om fraflytning til Sverige og status som grænsegænger og TfS  

 1995.78 om forældreorlov. *Se TfS 1997,355 hvor en tidligere §48E-beskattet  

 person ikke blev efterbeskattet, da han 2 år senere fik tilbudt et nyt varigt  

 job her i landet, og hvor hans familie nu skulle flytte med til Danmark.*  

 *Der skulle ikke ske efterbeskatning i en situation, hvor en ansat efter en  

 periode på 36 måneder med §48E-beskatning avancerede til en ny stilling hos  

 samme arbejdsgiver.
Se TfS 1997, 869.* *Fortrydelsesret* Efterbeskatning efter eget valg *Indtil udløbet af en ansættelseskontrakt med §48E-beskatning kan den  

 skattepligtige bestemme, at vederlaget i penge i stedet for §48E-beskatning  

 skal indkomstbeskattes efter de almindelige regler.
Dette kan ske for hele  

 ansættelsesperioden, herunder også afsluttede indkomstår, eller alene med  

 fremtidig virkning, men ikke alene med tilbagevirkende kraft.
Hvis den ansatte vælger sig tilbage til almindelig indkomstbeskatning med  

 fremtidig virkning, således at §48E-beskatning opretholdes for den periode,  

 der allerede er gået* skal den skattepligtige overholde fristerne for  

 henholdsvis indgåelse af ny kontrakt/ophør af fuld skattepligt, jf. nærmere  

 ovenfor under afsnit D.B.5.2., idet bemærkes, at fristerne regnes fra det  

 tidspunkt, hvor ansættelsesforholdet faktisk ophører, og altså ikke allerede  

 fra det tidspunkt, hvor vederlaget ikke længere ønskes beskattet efter KSL §  

 48 E.
Inden for det samme ansættelsesforhold kan den skattepligtige ikke påny  

 vælge sig tilbage til § 48 E-beskatning.
 *Hvis den ansatte vælger sig tilbage til almindelig indkomstbeskatning med  

 virkning for hele ansættelsesperioden, således at den hidtidige  

 §48E-beskat-ning bortfalder, er der ingen pligt til at opfylde en af de under  

 D.B.5.2. nævnte betingelser for ophør af §48E-ansættelsesforholdet.
Indbetalt §48E-skat behandles i disse tilfælde som indeholdt foreløbig  

 skat for de pågældende indkomstår, jf. ovenfor.* Efterbeskatning ved ophør af grundlæggende betingelser Hvis en af de grundlæggende betingelser for at være omfattet af ordningen  

 ophører med at være opfyldt, fx fordi lønmodtageren bliver medejer i  

 virksomheden, som nævnt under D.B.5.1, vil der ikke længere være tale om et  

 ansættelsesforhold i KSL § 48 E's forstand. § 48 E-beskatningen vil da ophøre  

 med fremtidig virkning, hvorimod beskatningen vil kunne opretholdes for den  

 hidtidige periode, hvis lønmodtageren inden 1 måned enten er fraflyttet  

 Danmark eller har indgået en ny kontrakt, der opfylder betingelserne i KSL §  

 48 E, jf. ovenfor under afsnit D.B.5.2. Nævnte frist regnes allerede fra det  

 tidspunkt, hvor en grundlæggende betingelse for at være omfattet af ordningen  

 ophører med at være opfyldt. § 48 E-beskatning vil under alle omstændigheder  

 ikke kunne opretholdes for den hidtidige periode, hvis kontraktforholdet  

 ophæves inden der er forløbet 6 måneder.
 Tilsvarende gælder, hvis en grundlæggende betingelse for at være omfattet  

 af ordningen ophører med at være opfyldt inden der er forløbet 6 måneder fra  

 ansættelsesforholdets påbegyndelse.
*Om efterbeskatning af en forsker, der ikke opnåede  

 forskningsrådsgodkendelse af forskningsprojekt i det efterfølgende  

 ansættelsesforhold, se TfS 1997, 873.* *Efterbeskatningsreglen er en specialregel der fraviger 3-års-reglen i  

 skattestyrelseslovens § 35, stk. 1.* D.B.5.6 Ikrafttrædelse Om § 48 E-beskatningens indførelse og overgangsbestemmelser i den  

 forbindelse, se tidligere udgaver af Ligningsvejledningen.
 Lov nr. 398 af 22. maj 1996 om udvidelse af forlængelsesperioden uden § 48  

 E-beskatning til 48 måneder har virkning for ansættelseskontrakter, der  

 indgås eller forlænges efter lovens ikrafttræden den 7. maj 1996 (jf. bek.nr.  

 859 af 24. september 1996).
 Loven kan på visse betingelser også anvendes på ansættelsesforhold, hvor  

 den skattepligtige er blevet § 48 E-beskattet, men hvor der på grund af  

 overskridelse af den hidtidige periode i § 48 E, stk. 7, skal ske  

 efterbeskatning efter § 48 E, stk. 5.
 Der gælder følgende betingelser:
- Der skal være tale om samme ansættelsesforhold, som blev forlænget efter  

 § 48 E, stk. 7, - ansættelsesforholdet skal være opretholdt ved lovens ikrafttræden den 7.  

 maj 1996, og - parterne i det samme løbende ansættelsesforhold skal efter dette  

 tidspunkt aftale, at ansættelsesforholdet skal omfattes af  

 periodeforlængelsen fra 24 til 48 måneder.
Den samlede forlængelse af en  

 ansættelseskontrakt efter § 48 E, stk. 7, kan højst udgøre 48 måneder i alt.
D.B.6 Indkomstopgørelse ved begrænset skattepligt D.B.6.1 Indkomstopgørelsen Ved indkomstopgørelsen skal kun medtages de indtægter, der begrunder  

 skattepligten, og i denne indkomst kan der (kun) fradrages udgifter i det  

 omfang, de vedrører disse indtægter, KSL § 2, stk. 2 og LSR. 1973.96. For så  

 vidt angår begrænset skattepligtig lønindkomst, betyder dette, at der udover  

 de sædvanlige lønmodtagerfradrag, kan foretages fradrag for bidrag til  

 fagforening, medmindre det efter en konkret vurdering må antages, at  

 medlemskab af den pågældende fagforening må anses for at være uden  

 forbindelse med erhvervelsen af lønindkomsten.
Dette vil navnlig kunne være  

 tilfældet, hvis den begrænsede skattepligtige opretholder medlemskab af en  

 fagforening i hjemlandet, jf.
LSR 1984.159, analogt.
Derimod kan  

 A-kassebidrag slet ikke fradrages, jf.
PBL § 54. Af samme bestemmelse følger,  

 at begrænset skattepligtige ikke kan fratrække bidrag til private  

 pensionsordninger omfattet af PBL § 18. Derimod vil begrænset skattepligtige  

 være omfattet af bortseelsesretten i forbindelse med arbejdsgiverordninger,  

 der er omfattet af PBL § 19.
 En begrænset skattepligtig kan endvidere ikke fratrække underholdsbidrag  

 til en herboende fraskilt hustru, jf. skd. 32.93.
Fastsættelsen af den indkomst, der for en udenlandsk langturschauffør kan  

 beskattes her i landet, kan ansættes på grundlag af antal kørte kilometer i  

 Danmark i forhold til antal kørte kilometer i alt, antal arbejdstimer i  

 Danmark i forhold til antal arbejdstimer i alt eller efter et skøn, jf.
Skat  

 1988.12.790 (TfS 1988,689). Er skattepligtsperioden kortere end et år, skal  

 der omregnes til helårsindkomst efter reglerne i afsnit D.B.4.2.
Er en skatteyder begrænset skattepligtig, alene fordi han har indtjent  

 lønbeløb i flere forskellige perioder, skal der foretages omregning til et  

 fuldt års indtægt for hver arbejdsperiodes løn, jf.
LSR. 1974.2.
Omregning skal ikke finde sted, hvis arbejdsperioderne vedrører et fast  

 ansættelsesforhold hos den danske arbejdsgiver, jf.
LSR. 1979.92 *og TfS  

 1997,816 (BF)*.
Grænsegængerreglerne *Der henvises til afsnit D.B.8.* Indgangsværdier ved skattepligtens indtræden KSL § 9 fastlægger indgangsværdier for aktiver og passiver blandt andet i  

 den situation, hvor en person bliver begrænset skattepligtig efter KSL § 2 og  

 som ikke umiddelbart forinden har været skattepligtig efter KSL § 1.
 Se D.B.4.3 om KSL § 9.
LL § 9 F Fradrag Ifølge lov nr. 1117 af 22. dec. 1993 kan personer, der er skattepligtige  

 efter KSL § 2, stk. 1, litra a (lønindtægt), og som er gift ved udløbet af  

 indkomståret, ved opgørelsen af den skattepligtige indkomst fradrage et beløb  

 på *30.600 kr. (1997)* Omfatter indkomstansættelsen en kortere periode end 1 år, er fradraget  

 højst 1/12 af *30.600 kr.* for hver måned, ved hvis begyndelse skattepligt  

 foreligger.
 Fradraget på *30.600 kr.* gives i indkomst omfattet af KSL § 2. stk. 1,  

 litra a, og kan ikke overstige sådan indkomst.
 Det er en betingelse, at den skattepligtige har samme bopæl som ægtefællen  

 ved udgangen af indkomståret, og at ægtefællen ikke for dette år har opnået  

 skattenedsættelse gennem personfradrag efter PSL § 10.
Hvis ægtefællen har opnået skattenedsættelse gennem personfradrag,  

 bortfalder fradraget efter LL § 9 F for den skattepligtige, uanset om  

 ægtefællen ikke har udnyttet sit personfradrag fuldt ud, *jf. pkt. 16.3 i  

 skm. cirk. nr. 72 af 17. apr. 1996.* Er begge ægtefæller begrænset skattepligtige af indtægter som omhandlet i  

 KSL § 43, stk. 1 (bortset fra tilfælde, hvor beskatning sker efter § 48 C)  

 eller § 43, stk. 2, litra b, c, d og f får de som hidtil hver sit  

 personfradrag ved skatteberegningen.
*Fradraget efter LL § 9 F er ikke omfattet af fradragsbegrænsningen efter  

 LL § 9, stk. 1, da fradraget ikke kan anses for at vedrøre udgifter i  

 forbindelse med det indtægtsgivende arbejdes udførelse, jf. pkt. 16.3 i skm.  

 cirk. nr. 72 af 17. apr. 1996. En begrænset skattepligtig lønmodtager, der  

 vælger beskatning efter KSL afsnit I A om beskatning af grænsegængere, vil  

 bl.a. kunne overføre et eventuelt uudnyttet personfradrag fra ægtefællen, jf.  

 KSL § 5 C.
Det følger af KSL § 5 B, stk. 3, at fradrag efter LL § 9 F  

 fortabes, hvis der vælges beskatning efter bestemmelserne i KSL afsnit I A.* Indtægt af fast ejendom - rentefradrag Indtægten af fast ejendom må beregnes på sædvanlig måde, således at  

 driftsomkostninger, herunder skatter og renter, kan fradrages, derimod ikke  

 beregnede renter af egenkapital jf.
LSR. 1983.121. Dette betyder bl.a., at SL  

 § 4, litra b, om skønsmæssig ansættelse af lejeværdi kan anvendes, hvis den  

 faktiske lejeindtægt ikke svarer til den objektive markedsleje.
"80 %-reglen" *Ved indkomstopgørelsen for begrænset skattepligtige ejere af fast ejendom  

 her i landet kan godkendes fradrag for renter af almindelig prioritetsgæld  

 samt af anden gæld mod sikkerhed i ejerpantebrev i vedkommende ejendom indtil  

 en samlet behæftelse på 80 % af ejendommens handelsværdi ved indkomstårets  

 udløb.
Yderligere renteudgifter tillades ikke fradraget, medmindre den  

 skattepligtige dokumenterer, at den samlede behæftelse alene vedrører  

 ejendommens anskaffelse, drift eller forbedring.
Såfremt et lån er optaget i fremmed valuta, vil ændringer i valutakursen  

 medføre en forøgelse eller nedgang i gældsforpligtelsen.
I det omfang denne,  

 opgjort efter valutakursen på låneoptagelsens tidspunkt, var placeret inden  

 for 80 % af ejendommens aktuelle handelsværdi, vil en forøgelse af gælden som  

 følge af ændring af valutakursen ikke være omfattet af begrænsningen af  

 rentefradraget.
Fradragsretten for renter begrænses for det eller de sidste lån i  

 prioritetsrækken.* Avance ved salg af fast ejendom En i udlandet bosat person, der ejer fast ejendom her i landet, og som  

 følge heraf er begrænset skattepligtig efter KSL § 2, stk. 1, litra e, skal  

 beskattes af avance ved salg af ejendom.
Avancen beskattes som almindelig indkomst/kapitalindkomst.
For så vidt  

 angår opgørelse af avance, henvises til afsnit E.J.
 Se også D.B.4.3 om opgørelse af indgangsværdier ved indtræden af begrænset  

 skattepligt, KSL § 9.
Flere indtægtsarter samtidig Hvis en skatteyder er begrænset skattepligtig efter flere af  

 bestemmelserne i § 2, stk. 1 a, b, d og e, skal der foretages en samlet  

 opgørelse af indtægterne.
Er indkomsten fra en af indkomstkilderne negativ,  

 kan denne bringes til fradrag i en positiv indkomst fra en anden  

 indkomstkilde.
Hvis en person, som er begrænset skattepligtig, ejer en fast ejendom eller  

 erhvervsvirksomhed med fast driftssted her i landet og i årets løb under  

 kortvarige ophold her i landet oppebærer A-indkomst, således at der bliver  

 tale om skattepligt også efter § 2, stk. 1, litra a, skal der foretages en  

 indkomstansættelse af erhvervs- eller ejendomsindtægten med tillæg af de  

 inden for samme periode faktisk oppebårne A-indtægter.
Selv om  

 skattepligtsperioderne for indkomsterne er forskellige, skal  

 periodeindtægterne altså alligevel opgøres samlet, og omregning skal alene  

 foretages på grundlag af den længste skattepligtsperiode, skd. 19.16.
 I de årlige bekendtgørelser om forskudsregistrering mv. er det bestemt, i  

 hvilken kommune en begrænset skattepligtig skal forskudsregistreres, og hvor  

 flere kommuner kommer på tale, træffer TSS bestemmelse om, i hvilken kommune  

 forskudsregistreringen skal ske.
*Med hensyn til administrationen af reglerne om afregning og  

 slutligningskommune for begrænset skattepligtige, se TfS 1997,544.* Udbytteindtægt Udbytte skal ikke tillægges andre indtægter, hvoraf den pågældende  

 skatteyder måtte være begrænset skattepligtig, ligesom aktieudbytte ikke kan  

 modregnes i en eventuel negativ indkomst fra andre indkomstkilder, der  

 begrunder begrænset skattepligt for den pågældende.
Sømænd Der henvises til afsnit A.B.3 i ligningsvejledningens alm. del.
D.B.6.2 Skatteberegningen Den begrænset skattepligtige betaler statsskat efter den sædvanlige skala,  

 medens der betales kommuneskat med den gennemsnitlige samlede kommunale og  

 amtskommunale udskrivningsprocent, som for 1997 er 31%, jf.
TfS 1997,76.
 Dette gælder dog ikke personer, der er begrænset skattepligtige efter KSL  

 § 2, stk. 1, litra c (arbejdsudleje), litra f (udbytte), litra h (renter),  

 litra i (royalty) eller litra j (lønindkomst om bord på dansk skib), idet  

 disse personer betaler en bruttoskat på 30 %. Begrænset skattepligtige  

 personer efter KSL § 2, stk. 1, litra f (udbytte), betaler fra og med  

 indkomståret 1996 en bruttoskat på 25%.
Skattesatsen for udbytte, renter og royalty kan dog i medfør af en DBO  

 være lavere.
Undertiden er Danmark som kildeland afskåret fra at beskatte  

 sådanne indtægter, se afsnit D.E.
Personfradrag For personer, der er skattepligtige efter KSL § 2 af indtægter som  

 omhandlet i KSL § 43, stk. 1 eller stk. 2, litra b, c, d og f, nedsættes de  

 beregnede skatter med skatteværdien af et personfradrag efter PSL § 10, stk.  

 1-2, jf. stk. 5.
 Mulighed for overførsel af uudnyttet personfradrag mellem ægtefæller, jf.
 PSL § 10, stk. 3, forudsætter efter KSL § 4, stk. 6, at de begge er fuldt  

 skattepligtige her til landet.
 Hvis skatteyderen dels har indtægter, der berettiger til personfradrag, og  

 dels andre indtægter, gives der fuldt personfradrag i de samlede beregnede  

 skatter.
 Se i øvrigt pkt. 11.2 i Skm. cirk. nr. 129 af 4. jul. 1994.
Fremførsel af underskud Retten til af fremføre underskud tilkommer såvel fuldt som begrænset  

 skattepligtige.
Underskud fra et indkomstår med begrænset skattepligt kan - inden for de  

 gældende rammer - fradrages i den skattepligtige indkomst for indkomstår med  

 fuld skattepligt.
Tilsvarende kan underskud fra et indkomstår med fuld  

 skattepligt fradrages i indkomsten for et indkomstår med begrænset  

 skattepligt.
Ligeledes vil et underskud i en ansættelse som begrænset  

 skattepligtig for en del af et indkomstår kunne modregnes i en positiv  

 ansættelse som fuldt skattepligtig for en anden del af samme indkomstår.
På grund af udrejse blev der foretaget to ansættelser for en skatteyder,  

 som fuldt skattepligtig med negativ indkomst og en som begrænset  

 skattepligtig med positiv indkomst.
Der skulle foretages en udligning af  

 indkomsterne i de to skattepligtsperioder, før der kunne blive tale om  

 fremførsel af tidligere års underskud, jf.
Skat 1987.8.600 (TfS 1987,384).
 Fremkommer der underskud i en ansættelse, der ikke omfatter et helt  

 indkomstår, er det kun skattepligtsperiodens underskud og ikke underskuddet  

 omregnet til »helårsunderskud«, der kan bringes til fradrag i de  

 følgende indkomstår, se afsnit A.A.2.3.1.5.
D.B.6.3 Formueskat *Udgår, idet formueskatten er afskaffet fra og med indkomståret 1997.* D.B.6.4 Selvangivelsespligten Personer, der er begrænset skattepligtige efter KSL § 2, stk. 1, litra a  

 (lønindkomst), litra b (anden A-indkomst), litra d (erhvervsvirksomhed),  

 litra e (fast ejendom), litra h (renter), samt litra f (udbytte, hvis der  

 ikke er indeholdt kildeskat) er pligtige at selvangive disse indtægter.
 Ved begrænset skattepligt efter KSL § 2, stk. l, litra f (udbytte) og  

 litra i (royalty) er modtageren fritaget for pligten til at selvangive  

 indkomsten, hvis der er indeholdt kildeskat ved udbetalingen.
D.B.7 Afsluttende ansættelse Efter kap. 5 i bek. nr. 873 af 17. okt. 1994 om afsluttende ansættelse  

 skal der indgives en selvangivelse for perioden fra det seneste indkomstår og  

 indtil ophøret af skattepligten.
Det gælder, når - skattepligten ophører efter KSL § 1 af anden årsag end ved død - begrænset skattepligt ophører efter KSL § 2, stk. 1 d eller e, medmindre  

 den pågældende samtidig bliver fuldt skattepligtig efter KSL § 1 - en person bliver hjemmehørende i en fremmed stat, Færøerne eller Grønland efter bestemmelserne i en DBO.
D.B.7.1 Frist Selvangivelsen skal indgives inden udløbet af den kalendermåned, der  

 følger efter den måned, hvor skattepligten ophører.
 Hvis selvangivelsen ikke er indgivet for det seneste indkomstår, omfatter  

 fristen også denne selvangivelse.
 Der kan i særlige tilfælde indrømmes udsættelse med indgivelsen af  

 selvangivelsen.
D.B.7.2 Indhold Selvangivelsen skal omfatte de skattepligtige indkomster fra udgangen af  

 det seneste indkomstår og indtil ophøret af skattepligten.
D.B.8 Grænsegængerreglerne Ved lov nr. 1095 af 20. december 1995 (grænsegængere) indsattes afsnit I A  

 i KSL.
Efter afsnittet kan lønmodtagere og selvstændige hjemmehørende i  

 udlandet, der oppebærer hovedparten af deres samlede indkomst i Danmark,  

 vælge at få fradrag for udgifter vedrørende personlige og familiemæssige  

 forhold på lige fod med fuldt skattepligtige personer, samt at blive  

 ligestillet ved skatteberegningen.
Vedrørende de pågældende regler er udsendt  

 skm. cirk. nr. 78 af 24. april 1996.
D.B.8.1 Hvem er omfattet af ordningen? Begrænset skattepligtige samt dobbeltdomicilerede, der opfylder visse  

 betingelser, kan vælge at blive beskattet efter KSL afsnit I A.
Derved får  

 den skattepligtige ved indkomstopgørelsen adgang til en række fradrag for  

 personlige og familiemæssige udgifter, som efter de almindelige regler er  

 forbeholdt fuldt skattepligtige, samt få foretaget skatteberegningen som en  

 fuldt skattepligtig.
D.B.8.1.1 Indledning D.B.8.1.2 Hjemmehørende i udlandet Afsnit I A omfatter skattepligtige, der enten er begrænset skattepligtige  

 efter KSL § 2 eller kulbrinteskattelovens § 21 samt dobbeltdomicilerede  

 personer, jf.
KSL § 5 A, stk. 1. Fuldt skattepligtige hjemmehørende her i  

 landet er ikke omfattet.
I tilfælde, hvor en person i en del af året er  

 begrænset skattepligtig eller dobbeltdomicileret, men i den anden del af året  

 almindelig fuldt skattepligtig, vil reglerne dog kunne finde anvendelse i den  

 første del af året.
Den skattepligtiges statsborgerskab er uden betydning.
D.B.8.1.3 75. pct.'s kravet opfyldt via positiv indkomst Adgang til ordningen vil normalt forudsætte, at personen i et indkomstår  

 oppebærer indkomst fra personligt arbejde eller fra selvstændig  

 erhvervsvirksomhed i Danmark, eller oppebærer indkomst som er sidestillet  

 hermed, og at den del af denne indkomst, som beskattes efter interne danske  

 subjektive og objektive regler samt efter en eventuel indgået DBO (herefter  

 kvalificerende indkomst), udgør mindst 75 pct. af personens samlede indkomst  

 (herefter globalindkomst).
Er den kvalificerende indkomst negativ vil den skattepligtige eventuelt  

 alligevel kunne være omfattet, jf.
D.B.8.1.6.
 Ved vurderingen af, om betingelserne for at anvende ordningen er opfyldt  

 behandles ægtefæller separat.
De skattepligtiges danske indkomstår vil typisk være sammenfaldende med  

 kalenderåret og således udgøre 12 måneder.
Såfremt indkomståret er mindre end  

 12 måneder, f.eks. fordi en lønmodtager kun arbejder her i landet i en  

 periode på 5 måneder, anvendes i stedet kalenderåret ved bedømmelsen af om  

 den pågældende oppebærer mindst 75 pct. af sin globalindkomst her i landet,  

 jf.
KSL § 5 A, stk. 4. Se dog D.B.8.1.5 om tilfælde, hvor den skattepligtige  

 dør i løbet af indkomståret.
 Eksempel:
En person er bosat i Tyskland i hele år 2. Den pågældende arbejder fra 1/1  

 år 1 til 1/9 år 2 i Tyskland og oppebærer tysk lønindkomst svarende til  

 200.000 kr.
Fra 1/9 år 2 til 31/12 år 2 arbejder den pågældende i Danmark for  

 en dansk arbejdsgiver og oppebærer dansk lønindkomst på 100.000 kr.
Det danske indkomstår er således kun 4 måneder.
Ved beregningen af om 75  

 pct.s betingelsen er opfyldt anvendes derfor kalenderåret år 2. Dette  

 indebærer, at den tyske lønindkomst på 200.000 kr. indgår ved beregningen af,  

 om 75 pct.s betingelsen er opfyldt.
D.B.8.1.3.1 Opgørelse af den kvalificerende indkomst D.B.8.1.3.1.1 Krav om indkomst type Ud over indkomst fra personligt arbejde (såvel i som uden for  

 tjenesteforhold) og selvstændig erhvervsvirksomhed, jf.
KSL § 5 A, stk. 1,  

 anses også arbejdsløshedsdagpenge, strejke- og lockoutgodtgørelse samt  

 dagpenge ved sygdom og fødsel som indkomst fra personligt arbejde, jf.
KSL §  

 5 A, stk. 2.
Tilsvarende anses pensioner, ventepenge o.l. som indkomst fra personligt  

 arbejde, forudsat at den pågældende i mindst 5 år i de seneste 10 år forud  

 for pensioneringen som erhvervsaktiv opfyldte betingelserne for at blive  

 beskattet efter afsnit I A, jf.
KSL § 5 A, stk. 3. Det er ikke en betingelse,  

 at skatteyderen rent faktisk valgte beskatning efter afsnit I A.
Ved  

 opgørelsen af om 5-års-reglen er opfyldt medregnes også indkomstår tidligere  

 end 1992 (lovens virkningstidspunkt), jf.
KSL § 5 D, stk. 3. For indkomstår  

 før 1992 må der således foretages en vurdering af om skatteyderen ville have  

 opfyldt betingelserne i afsnit I A, såfremt regelsættet havde været i kraft i  

 de relevante 10 år inden pensioneringen. 10-års-fristen regnes fra  

 indkomståret umiddelbart før det indkomstår, hvor skatteyderen oppebærer de  

 første skattepligtige ydelser i form af pension, ventepenge el. lign.
Andre typer af dansk indkomst, herunder f.eks. indkomst fra fast ejendom  

 indgår ikke i den kvalificerende indkomst.
Såfremt indkomsten fra den faste  

 ejendom er at anse som indkomst fra selvstændig erhvervsvirksomhed, vil den  

 dog indgå i den kvalificerende indkomst.
Tilsvarende vil indkomst fra renter,  

 udbytter og royalties oppebåret her i landet ikke kunne indgå i den  

 kvalificerende indkomst, medmindre der er tale om indkomst fra selvstændig  

 erhvervsvirksomhed, f.eks. såfremt en renteindtægt er tilknyttet et fast  

 driftssted beliggende her i landet.
D.B.8.1.3.1.2 Krav om skattepligt efter danske regler Indkomsten fra personligt arbejde og fra selvstændig erhvervsvirksomhed  

 skal være skattepligtig efter danske regler.
 For så vidt angår begrænset skattepligtige følger skattepligten af KSL § 2  

 eller kulbrinteskatteloven, jf. afsnit D.A.2.
Dobbeltdomicilerede er skattepligtige efter KSL § 1, hvorfor skattepligten  

 omfatter enhver indkomst fra personligt arbejde og fra selvstændig  

 erhvervsvirksomhed, jf.
SL § 4. I praksis vil det dog på grund af DBO'en  

 stort set være de samme indkomsttyper, som omfattes af KSL § 2, der indgår i  

 den kvalifi-cerende indkomst.
Med hensyn til bestemmelserne i de enkelte  

 DBO'er henvises til afsnit D.E.
Ikke skattepligtige ydelser, f.eks. skattefri godtgørelser efter LL § 9,  

 stk. 5, 7 og 8, invaliditetsydelse efter lov om social pension indgår ikke i  

 den kvalificerende indkomst.
Tilsvarende gælder udbetalinger fra private  

 forsikringsordninger eller fra Lønmodtagerens Dyrtidsfond, der ikke  

 indkomstbeskattes, men i stedet pålægges afgift efter PBL, eller udbetales  

 helt skatte- og afgiftsfrit.
D.B.8.1.3.1.3 Krav om beskatning efter en DBO Kun indkomst, som Danmark som kildeland og/eller som arbejdsstat kan  

 beskatte efter en eventuel indgået DBO indgår i den kvalificerende indkomst.  

 Danmarks DBO'er følger som regel OECD's modeloverenskomst, jf. afsnit D.D.2.  

 Med hensyn til bestemmelserne i de enkelte DBO'er henvises til afsnit D.E.
Opgørelse af den kvalificerende indkomst Indledningsvis bemærkes, at fremførselsberettigede underskud fra tidligere  

 indkomstår ikke indgår ved beregningen af den kvalificerende indkomst.
 Den kvalificerende indkomst opgøres efter skattelovgivningens almindelige  

 regler, der finder anvendelse for begrænset skattepligtige og  

 dobbeltdomicilerede, herunder med fradragsbegrænsningerne i KSL § 1, stk. 2,  

 og KSL § 2, stk. 2. Pensionsbidrag omfattet af bortseelsesretten efter PBL §  

 19 indgår ikke i den kvalificerende indkomst.
For lønmodtagere fragår altså i bruttoindkomsten udgifter, der vedrører  

 lønindkomsten og som derfor er fradragsberettigede efter almindelige regler,  

 såsom fagforeningskontingent, udgifter til befordring, udgifter ved dobbelt  

 husførelse samt øvrige lønmodtagerudgifter (der overstiger grundbeløbet i LL  

 § 9, stk. 1). Endvidere fragår arbejdsmarkedsbidrag og ATP.
Derimod fragår  

 private renteudgifter, underholdsbidrag, indbetalinger til private  

 pensionsordninger m.m. samt grænsegængerfradrag efter LL § 9 F ikke.
Tilsvarende principper gælder for bruttobeskattede lønmodtagere.
I det  

 omfang en sådan lønmodtager har faktiske udgifter til fagforeningskontingent  

 m.m. samt arbejdsmarkedsbidrag og ATP, som, hvis den pågældende blev  

 beskattet af nettoindkomsten, kunne fradrages i lønindkomsten, skal sådanne  

 udgifter således fragå.
 For pensionister, rådgivere, konsulenter, bestyrelsesmedlemmer m.m.  

 opgøres den kvalificerende indkomst efter samme principper.
Den kvalificerende indkomst for selvstændige med fast driftssted eller  

 fast sted i Danmark opgøres efter tilsvarende principper.
Dvs. overskuddet  

 fra virksomheden fratrukket kontingenter vedrørende virksomheden og  

 henlæggelser til investeringsfonde samt pligtigt arbejdsmarkedsbidrag, der  

 påhviler denne.
Hertil lægges nettofinansieringsudgifter (renteudgifter og  

 kurstab på gæld), som er fradraget ved indkomstopgørelsen.
 Selv om indkomstansættelsen omfatter en periode kortere end 1 år skal der  

 ikke foretages omregning efter PSL § 14.
 Se endvidere eksemplerne nedenfor under 1.3.3., 1.3.4 og 1.3.5.
D.B.8.1.3.2 Opgørelse af globalindkomsten I globalindkomsten indgår som udgangspunkt al indkomst uanset hvorfra den  

 hidrører.
Dvs. både indkomst oppebåret i Danmark (såvel kvalificerende  

 indkomst som anden indkomst, f.eks. renter, udbytter og royalties samt fast  

 ejendom) og indkomst oppebåret i udlandet.
Også indtægter af bolig i egen  

 ejendom, uanset om den faste ejendom er beliggende i Danmark eller i  

 udlandet, indgår i globalindkomsten.
Indtægter, som efter danske regler er skattefritaget, indgår ikke i  

 globalindkomsten.
Således vil aktieavancer, som er skattefritaget efter ABL §  

 4, kapitalgevinster på fast ejendom som er skattefritaget efter EBL § 8  

 (afståelse af egen bolig) og lignende indtægter ikke indgå i  

 globalindkomsten.
Gaver eller arv mellem nærtstående m.m., der ikke indgår i  

 den skattepligtige indkomst, men pålægges gave- eller boafgift efter  

 boafgiftsloven, skal heller ikke indgå i globalindkomsten.
Dette gælder også  

 gave eller arv hidrørende fra udlandet, der ville være pålagt gave- eller  

 boafgift efter boafgiftsloven, såfremt erhvervelsen havde hidrørt fra  

 Danmark.
Tilsvarende gælder udbetalinger, der pålægges kapitalafgift efter  

 PBL, eller som hverken indkomstbeskattes eller pålægges kapitalafgift.
 Udenlandske sociale bidrag, der påhviler arbejdsgiveren, indgår ikke i  

 globalindkomsten.
Der opgøres kun én type indkomst - den skattepligtige indkomst -  

 hvorfor det er uden betydning om der er tale om indkomst, som, hvis den  

 skulle beskattes i Danmark, havde status som aktieindkomst eller (før  

 indkomståret 1996) var undergivet særlig indkomstskat.
Ved den nærmere  

 opgørelse af globalindkomsten opdeles denne i to dele - kvalificerende  

 indkomst og øvrig indkomst.
 Den kvalificerende indkomst indgår umiddelbart således som beregnet  

 ovenfor under D.B.8.1.3.1.
Den øvrige indkomst udgør bruttoindtægterne med fradrag af  

 driftsomkostninger, jf.
SL § 6, stk. 1, litra a, opgjort efter danske regler.  

 Fagforeningskontingent, befordringsudgifter m.m. vedrørende udenlandsk  

 lønindkomst er ikke driftsomkostninger og fragår således ikke  

 bruttoindtægten.
Tilsvarende vil renteudgifter og kurstab, herunder  

 prioritetsrenter m.m. vedrørende bolig i egen ejendom beliggende i Danmark  

 eller i udlandet, ikke fragå i den øvrige indkomst.
Udenlandske sociale  

 bidrag, der påhviler lønmodtageren, samt udgifter, der ikke slet knytter sig  

 til en indtægt (private renteudgifter, underholdsbidrag, private  

 pensionsordninger m.m.), fragår ikke i globalindkomsten.
Som ved den kvalificerende indkomst skal der ikke ved den øvrige indkomst  

 tages hensyn til underskud fra tidligere år.
Dette gælder såvel dansk som  

 udenlandsk indkomst.
Udgør den kvalificerende indkomst mindst 75 pct. af globalindkomsten, er  

 betingelsen opfyldt.
Såfremt den kvalificerende indkomst er positiv og  

 globalindkomsten er negativ, f.eks. fordi en udenlandsk lønmodtager har  

 underskud fra udøvelse af selvstændig erhvervsvirksomhed i udlandet, anses 75  

 pct.s betingelsen for opfyldt.
D.B.8.1.3.3 Eksempel - Lønmodtager L er bosat i Tyskland og arbejder i Danmark for en dansk arbejdsgiver i Sønderjylland.
L er begrænset skattepligtig til Danmark efter KSL § 2,  

 stk. 1, litra a.
I 1997 oppebærer L 300.000 kr. i lønindtægt fra sin danske  

 arbejdsgiver.
Danmark har beskatningsretten til lønindkomsten efter DBO'ens  

 artikel 15, og L er socialt sikret i Danmark.
L betaler 4.000 kr. årligt i  

 fagforeningskontingent samt har 2.000 kr. i befordringsfradrag.
L oppebærer i  

 1997 endvidere 10.000 kr. i renteindtægter fra en post danske  

 statsobligationer og 15.000 kr. i udbytte fra et tysk selskab.
L bor i en  

 ejerbolig til en værdi af 1,5 mio. kr.
Da ejendommen efter sin art og  

 anvendelse kunne anvende procentreglerne, hvis den lå her i landet, er der  

 ved den skønnede lejeværdiberegning henset til, hvorledes lejeværdi beregnes  

 for en tilsvarende fast ejendom beliggende her i landet.
 Lejeværdien udgør herefter 2 pct. af 1,5 mio. svarende til 30.000 kr.  

 Herfra trækkes standardfradrag på 3.000 kr.
Opgørelse af den kvalificerende indkomst Den kvalificerende indkomst udgør herefter ca. 84 pct. (270.000  

 kr./322.000 kr.), og L opfylder således 75 pct. kravet.
Det bemærkes at  

 eventuelle renteudgifter fra prioritetsgæld m.m. eller anden gæld vedrørende  

 den faste ejendom ikke fragår i den øvrige indkomst.
D.B.8.1.3.4 Eksempel - Lønmodtager De faktiske forhold angående den kvalificerende indkomst svarer til  

 eksempel D.B.8.1.3.3, bortset fra, at den danske lønindkomst nu er 200.000  

 kr.
L bor i en lejebolig.
L har et bijob i Tyskland og oppebærer  

 bruttolønindtægter herfra svarende til 50.000 kr.
Endvidere modtager L 20.000  

 kr. i bankrenter.
L har årlige renteudgifter på 100.000 kr. hidrørende fra et  

 lån optaget til erhvervelse af en post aktier.
A er endelig medlem af en  

 dansk a-kasse og betaler årligt 4.000 kr. i kontingent.
Opgørelse af den kvalificerende indkomst Den kvalificerende indkomst udgør herefter ca. 72 pct. (178.000  

 kr./248.000 kr.) af globalindkomsten, og L opfylder således ikke 75 pct.s  

 kravet.
 A-kassekontingentet er ikke fragået i den kvalificerende lønindkomst,  

 ligesom renteudgifterne er globalindkomsten uvedkommende.
D.B.8.1.3.5 Eksempel - Selvstændig S er en i Sverige bosat fysioterapeut, der driver virksomhed både i  

 Danmark og i Sverige.
I 1997 giver selve driften af den danske klinik (fast  

 sted) et overskud på 475.000 kr.
Summen af kapitalindtægter og  

 kapitaludgifter (renteindtægter og renteindtægter samt kurstab), der vedrører  

 klinikken, er i 1997 negativ med 25.000 kr.
Overskuddet i Sverige eksklusive  

 renteudgifter og kurstab på den svenske klinik er 200.000 DKK.
Til opstart af  

 den svenske klinik har S lånt et beløb svarende til 1 mio.
DKK, der medfører  

 en årlig renteudgift på 100.000 DKK.
 Den kvalificerende indkomst udgør selve driftsoverskuddet på 475.000 kr.  

 med tillæg af de 25.000 kr. i fratrukne finansieringsudgifter, i alt 500.000  

 kr.
 Globalindkomsten er de 500.000 kr. plus 200.000 kr., i alt 700.000 kr. (de  

 100.000 kr. i renteudgifter fragår ikke). Den kvalificerende indkomst udgør  

 herefter ca. 71 pct. (500.000 kr./700.000 kr.) af globalindkomsten, og S  

 opfylder således ikke 75 pct.s kravet.
D.B.8.1.4 Særligt ved til- og fraflytning Såfremt den skattepligtige i et indkomstår skifter status fra at være  

 hjemmehørende i Danmark til at være hjemmehørende i udlandet, eller omvendt,  

 finder afsnit I A anvendelse i den del af året, hvor den pågældende ikke er  

 hjemmehørende i Danmark.
 I den periode, hvor den skattepligtige er hjemmehørende i udlandet,  

 opgøres den kvalificerende indkomst og globalindkomsten som anført under  

 D.B.8.1.3.
For den periode, hvor den skattepligtige er hjemmehørende i Danmark,  

 medregnes til den kvalificerende indkomst indtægter fra personligt arbejde,  

 fra selvstændig erhvervsvirksomhed samt dermed sidestillede indkomster, jf.  

 KSL § 5 A, stk. 2, og stk. 3, der hidrører fra og som kan beskattes i  

 Danmark.
Indkomst oppebåret ved arbejde m.m. i en fremmed stat, Grønland  

 eller Færøerne indgår således ikke i den kvalificerende indkomst.
I  

 globalindkomsten indgår alle indtægter oppebåret af den skattepligtige.
Både  

 den kvalificerende indkomst og globalindkomsten opgøres efter de almindelige  

 regler for fuldt skattepligtige, idet der ikke foretages omregning til  

 helårsindkomst efter PSL § 14.
D.B.8.1.5 Særligt ved død I tilfælde, hvor den skattepligtige i løbet af året afgår ved døden, skal  

 der ved beregningen af, om 75 pct.s betingelsen er opfyldt, alene ses på  

 perioden fra indkomstårets start (dog eventuelt kalenderårets start, hvis  

 dette er et tidligere tidspunkt) til selve dødsfaldet (mellemperioden).
 Perioden efter dødsfaldet er derimod uden betydning.
 Kun indtægter og udgifter, der kan henføres til mellemperioden efter de  

 almindelige regler herom, indgår i den kvalificerende indkomst og i  

 globalindkomsten og opgøres nærmere som nævnt under D.B.8.1.3.
 Se D.B.8.3.4 om betydningen af at blive beskattet som grænsegænger i  

 dødsåret.
D.B.8.1.6 75 pct. kravet opfyldt via negativ indkomst I tilfælde, hvor både den kvalificerende og globalindkomsten er negativ,  

 kan 75 pct.s betingelsen også være opfyldt, jf.
KSL § 5 A, stk. 1, 3. pkt.
 Det er dog en forudsætning, at personen i det seneste år, hvor den  

 kvalificerende indkomst var positiv, er blevet beskattet efter afsnit I A.  

 Den skattepligtige kan godt i flere år have både negativ kvalificerende  

 indkomst og globalindkomst og være omfattet af ordningen i disse år.
 Eksempel:
En person (S) bosat i udlandet driver selvstændig erhvervsvirksomhed  

 gennem et fast driftssted i Danmark.
I år 1 giver virksomheden overskud, og S  

 vælger beskatning efter afsnit I A.
I år 2-4 giver virksomheden underskud på  

 100, og da S ikke oppebærer andre indtægter i år 2-4, er både den  

 kvalificerende indkomst og globalindkomsten negativ.
S opfylder betingelsen i  

 både år 2, 3 og 4.
 Den kvalificerende indkomst og globalindkomsten opgøres efter helt  

 tilsvarende principper som nævnt under D.B.8.1.3.
 Reglen sikrer, at eksempelvis en selvstændig erhvervsdrivende, som i en  

 årrække udelukkende har sin erhvervsmæssige tilknytning til Danmark, ikke i  

 et eller flere år, hvor erhvervsvirksomheden giver et underskud, afskæres fra  

 at udnytte fradrag, der vedrører personlige og familiemæssige forhold.
 Det samlede underskud vil herefter kunne overføres til en eventuel  

 ægtefælle med positiv kvalificerende indkomst, som beskattes efter afsnit I  

 A, eller fremføres til brug for senere år, hvor den skattepligtige igen  

 beskattes efter afsnit I A.
D.B.8.1.7 Valg af ordning Såfremt 75 pct.s betingelsen er opfyldt, kan skatteyderen vælge at blive  

 beskattet efter afsnit I A (herefter som "grænsegænger"). Anmodning  

 herom skal ske ved indgivelse af selvangivelse til den kommunale  

 skattemyndighed, jf.
KSL § 5 D, stk. 1, 1. pkt.
Den skattepligtige kan omgøre  

 beslutningen, hvilket skal ske til den kommunale skattemyndighed inden  

 udløbet af ligningsfristen i SSL § 3, stk. 1, jf.
KSL § 5 D, stk. 1, 2 og 3.  

 pkt.
Såvel beslutning om at blive beskattet som grænsegænger, som ikke at  

 blive det, kan omgøres inden ligningsfristen.
D.B.8.2 Fradrag ved indkomstopgørelsen for personlige og familiemæssige  

 udgifter Grænsegængeren får adgang til de fradrag for personlige og familiemæssige  

 udgifter, som er oplistet i KSL § 5 B.
Gifte grænsegængere vil til gengæld  

 ikke få grænsegængerfradrag efter LL § 9 F.
D.B.8.2.1 Bolig i egen ejendom - KSL § 5 B, stk. 1, nr. 1 Bestemmelsen sikrer, at grænsegængere får adgang til at fradrage udgifter  

 (herunder renteudgifter) fra egen bolig, i anden dansk indkomst.
Såfremt  

 ejendommen giver overskud, f.eks. fordi ejendommen er ubehæftet, skal dette  

 overskud ikke beskattes i Danmark.
Såfremt den faste ejendom er beliggende i Danmark, er der efter de  

 alminde-lige regler adgang til fradrag for udgifter, herunder renteudgifter,  

 fra den faste ejendom, i f.eks. dansk lønindkomst og indkomst fra selvstændig  

 virksomhed.
Reglerne herom, herunder den såkaldte 80 pct.s regel, jf.  

 D.B.6.1, ændres ikke af KSL § 5 B, nr. 1, der således alene har betydning for  

 grænsegængerens udenlandske bolig.
Har grænsegængeren egen bolig både i  

 Danmark og i udlandet, vil førstnævnte skulle behandles efter de almindelige  

 regler og sidstnævnte behandles efter KSL § 5 B, stk. 1, nr. 1.
Det er et krav, at den faste ejendom helt eller delvist anvendes af ejeren  

 selv til helårs- eller delårsbeboelse, jf. praksis for hvornår en fast  

 ejendom er omfattet af reglerne om lejeværdi efter LL §§ 15 A ff.  

 Bestemmelsen omfatter således ejendomme, der udlejes en del af året, og  

 ejendomme, hvoraf en del udlejes hele året, men ikke ejendomme, der i hele  

 året benyttes til udlejning.
Udgiften opgøres på "almindelig vis"  

 som underskud af bolig i egen ejen-dom.
Dvs. indtægter minus udgifter, idet  

 renteudgifter, der vedrører ejendommen, skal fragå som en udgift.
Indtægterne omfatter lejeværdi af egen bolig og faktiske lejeindtægter.  

 7.000 kr.s reglen samt 40 pct.s reglen, jf.
LL § 15 O, der finder anvendelse  

 for ferieboliger, anvendes tilsvarende for udenlandske ferieboliger, der  

 udlejes en del af året.
Også de særlige regler om skattefrit bundgrænsebeløb  

 ved udleje af værelser eller bolig, jf.
LL § 15 P, finder anvendelse.
Lejeværdi af egen bolig fastsættes efter den eksisterende praksis for  

 faste ejendomme i udlandet.
Udgangspunktet er herefter markedslejen, idet  

 lejevær-di efter procentreglerne i LL §§ 15 A ff. kun finder anvendelse for  

 danske ejendomme.
Kunne ejendommen imidlertid efter sin art og anvendelse  

 benytte procentreglerne, såfremt den lå her i landet, tages der ved skønnet  

 hensyn til, hvorledes lejeværdi beregnes for en tilsvarende fast ejendom  

 beliggende her i landet, jf.
D.B.1.4.1.
Udgifter, herunder renteudgifter, skal "vedrøre" ejendommen.  

 Skatteyderen skal derfor kunne påvise, at gælden er opstået i forbindelse med  

 erhvervelsen af ejendommen, eller udgifter der i øvrigt vedrører ejendommen,  

 f.eks. ombygningsudgifter, jf. nærmere herom afsnit D.B.1.4.2. Dette vil  

 således være tilfældet, såfremt der er tale om renter af prioritetsgæld eller  

 såfremt lånet i øvrigt har dannet basis for finansieringen af ejendommen.  

 Såfremt lånet ikke vedrører ejendommen, vil der eventuelt i stedet kunne  

 gives fradrag efter KSL § 5 B, stk. 1, nr. 2 (andre private renteudgifter).  

 Vedrører kun en del af gælden den faste ejendom, er det denne forholdsmæssige  

 del af renteudgifterne, der kan fradrages.
Der skal tages hensyn til  

 standardfradrag efter LL § 15 J, såfremt der i øvrigt er adgang hertil.
Renteudgifter, stiftelsesprovisioner m.m. vedrørende den faste ejendom  

 fradrages som udgangspunkt på forfaldstidspunktet, jf.
LL § 5, stk. 1,  

 sammenholdt med LL § 8, stk. 3, litra a og b.
Undtagelserne fra dette princip  

 finder dog tilsvarende anvendelse, herunder f.eks. begrænsningen f.s.v. angår  

 forudforfaldne renter, jf.
LL § 5, stk. 2, maksimeringen til 2,5 pct. ved  

 stiftelsesprovisioner o.l., jf.
LL § 5, stk. 3, sammenholdt med § 8, stk. 3,  

 litra c, krav om betaling af renterne, jf. § 5, stk. 7-8.
F.s.v.a. gifte grænsegængere bestemmer KSL § 24 A, at kapitalindkomster  

 medregnes hos den ægtefælle, der efter ægteskabslovgivningen har rådighed  

 over kapitalgodet, mens kapitaludgifter fratrækkes hos den ægtefælle, der  

 hæfter for betalingerne.
Også i tilfælde, hvor grænsegængeren hæfter for  

 rentebetalingerne, mens ægtefællen har rådighed over ejendommen, vil  

 indtægterne af ejendommen skulle reducere den fradragsberettigede  

 (rente)udgift.
Såfremt det ikke kan afgøres, hvem af ægtefællerne et  

 kapitalindkomstbeløb vedrører, medregner hver ægtefælle halvdelen.
Efter  

 praksis, jf. cirkulære nr. 135 af 4/11 1988, pkt. 20, tillades det dog - da  

 det så længe ægteskabet består, som følge af reglerne af beregning af  

 ægtefællernes skat, som hovedregel er uden betydning for ægtefællernes  

 samlede skat, hvorledes kapitaludgifter m.m. er fordelt mellem dem - at  

 ægtefællerne frit fordeler renteudgifterne mellem sig.
Dette gælder dog bl.a.  

 ikke i separations- eller skilsmisseåret, såfremt ægtefællerne ophæver  

 samlivet uden separation eller skilsmisse, eller i tilfælde, hvor den ene  

 ægtefælle oppebærer lempelsesberettiget indkomst, f. eks. lønindkomst  

 omfattet af LL § 33 A.
For grænsegængere vil adgangen til frit at fordele  

 renteudgifterne mellem sig være forbeholdt tilfælde, hvor begge ægtefæller  

 beskattes som grænsegængere eller begge er (dobbeltdomicilerede) fuldt  

 skattepligtige.
I tilfælde, hvor grænsegængeren eksempelvis har fradrag for  

 halvdelen af renteudgifterne, vil disse kun skulle reduceres med halvdelen af  

 overskuddet (lejeværdi af egen bolig og faktiske lejeindtægter) i ejendommen.
 Overdrages den faste ejendom fra ægtefællen til grænsegængeren, og  

 overtager sidstnævnte helt eller delvist gældsforpligtelserne, der vedrører  

 ejendommen, vil grænsegængeren i tiden efter overdragelsen få helt eller  

 delvist fradrag for renteudgifterne.
 Lever grænsegængeren i et papirløst forhold, følges blot den almindelige  

 praksis om fordeling af gæld og derved også renteudgifter.
 I det omfang, udgifterne overstiger indtægterne, vil nettounderskuddet som  

 kapitalindkomstunderskud kunne fradrages ved den danske indkomstopgørelse.
D.B.8.2.1.1 Eksempel M er en tysk grænsegænger og gift med H.
M erhvervede før ægteskabet med H  

 en ejerlejlighed til en værdi svarende til 1. mio. kr. kontant.
M havde selv  

 en halv million, mens den anden halve million blev finansieret ved et banklån  

 med sikkerhed i lejligheden til en rente på 10 pct.
Efterfølgende har M  

 optaget et lån svarende til 250.000 kr. til en rente på 10 pct. til brug for  

 køb af en lystbåd.
M udlejer et værelse til en studerende for et månedligt  

 beløb svarende til 2000 kr.
M har rådighed over ejendommen, ligesom  

 gældsforpligtelserne påhviler M.
Lejeværdien udgør i princippet markedslejen, jf.
SL § 4, stk. 1, litra b,  

 men da ejendommen efter sin art og anvendelse kunne anvende procentreglerne,  

 hvis den lå her i landet, tages der ved skønnet hensyn til, hvorledes  

 lejeværdi beregnes for en tilsvarende fast ejendom beliggende her i landet.
Lejeværdien udgør herefter 2 pct. af 1 mio. kr. svarende til 20.000 kr.
M  

 vælger at anvende LL § 15 P, hvorefter kun den del af lejeindtægten fra det  

 udlejede værelse, der overstiger 2/3 (ca. 13.000 kr.) af den årlige lejeværdi  

 for hele ejendommen skal indgå som indtægt, dvs. 11.000 kr.
 Da der er tale om en ejerlejlighed, som ikke i væsentligt omfang anvendes  

 erhvervsmæssigt, er der ikke adgang til standardfradrag eller til fradrag for  

 de faktiske driftsudgifter.
 Udgifter på ejendommen:
 Det bemærkes, at renterne på lånet til erhvervelse af lystbåden ikke  

 indgår ved beregningen af fradraget, da det ikke vedrører ejendommen.  

 Renterne vil i stedet kunne fradrages efter KSL § 5 B, stk. 1, nr. 2.
D.B.8.2.2 Andre private renteudgifter m.m. - KSL § 5 B, stk. 1, nr. 2 Grænsegængeren vil også kunne fradrage øvrige private renteudgifter,  

 stiftelsesprovisioner m.m., jf.
LL § 5 sammenholdt med LL § 8, stk. 3, litra  

 a-c, der ikke vedrører bolig i egen ejendom.
Der vil eksempelvis være tale om renter m.m. af forbrugslån, studiegæld  

 o.l.
Renter af lån optaget til erhvervelse af aktier, obligationer m.m. samt  

 renteudgifter i forbindelse med erhvervsmæssig virksomhed er derimod ikke  

 fradragsberettigede.
Ved afgrænsningen af, om en renteudgift m.m. er privat  

 eller ej, vil der i øvrigt kunne henses til den afgrænsning, der anvendes i  

 virksomhedsskatteordningen ved opgørelsen af indskudskontoen.
Har en  

 skatteyder flere konti, f.eks. en lønkonto og en opsparingskonto, i et eller  

 flere pengeinstitutter, anses den fradragsberettigede renteudgift m.m. for at  

 være nettoudgiften på disse konti.
Har den skattepligtige andre private  

 udenlandske eller danske renteindtægter, skal sådanne renteindtægter også  

 indgå ved beregningen af nettorenteudgiften m.m.
 Såfremt en grænsegænger oppebærer skattepligtige renteindtægter fra  

 Danmark, som efter en DBO kun delvist kan (brutto)beskattes i Danmark, f.eks.  

 med 10 pct. af bruttoindkomsten, vil en sådan indtægt dog ikke skulle indgå  

 ved opgørelsen af den fradragsberettigede nettorenteudgift.
Renteudgifter m.m. opgøres og medregnes efter de almindelige principper,  

 jf. ovf.
D.B.8.2.1.
 Det under D.B.8.2.1 anførte om ægtefæller og ugifte samlevende finder  

 tilsvarende anvendelse for øvrige private renteudgifter m.m.
 Nettounderskuddet fradrages i kapitalindkomsten.
D.B.8.2.3 Pensionsindbetalinger og A-kasse bidrag - KSL § 5 B, stk. 1, nr.  

 3 Indbetalinger til private pensionsordninger og til A-kasse, der er  

 fradragsberettigede efter PBL § 18 og § 49, stk. 1, vil efter de almindelige  

 regler kunne fradrages uanset samme lovs § 54, stk. 1.
F.s.v. angår pensionsordninger er det et krav, at der er tale om en dansk  

 ordning, idet indbetalinger til udenlandske pensionsinstitutter ikke er  

 fradragsberettigede.
I relation til A-kasse er det ikke en betingelse, at der  

 er tale om indbetalinger til en dansk A-kasse.
Såvel frivillige som tvungne  

 indbetalinger til udenlandske arbejdsløshedsordninger er fradragsberettigede.
Selvstændige erhvervsdrivende, der betaler til Selvstændige  

 erhvervsdrivendes Arbejdsløshedskasse el. lign., vil også få fradrag.
Det  

 bemærkes, at det er uden betydning for adgangen til fradrag om Danmark efter  

 en DBO vil kunne beskatte (eventuelle) senere udbetalinger.
Pensionsindbetalinger fradrages i den personlige indkomst, jf.
PSL § 3,  

 stk. 2, nr. 3, mens A-kassekontingent alene fradrages i den skattepligtige  

 indkomst.
D.B.8.2.4 Velgørende foreninger - KSL § 5 B, stk. 1, nr. 4 I henhold til LL § 8 A kan gaver ydet til visse vel gørende/almennyttige  

 foreninger, som er godkendt af skatteministeren, i visse tilfælde fradrages i  

 den skattepligtige indkomst.
Se nærmere afsnit A.F.5.
D.B.8.2.5 Underholdsbidrag - KSL § 5 B, stk. 1, nr. 5 Bidrag i anledning af skilsmisse til ægtefælle eller børn vil - i henhold  

 til almindelige regler og gældende praksis - være fradragsberettigede efter  

 LL § 10, stk. 1. Det er således bl.a. en betingelse, at bidraget er fastsat  

 af en dansk eller udenlandsk offentlig myndighed eller ved klar aftale mellem  

 parterne, samt at bidraget er forfaldent og betalt.
 Efter LL § 10, stk. 2, finder stk. 1 tilsvarende anvendelse ved bidrag til  

 ægtefælle eller børn, der ikke opholder sig hos bidragyderen, når  

 ægtefællerne pga. faktisk adskillelse er ansat selvstændigt til skat.
Sidstnævnte betingelse er opfyldt, såfremt ægtefællerne i skattemæssig  

 henseende ville være blevet ansat selvstændigt til skat efter danske regler,  

 hvis de havde haft status som et almindeligt fuldt skattepligtigt ægtepar.  

 Det afgørende er således om ægtefællerne er samlevende ved indkomstårets  

 udgang.
Bidrag skal være fastsat/godkendt af dansk eller udenlandsk offentlig  

 myndighed og kravet skal være forfaldent og betalt.
Endelig er bidrag til børn uden for ægteskab fradragsberettigede efter LL  

 § 11, når der påhviler forsørger- eller bidragspligt over for det offentlige  

 for barnet og barnet ikke opholder sig hos bidragyderen.
Det er  

 tilstrækkeligt, at bidragsgrundlaget er en aftale mellem parterne, og kravet  

 skal være forfaldent og betalt.
Underholdsbidrag efter LL § 10 og § 11 sker alene i den skattepligtige  

 indkomst, idet overgangsreglen for 1994 og 1995 i PSL § 27 a dog også finder  

 anvendelse for grænsegængere.
I øvrigt henvises til afsnit A.F.4.
L 118 - Det skal bemærkes, at der den 2. dec. 1997 er fremsat et lovforslag (L  

 118), hvor det bl.a., foreslås, at der indsættes en ny bestemmelse i KSL (§ 5  

 B, stk. 1, nr. 6), hvorefter obligatoriske udenlandske sociale bidrag kan  

 fradrages ved opgørelsen af den skattepligtige indkomst, forudsat at den  

 pågældende er omfattet af social sikringslovgivning i udlandet, jf.
AMFL § 7,  

 stk. 4 eller 5. Det foreslås, at KSL § 5 B, stk. 1, nr. 6, får virkning fra  

 og med indkomståret 1997.
D.B.8.2.6 Bruttobeskattede lønmodtagergrupper - KSL § 5 B, stk. 2 Arbejdsudlejede, søfolk, og kulbrintefolk, jf.
KSL § 48 B og C samt  

 kulbrinteskattelovens § 21, stk. 2, beskattes efter de gældende regler med 30  

 pct. af bruttoindkomsten uden adgang til fradrag af nogen art, heller ikke  

 for udgifter, der vedrører indkomsterhvervelsen.
Vælger de pågældende lønmodtagere beskatning efter afsnit I A, gives der  

 fradrag for personlige og familiemæssige udgifter efter KSL § 5 B, stk. 1,  

 nr. 1-5. Efter KSL § 5 B, stk. 2, vil de pågældende endvidere i lighed med  

 almindelige begrænset skattepligtige lønmodtagere m.fl. få fradrag for  

 udgifter, der vedrører den danske lønindkomst.
Dvs. for  

 fagforeningskontingent, befordringsudgifter, øvrige lønmodtagerudgifter m.m.  

 efter de almindelige regler herom.
D.B.8.3 Skatteberegning D.B.8.3.1 Indledning Både begrænset skattepligtige og dobbeltdomicilerede grænsegængere vil få  

 skatten beregnet på samme måde som fuldt skattepligtige, jf.
KSL § 5 C.
KSL §  

 5 C har primært betydning for begrænset skattepligtige, i og med at  

 dobbeltdomicilerede ved skatteberegningen er ligestillet med almindelige  

 fuldt skattepligtige.
Dobbeltdomicilerede har således altid adgang til  

 personfradrag og undergives aldrig nettobeskatning af hverken visse  

 lønindkomster eller af kapitalindkomster.
I tilfælde, hvor en  

 dobbeltdomicileret er gift, og ægtefællen enten er begrænset skattepligtig  

 her til landet eller slet ikke skattepligtig til Danmark, vil bestemmelsen  

 dog få betydning, idet den pågældende vil kunne overføre uudnyttet  

 personfradrag m.m. fra ægtefællen, jf. nærmere herom D.B.8.3.3.
 I og med at afsnit I A ikke omfatter almindeligt fuldt skattepligtige, som  

 er hjemmehørende i Danmark, har KSL § 5 C ikke betydning for disse personer.  

 Dette indebærer, at i alle tilfælde, hvor enten den skattepligtige selv eller  

 dennes ægtefælle er fuldt skattepligtig efter KSL § 1 og hjemmehørende i  

 Danmark efter DBO'en, vil de almindelige krav til sambeskatning i KSL § 4  

 finde anvendelse.
Bestemmelsen ændrer ikke ved de regler, der forudsætningsvis afgør, hvilke  

 indkomster der indgår ved grænsegængerens indkomstopgørelse og derved også  

 ved skatteberegningen.
Eksempelvis vil der ved indkomstopgørelsen og  

 skatteberegningen for en begrænset skattepligtig grænsegænger bosat i  

 Tyskland ikke skulle tages hensyn til tyske udbytteindtægter eller underskud  

 fra erhvervsmæssig virksomhed i Tyskland.
 KSL § 5 C ændrer heller ikke ved det forhold, at begrænset skattepligtige  

 betaler kommunal skat med den gennemsnitlige samlede kommunale og  

 amtskommunale udskrivningsprocent for det pågældende kalenderår nedrund-et  

 til nærmeste hele procent, jf. kommuneskattelovens § 9, stk. 1.
Det bemærkes endelig, at der fortsat vil skulle foretages omregning til  

 helårsindkomst efter PSL § 14, såfremt indkomstansættelsen omfatter en  

 periode kortere end 1 år.
At der ved bedømmelsen af om 75 pct.s betingelsen  

 er opfyldt i KSL § 5 A altid mindst anvendes et helt kalenderår, indebærer  

 således ikke at indkomstansættelsen automatisk omfatter et helt år.
D.B.8.3.2 Enlige grænsegængere - KSL § 5 C, stk. 1 F.s.v. angår begrænset skattepligtige grænsegængere medfører bestemmelsen,  

 at selvstændige og bruttobeskattede lønmodtagere får personfradrag efter PSL  

 § 10.
 Adgangen til bruttobeskatning for lønmodtagere bortfalder til gengæld.
 Lønindtægterne vil indgå ved skatteberegningen som personlig indkomst og  

 der vil skulle foretages almindelig (netto)beskatning, idet der også skal  

 svares kommuneskat.
Tilsvarende vil beskatningen af renter, udbytter og royalties som  

 udgangspunkt ske efter de almindelige regler, og ikke med 25 eller 30 pct. af  

 bruttobeløbet, jf.
KSL §§ 2, stk. 5 (renter), 65 (udbytter) og 65 C  

 (royalties).
Indtægterne vil indgå som henholdsvis kapitalindkomst, aktieindkomst eller  

 personlig indkomst.
Såfremt Danmark efter en indgået DBO helt er afskåret fra  

 at beskatte en dansk renteindtægt, indgår denne indtægt dog slet ikke ved  

 indkomstopgørelsen, men vil dog reducere den fradragsberettigede  

 (netto)renteudgift efter KSL § 5 B, stk. 1, nr. 2. Tilsvarende vil sådanne  

 royalty- eller udbytteindtægter ikke indgå ved indkomstopgørelsen.
 Kan Danmark beskatte en rente- eller royaltyindtægt delvist, f.eks. med 10  

 pct. af bruttobeløbet, vil sådanne indtægter endvidere skulle opgøres  

 særskilt og derfor (heller) ikke indgå ved den almindelige indkomstopgørelse.  

 De private renteudgifter efter KSL § 5 B, stk. 1, nr. 2, vil herefter først  

 skulle reducere de bruttobeskattede danske renteindtægter, hvorfor kun  

 "restrenteudgiften" indgår ved den almindelige indkomstopgørelse.
 Eksempel:
M, der er en begrænset skattepligtig lønmodtager, er bosat i et land, med  

 hvilket Danmark har indgået en DBO.
M har en post danske statsobligationer på  

 20.000 kr., hvorfra han modtager en årlige renteindtægt på 2.000 kr.
M er  

 omfattet af KSL § 2, stk. 5. Danmark må efter den pågældende DBO opkræve  

 kildeskat med 5 pct.
M har øvrige private renteudgifter efter KSL § 5 B, stk.  

 1, nr. 2, på 4.000 kr.
De 2.000 kr. af de 4.000 kr. vil herefter eliminere  

 kildeskatten på renter, mens de resterende 2.000 kr. vil indgå i den  

 almindelige indkomstopgørelse.
 Danske udbytter, der delvist kan beskattes her i landet efter en DBO,  

 indgår på almindelig vis i aktieindkomsten.
 Bortset fra det netop anførte om bruttobeskattede renteindtægter m.m. har  

 bestemmelsen som nævnt under D.B.8.3.1 ikke betydning for dobbeltdomicilerede  

 enlige grænsegængere.
D.B.8.3.2.1 Særligt vedrørende underskud ved negativ kvalificerende  

 indkomst Som nævnt under D.B.8.1.6 kan 75 pct.s betingelsen være opfyldt, hvis både  

 den kvalificerende indkomst og globalindkomsten er negativ, jf.
KSL § 5 A,  

 stk. 1, 3. pkt.
Virkningen heraf er, at grænsegængerens driftsunderskud  

 forøges med udgifter, der vedrører personlige og familiemæssige forhold.
Den del af underskuddet, der hidrører fra de private udgifter, jf.
KSL § 5  

 B, stk. 1 (herefter fiktivt underskud), kan kun udnyttes i senere indkomstår,  

 hvor den skattepligtige igen beskattes som grænsegænger på grund af positiv  

 kvalificerende indkomst, mens der ikke er begrænsninger i adgangen til at  

 udnytte selve driftsunderskuddet.
Fremførselsadgangen for både det fiktive  

 underskud og driftsunderskuddet er begrænset til 5 år fra det år, hvor  

 underskuddet opstår, jf.
LL § 15.
Ved fremførsel af underskud anvendes som efter de almindelige regler de  

 ældste underskud først.
Fremføres underskud fra samme indkomstår til et  

 senere indkomstår, hvor 75 pct.s betingelsen igen er opfyldt, og kan hele  

 underskuddet ikke udnyttes, anvendes en forholdsmæssig del af hvert af de to  

 underskud.
D.B.8.3.3 Gifte grænsegængere - KSL § 5 C, stk. 1 og 2 Ud over, at det i D.B.8.3.2 anførte for enlige (adgang til personfradrag,  

 overgang til nettobeskatning af visse indtægter m.m.) også gælder for en gift  

 grænsegænger, vil en gift grænsegænger ved skatteberegningen endvidere få  

 mulighed for at overføre uudnyttet personfradrag og bundfradrag fra en  

 udenlandsk ægtefælle, der ikke selv er grænsegænger.
Er begge ægtefæller  

 grænsegængere, vil der kunne overføres uudnyttede personfradrag og  

 bundfradrag mellem ægtefællerne, ligesom der vil kunne overføres underskud  

 mellem ægtefællerne.
Adgangen til overførsel af bundfradrag, personfradrag m.m. mellem  

 ægtefællerne forudsætter altid, at disse fysisk faktisk har samme bopæl ved  

 indkomstårets udgang.
De almindelige samlivskrav i PSL, som finder anvendelse  

 for fuldt skattepligtige, herunder dobbeltdomicilerede, skal endvidere også  

 være opfyldt for begrænset skattepligtige grænsegængere.
Det er herefter normalt en betingelse, at ægtefællerne er samlevende ved  

 indkomstårets udgang.
Fælles beregning af topskat m.m. forudsætter dog, at  

 ægtefællerne var samlevende i hele indkomståret og at dette udgjorde en  

 periode på mindst et år.
 D.B.8.3.3.1 Uudnyttede personfradrag og bundfradrag m.m.
Ægtefællen er ikke grænsegænger Grænsegængeren vil kunne overføre uudnyttet personfradrag fra ægtefællen i  

 henhold til PSL § 10.
Endvidere vil der kunne overføres ikke udnyttede bundfradrag i  

 mellemskattegrundlaget fra ægtefællen, jf.
PSL § 6 a, stk. 3, ligesom et  

 negativt mellemskattegrundlag efter PSL § 6, stk. 4, vil kunne overføres fra  

 ægtefællen.
Ved opgørelsen af disse overførsler i mellemskattegrundlaget vil  

 ægtefællens (danske eller) udenlandske underholdsbidrag i henhold til  

 overgangsreglen i PSL § 27 a indgå.
I indkomstårene 1994 og 1995 vil der endvidere ved beregningen af  

 indkomstskatten efter PSL § 8 kunne overføres uudnyttet bundfradrag fra  

 ægtefællen, jf.
PSL § 8, stk. 3.
Efter de almindelige regler om beregning af topskat opgøres ægtefællernes  

 topskat af nettokapitalindkomsten fælles, idet der gives et samlet  

 bundfradrag på 41.600 kr. (1997). Skatten beregnes hos den af ægtefællerne,  

 der har den højeste personlige indkomst, og opkræves, afhængig af forholdet  

 mellem de to ægtefællers nettokapitalindkomst, hos enten begge ægtefæller  

 eller hos kun den ene af ægtefællerne.
Dette system kan ikke direkte  

 overføres til en grænsegænger, hvis ægtefælle ikke selv er grænsegænger.  

 Ligestillingen sker herefter på den måde, at grænsegængeren i princippet  

 behandles som enlig.
Først opgøres grænsegængerens nettokapitalindkomst.
Denne reduceres  

 herefter med ægtefællens eventuelle negative kapitalindkomst samt uudnyttet  

 bundfradrag på 20.800 kr. (1997). Er ægtefællens nettokapitalindkomst  

 positiv, overføres et eventuelt uudnyttet bundfradrag på 20.800 kr. (1997)  

 fra ægtefællen til grænsegængeren, der således (helt eller delvist) får  

 adgang til et ekstra bundfradrag.
Topskatten opkræves herefter hos  

 grænsegængeren selv.
Såfremt ægtefællen selv skal betale topskat, herunder af  

 nettokapitalindkomst, beregnes og opkræves denne topskat særskilt hos  

 ægtefællen.
Fuldt skattepligtige beskattes efter PSL § 8 A af aktieindkomst - såvel  

 udbytter og aktieavancer/tab - op til et grundbeløb på 34.000 kr. (1997) med  

 25 pct.
Skat af aktieindkomst, der overstiger grundbeløbet, beregnes med 40  

 pct., idet der er adgang til at overføre såvel negativ aktieindkomst som  

 uudnyttet bundfradrag mellem ægtefæller.
Begrænset skattepligtige beskattes  

 derimod kun af udbytter og ikke af aktieavancer, og (fra og med indkomståret  

 1996) altid med 25 pct.
Overstiger udbytterne grundbeløbet vil en begrænset  

 skattepligtig grænsegænger skulle betale 40 pct. i aktieindkomst.
Er den  

 begrænset skattepligtige grænsegænger hjemmehørende i en stat, med hvilken  

 Danmark har indgået en DBO, vil der imidlertid skulle betales et mindre  

 beløb, således typisk 10-15 pct., hvorfor det er ufornødent at overføre  

 uudnyttet bundfradrag fra ægtefællen.
Derimod vil eventuel negativ  

 aktieindkomst hos ægtefællen kunne overføres til grænsegængeren.
Ved beregningen af de personfradrag, bundfradrag m.m., der kan overføres  

 fra ægtefællen, tages hensyn til ægtefællens samlede danske som udenlandske  

 indkomster (globalindkomst), jf.
KSL § 5 C, stk. 2, 1. led.
PSL 13, stk. 5,  

 hvorefter der ved overførsel af negativt mellemskattegrundlag efter PSL § 6  

 a, stk. 4, bortses fra udenlandsk personlig indkomst, finder således ikke  

 anvendelse.
Dette indebærer nærmere, at der for ægtefællen skal foretages en (fiktiv)  

 indkomstopgørelse omfattende alle danske og udenlandske indtægter og fradrag,  

 som om ægtefællen havde været hjemmehørende i Danmark.
Ved denne fiktive  

 indkomstopgørelse bortses fra tidligere års underskud.
Er ægtefællen selv begrænset skattepligtig til Danmark, vil der også blive  

 foretaget en almindelig faktisk indkomstopgørelse for ægtefællen.
Denne  

 faktiske indkomstopgørelse har ikke betydning ved beregningen af uudnyttede  

 bundfradrag m.m., der kan overføres til grænsegængeren.
Ægtefællen er selv grænsegænger De umiddelbart ovenfor nævnte regler finder med nedennævnte undtagelser  

 også anvendelse, når begge ægtefæller beskattes som grænsegængere.
Ved beregningen af uudnyttede bundfradrag m.m. tages alene hensyn til  

 ægtefællernes danske indkomster, som efter en eventuel DBO beskattes her i  

 landet, jf.
KSL § 5 C, stk. 2, 2. pkt., 2. led.
Endvidere vil der kunne  

 overføres både fra den ene ægtefælle til den anden ægtefælle, og omvendt.
 Se D.B.8.3.3.2 om adgangen til overførsel af underskud mellem ægtefæller.
D.B.8.3.3.2 Underskud Der vil endvidere kunne overføres underskud mellem ægtefællerne i henhold  

 til PSL § 13, stk. 2 og stk. 4, samt VSL § 13. Det er dog en forudsætning, at  

 begge ægtefæller i det år, hvor underskuddet opstår, er grænsegængere efter  

 KSL § 5 A, stk. 1, 2. pkt. (positiv kvalificerende indkomst) eller KSL § 5 A,  

 stk. 1, 3. pkt. (negativ kvalificerende indkomst).
Kan underskuddet i underskudsåret ikke udnyttes fuldt ud af den anden  

 ægtefælle, kan restunderskuddet fremføres til senere indkomstår, hvor  

 ægtefællen med underskud igen beskattes som grænsegænger.
Dog maksimalt i 5  

 år, jf.
PSL § 13.
Det beregnede underskud, der er adgang til at overføre mellem  

 ægtefællerne, indeholder alene underskud fra danske  

 "indkomstkomponenter" med tillæg af fradrag for personlige og  

 familiemæssige udgifter iht.
KSL § 5 B.
PSL § 13, stk. 5, har ifølge sagens  

 natur derfor ikke betydning ved opgørelse af underskuddet.
 Det for enlige under D.B.8.3.2.1 anførte vedrørende underskud ved negativ  

 kvalificerende indkomst finder tilsvarende anvendelse for gifte  

 grænsegængere.
D.B.8.3.3.3 Begge ægtefæller omfattet af KSL § 1 Er begge ægtefæller skattepligtige efter KSL § 1, men hjemmehørende i  

 udlandet efter en indgået DBO, finder KSL § 5 C ikke anvendelse, jf.
KSL § 5  

 C, stk. 2, sidste pkt.
I så fald anvendes de almindelige  

 skatteberegningsregler for fuldt skattepligtige.
Det er herefter ikke et krav  

 f.s.v. angår overførsel af underskud mellem ægtefæller, at begge ægtefæller  

 beskattes som grænsegængere.
Tilsvarende gælder, hvor den ene ægtefælle efter  

 DBO'en er hjemmehørende i Danmark.
D.B.8.3.4 Dødsfald Den skattepligtige vil som nævnt under D.B.8.1.5 kunne have status som  

 grænsegænger fra indkomstårets start til dødsdagen (mellemperioden).
 Dette indebærer for det første, at der ved indkomstopgørelsen i  

 mellemperioden gives fradrag for de udgifter, som er nævnt i KSL § 5 B, stk.  

 1, og stk. 2, der kan henføres til denne periode.
Skatteberegningen for begrænset skattepligtige i mellemperioden vil for  

 det andet blive foretaget som om grænsegængeren var fuldt skattepligtig.
Som  

 hovedregel vil skatten af afdødes indkomst i mellemperioden være endeligt  

 afgjort ved betalingen af foreløbige skatter.
Såvel boet som  

 skattemyndighederne kan dog stille krav om, at der foretages en afsluttende  

 ansættelse.
D.B.8.4 Forskudsregistrering Grænsegængeren vil ved forskudsregistreringen kunne få taget hensyn til  

 fradrag for personlige og familiemæssige forhold m.m.
Dette gælder dog ikke  

 bruttobeskattede lønmodtagere, der ikke forskudsregistreres.
D.B.8.5 Kommunal ligningsmyndighed For almindelige lønmodtagere, selvstændige m.m. foretages slutligningen  

 efter de almindelige regler herom i kildeskattebekendtgørelsens kap. 4.
D.B.8.6 Bruttoskatter og kildeskatter Indeholdte bruttoskatter med 30 pct. for visse begrænset lønmodtagere  

 anses som forskudskatter og fragår således den endeligt beregnede skat.
Tilsvarende gælder kildeskatter på udbytter og royalties.
F.s.v. angår  

 renter skal den begrænset skattepligtige selv indbetale skatten på 30 pct.,  

 hvorfor der ikke vil være indeholdt kildeskat.
 Der vil også skulle betales kommuneskat af de nævnte indtægter.
