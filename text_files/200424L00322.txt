Betænkning afgivet af Kulturudvalget den 1. juni 2005 Betænkning over Forslag til lov om ændring af en række love på  

 kulturområdet (Udmøntning af kommunalreformen på kulturområdet) [af  

 kulturministeren (Brian Mikkelsen)] 1. Udvalgsarbejdet Lovforslaget blev fremsat den 24. februar 2005 og var til 1.  

 behandling den 17. marts 2005. Lovforslaget blev efter 1. behandling henvist  

 til behandling i Kulturudvalget.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen været sendt i  

 høring, og kulturministeren sendte den 8. december 2004 dette udkast til  

 udvalget, jf. alm. del  bilag 56 (2004-05, 1. samling). Den 24. februar  

 2005  

 sendte kulturministeren de indkomne høringssvar samt et notat herom til  

 udvalget.
Skriftlige henvendelser Udvalget har i forbindelse med udvalgsarbejdet modtaget 1 skriftlig  

 henvendelse fra Kulturelle Samråd i Danmark.
Spørgsmål Udvalget har stillet 1 spørgsmål til kulturministeren til  

 skriftlig besvarelse, som denne har besvaret.
2. Indstillinger og politiske bemærkninger Et  

  

 flertal  

  

 i udvalget  

 (udvalget med undtagelse af EL) indstiller lovforslaget til  

  

 vedtagelse uændret.
Flertallet ønsker at fremhæve, at organiseringen af forholdet  

 mellem offentlige myndigheder og kunstliv i Danmark bygger på  

 armslængdeprincippet.
Armslængdeprincippet betyder, at en række konkrete  

 beslutninger om støtte til kunst og kultur træffes efter en særlig sagkyndig  

 og  

 ikke en politisk vurdering.
Armslængde som princip er i øvrigt ikke unikt for  

 Danmark, men præger i overvejende grad kulturpolitikken i demokratiske lande.
Det er i høj grad en balanceakt på kulturområdet mellem på den  

 ene side at stille politiske krav til rammer, overordnede mål m.v. og på den  

 anden side at sikre, at konkrete beslutninger træffes efter en sagkyndig  

 vurdering.
Det er vigtigt for flertallet også fremover at værne om denne  

 balance.
 Venstres, Dansk Folkepartis og Det Konservative Folkepartis  

 medlemmer af udvalget oplyser, at lovforslaget er et led i den  

 kommunalreform,  

 som regeringspartierne gennemfører sammen med Dansk Folkeparti for at sikre  

 en  

 bedre opgavefordeling, en bedre service og en bedre organisering af det  

 kommunale landkort i Danmark.
 De tre partier støtter fuldt op om de ændringer, som  

 kommunalreformen medfører, og ser i denne sammenhæng også positive elementer,  

 hvad angår kulturområdet, som berøres i lovforslaget.
Det er partiernes opfattelse, at lovforslaget skaber en klarere  

 og styrket struktur på området, og at lovforslaget på denne baggrund vil være  

 med til at styrke kulturområdet i Danmark yderligere.
Særligt det forhold, at  

 de nye større og mere slagkraftige kommuner nu får et større ansvar på  

 kulturområdet,  

 hilses velkomment, da kultur er et aktiv, som kan bruges til at skabe  

 attraktive rammer og tilbud for områdets indbyggere og dermed være et  

 konkurrenceparameter i tiltrækningen af arbejdskraft, indbyggere etc.
Socialdemokratiets, Det Radikale Venstres og Socialistisk  

 Folkepartis medlemmer af udvalget udtaler, at dette lovforslag er et led i  

 den  

 samlede kommunalreform.
De tre partier har i forbindelse med forhandlingerne  

 om  

 de enkelte lovforslag efter folketingsvalget taget til efterretning, at  

 regeringspartierne  

 og Dansk Folkeparti ikke har ønsket at ændre på hovedkonstruktionen i  

 reformen.  

 S, RVs og SFs holdning til bl.a. denne  

 hovedkonstruktion fremgår  

 af betænkningsbidrag til L 65 (nedlæggelsesloven). Der henvises hertil.
 At mindretallet kan stemme for L 53 skyldes ikke mindst, at det  

 i forhandlingerne med kulturministeren er lykkedes at få præciseret  

 armslængdeprincippet  

 som gældende for offentlige myndigheders og herunder også de kommunale  

 myndigheders forhold til kultur- og kunstlivet.
Partierne beklager dog, at det ikke med lovforslaget lykkes at  

 sikre regionerne en langt stærkere rolle på kulturområdet.
Regionerne har en  

 vigtig rolle at spille på kulturområdet, både hvad angår koordinerende  

 opgaver  

 inden for bl.a. teater-, musik-, og museumsaktiviteter, men også i forhold  

 til  

 at udvikle et dynamisk og kreativt regionalt kulturmiljø, der kan spille  

 sammen  

 med såvel uddannelses-, erhvervs- og turismeaktiviteter.
Endvidere ville det  

 være naturligt, at regionerne havde opgaver i forhold til kulturarven,  

 herunder  

 bevarelse af fortidsminder og vedrørende dispensationer angående  

 fortidsminder  

 og sten- og jorddiger.
Endelig mener partierne, at det ville være naturligt  

 at  

 konserveringsværkstederne blev et regionalt ansvar.
 Et  

  

 mindretal  

  

 i  

 udvalget (EL) indstiller lovforslaget til  

  

 forkastelse  

  

 ved 3. behandling.
 Efter mindretallets opfattelse er lovforslaget en del af en  

 kommunalreform, som partiet er uenig i.
 Der henvises til det betænkningsbidrag, der er afgivet til L 65.
Enhedslisten kan ikke støtte, at amtslige forpligtelser og  

 opgaver flyttes enten til staten eller kommunerne.
En sådan centralisering og  

 decentralisering betyder en stor grad af vilkårlighed, og det bliver svært at  

 se, hvordan kunst og kultur i alle lag skal få gode vækstvilkår, og at der  

 sikres mangfoldighed til alle kunstarter.
 Tjóðveldisflokkurin, Inuit Ataqatigiit, Siumut og Fólkaflokkurin  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Kim Andersen (V)  

  

  fmd.  

  

 Flemming Damgaard Larsen (V)   

 Leif Mikkelsen (V)   

 Ellen Trane Nørby (V)   

 Preben Rudiengaard (V)   

 Louise Frevert (DF)  

  

  nfmd.  

  

 Poul Nødgaard (DF)   

 Jakob Axel Nielsen (KF)   

 Carina Christensen (KF)   

 Jytte Andersen (S)   

 Jytte Wittrock (S)   

 Mogens Jensen (S)   

 Troels Ravn (S)   

 Elsebeth Gerner Nielsen (RV)   

 Simon Emil Ammitzbøll (RV)   

 Ole Sohn (SF)   

 Per Clausen (EL) Tjóðveldisflokkurin, Inuit Ataqatigiit, Siumut og  

 Fólkaflokkurin havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Tjóðveldisflokkurin (TF) 1 Dansk Folkeparti (DF) 24 Inuit Ataqatigiit (IA) 1 Det Konservative Folkeparti (KF) 18 Siumut (SIU) 1 Det Radikale Venstre (RV) 17 Fólkaflokkurin (FF) 1 Socialistisk Folkeparti (SF) 11 Bilag 1 Oversigt over bilag vedrørende L 53 Bilagsnr.
Titel 1 Høringsnotat og høringssvar, fra kulturministeren 2 Invitation til gennemgang af lovforslaget, fra kulturministeren 3 Notat om Kulturministeriets lovforslag til udmøntning af  

 strukturreformen, fra kulturministeren 4 Udkast til tidsplan for udvalgets behandling af  

 lovforslaget 5 Tidsplan for udvalgets behandling af lovforslaget 6 Revideret tidsplan for udvalgets behandling af  

 lovforslaget 7 Henvendelse af 17/5-05 fra Kulturelle Samråd i Danmark 8 1. udkast til betænkning 9 2. udkast til betænkning Oversigt over spørgsmål og svar vedrørende L 53 Spm.nr.
