Fremsat den 10. oktober 2002 af  

 Undervisningsminister (Ulla Tørnæs) Forslag til Lov om ændring af lov om  

 almen voksenuddannelse og om voksenuddannelsescentre og lov om kursus til  

 højere forberedelseseksamen og studieforberedende  

 enkeltfagsundervisning for voksne m.v.
(Deltagerbetaling, lokalråd  

 m.v.) § 1 I lov om almen voksenuddannelse og om voksenuddannelsescentre, jf.  

 lovbekendtgørelse nr. 668 af 7. juli 2000, som ændret ved § 63 i  

 lov nr. 145 af 25. marts 2002 og § 45 i lov nr. 418 af 6. juni 2002,  

 foretages følgende ændringer:
 1. § 3, stk. 1, affattes således:
» 2.
 3.  § 6 affattes således:
 "§ 6. Amtsrådene afholder de udgifter, der er forbundet med  

 undervisningsvirksomheden på amtskommunale uddannelsesinstitutioner,  

 der udbyder almen voksenuddannelse, jf. dog stk. 2-4. De undervisningsmidler,  

 der er nødvendige for undervisningen, skal stilles til rådighed  

 for kursisterne uden betaling, jf. dog stk. 6.
Stk. 2.Undervisningsministeren fastsætter regler om, at  

 amtsrådet for alle fag skal afkræve kursisterne betaling for at  

 deltage i undervisning og prøver og de selvstuderende betaling for at  

 gå til prøve.
Betalingens størrelse fastsættes af  

 det enkelte amtsråd inden for minimums- og maksimumsbeløb, der  

 fastsættes af undervisningsministeren, jf. dog stk. 3 og 4.
 Stk. 3. For fagene dansk, matematik, engelsk samt dansk som  

 andetsprog udgør deltagerbetalingen 100 kr. pr. fag.
Stk. 4. Det i stk. 3 nævnte beløb reguleres  

 hvert år med virkning fra den 1. august med satsreguleringsprocenten  

 for det pågældende finansår, jf. lov om en  

 satsreguleringsprocent.
Det fremkomne beløb afrundes til  

 nærmeste kronebeløb, der kan deles med 10. Reguleringen sker  

 på grundlag af det på reguleringstidspunktet gældende  

 beløb før afrunding.
Når reguleringen efter afrunding  

 giver anledning til en forhøjelse eller nedsættelse af  

 beløbet, bekendtgøres dette af undervisningsministeren.
 Stk. 5. Indbetaling af deltagerbetaling for det  

 pågældende fag, jf. stk. 2 og 3, er en betingelse for at kunne  

 deltage i undervisning og prøver.
Stk. 6. Undervisningsministeren kan bestemme, at kursisterne i  

 begrænset omfang selv anskaffer undervisningsmidler." 4. I § 14, nr. 5, indsættes efter 5. I § 15, stk. 2, udgår 6. § 16, stk. 2, affattes således:
» § 2 I lov om kursus til højere forberedelseseksamen og om  

 studieforberedende enkeltfagsundervisning for voksne m.v., jf.  

 lovbekendtgørelse nr. 179 af 15. marts 2002, som ændret ved § 4  

 i lov nr. 274 af 8. maj 2002, § 5 i lov nr. 275 af 8. maj 2002, § 66 i lov  

 nr. 292 af 15. maj 2002 og § 54 i lov nr. 418 af 4. juni 2002, foretages  

 følgende ændringer:
 1. I § 19, stk. 1, nr. 5, indsættes efter »inden  

 for«:  

 »minimums- og«.
 2. § 29, stk. 2, affattes således:
» 3.
» Stk. 12. Reglerne i stk. 2-11 finder ikke anvendelse, hvor der i  

 øvrigt er fastsat bestemmelser om betaling for undervisningen.« § 3 Stk. 1. Loven træder i kraft den 1. januar 2003.
 Stk. 2. Regulering af det beløb, der er nævnt  

 i § 6, stk. 3, som affattet ved denne lovs § 1, nr. 3, sker første  

 gang med virkning fra den 1. august 2004.
§ 4 Loven gælder ikke for Færøerne og Grønland, men  

 kan ved kongelig anordning sættes i kraft for Grønland med de  

 afvigelser, som de særlige grønlandske forhold tilsiger.
Bemærkninger til lovforslaget Almindelige  

 bemærkninger 1. Baggrunden for lovforslaget Fsva. forslagets afsnit om centerstruktur og  

 deltagerbetaling for undervisning efter lov om almen voksenuddannelse og  

 voksenuddannelsescentre (avu) samt lov om kursus til højere  

 forberedelseseksamen og om studieforberedende enkeltfagsundervisning for  

 voksne m.v. (hf), henvises der til Folketingstidende 1999-2000, Folketingets  

 Forhandlinger, spalte 2098, 5099, 5431 samt Tillæg A, spalte 3438,  

 3416, Tillæg B, spalte 415 og 418 og Tillæg C, spalte 460.
Med lov nr. 260 af 12. april 2000 blev der på  

 VUC-området indført en model med efterspørgselsstyring  

 kombineret med differentieret deltagerbetaling.
Der blev indført en  

 egentlig deltagerbetaling for en række af de fag, som i dag ikke er  

 centrale grundfag.
Hensigten var en bedre økonomistyring og  

 kvalificering af efterspørgslen.
Efterspørgselsmodellen indebærer efter den  

 gældende lov, at det enkelte amtsråd fastsætter takster og  

 deltagerbetalingens størrelse inden for et loft.
Loftet over  

 deltagerbetalingen fastsættes på et niveau, der kan sammenlignes  

 med andre voksen- og efteruddannelser, men samtidig tager hensyn til, at  

 målgruppen er kortuddannede.
 Efterspørgselsstyringen indebærer i  

 modsætning til udbudsstyring og økonomisk rammestyring, at  

 bevillingerne følger den faktiske uddannelsesefterspørgsel.  

 Efterspørgselsstyringen er dermed et smidigt styringssystem, der  

 automatisk sikrer, dels at finansieringen ledes der hen, hvor  

 uddannelsesbehovet og efterspørgslen er, dels at institutionerne  

 dermed har et kraftigt økonomisk incitament til at tilpasse udbud og  

 kapacitet til det faktiske uddannelsesbehov og den faktiske  

 efterspørgsel på de enkelte områder.
Med en efterspørgselsmodel følger et behov  

 for at kvalificere og styre efterspørgslen, dels inden for det enkelte  

 uddannelsesområde, dels mellem uddannelsesområder.  

 Kvalificeringen af efterspørgslen skal sikre, at forbrug af  

 uddannelsestilbud afspejler et reelt behov, og at valget af uddannelsestilbud  

 er velovervejet.
Styringen af efterspørgslen skal sikre, at forbruget  

 af uddannelsestilbud kan holdes inden for de økonomiske rammer, som  

 samfundet kan stille til rådighed for uddannelsesindsatsen.  

 Deltagerbetaling er et enkelt og ubureaukratisk styringsinstrument, som er  

 velegnet til dette formål.
Med efterspørgselsstyring og deltagerbetaling  

 på en række uddannelsesområder, som i et vist omfang  

 tilbyder beslægtede, men ikke nødvendigvis identiske,  

 uddannelsestilbud, er det desuden nødvendigt at sikre en rimelig  

 balance mellem deltagerbetalingsniveauerne på de forskellige  

 områder.
Det er nødvendigt både af  

 konkurrencemæssige hensyn og af hensyn til at sikre, at  

 uddannelsesefterspørgslen ikke styres alene af økonomiske  

 overvejelser om, hvor et uddannelsestilbud er billigst.
 Også den erhvervsrettede voksen- og efteruddannelse  

 til og med erhvervsuddannelsesniveau, de såkaldte AUF-uddannelser, er  

 omfattet af efterspørgselsstyring, og med lov nr. 148 af 25. marts  

 2002 blev deltagerbetaling indført som et generelt styringsinstrument  

 på AUF-uddannelserne.
 Dermed eksisterer der et potentielt konkurrenceforhold  

 mellem visse af de uddannelsestilbud, som udbydes på henholdsvis  

 VUC-området og den erhvervsrettede voksen- og efteruddannelse til og  

 med erhvervsuddannelsesniveau samt i en vis udstrækning aftenskolerne  

 og private udbydere.
Med lovforslaget sikres mere lige konkurrencevilkår  

 mellem voksenuddannelsescentres (VUC) udbud af avu-fag og hf-enkeltfag,  

 aftenskolerne, uddannelser under Arbejdsmarkedets UddannelsesFinansiering og  

 private udbydere, jf. de ændringer af deltagerbetalingen, der er  

 foretaget på det øvrige offentlige udbud af voksenuddannelse.  

 Med lovforslaget gennemføres således den harmonisering af  

 niveauet for deltagerbetaling, som var forudsat dels i forbindelse med  

 forslag til lov om ændring af lov om Arbejdsmarkedets  

 UddannelsesFinansiering m.v., dels i forbindelse med forslag til lov om  

 ændring af lov om støtte til folkeoplysende voksenundervisning  

 m.v., som begge blev vedtaget i foråret 2002. Ændring af lov om  

 bestyrelse for Arbejdsmarkedets UddannelsesFinansiering skete ved § 1 i  

 lovforslag nr.
L 78, fremsat den 30. januar 2002, nu lov nr. 148 af 25. marts  

 2002, og folkeoplysningsloven blev ændret ved § 1 i lovforslag nr.
L  

 79, fremsat den 30. januar 2002, nu lov nr. 149 af 25. marts 2002. Der  

 henvises til betænkningen til L 79, hvor det fremgår at  

 "undervisningsministeren har for at imødekomme kritik af  

 lovforslaget for at føre til konkurrenceforvridning mellem  

 folkeoplysende foreninger og en række uddannelsesinstitutioner henvist  

 til, at det efter en vedtagelse af lovforslag nr.
L 78 om ændring af  

 AUF-loven m.fl. vil være muligt at indføre deltagerbetaling  

 på alle AUF-finansierede uddannelser, herunder EUD-enkeltfag.
Endvidere  

 vil undervisningsministeren inden årsskiftet søge at løse  

 de konkurrencemæssige spørgsmål mellem  

 aftenskoleområdet og blandt andet VUC, som vil kunne opstå  

 på baggrund af nærværende lovforslag." Lovforslaget er desuden et led i regeringens ønske  

 om at sikre amtsråd og kommunalbestyrelser større frihedsgrader  

 og ligger i forlængelse af regeringens aftale med  

 Amtsrådsforeningen om amternes økonomi i 2003.
 Forslaget indebærer samtidig en opfyldelse af  

 regeringens handlingsplan for regelforenkling og administrative lettelser,  

 punkt 154.
2. Lovforslaget indhold Efter forslaget indføres der en  

 minimumsgrænse for deltagerbetaling, der nu skal omfatte alle fag, og  

 loftet for deltagerbetaling planlægges hævet.
Endvidere  

 gør forslaget det frivilligt for amtsrådene om de ønsker  

 at nedsætte lokalråd.
Samtidig åbnes der mulighed for at  

 den gældende forpligtigelse til at udbyde kernefag to steder i amtet,  

 jf. gældende avu-lov § 4, stk. 3, jf. § 3, stk. 1., kan opfyldes ved  

 oprettelse af to afdelinger tilknyttet en hovedadresse, uden der  

 behøver foregå undervisning på denne adresse.
Forslaget indebærer, at det påhviler det  

 enkelte amtsråd at kræve deltagerbetaling for alle fag i  

 modsætning til den gældende lov, hvor visse centrale fag har  

 været undtaget fra deltagerbetaling.
Betalingens størrelse  

 fastsættes af det enkelte amtsråd inden for minimums- og  

 maksimumsbeløb, der er fastsat af undervisningsministeren.
Minimums-  

 og maksimumsbeløb for deltagerbetalingen vil blive fastsat ved  

 bekendtgørelse og vil for 2003 med virkning fra den 1. januar 2003  

 være henholdsvis 300 kr. og 900 kr. pr. fag.
Der indføres  

 således en minimumsgrænse for deltagerbetalingen på niveau  

 med det hidtidige gebyr, som bortfalder.
Med lovforslaget bevares princippet om frit optag til  

 kurserne, men de ændrede bestemmelser om deltagerbetaling forbedrer  

 amternes mulighed for at styre efterspørgslen gennem adgangen til at  

 fastlægge deltagerbetalingen i det foreslåede interval fra 300  

 900 kr.
Amterne får således mulighed for at foretage en  

 prioritering af fag med henholdsvis lav og høj deltagerbetaling.
Samtidig foreslås det, at  deltagerbetaling for fire  

 basale avu-fag dansk, engelsk, matematik, samt dansk som andetsprog  

 fastsættes til kr. 100 pr. fag, således at helt basale  

 uddannelsesforudsætninger stadig kan erhverves af alle uanset  

 økonomisk formåen.
Fagene får dermed en deltagerbetaling,  

 der er lavere end det nuværende gebyr.
Disse fag har en særlig  

 prioritet i regeringens handlingsplan for bedre uddannelser og i de  

 reformovervejelser, der for tiden pågår vedrørende  

 folkeskolen og hf, og sikres efter forslaget en særlig gunstig position  

 blandt VUCernes fagtilbud.
Et godt fundament i disse fag er en helt  

 nødvendig forudsætning for videre uddannelse.
I de tre  

 først-omtalte fag tilegner kursisten sig viden, indsigt og  

 færdigheder, der må anses som basale og grundlæggende for  

 tilegnelsen af viden, herunder i andre fag.
Faget dansk som andetsprog blev  

 oprettet i forbindelse med avu-lovens indførelse af hensyn til de  

 to-sprogede kursister, der søger optagelse på VUC efter at have  

 gennemført dansk-undervisning på sprogcentrene.
På  

 sprogcentrene  sker sprogtilegnelsen med henblik på basal  

 indføring i det danske samfund og grundlæggende indføring  

 i dansk sprog og kultur.
På VUC kvalificeres denne viden, som kursister  

 har erhvervet sig, og de sproglige færdigheder, som er  

 nødvendige, for at kursisten kan kvalificere sig til at  

 gennemføre en uddannelse i Danmark og dermed blive fuldt  

 integreret.
Efter gældende regler kan betalingen for kursister  

 ikke overstige 400 kr. pr. fag for almen voksenuddannelse og 600 kr. pr. fag  

 for studieforberedende enkeltfagsundervisning for voksne.
For selvstuderende  

 kan betalingen ikke overstige 300 kr. pr. fag.
For følgende  

 undervisning kræves der ikke deltagerbetaling:
 1) Kernefag inden for almen voksenuddannelse: Dansk,  

 engelsk, fransk, matematik, naturfag, samfundsfag og tysk samt  

 følgende tilbudsfag inden for almen voksenuddannelse: Dansk som  

 andetsprog, historie og psykologi.
 2) Studieforberedende enkeltfag for voksne: Biologi,  

 dansk, herunder dansk for fremmedsprogede, engelsk, fransk, fysik,  

 fysik/kemi, geografi, historie, herunder historie for fremmedsprogede, kemi,  

 matematik, psykologi, religion, samfundsfag og tysk.
 3) Basisundervisning i edb-fag på almen  

 voksenuddannelse.
 I disse tilfælde opkræves et gebyr på  

 300 kr. samt for kursister, der optages på mere end ét  

 studieforberedende enkeltfag inden for kursusåret, 100 kr. pr. fag ud  

 over det første studieforberedende enkeltfag.
 Endvidere indebærer forslaget, at det er frivilligt  

 for amtsrådene, om de ønsker at nedsætte lokalråd.  

 Samtidig åbnes der mulighed for, at den gældende forpligtelse til  

 at udbyde kernefag to steder i amtet, jf. gældende avu-lov § 4, stk. 3,  

 jf. § 3, stk. 1, kan opfyldes ved oprettelse af to afdelinger tilknyttet en  

 hovedadresse, uden der behøver foregå undervisning på  

 denne adresse.
Efter den gældende avu-lov skal der i et amt mindst  

 være to VUCer eller et VUC med mindst en afdeling.
Efter  

 forslaget kan et amtsråd i stedet opfylde kravet ved at organisere  

 VUCet i afdelinger, uden at VUCet har undervisning på  

 hovedadressen, hvor forstanderen har sit daglige virke.
Centerrådet,  

 jf. lovens § 16, vil være tilknyttet denne adresse.
Der sikres fortsat  

 et minimum af udbud, idet amterne i henhold til den under § 1, nr. 2,  

 foreslåede ændring af lovens § 4, stk. 3, skal udbyde  

 kernefagsundervisning enten på to VUCer, et VUC og en afdeling  

 som hidtil, eller på to afdelinger under ét VUC.
Kravet om en  

 daglig leder af en afdeling opretholdes, og forstanderen vil fortsat have det  

 overordnede ansvar også for eventuelle afdelinger, hvorved fortsat  

 forstås en aktivitet, som er adskilt fra hovedadressen, hvor  

 forstanderen har sit daglige virke, og som er af en sådan  

 størrelse, at der er en daglig leder med forstanderen som ansvarlig  

 for det samlede VUC.
Amtsrådet skal fortsat overholde den  

 grundlæggende forpligtelse, jf. gældende avu-lovs § 2, hvorefter  

 amtsrådene skal sikre, at alle, der er fyldt 18 år, inden for en  

 rimelig geografisk afstand kan modtage undervisning i henhold til denne lov.  

 Amterne gives hermed mere fleksible muligheder for at tilrettelægge det  

 samlede undervisningstilbud.
Det forudsættes, at det samlede  

 servicetilbud til borgerne ikke forringes.
Ministeren vil fortsat have  

 mulighed for at fastsætte nærmere  regler for, hvad der  

 forstås ved begrebet rimelig geografisk afstand.
Der har ikke hidtil  

 været behov for at udmønte denne bemyndigelse.
Efter forslaget vil det således være op til  

 amtsrådet, om det enkelte voksenuddannelsescenter skal eller ikke skal  

 være organiseret i afdelinger.
Vælges afdelinger som  

 organisationsform, vil det endvidere være frivilligt, om en eller flere  

 af afdelingerne skal have lokalråd tilknyttet, ligesom amtsrådet  

 kan vælge at nedsætte lokalråd, der er fælles for  

 flere afdelinger.
 Hvis der oprettes lokalråd, skal  

 sammensætningen ske i overensstemmelse med de regler, der  

 fastsættes af ministeren i bekendtgørelsesform, idet der herved  

 fortsat kan sikres den ønskede balance mellem interessenterne.
Gældende ret for tilbagebetaling af  

 deltagerbetaling samt ydelse af støtte til deltagerbetaling Efter forslaget foretages der ikke ændringer i  

 reglerne for tilbagebetaling af deltagerbetaling eller ydelse af  

 støtte til deltagerbetaling, men på baggrund af de  

 foreslåede ændringer for deltagerbetalingen orienteres der  

 nedenfor om gældende ret for støtte til og tilbagebetaling af  

 deltagerbetaling.
Tilbagebetaling af deltagerbetaling I den nuværende lovgivning om hf eksisterer en  

 tilbagebetalingsordning, som indebærer, at amterne tilbagebetaler  

 deltagerbetalingen til de hf-enkeltfagskursister, som gennemfører en  

 fuld hf-eksamen eller særlige fagpakker, som er adgangsgivende til  

 visse videregående uddannelser.
 Nærværende forslag viderefører denne  

 tilbagebetalingsordning, og hf-enkeltfagskursister, der gennemfører en  

 hel hf-eksamen eller en adgangsgivende fagpakke, vil således fortsat  

 være ligestillet med kursister, der gennemfører en fuld  

 2-årig hf-eksamen uden deltagerbetaling.
De nuværende gebyrer er ikke omfattet af  

 tilbagebetalingsordningen.
Med overgang til deltagerbetaling på alle  

 fag, vil tilbagebetalingsordningen komme til at omfatte alle fag, som  

 indgår i en samlet hf-eksamen eller en adgangsgivende fagpakke.
 Forberedende voksenundervisning (FVU), jf. lov om  

 forberedende voksenundervisning, lbkg. nr. 905 af 12. september 2000, udbydes  

 som hidtil uden deltagerbetaling og berøres således ikke af  

 udbredelsen af deltagerbetaling på voksenuddannelsescentrenes udbud af  

 avu-fag og hf-enkeltfag.
Støtte til deltagerbetaling Kursister, der opfylder betingelserne for at modtage  

 statens uddannelsesstøtte (SU) til enkeltfagsundervisning (det vil  

 bl.a. sige at kursisten har mindst 23 ugentlige undervisningstimer), kan  

 modtage supplerende stipendium som tilskud til dækning af betaling for  

 undervisning med op til 85 pct. af udgiften til deltagerbetaling, men ikke  

 til gebyr.
 Til uddannelsessøgende, der opfylder betingelserne  

 for at modtage statens voksenuddannelsesstøtte (SVU) til deltagelse i  

 uddannelse efter lov om almen voksenuddannelse og om voksenuddannelsescentre  

 og lov om kursus til højere forberedelseseksamen og om  

 studieforberedende enkeltfagsundervisning for voksne m.v., ydes SVU til  

 deltagerbetaling svarende til den faktiske deltagerbetaling.
 SU- og SVU-modtagere kan således få  

 dækket deltagerbetalingen helt eller delvis.
Kursister, der modtager SU til deltagerbetalingen, vil  

 blive almindeligt personbeskattet af denne ydelse.
Kursister, der modtager  

 SVU til deltagerbetalingen, vil ikke blive almindeligt personbeskattet af  

 denne ydelse, såfremt den uddannelsessøgende har tilkendegivet,  

 at uddannelsen er erhvervsrelateret.
En SU-modtager, eller SVU-modtager  

 såfremt uddannelsen ikke er erhvervsrelateret, som ønsker den  

 likviditetsforbedring, der ligger i løbende at få udbetalt  

 stipendiet til deltagerbetalingen, vil således til gengæld selv  

 skulle udrede skatten af stipendiet i modsætning til de kursister, der  

 selv udreder deltagerbetalingen og efterfølgende får refunderet  

 den samlede deltagerbetaling fuldt ud efter gennemført eksamen eller  

 adgangsgivende fagpakke, jf. nedenfor.
3. Administrative og økonomiske konsekvenser for det  

 offentlige De årlige merindtægter som følge af  

 forslaget skønnes at udgøre ca. 75 mio. kr.
Merindtægten  

 er beregnet med udgangspunkt i antal holdkursister på avu og  

 hf-enkeltfag i skoleåret 2000/2001 og herefter reduceret med den  

 indtægt, der følger af den eksisterende  

 gebyr/deltagerbetalingsordning.
Der er i beregningen taget højde for,  

 at aktiverede ledige samt revalidenters deltagelse i avu og hf-enkeltfag  

 finansieres af henholdsvis kommunerne og AF.
Endelig er der i beregningen af  

 merindtægten taget højde for, at kursister, der tager en fuld  

 hf-enkeltfagseksamen eller en fagpakke, kan få den indbetalte  

 deltagerbetaling retur.
Halvdelen af de forventede årlige merindtægter  

 tilfalder staten.
Den anden halvdel tilfalder amterne samt Frederiksberg og  

 Københavns Kommuner i overensstemmelse med praksis ved tidligere  

 gebyrændringer på området.
Staten vil som følge  

 heraf forvente at hjemtage et provenu på ca. 38 mio. kr. på  

 årsplan.
 Evt. adfærdsændringer, som følge af den  

 øgede deltagerbetaling, er efter sædvanlig praksis ikke  

 medregnet i ovenstående skøn.
Der forventes endvidere en statslig merudgift på ca.  

 11 mio. kr. som følge af, at der i medfør af lov om statens  

 uddannelsesstøtte (SU) samt lov om statens  

 voksenuddannelsesstøtte (SVU) kan ydes tilskud til deltagerbetalingen.  

 Merudgiften vedrører primært tilskud i medfør af lov om  

 statens uddannelsesstøtte og er skønnet med udgangspunkt i det  

 antal elever på avu og hf-enkeltfag, der i dag modtager SU og SVU.
De  

 vil for hovedpartens vedkommende også modtage undervisning i et eller  

 flere centrale grundfag, der  hidtil har været undtaget for  

 deltagerbetaling.
Lovforslaget vil betyde en administrativ belastning af  

 SU-styrelsen i forbindelse med tildelingen af supplerende SU og SVU til  

 deltagerbetalingen.
Merudgifterne afholdes inden for  

 Undervisningsministeriets egne rammer.
 Der forventes ikke yderligere administrative konsekvenser,  

 idet centrene allerede i dag opkræver deltagerbetaling.
Undervisningsministeriet vil optage forhandlinger med  

 Amtsrådsforeningen samt Frederiksberg og Københavns Kommuner om  

 de samlede økonomiske konsekvenser af lovforslaget på baggrund  

 af de nyeste skøn.
Forslaget indgår i regeringens  

 regelforenklingsplan.
4. Administrative og økonomiske konsekvenser for  

 erhvervslivet Forslaget har ingen administrative og økonomiske  

 konsekvenser for erhvervslivet.
5. Administrative konsekvenser for borgerne Forslaget har ingen administrative konsekvenser for  

 borgerne.
6. Miljømæssige konsekvenser Forslaget har ingen miljømæssige  

 konsekvenser.
 7. Forholdet til EU-retten og international ret i øvrigt.
 Forslaget indeholder ikke EU- eller internationalretlige  

 aspekter.
 Vurdering af lovforslagets  

 konsekvenser:
Positive konsekvenser/mindre  

 udgifter Negative konsekvenser/større  

 udgifter Økonomiske konsekvenser for stat,  

 kommuner og amtskommuner Merindtægter på ca. 75 mio. kr.  

 årligt heraf tilfalder halvdelen amterne, samt Frederiksberg og  

 Københavns Kommuner 11 mio. kr.
Administrative konsekvenser for stat,  

 kommuner og amtskommuner Ingen Lovforslaget vil betyde en administrativ  

 belastning af SU-Styrelsen.
Merudgifter afholdes inden for  

 Undervisningsministeriets egen ramme.
Administrative og økonomiske  

 konsekvenser for erhvervslivet Ingen Ingen Administrative konsekvenser for  

 borgerne Ingen Ingen Miljømæssige  

 konsekvenser Ingen Ingen Forholdet til EU-retten Ingen EU-retlige aspekter 8. Høring En fortegnelse over hørte myndigheder og  

 organisationer m.v. er vedlagt som bilag 1.
Bemærkninger til lovforslagets enkelte  

 bestemmelser Til § 1 Til nr. 1 Efter forslaget vil det være op til  

 amtsrådene, om et voksenuddannelsescenter skal organiseres i afdelinger  

 eller ej.
Det vil således fortsat være muligt at oprette  

 afdelinger, og i så fald skal der være en daglig leder ved hver  

 afdeling.
Der henvises i øvrigt til bemærkningerne til § 1, nr.  

 2, samt de almindelige bemærkninger, afsnittet om afdelinger og  

 muligheden for at oprette lokalråd i tilknytning til en eller flere  

 afdeling(er). Indholdet af bemyndigelsen til at fastsætte regler om  

 afdelinger er uændret.
Til nr. 2 Amtsrådet skal fortsat sikre et minimum af  

 kernefagsudbud, enten ved to VUCer, et VUC og en tilknyttet afdeling eller  

 ved mindst to afdelinger.
 Ændringen skal ses i lyset af regeringens aftale med  

 Amtsrådsforeningen om amternes økonomi i 2003, hvorefter amterne  

 skal sikres større fleksibilitet, uden at borgernes rettigheder  

 forringes.
Amtsrådene vil herefter fortsat frit kunne  

 vælge, om der skal være flere VUCer i amtskommunen, og om  

 de organiseres med eller uden afdelinger.
Der henvises til de almindelige  

 bemærkninger, hvor det omtales, at et VUC som noget nyt kan organiseres  

 i afdelinger uden undervisning på hovedadressen.
Til nr. 3 Til stk. 1 Bestemmelsen svarer til gældende stk. 1, dog med  

 ændringer som konsekvens af placeringen af de nyaffattede stk. 2-6 Til stk. 2.
Hidtil har betalingen været begrænset til  

 "visse fag", hvorefter disse er blevet fastsat i en  

 bekendtgørelse.
I den gældende bekendtgørelse nr. 39 af  

 22. januar 2001 om gebyr og deltagerbetaling ved almen voksenuddannelse og  

 studieforberedende enkeltfagsundervisning for voksne er det således  

 fastsat, at der for følgende centrale grundfag ikke kræves  

 deltagerbetaling:
 1) Kernefag inden for almen voksenuddannelse: Dansk,  

 engelsk, fransk, matematik, naturfag, samfundsfag og tysk samt  

 følgende tilbudsfag inden for almen voksenuddannelse: Dansk som  

 andetsprog, historie og psykologi.
 2) Studieforberedende enkeltfag for voksne: Biologi,  

 dansk, herunder dansk som fremmedsprog, engelsk, fransk, fysik, fysik/kemi,  

 geografi, historie, herunder historie for fremmedsprogede, kemi, matematik,  

 psykologi, religion, samfundsfag og tysk.
 3) Basisundervisning i edb-fag på almen  

 voksenuddannelse.
 For disse fag opkræves et gebyr på 300 kr.  

 samt for kursister, der optages på mere end ét  

 studie-forberedende enkeltfag inden for kursusåret, 100 kr. pr. fag ud  

 over det første studieforberedende enkeltfag.
 Den tilsigtede beskyttelse af kernefagene har imidlertid  

 ikke været reel, da det enkelte amtsråd har kunnet  

 fastsætte en deltagerbetaling på mindre end 300 kr., der svarer  

 til gebyret.
 Med forslaget udvides deltagerbetaling til at omfatte alle  

 fag.
 Ifølge lovforslaget fastsættes betalingens  

 størrelse af det enkelte amtsråd inden for minimums- og  

 maksimumsbeløb, der fastsættes af undervisningsministeren.  

 Minimums- og maksimumsbeløb for deltagerbetaling vil blive fastsat ved  

 bekendtgørelse og vil for 2003 med virkning fra den 1. januar 2003  

 være henholdsvis 300 kr. og 900 kr. pr. fag, jf. dog  

 bemærkningerne til stk. 3. Der indføres således en  

 minimumsgrænse for deltagerbetaling på niveau med det hidtidige  

 gebyr, som bortfalder.
Ligestillingen af kernefag og tilbudsfag er en  

 administrativ forenkling.
Kernefag har efter forslaget ingen  

 betalingsmæssig forrang, men skal fortsat udbydes mindst to steder i  

 amtet, jf. gældende lovs § 4, stk. 3, jf. § 3, stk. 1, som omtalt i de  

 almindelige bemærkninger.
Til stk. 3 og 4 Deltagerbetalingen for de tre basale avu-fag dansk,  

 engelsk, matematik samt faget dansk som andetsprog lovfæstes til 100  

 kr. pr. fag.
Disse helt basale uddannelsesforudsætninger kan derfor  

 stadig erhverves af alle uanset økonomisk formåen.
Fagene har en  

 særlig prioritet i regeringens handlingsplan for bedre uddannelser og i  

 de reformovervejelser, der for tiden pågår om folkeskolen og hf.  

 Efter forlaget sikres de pågældende fag en særlig gunstig  

 position blandt VUCernes fagtilbud.
Deltagerbetalingen på 100 kr.  

 foreslås reguleret hvert år med virkning fra den 1. august med  

 satsreguleringsprocenten for det pågældende finansår, jf.  

 lov om en satsreguleringsprocent.. Det fremkomne beløb afrundes til  

 nærmeste kronebeløb, der kan deles med 10. Reguleringen sker  

 på grundlag af det på reguleringstidspunktet gældende  

 beløb før afrunding.
Når reguleringen efter afrunding  

 giver anledning til en forhøjelse eller nedsættelse af  

 beløbet, bekendtgøres dette af undervisningsministeren.
Til stk. 5 og 6 Bestemmelserne svarer til de gældende bestemmelser i  

 stk. 3 og 5, idet der dog i stk. 5 er foretaget en konsekvensændring  

 som følge af bortfaldet af gebyr.
Til nr. 4 Konsekvensændring som følge af  

 indførelsen af en minimumsgrænse for deltagerbetaling.
Til nr. 5 Konsekvensændring som følge af bortfaldet af  

 gebyr Til nr. 6 Efter ønske fra Amtsrådsforeningen og som led  

 i regeringens regelforenkling ophæves kravet om oprettelse af  

 lokalråd.
Det vil dog fortsat være muligt for amtsrådene at  

 oprette lokalråd i forbindelse med en afdeling, hvis de lokale forhold  

 tilsiger det.
Som noget nyt kan et lokalråd være fælles for  

 flere afdelinger.
Amtsrådene gives hermed større  

 frihedsgrader.
Til § 2 Til nr. 1 Ændringen følger af indførelsen af en  

 minimumsgrænse for deltagerbetaling, jf. tilsvarende  

 bemærkningerne til § 1, nr. 4.
Til nr. 2 Der henvises til bemærkningerne til § 1, nr. 3.
Til nr. 3 Konsekvensændringer som følge af bortfald af  

 gebyret.
Til § 3 Til nr. 1 Forslaget træder i kraft 1. januar 2003 og har  

 virkning for undervisning, der påbegyndes på eller efter denne  

 dato.
Kursister, der efter denne dato påbegynder undervisning efter  

 avu- eller hf-loven, skal således betale den/de nye af amtsrådets  

 fastsatte brugerbetalingssats(er) for de respektive fag.
Loven tilsigter ikke  

 at gribe ind i aftaler om modtagelse af undervisning, der er indgået  

 før lovens ikrafttræden.
Brugerbetalingssatsen for sådanne  

 aftaler, vil derfor afhænge af den enkelte aftale mellem kursisten og  

 VUCet.
Til nr. 2 Med bestemmelsen indføres en satsregulering ganske  

 tilsvarende den for § 17 i lov om gymnasiet gældende Til § 4 Til nr. 1 Såvel avu-loven som hf-loven indeholder bestemmelser  

 om, at en kgl. anordning kan sætte lovene i kraft for hhv.  

 Grønland og Færøernes vedkommende.
Det  

 færøske hjemmestyre har imidlertid ved lagtingslov overtaget  

 sagsområdet "skolevæsenet" som særanliggende med virkning  

 fra den 1. januar 2002, og love vil derfor ikke længere kunne  

 sættes i kraft for Færøerne ved en kongelig anordning.
Bilag 1 Høringsliste Amtsrådsforeningen Københavns Kommune Frederiksberg Kommune Gymnasieskolernes Rektorforening Foreningen af private selvejende gymnasieskoler, studenterkurser og  

 hf-kurser Foreningen af studenterkursusrektorer Forstanderforeningen for VUC Landsforbundet af Voksen- og Ungdomsundervisere (LVU) Direktoratet for Kriminalforsorgen Landsorganisationen i Danmark, LO Dansk Arbejdsgiverforening, DA Gymnasieskolernes Lærerforening Rådet for Uddannelses- og erhvervsvejledning Rigsrevisionen Danmarks Evalueringsinstitut Landssammenslutningen af kursusstuderende, LAK Danske Gymnasieelevers Sammenslutning, DGS Gymnasieelevernes Landsorganisation Grønlands Hjemmestyre Kommunernes Landsforening Det Centrale Handicapråd Rådet om almen voksenundervisning på grundlæggende  

 niveau Voksenuddannelsesrådet Styrelsen for Statens Uddannelsesstøtte Bilag 2 Lovforslaget sammenholdt med gældende  

 formulering Gældende  

 formulering Lovforslaget Lov om almen voksenuddannelse og om  

 voksenuddannelsescentre Lov om ændring af lov om almen  

 voksenuddannelse og om voksenuddannelsescentre og lov om kursus til  

 højere forberedelseseksamen og studieforberedende  

 enkeltfagsundervisning for voksne m.v.
§ 1 I lov om lov om almen voksenuddannelse og om voksenuddannelsescentre, jf.  

 lovbekendtgørelse nr. 668 af 7 juli. 2000, som ændret ved § 63 i  

 lov nr. 145 af 25. marts 2002 og § 45 i lov nr. 418 af 6. juni 2002,  

 foretages følgende ændringer:
§ 3 Stk. 1.  Almen voksenuddannelse tilbydes på de  

 amtskommunale voksenuddannelsescentre, jf. § 12. Det enkelte  

 voksenuddannelsescenter kan efter amtsrådets bestemmelse omfatte  

 afdelinger.
Undervisningsministeren kan fastsætte regler om oprettelse  

 af afdelinger under et voksenuddannel sescenter.
 1.
" Almen voksenuddannelse tilbydes på de amtskommunale  

 voksenuddannelsescentre, jf. § 12. Et voksenuddannelsescenter kan efter  

 amtsrådets bestemmelse være organiseret i afdelinger.  

 Undervisningsministeren kan fastsætte regler om  

 afdelinger." § 4 Stk. 3. I en amtskommune skal der udbydes  

 kernefagsundervisning, jf. stk. 1, på hvert  

 voksenuddannelsescenter.
Er der i en amtskommune kun ét  

 voksenuddannelsescenter, skal alle kernefag mindst udbydes ved dette og en  

 afdeling, jf. § 3, stk. 1. Ministeren kan fravige denne  

 bestemmelse, hvor det er begrundet i særlige geografiske forhold.
 2.
 § 6.
 3.
 "§ 6. Amtsrådene afholder de udgifter, der er forbundet med  

 undervisningsvirksomheden på amtskommunale uddannelsesinstitutioner,  

 der udbyder almen voksenuddannelse, jf. dog stk. 2-4. De undervisningsmidler,  

 der er nødvendige for undervisningen, skal stilles til rådighed  

 for kursisterne uden betaling, jf. dog stk. 6.
Stk. 2 Stk. 2.Undervisningsministeren fastsætter  

 regler om, at amtsrådet for alle fag skal afkræve kursisterne  

 betaling for at deltage i undervisning og prøver og de selvstuderende  

 betaling for at gå til prøve.
Betalingens størrelse  

 fastsættes af det enkelte amtsråd inden for minimums- og  

 maksimumsbeløb, der fastsættes af undervisningsministeren, jf.  

 dog stk. 3 og 4.
 Stk. 3.
 Stk. 3. For fagene dansk, matematik, engelsk samt  

 dansk som andetsprog udgør deltagerbetalingen 100 kr. pr.  

 fag.
 Stk. 4.
Stk. 4. Det i stk. 3 nævnte beløb  

 reguleres hvert år med virkning fra den 1. august med  

 satsreguleringsprocenten for det pågældende finansår, jf.  

 lov om en satsreguleringsprocent.
Det fremkomne beløb afrundes til  

 nærmeste kronebeløb, der kan deles med 10. Reguleringen sker  

 på grundlag af det på reguleringstidspunktet gældende  

 beløb før afrunding.
Når reguleringen efter afrunding  

 giver anledning til en forhøjelse eller nedsættelse af  

 beløbet, bekendtgøres dette af  

 undervisningsministeren.
 Stk. 5.
 Stk. 5. Indbetaling af deltagerbetaling for det  

 pågældende fag, jf. stk. 2 og 3, er en betingelse for at kunne  

 deltage i undervisning og prøver.
Stk. 6. Undervisningsministeren kan bestemme, at  

 kursisterne i begrænset omfang selv anskaffer  

 undervisningsmidler." § 14.
 1) Bevillinger til de amtskommunale voksenuddannelsescentre, jf. § 15.
 2) Godkendelse af voksenuddannelsescentrenes udbud af tilbudsfag, jf. § 4,  

 stk. 1, 2. pkt., og særlige fagtilbud efter § 4, stk. 2. Godkendelse  

 sker på grundlag af dialogmøder med centerrådene.
 3) Ansættelse og afskedigelse af forstandere.
 4) Ansættelse og afskedigelse af lærere og andet personale ved  

 den almene voksenuddannelse efter indstilling fra forstanderen.
 5) Deltagerbetalingens størrelse inden for maksimumsbeløb,  

 der er fastsat af undervisningsministeren, jf. § 6, stk. 2.
 4.
 § 15.
 Stk. 2. Bevillingen til undervisningsvirksomheden inden for  

 almen voksenuddannelse og prøveforberedende enkeltfagsundervisning til  

 højere forberedelseseksamen fastlægges ud fra takster, der er  

 fastsat af amtsrådet, og antallet af årskursister, der har betalt  

 gebyr eller deltagerbetaling.
 5.
 § 16.
Stk. 2. Ved afdelinger, jf. § 3, stk. 1,  

 nedsætter amtsrådet lokalråd.
Undervisningsministeren  

 fastsætter nærmere regler om lokalrådets  

 sammensætning og beføjelser og om, at amtsrådet, hvor de  

 geografiske forhold betinger det, kan beslutte ikke at nedsætte  

 lokalråd ved en afdeling.
 6.
"Stk. 2. Ved afdelinger, jf. § 3, stk.1, kan amtsrådet  

 nedsætte lokalråd.
Et Lokalråd kan være fælles  

 for flere afdelinger.
Undervisningsministeren fastsætter nærmere  

 regler om lokalråds sammensætning og  

 beføjelser." Lov om kursus til højere forberedelseseksamen og om  

 studieforberedende enkeltfags-undervisning for voksne m.v.
§ 2 I lov om kursus til højere forberedelseseksamen og om  

 studieforberedende enkeltfagsundervisning for voksne m.v., jf.  

 lovbekendtgørelse nr. 179 af 15. marts 2002, som ændret ved § 4  

 i lov nr. 274 af 8. maj 2002, § 5 i lov nr. 275 af 8. maj 2002, § 66 i lov  

 nr. 292 af 15. maj 2002 og § 54 i lov nr. 418 af 4. juni 2002, foretages  

 følgende ændringer:
 § 19.
1) bevilling til amtskommunens kurser og den økonomiske ramme for  

 det enkelte kursus, 2) ansættelse og afskedigelse af rektor, jf. dog § 35.  

 Ansættelsen sker, efter at Undervisningsministeriet har udtalt sig om,  

 hvilke ansøgere der har de nødvendige kvalifikationer til at  

 bestride stillingen, 3) ansættelse og afskedigelse af lærere og andet personale i  

 øvrigt, jf. dog § 35. Ansættelse og afskedigelse sker efter  

 indstilling fra rektor, 4) specialundervisning, 5) størrelsen af deltagerbetalingen for enkeltfagskursister inden  

 for maksimumsbeløb, der er fastsat af undervisningsministeren, jf. §  

 29, stk. 2, 6) kursisters afholdelse af udgifter til undervisningsmidler, jf. § 29,  

 og 7) kursets maksimale antal klasser samt det mindste antal kursister,  

 kurset er forpligtet til at optage efter ansøgning.
 1.
 § 29.
Stk. 2. Undervisningsministeren fastsætter nærmere  

 regler om, at amtsrådet for visse fag afkræver kursisterne ved  

 studieforberedende enkeltfagsundervisning for voksne betaling for at deltage  

 i undervisning og prøver samt afkræver de selvstuderende  

 betaling for at gå til prøve.
Betalingens størrelse  

 fastsættes af det enkelte amtsråd inden for  

 maksimumsbeløb, der er fastsat af undervisningsministeren.
 2.
"Stk. 2. Undervisningsministeren fastsætter  

 nærmere regler om, at amtsrådet for alle fag skal afkræve  

 kursisterne ved studieforberedende enkeltfagsundervisning for voksne betaling  

 for at deltage i undervisning og prøver og de selvstuderende betaling  

 for at gå til prøve.
Betalingens størrelse  

 fastsættes af det enkelte amtsråd inden for minimums- og  

 maksimumsbeløb, der er fastsat af undervisningsministeren." § 29.
 Stk. 11. Undervisningsministeren fastsætter regler  

 om, at kursister og selvstuderende ved studieforberedende  

 enkeltfagsundervisning for voksne skal betale et gebyr for de fag, der ikke  

 kræves betaling for, jf. stk. 2.
 Stk. 12. Undervisningsministeren fastsætter nærmere  

 regler om gebyrordningen, jf. stk. 11, herunder om gebyrets  

 størrelse.
 3.
 "Stk. 11. Indbetaling af deltagerbetaling for det  

 pågældende fag, jf. stk. 2, er en betingelse for at kunne deltage  

 i undervisning og prøver.
Stk. 12. Reglerne i stk. 2-11 finder ikke anvendelse,  

 hvor der i øvrigt er fastsat bestemmelser om betaling for  

 undervisningen." Stk. 13. Indbetaling af gebyr, jf. stk.  

 11, eller deltagerbetaling for det pågældende fag, jf. stk. 2, er  

 en betingelse for at kunne deltage i undervisning og prøver.
 Stk. 14. Reglerne i stk. 2-13 finder ikke  

 anvendelse, hvor der i øvrigt er fastsat bestemmelser om gebyr eller  

 betaling for undervisningen.
