 Kirkeministeriets cirkulære af 26. april 1982.
I forbindelse med gennemførelsen af aftale om løn- og ansættelsesvilkår  

 for stillinger som graver er ministeriet fra flere sider gjort bekendt med  

 problemer i forbindelse med iagttagelse af reglerne i lov om arbejdsmiljø på  

 landsbykirkegårdene.
Man anmodede derfor udvalget af 14. januar 1971  

 vedrørende kirkefunktionærers løn- og ansættelsesforhold om at overveje disse  

 problemer og eventuelt stille forslag om en løsning heraf.
 I overensstemmelse med udvalgets indstilling og efter stedfunden  

 forhandling med Direktoratet for Arbejdstilsynet fastsættes herved følgende:
 1. Snarest muligt og senest inden udløbet af september 1983 foretages der  

 et ekstraordinært provstesyn over de af menighedsrådene bestyrede  

 landsbykirkegårde.
Ved landsbykirkegårde forstås i denne sammenhæng alle kirkegårde, ved  

 hvilke der ikke er ansat kirkegårdsleder.
Efter provstiudvalgets skøn kan dog  

 medtages også kirkegårde, ved hvilke der er normeret kirkegårdslederstilling,  

 under forudsætning af, at kirkegården i øvrigt er sammenlignelig med en  

 større landsbykirkegård.
 2. Til synsforretningen tilsiges foruden menighedsrådet tillige graveren  

 (kirkegårdslederen) og dennes faglige organisation Landsbygraverforeningen  

 for Danmark (Foreningen af danske kirkegårdsledere).
 3. Under synsforretningen foretages beskrivelse i synsprotokollen af de  

 arbejdsmiljømæssige forhold for de ansatte ved kirkegården på følgende  

 punkter:
a.
Omklædnings- og garderobeforhold.
b.
Vaskemuligheder.
c.
Toiletforhold.
d.
Opholds- og spiserum, herunder med angivelse af opvarmningsmulighed.
e.
Andre forhold, som synes efter de konkrete forhold på stedet findes det  

 hensigtsmæssigt at medtage.
 Der foretages i forbindelse med synet notering af antallet af arbejdstimer  

 i kirke og på kirkegård, og på hvilket antal ansatte disse er fordelt.
4. Såfremt nogle af de beskrevne forhold skønnes utilfredsstillende,  

 skitseres under synsforretningen de muligheder, der foreligger for en  

 forbedring.
Det må tilstræbes:
at de ansatte har mulighed for omklædning og opbevaring af arbejdstøj  

 m.v.
Hvis der ved kirken udover graveren kun anvendes medhjælp i begrænset  

 omfang, kan omklædnings- og garderobeforhold anvises i lokale med andet  

 primært anvendelsesformål, at de ansatte har adgang til håndvask med varmt og koldt vand samt toilet  

 med vandudskylning.
I almindelighed vil disse faciliteter kunne være fælles  

 for de ansatte og kirkens og kirkegårdens besøgende.
Anvendes der fast  

 medhjælp for graveren i betydeligt omfang, bør etablering af bademulighed  

 overvejes.
 at opholds- og spiseplads kan anvises i lokale med opvarmningsmulighed.  

 Lokalet vil kunne have andet primært anvendelsesformål.
I forbindelse med skitserede forslag angives virkningen i fredningsmæssig  

 og æstetisk henseende.
Såfremt fredningsmæssige eller æstetiske hensyn  

 udelukker tilvejebringelsen af de arbejdsmiljømæssige forhold på kirkegården,  

 som foran er beskrevet, redegøres herfor.
 De med de skitserede foranstaltninger forbundne udgifter anslås.
 5. Efter af de ekstraordinære provstesyn er gennemført for hele  

 provstiet, foretages der af provstiudvalget en proprietering af de foreslåede  

 foranstaltningers gennemførelse.
 Såfremt graveren har tjenestebolig - eller bolig iøvrigt - nær ved kirken,  

 kan etablering af omklædnings- og garderobeforhold samt opholds- og  

 spiseplads udskydes, såfremt der udover graveren kun anvendes tilfældig  

 medhjælp ved kirkegården.
Prioriteringen foretages på grundlag af overvejelser om, hvor forbedring  

 af forholdene er mest påtrængende, hvilken forbindelse hensyn særligt må  

 tages til kirkegårde, hvor der er ansat fast medhjælp for graveren med  

 betydelig beskæftigelsesgrad.
Endvidere lægges vægt på udgifterne ved de  

 enkelte forslags gennemførelse.
 6. Senest 1. december 1983 sendes udskrifter af synsprotokollen til  

 vedkommende menighedsråd tilligemed et eksemplar af prioriteringsplanen.
 Samtidig indsendes udskrifter vedrørende synene samt prioriteringsplanen  

 til kirkeministeriet.
 7. Iværksættelse af arbejdsmiljømæssige forbedringer udskydes i fornødent  

 omfang, indtil den samlede prioritering for provstiet har fundet sted.
 Krav fra arbejdstilsynsmyndighederne i denne periode bedes straks, når de  

 er fremsat, indsendt hertil med provstiudvalgets bemærkninger.
 Nærværende cirkulære bedes bekendtgjort for provstiudvalg, menighedsråd og  

 gravere i stiftet.
