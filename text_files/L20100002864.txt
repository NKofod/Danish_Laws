Bekendtgørelse om traktat af 20. december 1996 om fremførelser og fonogrammer (WIPO) Danmark undertegnede den 28. oktober 1997 en i Genève den 20. december 1996 vedtagen WIPO-traktat om fremførelser og fonogrammer.
Traktaten indeholder en række eksklusive rettigheder, som navnlig tager sigte på den ophavsretlige udnyttelse på internettet og i andre nye medier.
Traktaten har til formål at sikre fonogramproducenters og udøvende kunstneres rettigheder i informationssamfundet.
 Efter indhentelse af Folketingets samtykke, jf. lov nr. 1051 af 17. december 2002, Lovtidende C, har Danmark i henhold til kongelig resolution af 13. december 2006 ratificeret WIPO-traktaten om fremførelser og fonogrammer.
 I forbindelse med ratifikationen afgav Danmark følgende erklæring:
»I medfør af artikel 3 (3) af WIPO-traktaten om fremførelser og fonogrammer (WPPT), erklærer Kongeriget Danmark, at Danmark, i henhold til artikel 5 (3) i den internationale konvention om beskyttelse af udøvende kunstnere, fremstillere af fonogrammer samt radio- og fjernsynsforetagender (Rom-konventionen 1961), ikke vil anvende udgivelseskriteriet i artikel 5 (1) (c) i Rom-konventionen.« Traktaten, som er offentliggjort i De Europæiske Fællesskabers Tidende, nr. 89 af 11. april 2000, side 15-23 og kan ses på adressen: http://eur-lex.europa.eu/LexUriServ/LexUriServ.do?uri=OJ:L:2000:089:0015:0023:DA:PDF, trådte i medfør af artikel 29 i kraft den 20. maj 2002.
 Traktaten, der ikke gælder for Færøerne, trådte i medfør af artikel 30, ii, i kraft for Danmark den 14. marts 2010.
 Oplysninger om andre landes tiltrædelse m.v. kan fås hos Verdensorganisationen for Intellektuel Ejendomsret (WIPO) på adressen: http://www.wipo.int/treaties/en/.
