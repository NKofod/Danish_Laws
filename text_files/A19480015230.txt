 VI Frederik den Niende, af Guds Naade Konge til Danmark,  

 de Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg, Gøre vitterligt: Rigsdagen har vedtaget og Vi ved  

 Vort Samtykke stadfæstet følgende Lov:
§ 1 Undervisningsministeren bemyndiges til at lade det ved Lov Nr. 126 af 12.  

 Marts 1918 oprettede Statsseminarium for Kvinder i Ribe omdanne til et  

 Fællesseminarium for Mænd og Kvinder.
§ 2 Omdannelsen skal finde Sted fra et Skoleaars Begyndelse eller eventuelt  

 ved Oprettelsen af en 2 1/2-aarig Studenterklasse i Henhold til Lov Nr. 351  

 af 4. Juni 1947 efter de herfor fastsatte særlige Regler.
§ 3 De med Omdannelsen forbundne Udgifter til bygningsmæssige Foranstaltninger  

 samt Merudgiften ved Driften vil være at søge bevilget ved sædvanlig  

 Finanslovshjemmel.
 Hvorefter alle vedkommende sig have at rette.
 Givet paa Christiansborg, den 23. Marts  

 1948.
 Under Vor Kongelige Haand og Segl.
 Frederik R.
(L.S.) /Hartvig Frisch.
