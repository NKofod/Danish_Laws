 Herved bekendtgøres lov om offentlig sygesikring, jf.  

 lovbekendtgørelse nr. 77 af 31. januar 1994, med de ændringer, der følger af  

 § 7 i lov nr. 1133 af 21. december 1994, § 24 i lov nr. 1120 af 20. december  

 1995, § 3 i lov nr. 1228 af 27. december 1996, § 7 i lov nr. 224 af 25. marts  

 1997, § 36 i lov nr. 980 af 17. december 1997 og lov nr. 267 af 11. maj 1998.
Personkreds § 1.  Enhver, der har bopæl her i landet, har ret til  

 lovens ydelser på de i loven nærmere fastsatte vilkår, jf. dog stk. 2-6.
Stk. 2.  Søfarende, der er forhyret med dansk skib,  

 omfattes af loven under tjenesteforholdet.
Efter tjenesteforholdets ophør  

 omfattes de under ophold i udlandet, på Færøerne eller i Grønland af loven i  

 2 måneder efter udløbet af den dag, da tjenesteforholdet ophører, for så vidt  

 de er tilmeldt som hyresøgende.
Er de pågældende ikke tilmeldt som  

 hyresøgende, omfattes de af loven i 2 uger efter udløbet af den dag, da  

 tjenesteforholdet ophører, dog længst indtil de tager anden erhvervsmæssig  

 beskæftigelse.
Sundhedsministeren fastsætter efter forhandling med  

 industriministeren og vedkommende organisationer af arbejdsgivere og  

 arbejdstagere de nærmere regler om, hvilke personer der omfattes af denne  

 bestemmelse, og kan herunder foretage de afvigelser fra lovens bestemmelser,  

 som findes nødvendige eller hensigtsmæssige som følge af de særlige forhold,  

 der gælder for søfarende.
Stk. 3.  Personer, der tilflytter fra Færøerne eller  

 Grønland, har ret til lovens ydelser straks efter tilflytningen.
Personer,  

 der tilflytter fra udlandet, har først ret til lovens ydelser 6 uger efter  

 tilflytningen.
Sundhedsministeren kan fastsætte regler om, at nærmere angivne  

 persongrupper får adgang til lovens ydelser umiddelbart efter tilflytningen  

 eller efter kortere tids ophold end 6 uger.
 Stk. 4.  Sundhedsministeren kan bestemme, at personer  

 med bopæl på Færøerne eller i Grønland under midlertidigt ophold her i landet  

 kan modtage lovens ydelser.
 Stk. 5.  Sundhedsministeren kan fastsætte regler om, i  

 hvilke tilfælde og på hvilke nærmere vilkår udsendt personale ved herværende  

 diplomatiske og konsulære repræsentationer og sådanne personers  

 familiemedlemmer skal have adgang til lovens ydelser.
 Stk. 6.  Sundhedsministeren fastsætter nærmere regler  

 om, i hvilken udstrækning lovens ydelser tilkommer personer, der er indkaldt  

 til militærtjeneste eller tjeneste, der træder i stedet herfor, optaget i  

 sociale institutioner og de under fængselsvæsenet hørende anstalter og  

 arresthuse eller undergivet behandling eller tilsyn fra nogen af de nævnte  

 institutioner.
 § 2.  Personer, der har foretaget anmeldelse efter  

 stk. 3 om valg af sikringsform 1 (gruppe 1-sikrede), og personer, der ikke  

 har foretaget anmeldelse om valg af sikringsform, har ret til vederlagsfri  

 lægehjælp, tilskud til tandbehandling og fysiurgisk behandling m.v. efter  

 reglerne i § 6, stk. 1-3, § 8, stk. 2, og § 9, stk. 6.
 Stk. 2.  Personer, der har foretaget anmeldelse efter  

 stk. 3 om valg af sikringsform 2 (gruppe 2-sikrede), har ret til tilskud fra  

 den offentlige sygesikring til delvis dækning af udgifter til lægehjælp m.v.  

 efter reglerne i § 6, stk. 4-5, § 8, stk. 3, og § 9, stk. 7.  

 Sundhedsministeren kan dog fastsætte bestemmelser, hvorefter lægehjælp m.v. i  

 nærmere angivet omfang ydes disse personer vederlagsfrit.
Stk. 3.  Anmeldelse om valg af sikringsform sker til  

 kommunalbestyrelsen een gang årligt efter nærmere af sundhedsministeren  

 fastsatte regler.
Personer mellem 16 og 18 år kan vælge sikringsform uden  

 samtykke fra værge eller forældremyndighedens indehaver.
Stk. 4.  Har samlevende forældre samme sikringsform,  

 omfatter denne tillige hjemmeværende børn under 16 år.
Har samlevende  

 forældre hver sin sikringsform, skal det angives, hvilken sikringsform  

 hjemmeboende børn skal være omfattet af.
Samlever forældrene ikke, har barnet  

 samme sikringsform som den af forældrene, det lever sammen med.
Er barnet  

 ikke hjemmeboende, gælder reglen i § 5, stk. 2.
 Stk. 5.  Ydes der sygehjælp efter lov om aktiv  

 socialpolitik eller af rådighedsbeløbet for personlige tillæg til sociale  

 pensioner til en person, der har valgt at være gruppe 2-sikret, kan  

 kommunalbestyrelsen beslutte, at den pågældende også uden for det af  

 sundhedsministeren i henhold til stk. 3 fastsatte tidspunkt skal overføres  

 til gruppe 1-sikringen og forblive under denne, så længe det skønnes påkrævet  

 af hensyn til den pågældendes økonomiske forhold og behov for sygehjælp.
 § 3.  (Ophævet).
 § 4.  Uanset bestemmelsen i § 2, stk. 3, kan en  

 person, der har valgt at være gruppe 2-sikret, i ganske særlige tilfælde  

 efter nærmere af sundhedsministeren fastsatte regler overføres til gruppe  

 1-sikring.
 § 5.  Sundhedsministeren fastsætter regler om  

 udfærdigelse af et bevis til personer, som har ret til ydelser efter loven.  

 Beviset gælder som dokumentation for retten til ydelser efter loven.
Stk. 2.  Sundhedsministeren fastsætter nærmere regler  

 om, hvorledes de sikringsformer, der er nævnt i § 2, skal gælde for Stk. 3.  Sundhedsministeren kan fastsætte regler om  

 opkrævning af gebyr for beviser, jf. stk. 1, der udstedes på grund af:
Sygesikringens ydelser § 6.  Til personer, der er omfattet af § 2, stk. 1,  

 yder den offentlige sygesikring vederlagsfri lægehjælp ved alment  

 praktiserende læge.
Stk. 2.  Sundhedsministeren fastsætter nærmere regler  

 for ydelse af lægehjælp efter stk. 1. Ministeren kan herunder fastsætte  

 begrænsninger i adgangen til valg af læge og bestemme, at personer, der vil  

 gøre brug af retten til lægehjælp efter stk. 1, skal vælge læge for 1 år ad  

 gangen.
Meddelelse om valg af læge sker til kommunalbestyrelsen.
Ministeren  

 kan endvidere bestemme, at der i særlige tilfælde kan afkræves kontrolafgift  

 for benyttelse af lægehjælp efter stk. 1.
Stk. 3.  Til personer, der er omfattet af § 2, stk. 1,  

 ydes der efter regler fastsat af sundhedsministeren fri lægehjælp ved  

 speciallæge efter henvisning fra alment praktiserende læge.
Ved behandling  

 eller undersøgelse, der efter henvisning fra alment praktiserende læge ydes  

 af en speciallæge, inden for hvis speciale der ikke findes nogen godkendt  

 overenskomst med den offentlige sygesikring, yder sygesikringen tilskud til  

 delvis dækning af udgiften efter regler, der fastsættes af sundhedsministeren  

 efter forhandling med Sundhedsstyrelsen.
 Stk. 4.  Til personer, der er omfattet af § 2, stk. 2,  

 yder den offentlige sygesikring tilskud til delvis dækning af udgifter til  

 lægehjælp, herunder speciallægehjælp, medmindre sundhedsministeren i medfør  

 af § 2, stk. 2, 2. pkt., har fastsat, at hjælpen skal ydes vederlagsfrit.  

 Tilskudsbeløbet skal udgøre samme beløb, som den offentlige sygesikring  

 skulle have afholdt for tilsvarende lægehjælp til en person, der er omfattet  

 af § 2, stk. 1. Eventuelle begrænsninger i antallet af besøg, konsultationer  

 eller behandlinger for sygesikringens regning finder tilsvarende anvendelse  

 ved ydelse af tilskud.
Stk. 5.  I tilfælde, hvor en gruppe 2-sikret har fået så  

 omfattende ydelser af lægehjælp, at der må anses at foreligge misbrug af  

 retten til tilskud i henhold til stk. 4, kan amtsrådet bestemme, at den  

 pågældende også uden for det af sundhedsministeren i henhold til § 2, stk. 3,  

 fastsatte tidspunkt skal overføres til gruppe 1-sikringen og forblive i denne  

 for en nærmere fastsat periode.
Nærmere regler kan fastsættes af  

 Sundhedsstyrelsen.
 Stk. 6.  Sundhedsministeren kan fastsætte regler om, at  

 den offentlige sygesikring afholder udgifter til nødvendig tolkebistand i  

 forbindelse med lægehjælp efter stk. 1-4.
 § 6 a.  Amtskommunen afholder hele udgiften til  

 insulinpræparater, som er ordineret af lægen, og som er optaget på en af  

 sundhedsministeren udsendt fortegnelse over tilskudsberettigede  

 insulinpræparater.
§ 7.  Amtskommunen afholder 74,7 pct. af udgiften til  

 lægemidler, som er ordineret af lægen (eller af tandlægen i det omfang, denne  

 har ret til ved recept at ordinere lægemidler), og som er optaget på en af  

 sundhedsministeren udsendt fortegnelse over lægemidler, der omfattes af denne  

 bestemmelse.
Det kan i fortegnelsen bestemmes, at amtskommunens afholdelse af  

 74,7 pct. af udgiften til visse arter af lægemidler er betinget af, at  

 lægemidlet ordineres til bestemte sygdomme.
I ganske særlige tilfælde kan  

 Lægemiddelstyrelsen bestemme, at 74,7 pct. af udgiften til andre lægemidler,  

 der af lægen er ordineret en bestemt patient, også afholdes af amtskommunen.  

 Lægemiddelstyrelsens afgørelse herom kan ikke indbringes for anden  

 administrativ myndighed.
Stk. 2.  Amtskommunen afholder 49,8 pct. af udgiften til  

 lægemidler, som er ordineret af lægen (eller af tandlægen i det omfang, denne  

 har ret til ved recept at ordinere lægemidler), og som er optaget på en af  

 sundhedsministeren udsendt fortegnelse over lægemidler, som omfattes af denne  

 bestemmelse.
Det kan i fortegnelsen bestemmes, at amtskommunens afholdelse af  

 49,8 pct. af udgiften til visse arter af lægemidler er betinget af, at  

 lægemidlet ordineres til bestemte sygdomme.
Lægemiddelstyrelsen kan bestemme,  

 at 49,8 pct. af udgiften til andre lægemidler, der af lægen er ordineret en  

 bestemt patient, også afholdes af amtskommunen efter denne bestemmelse.  

 Lægemiddelstyrelsens afgørelse kan ikke indbringes for anden administrativ  

 myndighed.
Stk. 3.  Amtskommunen afholder 49,8 pct. eller 74,7 pct.  

 af udgiften til lægemidler, der kan udleveres uden lægeordination, og som er  

 optaget på en af sundhedsministeren udsendt fortegnelse, såfremt de  

 pågældende lægemidler ved lægens eller tandlægens ordination angives som  

 bestemt til folke-, invalide- eller førtidspensionister eller til personer,  

 der lider af en varig lidelse, der kræver fortsat behandling med et af de  

 pågældende lægemidler.
På fortegnelsen anføres for hvert lægemiddel, hvilken  

 procentandel af udgiften der skal afholdes af amtskommunen.
 Stk. 4.  Sundhedsministeren kan efter forhandling med  

 Lægemiddelstyrelsen undlade at optage et lægemiddel på de i stk. 1-3 og § 6 a  

 nævnte fortegnelser, hvis prisen på lægemidlet ikke står i et rimeligt  

 forhold til lægemidlets behandlingsmæssige værdi.
 Stk. 5.  Bestemmelserne i stk. 1-3 og § 6 a om tilskud  

 til lægemidler gælder også, når lægemidlet er indkøbt i et andet nordisk land  

 end det, i hvilket det er ordineret.
Stk. 6.  For lægemidler, som anvendes på samme  

 indikationer, og som har en behandlingsmæssigt set sammenlignelig virkning,  

 kan sundhedsministeren fastsætte tilskuddet efter stk. 1-3 og § 6 a til et  

 fast beløb svarende til henholdsvis 74,7 pct., 49,8 pct. eller 100 pct. af et  

 gennemsnit af udgiften til de to billigste af disse lægemidler.
Tilskuddet  

 fastsættes mindst en gang årligt efter forhandling med Lægemiddelstyrelsen.  

 Hvis gennemsnittet af udgiften til de to billigste lægemidler afviger fra det  

 gennemsnit, der ligger til grund for fastsættelsen af tilskuddet, eller hvis  

 markedsføringen af et af de lægemidler, som indgår i beregningen af  

 gennemsnittet, standses, fastsætter sundhedsministeren nye faste tilskud for  

 lægemidlerne i den pågældende lægemiddelgruppe.
Der kan ikke ydes tilskud til  

 mere end henholdsvis 74,7 pct., 49,8 pct. eller 100 pct. af udgiften til det  

 pågældende lægemiddel.
Stk. 7.  Lægemiddelstyrelsen kan i ganske særlige  

 tilfælde bestemme, at tilskuddet til et lægemiddel, der er ordineret til en  

 bestemt patient, skal udgøre henholdsvis 100 pct., 74,7 pct. eller 49,8 pct.  

 af udgiften til lægemidlet, selv om tilskuddet derved overstiger det i stk. 6  

 nævnte faste beløb.
Lægemiddelstyrelsens afgørelse træffes senest 14 dage  

 efter, at ansøgning om forhøjet tilskud er modtaget fra den ordinerende læge.
Stk. 8.  De i stk. 1-3 omhandlede fortegnelser  

 udarbejdes efter forhandling med Lægemiddelstyrelsen.
Sundhedsministeren kan  

 bemyndige Lægemiddelstyrelsen til at foretage ændringer i de omhandlede  

 fortegnelser, gældende for tiden indtil bekendtgørelse om en ny fortegnelse  

 udsendes af ministeren.
Stk. 9.  Medicintilskudsnævnet, der består af højst 5  

 medlemmer, rådgiver Lægemiddelstyrelsen i sager om de i stk. 1-3 og § 6 a  

 nævnte forhold.
Et medlem beskikkes af sundhedsministeren efter indstilling  

 fra Sygesikringens Forhandlingsudvalg.
De øvrige medlemmer, hvoraf 2 skal  

 være alment praktiserende læger, beskikkes af sundhedsministeren efter  

 indstilling fra Lægemiddelstyrelsen.
Beskikkelsen gælder for 4 år ad gangen.  

 Ministeren udpeger en formand blandt nævnets medlemmer.
Stk. 10.  Sundhedsministeren kan fastsætte en  

 forretningsorden for Medicintilskudsnævnet.
Medlemmerne af  

 Medicintilskudsnævnet må ikke være økonomisk interesserede i nogen  

 virksomhed, som fremstiller, importerer eller forhandler lægemidler.
§ 7 a.  Indehaveren af markedsføringstilladelsen til  

 en farmaceutisk specialitet, som er godkendt til human anvendelse, og som  

 markedsføres i Danmark første gang efter den 1. april 1997, underretter i  

 forbindelse med ansøgning om sygesikringstilskud til lægemidlet  

 Lægemiddelstyrelsen om den pris, til hvilken samme lægemiddel af samme  

 virksomhed eller af virksomheder i samme koncern er markedsført første gang i  

 andre EU-lande, og om datoen for denne første markedsføring.
Ved en ny  

 farmaceutisk specialitet forstås et lægemiddel, der ved udstedelse af  

 markedsføringstilladelsen tildeles et nyt dansk specialitetsnummer.
Stk. 2.  For nye apoteksforbeholdte farmaceutiske  

 specialiteter, der er godkendt til human anvendelse, og som markedsføres i  

 Danmark første gang efter den 1. april 1997, beregnes tilskuddet efter § 7,  

 stk. 1-3, og § 6 a som henholdsvis 74,7 pct., 49,8 pct. eller 100 pct. på  

 grundlag af gennemsnittet af de apoteksindkøbspriser ekskl. moms, som samme  

 farmaceutiske specialitet er markedsført første gang til i andre EU-lande,  

 jf. stk. 3. Ved beregningen af gennemsnittet benyttes Danmarks Nationalbanks  

 officielle notering på det pågældende lands valuta på dagen for  

 introduktionen i det pågældende land.
Der kan ikke ydes tilskud til mere end  

 74,7 pct., 49,8 pct. eller 100 pct. af udgiften til det pågældende  

 lægemiddel.
 Stk. 3.  Indehaveren af den danske  

 markedsføringstilladelse til en farmaceutisk specialitet, som er godkendt til  

 human anvendelse, og som markedsføres i Danmark første gang efter den 1.  

 april 1997, eller indehaveren af en af Det Europæiske Fællesskab udstedt  

 markedsføringstilladelse til en sådan farmaceutisk specialitet underretter  

 Lægemiddelstyrelsen om, at gennemsnittet er ændret, hvis den i stk. 2 nævnte  

 gennemsnitspris efterfølgende falder som følge af virksomhedens eller  

 virksomheder i samme koncerns markedsføring af samme farmaceutiske  

 specialitet i andre EU-lande.
 Stk. 4.  Den beregnede gennemsnitspris indgår i  

 beregningen af tilskud efter § 7, stk. 6, hvis den er lavere end den danske  

 pris.
 § 8.  Sundhedsministeren fastsætter efter forhandling  

 med Sundhedsstyrelsen bestemmelser om, til hvilke former for tandeftersyn og  

 tandbehandling den offentlige sygesikring yder tilskud.
 Stk. 2.  Til personer, der er gruppe 1-sikrede, yder den  

 offentlige sygesikring tilskud til tandeftersyn og tandbehandling efter  

 nærmere regler, der fastsættes af sundhedsministeren.
 Stk. 3.  Til personer, der omfattes af § 2, stk. 2, yder  

 den offentlige sygesikring tilskud med samme beløb, som den skulle have  

 afholdt for et tilsvarende eftersyn eller en tilsvarende behandling af en  

 person, der omfattes af § 2, stk. 1.
 § 8 a.  Den offentlige sygesikring yder efter regler  

 fastsat af sundhedsministeren tilskud til ernæringspræparater, som er  

 ordineret af en læge i forbindelse med sygdom eller alvorlig svækkelse.
§ 9.  Den offentlige sygesikring yder efter  

 retningslinjer fastsat af Sundhedsstyrelsen tilskud til fysiurgisk  

 behandling, der udføres af en fysioterapeut efter henvisning fra en læge.  

 Tilskud efter denne bestemmelse ydes ikke til behandlinger på offentlige  

 sygehuse eller på sådanne private sygehuse eller klinikker, der modtager  

 patienter til fysiurgisk behandling efter overenskomst med offentlige  

 sygehuse.
Tilskud til behandling hos fysioterapeut på klinik kan kun ydes,  

 hvis klinikken er godkendt af amtsrådet, i Københavns og Frederiksberg  

 Kommuner af kommunalbestyrelsen.
Sundhedsstyrelsen fastsætter regler for  

 klinikkens indretning.
 Stk. 2.  Den offentlige sygesikring yder efter regler  

 fastsat af sundhedsministeren tilskud til psykologbehandling, der udføres af  

 en psykolog efter henvisning fra en læge.
 Stk. 3.  Den offentlige sygesikring yder efter regler  

 fastsat af sundhedsministeren tilskud til fodbehandling, der udføres af en  

 fodterapeut efter henvisning fra en læge.
 Stk. 4.  Den offentlige sygesikring yder efter regler  

 fastsat af sundhedsministeren tilskud til kiropraktisk behandling, der  

 udføres af en kiropraktor, selv om der ikke foreligger henvisning fra en  

 læge.
 Stk. 5.  Sundhedsministeren kan bestemme, at tilskud  

 også ydes til anden behandling, der udføres efter henvisning fra en læge.
 Stk. 6.  Til personer, der er omfattet af § 2, stk. 1,  

 yder den offentlige sygesikring tilskud til de ovennævnte behandlinger efter  

 nærmere regler, der fastsættes af sundhedsministeren.
 Stk. 7.  Til personer, der omfattes af § 2, stk. 2, yder  

 den offentlige sygesikring tilskud med samme beløb, som den skulle have  

 afholdt for en tilsvarende behandling af en person, der omfattes af § 2, stk.  

 1.
 § 10.  Den offentlige sygesikring yder efter regler  

 fastsat af sundhedsministeren tilskud til briller til børn under 16 år.
 Stk. 2.  Tilskuddenes størrelse fastsættes af  

 sundhedsministeren.
 § 11.  Den offentlige sygesikring yder lægehjælp ved  

 fødsel i overensstemmelse med § 6.
 § 12.  De nærmere vilkår for de ydelser, der efter  

 sundhedsministerens bestemmelser omfattes af loven, jf. § 2, stk. 2, 2. pkt.,  

 § 6, stk. 2, § 6, stk. 3, 1. pkt., § 8, stk. 2, § 8 a og § 9, stk. 6,  

 fastsættes ved overenskomster afsluttet efter § 26, stk. 2.
Stk. 2.  I de tilfælde, hvor det påhviler den sikrede at  

 udrede en del af betalingen for en ydelse i medfør af denne lov, betaler den  

 sikrede sin andel direkte til den yder (læge, tandlæge, fysioterapeut m.fl.),  

 der er omfattet af overenskomst, hvorefter denne rejser krav over for  

 sygesikringen om det tilskud, som den offentlige sygesikring skal yde.
Er  

 yderen ikke omfattet af en overenskomst, modtager den sikrede kontanttilskud  

 fra kommunalbestyrelsen efter § 23, stk. 1.
Stk. 3.  I tilskud, som den offentlige sygesikring  

 udbetaler til ydere i henhold til stk. 2, kan der foretages indeholdelse med  

 henblik på inddrivelse af offentlige fordringer efter reglerne om inddrivelse  

 af personlige skatter i kildeskatteloven.
Tilsvarende kan der foretages  

 indeholdelse i tilskud til lægemidler, som den offentlige sygesikring i  

 henhold til aftale mellem det offentlige og apotekernes organisation  

 udbetaler direkte til apotekerne.
 § 12 a.  Kan ydelser efter §§ 6, 8 og 9 ikke gives til  

 de i § 2, stk. 1, nævnte personer på vilkår fastsat i en godkendt  

 overenskomst, fastsætter sundhedsministeren regler om størrelsen af  

 sygesikringens tilskud.
Stk. 2.  Sundhedsministeren kan bestemme, at  

 praktiserende læger ikke må tage et større honorar for de enkelte ydelser  

 efter § 6 end de efter stk. 1 fastsatte tilskud.
Sundhedsministeren kan  

 endvidere bestemme, at tandlæger, fysioterapeuter m.fl. ikke må tage større  

 honorar for de enkelte ydelser efter §§ 8 og 9 end de efter stk. 1 fastsatte  

 tilskud med tillæg af den efter lovgivningen fastsatte egenbetaling.
 Stk. 3.  For ydelser, der gives af praktiserende læger,  

 tandlæger m.fl., og hvor der ikke tidligere har været aftalt  

 overenskomstmæssige vilkår, kan sundhedsministeren fastsætte tilskud og  

 honorar efter reglerne i stk. 1 og 2.
 Stk. 4.  Sundhedsministeren kan endvidere fastsætte  

 nærmere regler om udbetaling af tilskud, bestemmelser om antal læger m.fl.,  

 der kan levere ydelser, hvortil der ydes tilskud, og regler om henvisning til  

 behandling i henhold til denne lov.
Stk. 5.  Sundhedsministeren kan i forskrifter, der  

 udstedes i medfør af stk. 2 og 3, fastsætte bestemmelser om straf af bøde for  

 overtrædelse af bestemmelserne i forskrifterne.
Er en overtrædelse begået af  

 et aktieselskab, andelsselskab eller lignende, kan der pålægges selskabet som  

 sådant bødeansvar.
 § 13.  Kommunalbestyrelsen kan undtagelsesvis yde  

 hjælp til supplering af de i §§ 6, 8, 9 og 10 omhandlede ydelser.
 § 14.  Til søfarende, der omfattes af denne lovs § 1,  

 stk. 2, og til disse personers dødsboer ydes der sygehjælp, barselhjælp,  

 begravelseshjælp samt betaling af hjemsendelsesudgifter efter nærmere af  

 sundhedsministeren efter forhandling med industriministeren fastsatte  

 bestemmelser.
 § 15.  Til personer, der har ret til ydelser efter  

 loven, kan den offentlige sygesikring yde tilskud til sygehjælp m.v. under  

 midlertidigt ophold i udlandet, på Færøerne og i Grønland efter regler, der  

 fastsættes af sundhedsministeren.
 Stk. 2.  Sundhedsministeren fastsætter regler om, i  

 hvilket omfang ydelser i henhold til overenskomst med en anden stat træder i  

 stedet for ydelser efter stk. 1.
§ 16.  Dør en person, der indtil dødsfaldet havde ret  

 til ydelser efter denne lov, yder kommunalbestyrelsen en begravelseshjælp på  

 6.350 kr.
For personer under 18 år udgør beløbet 5.300 kr.
Beløbet reguleres  

 i overensstemmelse med § 28, stk. 1.
Stk. 2.  For en person, der efterlader ægtefælle eller  

 børn under 18 år, nedsættes eller bortfalder begravelseshjælpen i det omfang,  

 afdøde havde formue over 21.250 kr.
For en person, der hverken efterlader  

 ægtefælle eller børn under 18 år, nedsættes eller bortfalder  

 begravelseshjælpen i det omfang, afdøde havde formue over 10.650 kr.  

 Formuegrænserne reguleres i overensstemmelse med § 28, stk. 1.  

 Begravelseshjælp til personer, der er født før den 1. april 1957, udgør dog  

 altid mindst 1.050 kr.
 Stk. 3.  Sundhedsministeren fastsætter nærmere regler om  

 beregning og udbetaling af begravelseshjælp efter stk. 1 og 2. Det fastsættes  

 herunder, at formue i form af fast ejendom, der tjener til familiens bolig,  

 med fradrag af gæld, som er tinglyst i ejendommen, ikke medtages i  

 formuegrundlaget, hvor afdøde efterlader ægtefælle.
 Stk. 4.  Til boet efter en person, der i tiden fra den  

 1. januar 1954 og indtil den 1. april 1973 uafbrudt har været nydende medlem  

 af en anerkendt sygekasse eller omfattet af begravelseshjælp i Danske  

 Sygekassers Udligningskasse for Begravelseshjælp, og som herigennem den 1.  

 januar 1954 havde sikret sit bo en højere begravelseshjælp end 350 kr., ydes  

 der ud over det i stk. 1 omhandlede beløb et tillæg svarende til det beløb,  

 hvormed den sikrede begravelseshjælp den 1. januar 1954 oversteg 350 kr.
Stk. 5.  Personer, der den 1. april 1973 var omfattet af  

 direkte forsikring i Danske Sygekassers Udligningskasse for Begravelseshjælp,  

 og som på dette tidspunkt ikke havde bopæl her i landet, har ret til  

 fripolice til begravelseshjælp efter regler, der fastsættes af  

 sundhedsministeren.
Retten til begravelseshjælp efter en sådan fripolice  

 bortfalder, hvis der ved den pågældende persons død ydes begravelseshjælp i  

 medfør af stk. 1, 2 og 4.
Befordringsgodtgørelse § 17.  Til personer, der er omfattet af § 2, stk. 1,  

 og som modtager social pension, yder kommunalbestyrelsen i sygdomstilfælde  

 godtgørelse for nødvendig befordring til og fra alment praktiserende læge,  

 for så vidt de pågældende behandles eller undersøges for amtskommunens  

 regning efter denne lov.
Stk. 2.  Ligeledes yder kommunalbestyrelsen i  

 sygdomstilfælde godtgørelse til den i stk. 1 omhandlede persongruppe for  

 nødvendig befordring til og fra speciallæge, for så vidt den pågældende  

 behandling eller undersøgelse finder sted for amtskommunens regning efter  

 denne lov efter henvisning fra alment praktiserende læge og ydes af den  

 speciallæge inden for vedkommende speciale, der har konsultationssted nærmest  

 ved patientens opholdssted.
Sundhedsministeren fastsætter herudover nærmere  

 regler om ydelse af befordringsgodtgørelse til personer omfattet af § 2, stk.  

 1, ved besøg hos speciallæge.
 Stk. 3.  Endvidere yder kommunalbestyrelsen til  

 personer, der er omfattet af § 2, stk. 1, godtgørelse for nødvendig  

 befordring med ambulance eller særligt sygekøretøj til og fra akut  

 skadebehandling hos alment praktiserende læge eller speciallæge, for så vidt  

 den pågældende behandling finder sted for amtskommunens regning efter denne  

 lov.
§ 18.  Befordring, for hvilken der ydes godtgørelse  

 efter § 17, skal ske med det efter forholdene billigste forsvarlige  

 befordringsmiddel og ydes kun, når den enkelte befordringsudgift overstiger  

 en af sundhedsministeren fastsat grænse.
Kommunalbestyrelsen kan om fornødent  

 rådføre sig herom med lægen.
Nærmere regler om ydelse af  

 befordringsgodtgørelse efter § 17 og dækning af andre nødvendige  

 rejseudgifter i forbindelse hermed fastsættes af sundhedsministeren.
Stk. 2.  Befordringsgodtgørelse ydes af  

 kommunalbestyrelsen i den kommune, i hvilken patienten opholder sig på det  

 tidspunkt, da befordringen rekvireres.
Søges befordringshjælp hos  

 kommunalbestyrelsen på et midlertidigt opholdssted, kan godtgørelse for  

 tilbagekørsel fra læge kun forlanges til det midlertidige opholdssted.
§ 19.  Bestemmelser om kørselsgodtgørelse til læger,  

 der tilkaldes til de i § 2, stk. 1, omhandlede personer, fastsættes ved de i  

 § 26 nævnte overenskomster.
Foreligger der ingen godkendt  

 overenskomstbestemmelse herom, fastsætter sundhedsministeren de nærmere  

 regler.
Overenskomster med andre stater § 20.  Regeringen bemyndiges til at afslutte  

 overenskomster med andre stater om overflytning af personer mellem den  

 offentlige sygesikring i Danmark og andre stater, om gensidig ydelse af  

 sygehjælp til personer under midlertidigt ophold og om syge-, fødsels- og  

 begravelseshjælp vedrørende vandrende lønmodtagere og grænsearbejdere og  

 vedrørende sådanne personers familiemedlemmer.
 Stk. 2.  I overensstemmelse med regler i de i stk. 1  

 omhandlede overenskomster kan sundhedsministeren fastsætte bestemmelser om:
1. at der af den danske offentlige sygesikring ydes  

 hel eller delvis refusion til den offentlige sygesikring eller en anden  

 offentlig kasse i en anden stat for udgifter til syge- eller fødselshjælp i  

 vedkommende stat; 2. at der af den danske offentlige sygesikring  

 afholdes udgifter til begravelseshjælp i en anden stat; 3. at den danske offentlige sygesikring modtager hel  

 eller delvis refusion fra den offentlige sygesikring eller en anden offentlig  

 kasse i en anden stat for udgifter til syge-, fødsels- eller begravelseshjælp  

 i Danmark, og 4. at personer, der i øvrigt ville være omfattet af  

 denne lovs kapitel 1, og sådanne personers dødsboer helt eller delvis  

 undtages fra anvendelsen af denne lov, for så vidt der i medfør af en i stk.  

 1 omhandlet overenskomst tilkommer sådanne personer eller dødsboer ret til  

 ydelser ifølge en anden stats lovgivning om ydelser ved sygdom, fødsel eller  

 begravelse.
Finansiering § 21.  Udgiften ved ydelser ifølge denne lovs §§ 6-12,  

 15 og 19 afholdes af vedkommende amtskommune; for så vidt angår København og  

 Frederiksberg, af de pågældende kommuner.
 Stk. 2.  Udgiften til ydelser ifølge denne lovs §§ 16-18  

 afholdes af kommunerne, bortset fra udgiften til ydelser efter § 16, stk. 5,  

 der afholdes af staten.
Stk. 3.  Udgifter til ydelser i medfør af § 14 afholdes  

 af staten.
Til delvis dækning af udgifterne herved pålægges der rederne  

 (ejerne) et bidrag på 100 kr. årlig for hver søfarende i udenrigsfart.  

 Beløbet reguleres i overensstemmelse med § 28, stk. 5. Sundhedsministeren  

 fastsætter nærmere regler om fremgangsmåden ved beregning og opkrævning af  

 bidrag og kan træffe bestemmelse om, at beløbet beregnes på anden måde end på  

 årsbasis.
Stk. 4.  Udgifter, der i medfør af § 20, stk. 2, skal  

 dækkes af den danske offentlige sygesikring, afholdes af staten.
Beløb, der i  

 medfør af § 20, stk. 2, overføres til den danske offentlige sygesikring,  

 indgår i statskassen.
Administration § 22.  (Ophævet).
 § 23.  Amtsrådet træffer afgørelser vedrørende ydelser  

 efter §§ 6-12, § 15 og § 19. De tilsvarende afgørelser træffes for Københavns  

 og Frederiksberg Kommuners vedkommende af kommunalbestyrelsen.  

 Sundhedsministeren kan efter forhandling med vedkommende kommunale  

 organisationer fastsætte regler om, at kommunalbestyrelsen udbetaler  

 kontantydelser, som efter ovennævnte bestemmelser tilkommer de i § 2  

 omhandlede personer, på amtskommunens vegne.
 (Stk. 2-5 ophævet).
§ 24.  Sundhedsministeren bistår amtskommuner og  

 kommuner med administrationen af denne lov og er dem behjælpelig med fornøden  

 oplysning og vejledning.
Sundhedsministeren kan bemyndige Sundhedsstyrelsen  

 til at fastsætte bestemmelser, som ifølge § 8, stk. 2, § 8 a og § 9, stk. 6,  

 udfærdiges af ministeren.
 Stk. 2.  Varetagelsen af de i § 14, § 20, stk. 2, og §  

 21, stk. 3, nævnte opgaver samt af sundhedsministerens øvrige opgaver efter  

 denne lov kan af ministeren henlægges til en anden central statsmyndighed,  

 herunder efter forhandling med socialministeren til Socialstyrelsen (* 1).  

 Sundhedsministeren kan pålægge amtskommuner og kommuner at bistå ved  

 administrationen af disse opgaver.
Stk. 3.  Der nedsættes et sygesikringsnævn for søfarende  

 på mindst 5 medlemmer, som udnævnes af sundhedsministeren, der tillige  

 bestemmer, hvilket af medlemmerne der skal være formand for nævnet.
Af  

 medlemmerne skal 1 repræsentere rederne og 1 de søfarendes organisationer.
Stk. 4.  Afgørelser truffet af kommunalbestyrelsen efter  

 denne lov kan indbringes for det sociale nævn.
Kommunalbestyrelsens  

 afgørelser om de i § 13 omhandlede ydelser kan dog ikke indbringes for anden  

 administrativ myndighed.
 Stk. 5.  Afgørelser truffet af amtsrådet vedrørende  

 retten til ydelser efter lovens kapitel 2 og afgørelser efter § 19 samt  

 afgørelser truffet af kommunalbestyrelsen på amtskommunens vegne efter § 23,  

 stk. 1, kan indbringes for Den Sociale Ankestyrelse.
 Stk. 6.  Afgørelser truffet af de i stk. 2 nævnte  

 myndigheder, jf. §§ 14, 20, stk. 2, og 21, stk. 3, kan indbringes for Den  

 Sociale Ankestyrelse.
Stk. 7.  Klage til det sociale nævn og Ankestyrelsen  

 indgives inden 4 uger efter, at klageren har fået meddelelse om afgørelsen.  

 Det sociale nævn og Ankestyrelsen kan se bort fra overskridelse af  

 ankefristen, når der er særlig grund hertil.
Afgørelsen herom træffes af  

 formanden for det sociale nævn eller chefen for Ankestyrelsen.
§ 25.  Sundhedsministeren kan til brug for  

 varetagelsen af opgaver efter denne lov indhente oplysninger fra Hovedstadens  

 Sygehusfællesskab og amtskommuner, herunder sygehuse, kommuner, klinikker,  

 behandlende læger, tandlæger o.lign.
Sundhedsministeren kan pålægge kommuner,  

 Hovedstadens Sygehusfællesskab og amtskommuner at tilvejebringe statistiske  

 oplysninger til brug for sundhedsministerens administration af denne lov.
§ 26.  Der nedsættes et centralt forhandlingsudvalg på  

 7 medlemmer for en 4-årig periode. 6 af medlemmerne vælges af  

 Amtsrådsforeningen i Danmark, og 1 medlem udpeges af Københavns og  

 Frederiksberg Kommunalbestyrelser i forening.
Finansministeriet og  

 Sundhedsministeriet udpeger hver 1 repræsentant og Kommunernes Landsforening  

 2 repræsentanter, der deltager i forhandlingsudvalgets møder.  

 Sundhedsministeren kan fastsætte nærmere regler om fremgangsmåden ved valg af  

 medlemmer.
 Stk. 2.  Forhandlingsudvalget afslutter på den  

 offentlige sygesikrings vegne overenskomster med organisationer af læger  

 m.fl. om vilkårene for de i lovens §§ 6, 8, 8 a, 9 og 19 omhandlede ydelser.  

 De nævnte overenskomster har kun gyldighed efter denne lov, for så vidt de er  

 godkendt af sundhedsministeren.
Stk. 3.  Inden sundhedsministeren fastsætter de nærmere  

 regler, hvortil ministeren er bemyndiget i § 1, stk. 3-6, § 5, stk. 2, § 8,  

 stk. 1, § 9, stk. 1-5, og § 15, skal ministeren indhente en udtalelse fra  

 forhandlingsudvalget.
Inden der afsluttes overenskomster med andre stater som  

 omhandlet i § 20, skal ministeren indhente en udtalelse fra  

 forhandlingsudvalget.
 Stk. 4.  Udgifterne ved forhandlingsudvalgets virksomhed  

 fordeles på amtskommunerne, Københavns og Frederiksberg Kommuner efter  

 regler, der fastsættes af sundhedsministeren efter forhandling med  

 Amtsrådsforeningen i Danmark, Københavns og Frederiksberg  

 Kommunalbestyrelser.
§ 27.  Der nedsættes et landssamarbejdsudvalg  

 bestående af 3 repræsentanter udpeget af Den almindelige danske Lægeforening  

 og 3 repræsentanter udpeget af det i § 26, stk. 1, nævnte forhandlingsudvalg  

 blandt udvalgets medlemmer.
Udvalget udpeges for de kommunale råds  

 funktionsperiode.
Stk. 2.  Udvalget behandler spørgsmål i forbindelse med  

 fortolkning af overenskomster.
Endvidere kan udvalget tage spørgsmål op, der  

 forelægges udvalget af de i § 23, stk. 4, omhandlede fællesudvalg (* 2), og i  

 øvrigt behandle spørgsmål, der ved overenskomst er henlagt til udvalget.
 Stk. 3.  Kan der ikke opnås enighed i  

 landssamarbejdsudvalget om fortolkningen af indgåede overenskomster, overgår  

 behandlingen af spørgsmålet til et voldgiftsråd, der omfatter  

 landssamarbejdsudvalgets medlemmer samt en af parterne uafhængig formand.
Stk. 4.  Rådet vælger selv sin formand, således at der  

 til valg kræves mindst 4 stemmer.
Opnås sådant stemmeflertal ikke, vælges  

 formanden af sundhedsministeren.
Stk. 5.  Rådets kendelser er bindende for parterne.
De  

 nærmere bestemmelser om rådets virksomhed fastsættes af sundhedsministeren  

 efter forud indhentet erklæring fra rådet.
Stk. 6.  Sundhedsministeren bemyndiges til at oprette  

 tilsvarende landssamarbejdsudvalg og voldgiftsråd til at behandle spørgsmål  

 vedrørende forholdet mellem den offentlige sygesikring og henholdsvis  

 tandlæger og fysioterapeuter m.v.
Reglerne i stk. 1-5 finder tilsvarende  

 anvendelse.
Antallet af medlemmer valgt af hver af parterne kan dog  

 fastsættes til 2.
Kapitel 6 a Planlægning og samarbejde § 27 a.  Bestemmelserne i dette kapitel omfatter  

 kommunernes indsats vedrørende - sundhedspleje, - skolelægeordning, - tandpleje m.v., - hjemmesygepleje, - forebyggelse og sundhedsfremme og - sundhedsberedskab.
For amtskommunernes vedkommende omfatter kapitlet amtskommunernes indsats  

 vedrørende - offentlig sygesikring, - sygehusvæsenet, - svangerskabshygiejne og fødselshjælp, - tilbud om gratis vaccination mod visse sygdomme, - lægeundersøgelse af børn, - forebyggelse og sundhedsfremme og - sundhedsberedskab.
 Stk. 2.  Reglerne i dette kapitel vedrørende  

 amtskommunale opgaver gælder tilsvarende for Københavns og Frederiksberg  

 Kommuner, jf. dog § 13 i lov om Hovedstadens Sygehusfællesskab.
 § 27 b.  Amtsrådet og kommunalbestyrelserne i  

 amtskommunen skal i fællesskab etablere et samarbejde om den amtskommunale og  

 den kommunale indsats på sundhedsområdet samt mellem sundhedssektoren og de  

 tilgrænsende sektorer.
 § 27 c.  Sundhedsministeren afgiver ved hver kommunal  

 valgperiodes begyndelse en redegørelse om oplæg til de kommunale redegørelser  

 i henhold til § 27 d og den amtskommunale planlægning i henhold til § 27 e.
 Stk. 2.  Sundhedsministeren udarbejder efter forhandling  

 med de kommunale organisationer og Københavns og Frederiksberg Kommuner en  

 vejledning for sundhedsplanlægningen.
§ 27 d.  Kommunalbestyrelsen udarbejder en gang i hver  

 kommunal valgperiode en redegørelse, der omfatter § 27 e.  For hver amtskommune skal foreligge en plan  

 for tilrettelæggelsen af amtskommunens virksomhed på sundhedsområdet, der  

 omfatter Stk. 2.  Amtsrådet skal behandle planen på et møde i  

 hver kommunal valgperiode.
§ 27 f.  Forud for amtsrådets behandling af forslag  

 til sundhedsplan skal amtsrådet indhente udtalelser over forslaget fra Stk. 2.  Forud for amtsrådets behandling af forslag til  

 sundhedsplan skal amtsrådet indhente Sundhedsstyrelsens og  

 Lægemiddelstyrelsens rådgivning.
 Stk. 3.  Amtskommunen inddrager embedslægeinstitutionen  

 i den amtskommunale sundhedsplanlægning.
 § 27 g.  Amtsrådet skal ændre sundhedsplanen forud for  

 gennemførelse af væsentlige ændringer i amtskommunens sundhedsvæsen, der ikke  

 er forudsat i planen.
 § 27 h.  Den af amtsrådet vedtagne sundhedsplan og  

 senere ændringer heri indsendes til sundhedsministeren, Sundhedsstyrelsen og  

 Lægemiddelstyrelsen.
Forskellige bestemmelser § 28.  Begravelseshjælpen i henhold til § 16 reguleres  

 een gang årligt med satsreguleringsprocenten, jf. lov om en  

 satsreguleringsprocent.
 Stk. 2.  Det i § 21, stk. 3, omhandlede bidragsbeløb kan  

 reguleres af sundhedsministeren efter indhentet erklæring fra vedkommende  

 rederorganisationer under hensyn til indtrufne ændringer i udgifterne ved  

 ydelser, som omhandles i § 14.
 § 28 a.  Udbetaling af ydelser efter denne lov kan  

 ikke danne grundlag for regreskrav imod en skadevolder.
 § 28 b.  Sundhedsministeren kan godkende, at der  

 iværksættes forsøg med nye organisations- og behandlingsformer, ændrede  

 tilskud og ændrede honoreringssystemer, hvorved reglerne i sygesikringsloven  

 kan fraviges.
 Stk. 2.  Ved forsøgene skal lægges afgørende vægt på  

 hensynet til borgernes retssikkerhed og velfærd.
 § 29.  Såfremt Den almindelige danske Lægeforening  

 ophører at bestå, eller såfremt der opstår en anden centralorganisation ved  

 siden af denne forening, afgør sundhedsministeren, til hvilken organisation  

 de funktioner, som efter denne lov er tillagt foreningen, skal henlægges.
§ 30.  Midler indestående i anerkendte sygekasser og  

 sammenslutninger af sådanne, Statsbanepersonalets Sygekasse og Danske  

 Sygekassers Udligningskasse for Begravelseshjælp indgår i en fond, hvis  

 indtægter kan anvendes til støtte af socialmedicinsk, sundhedsmæssig og  

 lignende virksomhed, til etablering af plejehjem og til at imødekomme behovet  

 for efterløn og understøttelse til tidligere ansatte ved sygekasser m.v. og  

 sådannes efterladte.
Midler, der er hensat til pensionsformål, eller som med  

 socialministerens godkendelse overføres til kommuner i forbindelse med disses  

 overtagelse af pensionsforpligtelser over for tidligere ansatte og sådannes  

 efterladte, kan dog holdes uden for fonden.
Socialministeren fastsætter  

 nærmere regler om fondens ledelse og virksomhed og om tilsyn med fonden.
Stk. 2.  Legater eller hjælpefonds, der efter de hidtil  

 gældende regler har været bestyret af en anerkendt sygekasse, overgår ved  

 lovens ikrafttræden til bestyrelse ved kommunalbestyrelsen i den kommune,  

 inden for hvis område vedkommende sygekasse har haft sin virksomhed.
For  

 Københavns og Frederiksbergs vedkommende kan Socialstyrelsen fastsætte de  

 fornødne regler om bestyrelsen af disse legater eller hjælpefonds, såfremt  

 enighed herom ikke opnås mellem Københavns og Frederiksberg  

 Kommunalbestyrelser.1) § 30 a.  Medmindre højere straf er forskyldt efter  

 anden lovgivning, straffes med bøde den, der Stk. 2.  Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 § 31.  Loven træder i kraft den 1. april 1973. (Stk.  

 2-6 udeladt).
 § 32.  Loven gælder ikke for Færøerne eller Grønland.
 Lov nr. 980 af 17. december 1997 indeholder følgende bestemmelse (* 3):
§ 42 Stk. 1.  Loven træder i kraft den 1. juli 1998, jf. dog  

 stk. 2, 3 og 4.
 (Stk. 2-5 udeladt).
 Lov nr. 267 af 11. maj 1998 indeholder følgende bestemmelse4):
§ 2 Loven træder i kraft den 1. juni 1998.
Sundhedsministeriet, den 1. juli 1998 Carsten Koch(* 1) / Peter Bak Mortensen (* 1) 1) Til § 24, stk. 2, og § 30, stk. 2:
 Socialstyrelsen er nedlagt pr. 1. januar 1991, jf. lov nr. 794 af 30.  

 november 1990. Styrelsens opgaver ligger nu i Socialministeriet.
 (* 2) Til § 27, stk. 2:
 § 23, stk. 4-udvalgene er ophævet pr. 1. januar 1994, jf. lov nr. 1024 af  

 19. december 1992.
 (* 3) Loven ændrede en række love som følge af lov om social service, lov  

 om aktiv social politik og lov om retssikkerhed og administration på det  

 sociale område.
 (* 4) Ved loven indsattes § 8 a og § 28 b ligesom affattelsen af § 9  

 ændredes.
