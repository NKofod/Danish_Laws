(Til samtlige kommunalbestyrelser,  

 amtsråd og Hovedstadsrådet) 1. Indledning Dette cirkulære træder i stedet for Miljøstyrelsens cirkulære af 25.  

 oktober 1979 om begrænsning af svovlindhold i olier til fyrings- og  

 transportformål.
 Cirkulæret redegør for de ændrede regler om svovl i brændsel.
2. Regelgrundlaget Reglerne om svovl i brændsel findes nu i bekendtgørelse nr. 317 af 26.  

 juni 1985 om begrænsning af svovlindhold i brændsel til fyrings- og  

 transportformål.
Denne bekendtgørelse ophævede de tidligere gældende regler  

 om svovl i olie (bekendtgørelse nr. 436 af 25. august 1976).
 De nye regler er udarbejdet på baggrund af en betænkning, som Folketinget  

 har udarbejdet i forbindelse med vedtagelsen af lov nr. 251 af 23. maj 1984  

 om begrænsning af svovldioxidforurening fra kraftværker; i denne forbindelse  

 besluttedes det, at reglerne om svovl i olieprodukter skulle skærpes, og at  

 der skulle fastsættes en grænse for maksimalt svovlindhold i kul, der ikke  

 anvendes i kraftværker.
3. Formål og anvendelsesområde Formålet med at skærpe reglerne om svovl i brændsel har været at nedbringe  

 emissionen af svovldioxid fra dansk område.
Der fastsættes regler for det maksimalt tilladelige svovlindhold i  

 fyringsgasolie, fuelolie og kul, herunder cinders og brunkul.
Andre typer af  

 brændsel, f.eks. koks og petcoke (økonomikoks), er ikke omfattet af  

 bekendtgørelsen.
 For fyringsgasolies vedkommende gælder reglerne for anvendelse såvel til  

 fyring i faste anlæg som til transportformål på landjorden; for fuelolie og  

 kuls vedkommende gælder reglerne derimod kun for fyring i faste anlæg.
For alle 3 brændselstyper gælder det imidlertid, at de fastsatte  

 maksimalgrænser gælder såvel for anvendelsen som for forhandlingen til de af  

 reglerne omfattede formål.
Bekendtgørelsen er ikke til hinder for, at SAMME  

 type brændsel med forskelligt svovlindhold blandes forinden afbrænding, når  

 blot det brændsel, der afbrændes, overholder grænseværdien for det pågældende  

 brændsel.
 Hvad angår specielt olieraffinaderiernes anvendelse af brændsel er det  

 besluttet, at svovlindholdet i dette skal reguleres i en særlig  

 bekendtgørelse, og at olieraffinaderierne dermed undtages fra de gældende  

 generelle bestemmelser for så vidt angår anvendelse af brændsel.
4. Gældende maksimalgrænser for svovlindhold i olie og  

 kul GASOLIE: Det maksimalt tilladelige svovlindhold i fyringsgasolie  

 (destillatolie), herunder dieselolie, er nedsat fra 0,5 vægtprocent til 0,3  

 vægtprocent, jfr. bekendtgørelsens § 1. I modsætning til de tidligere  

 gældende regler omfatter denne grænse nu også gasolie, der anvendes i  

 kraftværker.
 FUELOLIE: Det maksimalt tilladelige svovlindhold i fuelolie er nedsat fra  

 2,5 vægtprocent til 1,5 vægtprocent, jfr. bekendtgørelsens § 2, stk. 1. For  

 Storkøbenhavn fastholdes et maksimalt tilladeligt svovlindhold på 1,0  

 vægtprocent, jfr. bekendtgørelsens § 2, stk. 2.
KUL: Der har ikke tidligere været fastsat generelle regler om svovlindhold  

 i kul.
Ifølge bekendtgørelsens § 3, stk. 1 og 2, er der nu fastsat en grænse  

 for det maksimalt tilladelige svovlindhold i kul på 1,2 vægtprocent ved 8  

 pct. vand.
Ifølge bekendtgørelsens § 3, stk. 3, gælder denne grænse ikke for  

 kul, der anvendes i kraftværker.
Ved kraftværker forstås i denne forbindelse  

 kraftværker, som er omfattet af lov om begrænsning af svovldioxidforurening  

 fra kraftværker.
5. Dispensation I medfør af bekendtgørelsens § 4 kan Miljøstyrelsen meddele dispensation  

 for grænseværdierne for svovl i olie og kul, såfremt ansøgeren kan  

 dokumentere, at der ved den anvendte teknik, ved afsvovlingsanlæg eller  

 lignende opnås en begrænsning af svovldioxidudsendelsen svarende til en  

 anvendelse af olie eller kul med et svovlindhold, der overholder  

 grænseværdierne.
 I forhold til den tidligere gældende bekendtgørelse er der sket en  

 begrænsning i mulighederne for at opnå dispensation, idet Miljøstyrelsen kun  

 har mulighed for at dispensere, når de i § 4 nævnte kriterier er opfyldt.
 5.1. SITUATIONER, HVOR DISPENSATION KAN MEDDELES:
 Dispensation vil således kunne meddeles, såfremt ansøgeren enten har  

 opført eller agter at opføre et afsvovlingsanlæg.
 Der vil ligeledes være mulighed for at få dispensation, såfremt der under  

 produktionsprocessen tilsættes stoffer, der binder svovlet, f.eks. kalk.
 Endelig vil dispensation kunne meddeles i de tilfælde, hvor  

 produktionsprocessen i sig selv binder svovl; dette vil f.eks. være tilfældet  

 ved fremstilling af cement.
 For alle de tre nævnte tilfælde, hvor bekendtgørelsen åbner mulighed for  

 dispensation, vil dispensation dog kun blive meddelt, såfremt det kan  

 dokumenteres, at der opnås en begrænsning af svovldioxidudsendelsen svarende  

 til brug af olie/ kul med et svovlindhold, der overholder grænseværdierne.
I de tilfælde, hvor den dispensationsansøgende virksomhed er omfattet af  

 miljøbeskyttelseslovens kapitel 5, vil de foranstaltninger, som virksomheden  

 skal udføre for at få dispensation, ofte kræve en miljøgodkendelse, der i 1.  

 instans meddeles af de lokale miljømyndigheder.
Dette følger af  

 miljøbeskyttelseslovens § 35, hvorefter en virksomhed, der er omfattet af  

 denne bestemmelse, ikke må udvides eller ændres bygningsmæssigt eller  

 driftsmæssigt på en måde, som indebærer forøget forurening, før udvidelsen  

 eller ændringen er godkendt.
Såfremt et afsvovlingsanlæg skal installeres på en sådan virksomhed, vil  

 det være omfattet af godkendelsespligten.
Et afsvovlingsanlæg vil nemlig  

 ganske vist begrænse udsendelsen af svovldioxid, men anlægget kan på andre  

 måder medføre forøget forurening f.eks. med hensyn til støj, spildevand og  

 affaldsprodukter.
I forbindelse med godkendelsen vil der blive fastsat vilkår  

 om anlæggets drift.
 Også i de tilfælde, hvor den dispensationsansøgende virksomhed skal  

 omlægge produktionsprocessen ved at tilsætte svovlbindende stoffer, vil der i  

 nogle tilfælde være tale om en ændring, der må betragtes som indebærende en  

 forøget forurening bl.a. i form af restprodukter, og dermed som en ændring,  

 der kræver godkendelse.
 I de tilfælde, hvor Miljøstyrelsen under behandlingen af en  

 dispensationsansøgning konstaterer, at dispensation efter bekendtgørelsens §  

 4 kan meddeles, men at dette forudsætter en godkendelse efter  

 miljøbeskyttelsesloven, vil Miljøstyrelsen meddele dispensation på betingelse  

 af, at miljøgodkendelsen kan opnås.
 5.2. SITUATIONER, HVOR DISPENSATION IKKE KAN MEDDELES:
Bekendtgørelsen åbner ikke mulighed for at opnå dispensation alene med den  

 begrundelse, at forskellige typer af brændsel med forskelligt svovlindhold  

 anvendes skiftevis eller parallelt.
F.eks. vil der ikke kunne meddeles  

 dispensation fra kravene til fuelolie, selv om der ved siden af anvendes  

 naturgas, der har et lavt svovlindhold.
Bekendtgørelsen åbner heller ikke mulighed for at opnå dispensation alene  

 med den begrundelse, at forskellige TYPER af brændsel blandes forinden  

 afbrænding.
Som eksempel kan nævnes, at dispensation fra kravene til fuelolie  

 ikke vil kunne meddeles i den situation, hvor fuelolie blandes med et andet  

 brændsel f.eks. spildolie.
Endvidere åbner bekendtgørelsen ikke mulighed for at opnå dispensation i  

 de situationer, hvor en virksomhed består af flere fyringsanlæg, i hvilke der  

 anvendes f.eks. fuelolie med forskelligt svovlindhold.
I disse situationer  

 skal det anvendte brændsel i de enkelte anlæg overholde bekendtgørelsens  

 grænseværdier.
 5.3. KLAGEADGANG:
 Miljøstyrelsens afgørelser efter § 4 kan påklages til Miljøankenævnet  

 inden 4 uger efter, at afgørelsen er meddelt den pågældende.
6. Tilsyn og kontrol Ifølge bekendtgørelsens § 5 påser  

 kommunalbestyrelsen, at reglerne overholdes.
Kontrollen med de af  

 kommunalbestyrelserne drevne virksomheder, anlæg eller indretninger føres af  

 amtsrådet, i hovedstadsområdet dog af Hovedstadsrådet.
Til gennemførelse af kontrollen er såvel producenter, importører,  

 forhandlere som forbrugere af olie og kul forpligtet til efter anmodning at  

 meddele kontrolmyndighederne alle oplysninger, som er af betydning for  

 kontrollen, jfr. bekendtgørelsens § 6, stk. 1. Som nævnt under punkt 7 er der  

 for olieprodukters vedkommende i bekendtgørelsen indsat en  

 overgangsbestemmelse.
Det vil derfor f.eks. være af betydning for kontrollen  

 fra producent/ importør at få oplyst lagerbeholdningen pr. 1. januar 1985.
 Forhandlerne af olie og kul er forpligtet til efter anmodning fra en  

 forbruger at give skriftlig oplysning om svovlindholdet i det leverede  

 brændsel, jfr. bekendtgørelsens § 6, stk. 2.
 Udover denne oplysningspligt, der bør danne hovedgrundlaget for  

 myndighedernes kontrol, kan myndighederne ifølge bekendtgørelsens § 5, stk.  

 3, lade udtage prøver af olie og kul hos producenter, importører, forhandlere  

 og forbrugere.
 Der er således hjemmel til at udtage prøver i alle led; men i de fleste  

 tilfælde vil det ikke være nødvendigt at lade udtage prøver i andre led end i  

 importleddet samt for olies vedkommende ligeledes på olieraffinaderierne.
Ved prøveudtagning skal der udtages to prøver.
Den ene prøve indsendes til  

 det af tilsynsmyndigheden udpegede laboratorium.
Såfremt analysen af denne  

 prøve viser et for højt svovlindhold, indsendes den anden prøve som kontrol  

 til firmaet dk-Teknik.
Prøverne sendes sammen med et udfyldt skema, som kan  

 rekvireres hos dk-Teknik.
En olieprøve skal udtages i overensstemmelse med ISO 3170 og en kulprøve i  

 overensstemmelse med ISO 1988. Referencemetoderne for analyse af svovl i  

 olier er defineret i henholdsvis ISO 2192 (gasolie) og ASTM.D. 129  

 (fuelolie), samt for kul i ASTM.D. 3177 - method B.
Som målemetoder kan  

 anvendes metoder, der giver samme resultat og har samme målenøjagtighed som  

 referencemetoderne.
 Oplysninger om disse standarder, nødvendigt apparatur m.v. kan fås ved  

 henvendelse til dk-Teknik, hvortil spørgsmål om prøveudtagning og analyser  

 også kan rettes, idet Miljøstyrelsen har bemyndiget dk-Teknik til at fungere  

 som referencelaboratorium i sager vedrørende bestemmelse af svovlindhold i  

 olier og kul.
 En koordineret prøveudtagning i importleddet samt fra raffinaderierne vil  

 medføre, at antallet af prøveudtagninger begrænses, og Miljøstyrelsen  

 anbefaler derfor, at tilsynsmyndigheden træffer aftale med dk-Teknik om at  

 lade firmaet udtage og analysere prøver på tilsynsmyndighedens vegne.
 dk-Teknik har i denne forbindelse overfor Miljøstyrelsen tilkendegivet, at  

 man er indforstået med at udarbejde en landsdækkende plan for udtagning af  

 prøver i importleddet og på raffinaderierne, således at tilsynsmyndighedernes  

 udgifter i forbindelse med tilsynet vil blive af beskedent omfang.
 Uanset om selve tilsynsarbejdet overdrages til andre, vil det være  

 tilsynsmyndigheden, der i konstaterede tilfælde af for højt svovlindhold  

 træffer beslutning om, hvorvidt forholdet bør anmeldes til politimesteren med  

 anmodning om eventuel tiltalerejsning.
 dk-Tekniks adresse er Gladsaxe Møllevej 15, 2860 Søborg, tlf. 01 69 65 11.
7. Ikrafttrædelses- og overgangsregler Bekendtgørelsen trådte i kraft den 1. oktober 1985, jfr. bekendtgørelsens  

 § 8.
Der er ikke i bekendtgørelsen indført overgangsbestemmelser for kul.
Der  

 må således ikke efter 1. oktober 1985 til fyring i faste anlæg anvendes eller  

 forhandles kul med et højere svovlindhold end 1,2 vægtprocent, medmindre der  

 af Miljøstyrelsen er meddelt dispensation.
Derimod er der i bekendtgørelsens § 9 indført en overgangsbestemmelse for  

 olie.
Olie, der opfylder de tidligere gældende regler, dvs. svovlindhold på  

 højst 0,5 vægtprocent for gasolie og 2,5 vægtprocent for fuelolie (udenfor  

 Storkøbenhavn), kan fortsat forhandles til fyrings- og transportformål også  

 efter 1. oktober 1985, når olien er modtaget her i landet inden den 1. januar  

 1985.
 Forbrugerne kan anvende olie, der er indkøbt før den 1. oktober 1985,  

 efter denne dato; også olie, forbrugerne har indkøbt efter 1. oktober 1985,  

 kan anvendes, når olien er modtaget her i landet inden den 1. januar 1985.
