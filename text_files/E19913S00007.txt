* Ved lov nr.218 af 18.april 1991 (ophævelse af dobbeltbeskatningen af  

 aktieudbytte) er beskatningen af udbytte fra danske aktieselskaber m.v.  

 blevet væsentligt ændret.
Selskabsskattelovens § 17 A med reglerne om  

 skattegodtgørelse er ophævet med virkning fra og med indkomståret 1991.
Efter de hidtil gældende regler i SSL § 17 A, har danske aktionærer, der  

 er skattepligtige af udbytte fra danske aktie- og anpartsselskaber, været  

 berettiget til en skattepligtig godtgørelse på 25 pct. af det modtagne  

 udbyttebeløb.
Skattegodtgørelsen blev medregnet ved indkomstopgørelsen og  

 herefter modregnet i det endelige skattetilsvar.
Efter de nye regler, der har virkning fra og med indkomståret 1991, er  

 indført en ny indkomstart for personer: udbytteindkomst.
Udbytteindkomsten  

 omfatter udbytte fra danske aktie- og anpartsselskaber.
Udbytteindkomsten  

 beskattes med 30 pct. af beløb under 30.000 kr. (1991) og med 45 pct. af  

 beløb, der overstiger 30.000 kr.
