 I henhold til § 51 i lov om beskatningen af pensionsordninger m.v.  

 bestemmes følgende:
Børneopsparingskonti § 1.  Ministeren for skatter og afgifter kan godkende  

 pengeinstitutter til at modtage indskud i opsparingsordninger, der  

 udelukkende har familieforsørgelse til formål (børneopsparingskonti).
 Stk. 2.  Indskud på en børneopsparingskonto, der  

 oprettes i et efter stk. 1 godkendt pengeinstitut, kan fradrages ved  

 opgørelsen af indskyderens skattepligtige indkomst inden for den i  

 pensionsbeskatningslovens § 50, stk. 2, fastsatte grænse på 2.000 kr.  

 Tilskrevne renter betragtes ikke som indskud.
Stk. 3.  Indeståendet på en børneopsparingskonto skal i  

 bindingsperioden, jfr. § 2, ikke medregnes i indskyderens eller kontohaverens  

 skattepligtige formue.
Renter, der i bindingsperioden tilskrives kontoen,  

 skal ikke medregnes i den skattepligtige indkomst.
 § 2.  Godkendelse efter § 1, stk. 1, er betinget af,  

 at indeståendet i opsparingsordningen, herunder tilskrevne renter, ikke kan  

 hæves inden for en periode på mindst 7 år, der tidligst udløber, når  

 kontohaveren fylder 14 år, og senest i det år, hvori han fylder 21 år.
 Stk. 2.  I bindingsperioden kan indeståendet i  

 opsparingsordningen, herunder tilskrevne renter, ikke overdrages til eje  

 eller pant.
Stk. 3.  Periodens længde skal aftales ved kontoens  

 oprettelse.
Forlængelse af perioden kan dog aftales inden udløbet af den  

 oprindeligt fastsatte periode, såfremt der fra tidspunktet for den senere  

 aftale og indtil det ændrede udbetalingstidspunkt bliver en periode på mindst  

 7 år, og bindingen ikke udstrækkes udover det år, hvori kontohaveren fylder  

 21 år.
 Stk. 4.  Afgår barnet ved døden i bindingsperioden,  

 frigives indeståendet til den, der ifølge skifteudskrift er berettiget til  

 indeståendet.
 § 3.  For hvert barn kan der kun oprettes en  

 børneopsparingskonto, der skal lyde på barnets navn.
Stk. 2.  En børneopsparingskonto kan oprettes af en  

 person, der er beslægtet med barnet i ret opstigende linie.
Adoptivforhold,  

 stedbarnsforhold og plejeforhold sidestilles med naturligt slægtskab.
 § 4.  Indskud på en børneopsparingskonto kan kun  

 foretages af den, der har oprettet kontoen.
Stk. 2.  Såfremt indskyderen afgår ved døden, kan hans  

 ægtefælle eller barnet selv overtage retten til at foretage indskud med  

 skattemæssig virkning.
Er afdøde ikke en af barnets forældre, kan  

 indskudsretten tillige overtages af en af disse, såfremt afdødes eventuelle  

 efterlevende ægtefælle giver samtykke hertil og fraskriver sig  

 indskudsretten.
 Stk. 3.  Det samme gælder i tilfælde af indskyderens  

 separation eller skilsmisse, dog betinget af, at den oprindelige indskyder  

 samtykker og fraskriver sig retten til at foretage indskud.
 Stk. 4.  Retten til at foretage indskud med skattemæssig  

 virkning kan overføres fra den, der har oprettet kontoen, til en anden person  

 inden for den i § 3, stk. 2, nævnte personkreds, såfremt den oprindelige  

 indskyder giver samtykke og fraskriver sig retten til at foretage indskud.
 Stk. 5.  Indeståendet på en børneopsparingskonto kan  

 overføres til et andet pengeinstitut, der er godkendt til at modtage indskud  

 på børneopsparingskonti.
§ 5.  Hvis der i strid med § 3, stk. 1, oprettes mere  

 end en børneopsparingskonto for samme barn, har kun den først oprettede konto  

 skattemæssig gyldighed som børneopsparingskonto.
Statsskattedirektoratet  

 eller den myndighed, direktoratet bemyndiger dertil, kan dog tillade, at  

 retten til at foretage indskud med skattemæssig virkning overføres fra den  

 oprindelige indskyder til opretteren af den senere konto, såfremt den  

 oprindelige indskyder giver samtykke og fraskriver sig retten til at foretage  

 indskud.
 Stk. 2.  Hvis den oprindelige indskyder er afgået ved  

 døden, når det konstateres, at der er oprettet mere end en  

 børneopsparingskonto for samme barn, og indskudsretten ikke er overtaget af  

 en anden i medfør af § 4, stk. 2, kan statsskattedirektoratet tilsvarende  

 give opretteren af den senere konto tilladelse til at foretage indskud med  

 skattemæssig virkning på den af ham oprettede konto.
 Stk. 3.  Tilladelser efter stk. 1 og 2 har virkning fra  

 det tidspunkt, da den senere konto blev oprettet.
 Stk. 4.  Statsskattedirektoratets afgørelser kan  

 påklages til ministeriet for skatter og afgifter.
 § 6.  På en børneopsparingskonto kan der i hvert af  

 indskyderens indkomstår højst indskydes 3.000 kr. og ialt højst 24.000 kr.
Selvpensioneringskonti § 7.  Ministeren for skatter og afgifter kan godkende  

 pengeinstitutter til at modtage indskud i opsparingsordninger, der  

 udelukkende har alderdomsforsørgelse til formål (selvpensioneringskonti).
 Stk. 2.  Indskud på en selvpensioneringskonto, der  

 oprettes i et efter stk. 1 godkendt pengeinstitut, kan fradrages ved  

 opgørelsen af indskyderens skattepligtige indkomst inden for den i  

 pensionsbeskatningslovens § 50, stk. 2, fastsatte grænse på 2.000 kr.
Stk. 3.  Indeståendet på en selvpensioneringskonto skal  

 i bindingsperioden, jfr. § 8, ikke medregnes i indskyderens skattepligtige  

 formue.
Renter, der i bindingsperioden tilskrives kontoen, skal ikke  

 medregnes i den skattepligtige indkomst.
 § 8.  Godkendelse efter § 7, stk. 1, er betinget af,  

 at indeståendet i opsparingsordningen, herunder tilskrevne renter, tidligst  

 kan hæves 15 år efter kontoens oprettelse og på et tidspunkt, hvor  

 kontohaveren er fyldt 60 år.
 Stk. 2.  I bindingsperioden kan indeståendet i  

 opsparingsordningen, herunder tilskrevne renter, ikke overdrages til eje  

 eller pant.
 Stk. 3.  Aftale om udbetaling af indeståendet skal  

 træffes ved kontoens oprettelse, og aftalen kan ikke senere ændres.
 Stk. 4.  Afgår kontohaveren ved døden før den aftalte  

 periodes udløb, eller bliver han varigt uarbejdsdygtig, kan indeståendet  

 hæves.
 Stk. 5.  Indeståendet på en selvpensioneringskonto kan  

 overføres til et andet pengeinstitut, der er godkendt til at modtage indskud  

 på selvpensioneringskonti.
§ 9.  En selvpensioneringskonto kan oprettes af  

 personer, der er fyldt 18 år, men ikke 50 år.
Hver person kan kun oprette en  

 konto.
 § 10.  På en selvpensioneringskonto kan der i hvert af  

 indskyderens indkomstår højst indskydes 3.000 kr. og ialt højst 40.000 kr.
Ikrafttrædelsesbestemmelser § 11.  Denne bekendtgørelse har virkning fra og med  

 indkomståret 1983.
 Stk. 2.  Bekendtgørelse nr. 574 af 23. december 1971 som  

 ændret ved bekendtgørelse nr. 20 af 19. januar 1981 ophæves med virkning fra  

 og med indkomståret 1983.
