 Der var rejst spørgsmål om den afgiftsmæssige stilling for den virksomhed,  

 der udøves af et voldgiftsinstitut samt for den virksomhed, som udøves af  

 voldgiftsdommere og syns- og skønsmænd ved de faste voldgiftsretter, som er  

 oprettet af instituttet.
Instituttet har ifølge dets statutter til formål at oprette, organisere og  

 administrere dels en fast international voldgiftsret, dels en fast  

 voldgiftsret for danske civile tvistemål.
I forbindelse hermed skal  

 instituttet udarbejde regler for behandlingen af sagerne og fastsætte  

 vejledende takster for benyttelsen af dets voldgiftsorganer samt påse, at de  

 fastsatte regler overholdes.
Endelig skal instituttet forestå udpegningen af  

 voldgiftsmænd til de 2 voldgiftsretter.
 Nævnet traf afgørelse om, at de omhandlede ydelser er afgiftspligtige  

 efter lovens § 2, stk. 2, idet ingen af undtagelsesbestemmelserne i stk. 3  

 kan finde anvendelse.
 Ministeriet for skatter og afgifter bestemte imidlertid i medfør af lovens  

 § 4, stk. 2 (nu § 4, stk. 4), at meddele afgiftsfritagelse indtil videre for  

 den virksomhed, der udøves af voldgiftsinstituttet, dets voldgiftsdommere og  

 de syns- og skønsmænd, der udpeges af voldgiftsretterne.
 Se også Mn.754 og Mn.825.
