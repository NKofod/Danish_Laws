 EF-Kommissionen har meddelt, at tærskelværdien for offentliggørelse af  

 udbud i henhold til direktiv 71/305/EØF om samordning af fremgangsmåderne med  

 hensyn til indgåelse af offentlige bygge- og anlægskontrakter fra 1. januar  

 1990 er fastsat til 8.050.000 d.kr.
Herefter skal offentlige bygge- og anlægsarbejder, hvis anslåede værdi  

 uden merværdiafgift udgør 8.050.000 d.kr. (1 mill.
ECU) og derover udbydes  

 ved offentliggørelse i De Europæiske Fællesskabers Tidende.
 Mindste værdi uden merværdiafgift af offentlige bygge- og anlægsarbejder,  

 der frivilligt kan udbydes ved offentliggørelse i De Europæiske Fællesskabers  

 Tidende, andrager 4.025.000 d.kr. (500.000 ECU).
 Der henvises i øvrigt til Boligministeriets cirkulære nr. 214 af 4.  

 oktober 1974 om EF-Rådets direktiver vedrørende liberalisering og samordning  

 af fremgangsmåderne med hensyn til indgåelse af offentlige bygge- og  

 anlægskontrakter.
Det kan oplyses, at den 18. juli 1989 blev direktiv 89/440/EØF om ændring  

 af direktiv 71/305/EØF om samordning af fremgangsmåderne med hensyn til  

 indgåelse af offentlige bygge- og anlægskontrakter vedtaget.
I det ændrede  

 direktiv er det bl.a. bestemt, at tærskelværdien for offentliggørelse af  

 udbud af bygge- og anlægsarbejder i De Europæiske Fællesskabers Tidende  

 forhøjes til 5 mill.
ECU.
Det bestemmes endvidere, at de ændrede bestemmelser  

 skal finde anvendelse senest 1 år efter direktivets vedtagelse.
 Boligministeriet vil senere give de ordregivende myndigheder meddelelse  

 om, hvornår de nye bestemmelser finder anvendelse.
Boligministeriet, den 10. januar 1990 P.M.V.
 E.B.
