Vejledning  

 om  

 værdiansættelse af  

 landbrugsejendomme efter bekendtgørelse om realkreditinstitutters  

 værdiansættelse og låneudmåling 1. Denne vejledning til §§ 17 og 18 i bekendtgørelse nr. 671 af  

 24. juni 2004 om realkreditinstitutters værdiansættelse og låneudmåling er  

 udstedt af hensyn til reformen af EU's landbrugsstøtte, hvor den danske  

 implementering vil træde i kraft 1. januar 2005. Denne reform betyder, at  

 støtten i det væsentligste afkobles land-brugsejendommene og gøres til  

 personlige rettigheder, der kan omsættes uafhængigt heraf.
 2. Af bekendtgørelsen om realkreditinstitutters værdiansættelse  

 og låneudmåling fremgår af § 2, stk. 1, sidste pkt., følgende:
"Ved  

 værdiansættelsen skal der tages hensyn til en aktuel risiko for ændringer i  

 markedsforhold eller strukturforandringer." Det er  

 Finanstilsynet  

 s  

 opfattelse, at EU's landbrugsreform indebærer sådanne ændringer af  

 markedsforhold  

 og strukturer for land-brugsområdet, at realkreditinstitutterne ved  

 værdiansættelse af landbrugsejendomme vil skulle tage hensyn hertil.
 Finanstilsynet  

 vil anse en  

 vurdering for at have taget højde for EU's landbrugsreform, hvis  

 realkreditinstituttet  

 følger pkt. 3-6.
 3. På ejendomme med omdriftsarealer ansættes ejendommens værdi  

 i to trin: i) ejendommen værdiansættes uden hensyn til landbrugs-reformen, og  

 ii) fra denne værdi fradrages delvist en kapitaliseret værdi af  

 betalingsrettighederne efter landbrugsreformen.
 Betalingsrettighederne fra omdriftsarealer ansættes til kr.  

 2.300 pr. ha. efter inddragelse til Den Nationale Reserve.
 Dette beløb skal fratrækkes et beløb som følge af modulation (3  

 pct. i 2005, 4 pct. i 2006 og 5 pct. fra og med 2007).
 Derudover fratrækkes et grundbeløb på 500 kr. svarende til  

 værdien af de mindste betalingsrettigheder (vedvarende græs), der forventes  

 hurtigt at være uden omsætningsmæssig værdi og blive inddraget i Den  

 Nationale  

 Reserve. Årsagen hertil er et forventet overskud af betalingsrettigheder i  

 forhold til jord, som medfører, at de mindste betalingsrettigheder vil miste  

 deres værdi.
For 2009 hæves det grundbeløb, der fratrækkes, til 1.500 kr.,  

 da dette bliver den nye mindsteværdi på betalingsrettigheder.
Tilsvarende  

 skal  

 der i 2010 fratrækkes 2.100 kr.
I 2011 fratrækkes det fulde beløb af standardrettigheden.
Fra  

 og med 2011 gøres der med andre ord en antagelse i beregningerne om, at  

 værdien  

 af betalingsrettighederne er nul.
 Ved beregningen af den kapitaliserede værdi anvendes en rente  

 svarende til en antagelse om renten ved pengeinstitutfinansiering, for tiden  

 sat til 8 pct. p.a.
 Herved fremkommer en kapitaliseret værdi af  

 betalingsrettighederne, som afrundet kan sættes til 7.000 kr. pr. ha. for  

 omdrifts-arealer, under den ovennævnte antagelse om rente.
 4. På arealer med vedvarende græsarealer skal der ikke ske  

 fradrag i værdiansættelsen, idet betalingsrettighederne som nævnt under pkt.  

 3  

 kan sættes til en værdi på 0 kr.
 5. På ejendomme med mælkeproduktion foretages tillige et  

 fradrag i den efter de hidtil anvendte værdiansættelsesprincipper fastlagte  

 belåningsværdi af ejendommen som følge af omlægningen af støtten til  

 oksekøds-  

 og mælkeproduktion.
Der regnes med en værdi af tillægsstøtten på 21,5 øre pr. kg.  

 mælkekvote, inklusive en andel af slagtepræmien.
Dette beløb fremkommer på  

 basis af en mælkepræmie på 19,3 øre pr. kg. mælkekvote, en slagtepræmie på  

 380  

 kr. efter finansiering af enhedspræmierne, samt antagelse om en produktion på  

 8.000 kg. mælk og slagtning af et halvt hundyr pr. år.
 Kapitaliseringen sker efter samme principper og antagelser som  

 nævnt under pkt. 3, hvilket svarer til, at der skal foretages et fradrag i  

 ejendommens værdi på 1,30 kr. pr. kg. mælkekvote.
 6. På ejendomme med slagteproduktion udover den i pkt. 5  

 forudsatte samt på ejendomme uden mælkeproduktion men med slagte-produktion  

 vil  

 reduktionen herfor i værdiansættelsen kunne fore-tages ud fra en konkret  

 vurdering  

 af den enkelte ejendoms produktionsgrundlag.
 7. Det må påregnes, at  

 Finanstilsynet  

 vil lade denne vejledning bort-falde, når der er opnået tilstrækkelig viden  

 om  

 en ny prisdannelse på markedet.
