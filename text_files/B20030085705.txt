Bekendtgørelse  

 om kontrol og tilsyn med udbetalinger til visse elproduktioner og  

 elproduktionsanlæg m.v.  

1) I medfør af § 84, stk. 2, § 85 a, stk. 1 og 3-5, § 88, §  

 90 og § 92 i lov om elforsyning, jf. lovbekendtgørelse nr. 151 af 10. marts  

 2003,  

 fastsættes:
Kapitel 1 Anvendelsesområde og definitioner § 1.  

  

 Net- og transmissionsvirksomheder og den systemansvarlige virksomhed fører  

 tilsyn og kontrol efter bestemmelserne i kapitel 2 med deres udbetalinger til  

 nedennævnte formål og fordelingen af omkostningerne herved:
 1)  

 	  

    

 Betaling af ydelser  

 til miljøvenlig elproduktion ifølge bestemmelser i elforsyningslovens kapitel  

 9, regler fastsat i medfør af disse bestemmelser og regler fastsat i medfør  

 af  

 § 9 a, stk. 3, i den tidligere gældende elforsyningslov.
 2)  

 	  

    

 Dækning af  

 omkostninger til nettilslutning af elproduktionsanlæg, som ifølge  

 elforsyningslovens  

 § 67 påhviler netvirksomheden.
 3)  

 	  

    

 Dækning af  

 omkostninger til vindmøllers nettilslutning og omkostninger ved, at en  

 vindmølle er nettilsluttet, som ifølge regler fastsat efter  

 elforsyningslovens  

 § 68 påhviler net- eller transmissionsvirksomheden.
 Stk. 2.  

  

 Med fordeling af  

 omkostninger menes fordelingen af afholdte omkostninger på elforbrugerne  

 ifølge  

 elforsyningslovens § 9, stk. 1 og 3.
Kapitel 2 Tilsyn og kontrol med udbetaling § 2.  

  

 Net- og transmissionsvirksomheder og den systemansvarlige virksomhed skal  

 udføre tilsyn og kontrol med deres udbetalinger og fordeling af omkostninger  

 som nævnt i § 1, stk. 1. Virksomhederne skal anvende oplysninger indberettet  

 til stamdataregistret som nævnt i kapitel 3 i forbindelse med deres tilsyn og  

 kontrol.
 § 3.  

  

 Net- og transmissionsvirksomheder og den systemansvarlige virksomhed skal  

 senest 5 måneder efter regnskabsårets afslutning fremlægge et revideret  

 årsregnskab med revisionserklæring for deres udbetalinger og fordeling af  

 omkostninger som nævnt i § 1, stk. 1. Revisionen skal omfatte de økonomiske  

 dispositioner samt en vurdering af, hvorvidt de administrative opgaver er  

 udført under iagttagelse af skyldige økonomiske hensyn.
 Stk. 2.  

  

 Net- og  

 transmissionsvirksomheder og den systemansvarlige virksomhed skal tillige  

 udarbejde en redegørelse for, hvilke skridt virksomhederne har taget for at  

 berigtige eventuelle anmærkninger i revisionserklæringer.
 Stk. 3.  

  

 Net- og  

 transmissionsvirksomheder skal sende deres regnskaber med revisorerklæringer  

 og  

 redegørelser som nævnt i stk. 1 og 2 til den systemansvarlige virksomhed, som  

 træffer bestemmelse om tidsfrist for indsendelsen og udformningen af det  

 indsendte.
 Stk. 4.  

  

 Den systemansvarlige  

 virksomhed eller den, som virksomheden bemyndiger hertil, kan til brug for  

 revision af virksomhedens regnskab for fordeling af omkostninger anmode en  

 net-  

 eller transmissionsvirksomhed om at meddele fornødne oplysninger om  

 størrelsen  

 af disse omkostninger ifølge pågældende virksomheds regnskab.
 Stk. 5.  

  

 På grundlag af  

 årsregnskaber, revisionserklæringer og de i stk. 2 nævnte redegørelser skal  

 den  

 systemansvarlige virksomhed udarbejde en samlet årlig beretning om net- og  

 transmissionsvirksomhedernes og virksomhedens egen varetagelse af de opgaver,  

 som er nævnt i § 1, stk. 1.
 § 4.  

  

 Net- og transmissionsvirksomheder og den systemansvarlige virksomhed skal  

 lade  

 revision af årsregnskab og udarbejdelse af redegørelser og beretning som  

 nævnt  

 i § 3, stk. 1, 2 og 5, udføre af en uafhængig statsautoriseret eller  

 registreret revisor i overensstemmelse med revisionsinstrukser fastsat af  

 Energistyrelsen.
Kapitel 3 Stamdataregistret for elproduktionsanlæg § 5.  

  

 Energistyrelsen etablerer et landsdækkende stamdataregister for  

 elproduktionsanlæg med henblik på kontrol og tilsyn med udbetalinger til  

 elproduktion efter § 1, stk. 1, tilvejebringelse af statistiske oplysninger  

 om  

 elproduktion og elproduktionsanlæg og varetagelse af andre tilsvarende  

 opgaver  

 efter elforsyningsloven.
Stk. 2.  

  

 Stamdataregistret skal efter Energistyrelsens nærmere bestemmelse indeholde  

 oplysninger om 1)  

 	  

    

 produktionsanlæggets  

 ejerforhold, 2)  

 	  

    

 produktionsanlæggets  

 placering, nettilslutning, kapacitet og tekniske forhold i øvrigt, 3)  

 	  

    

 produktion, brændselsform  

 og -mængder o.l., 4)  

 	  

    

 betaling for  

 elproduktion og andre omkostninger som nævnt i § 1, stk. 1, og oplysninger af  

 betydning for fastsættelsen af betalingen og 5)  

 	  

    

 andre forhold af  

 betydning for administrationen af elforsyningsloven, herunder miljøforhold og  

 forsyningssikkerhed.
§ 6.  

  

 Den  

 systemansvarlige virksomhed udarbejder og ajourfører oplysningerne i  

 stamdataregistret om elproduktioner og elproduktionsanlæg i det  

 sammenhængende  

 elforsyningssystem.
Virksomheden indsender oplysningerne og en månedlig  

 ajourføring  

 af eventuelle ændringer i det oplyste til Energistyrelsen, som kan bestemme,  

 at  

 oplysninger skal indsendes i nærmere angivet form.
 Stk. 2.  

  

 Den  

 systemansvarlige virksomhed kan bestemme, at net- og  

 transmissionsvirksomheder  

 skal meddele fornødne oplysninger til brug for den systemansvarlige  

 virksomheds  

 udførelse af de i stk. 1 nævnte opgaver, herunder at nærmere angivne  

 oplysninger skal indberettes til bestemte tidsfrister og i nærmere angivet  

 form.
 Stk. 3.  

  

 Den  

 systemansvarlige virksomhed kan bestemme, hvorledes net- og  

 transmissionsvirksomheder skal dokumentere kvaliteten af oplysninger, som de  

 meddeler til brug for stamdataregistret.
 § 7.  

  

 Energistyrelsen kan fastsætte krav til kvaliteten af de oplysninger, som  

 indhentes og udarbejdes til brug for stamdataregistret.
 Stk. 2.  

  

 Den  

 systemansvarlige virksomhed skal på grundlag af de i stk. 1 nævnte krav  

 udarbejde et kvalitetsstyringssystem for virksomhedens indhentning og  

 udarbejdelse af oplysninger til brug for stamdataregistret og for, hvorledes  

 virksomheden sikrer kvaliteten af oplysninger fra net- og  

 transmissionsvirksomhederne, jf. § 6, stk. 3.
 Stk. 3.  

  

 Den  

 systemansvarlige virksomhed skal lade kvalitetsstyringssystemet certificere  

 efter gældende ISO-standarder af et akkrediteret certificeringsorgan.  

 Virksomheden  

 skal indsende en opdateret certificering af kvalitetsstyringssystemet og  

 certificeringsorganets årlige rapport til Energistyrelsen.
 Stk. 4.  

  

 Energistyrelsen  

 kan bestemme, at den systemansvarlige virksomhed skal ændre  

 kvalitetsstyringssystemet, hvis det anses for nødvendigt for at sikre, at  

 oplysninger i stamdataregistret er korrekte.
 § 8.  

  

 Den  

 systemansvarlige virksomhed og net- og transmissionsvirksomheder kan  

 bestemme,  

 at elproducenter skal give nødvendige oplysninger til brug for  

 virksomhedernes  

 tilsyn og kontrol efter § 1, stk. 1, og til brug for ajourføring af  

 stamdataregistret.
 Stk. 2.  

  

 Den  

 systemansvarlige virksomhed og net- og transmissionsvirksomheder kan  

 bestemme,  

 at nærmere angivne oplysninger som nævnt i stk. 1 skal indberettes til  

 bestemte  

 tidsfrister og i nærmere angivet form.
 Stk. 3.  

  

 Den  

 systemansvarlige virksomhed og net- og transmissionsvirksomheder kan til brug  

 for virksomhedernes tilsyn og kontrol efter § 1, stk. 1, bestemme, at  

 elproducenter skal indsende nærmere angivet dokumentation for nødvendige  

 oplysninger om brændselsanvendelse o.l. i elproduktionsanlæg.
 Stk. 4.  

  

 Energistyrelsen  

 kan bestemme, at elproducenter inden for en fastsat frist skal ajourføre en  

 tilsendt udskrift af oplysninger i stamdataregistret om deres  

 elproduktionsanlæg  

 og sende de ajourførte oplysninger til netvirksomheden.
Kapitel 4 Kontrol med afregningsmåling § 9.  

  

 Net-  

 og transmissionsvirksomheder skal i overensstemmelse med gældende forskrifter  

 kontrollere rigtigheden af afregningsmåling for elproduktionsanlæg, som er  

 nettilsluttet i deres forsyningsområde.
Kontrol med afregningsmåling omfatter  

 kontrol af afregningsmålerudstyr og udstyr til behandling og formidling af  

 måleresultater til den systemansvarlige virksomhed.
 Stk. 2.  

  

 Net- og  

 transmissionsvirksomheder kan til brug for virksomhedernes tilsyn og kontrol  

 efter § 1, stk. 1, bestemme, at elproducenter skal indsende nærmere angivet  

 dokumentation for rigtigheden af målerudstyr, der har betydning for opgørelse  

 af brændselsanvendelse o.l. i elproduktionsanlæg.
 Stk. 3.  

  

 Net- og  

 transmissionsvirksomheder skal årligt sende en redegørelse til den  

 systemansvarlige virksomhed om gennemførelsen af kontrollen efter stk. 1.  

 Energistyrelsen kan træffe bestemmelse om emner, der skal belyses i  

 redegørelsen, og fastsætte frist for udarbejdelse og indsendelse af  

 redegørelsen til den systemansvarlige virksomhed.
 Stk. 4.  

  

 Net- og  

 transmissionsvirksomheder skal efter anmodning fra den systemansvarlige  

 virksomhed oplyse, hvilke skridt de har taget for at berigtige konstaterede  

 fejl i afregningsmålinger.
Kapitel 5 Klage og straffebestemmelser § 10.  

  

 Energistyrelsens afgørelser efter denne bekendtgørelse kan ikke påklages til  

 anden administrativ myndighed.
§ 11.  

  

 Med mindre højere straf er forskyldt efter anden lovgivning, straffes med  

 bøde  

 den, der 1)  

 	  

    

 afgiver urigtige  

 oplysninger om forhold, hvorom vedkommende er forpligtet til at give  

 oplysning  

 efter bestemmelserne i denne bekendtgørelse, eller undlader at afgive sådanne  

 oplysninger, 2)  

 	  

    

 overtræder  

 bestemmelserne i §§ 3 og 4 om udarbejdelse og revision af regnskaber eller  

 bestemmelserne i § 6 om udarbejdelse og ajourføring af oplysninger til brug  

 for  

 stamdataregistret, 3)  

 	  

    

 tilsidesætter  

 Energistyrelsens afgørelse om ændring af kvalitetsstyringssystemer som nævnt  

 i  

 § 7, stk. 4, eller 4)  

 	  

    

 overtræder  

 bestemmelserne i § 9 om kontrol af rigtigheden af afregningsmålere.
 Stk. 2.  

  

 Der kan pålægges  

 selskaber m.v. (juridiske personer) strafansvar efter reglerne i  

 straffelovens  

 5. kapitel.
Kapitel 6 Ikrafttrædelse § 12.  

  

 Bekendtgørelsen træder i kraft den 1. november 2003.
Økonomi- og Erhvervsministeriet, den 20.  

 oktober 2003 Bendt Bendtsen /Knud Pedersen 1)  

 Bekendtgørelsen indeholder bestemmelser, der gennemfører Europa-Parlamentets  

 og  

 Rådets direktiv nr. 2001/77/EF af 27. september 2001 om fremme af  

 elektricitet  

 produceret fra vedvarende energikilder inden for det indre marked for  

 elektricitet, (EF-Tidende 2001, nr.
L 283, side 33).
