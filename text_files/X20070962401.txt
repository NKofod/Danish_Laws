Brugtmomsreglerne  konstruktion, hvor  

 autoforhandler ikke kan anses for at have købt en tysk bil af en privatperson  

 i Danmark Spørgsmål Svar Beskrivelse af de faktiske forhold Spørger er  

 forhandler af Fiat og Jaguar.
Ud over Fiat og Jaguar byder spørger på en lang  

 række af andre biler af klassisk design.
Som eksempler kan nævnes Porche,  

 Ferrari, Rover, Mercedes og BMW.
 Ud over at sælge  

 indkøbte biler, køber selskabet ligeledes biler hjem på bestilling til  

 videresalg.
Spørger ejer et  

 tysk selskab, som er momsregistreret ved Finansamt Flensburg.
Det tyske  

 selskab  

 råder over lager/udstillings- og kontorfaciliteter i Tyskland.
Spørger påtænker  

 at iværksætte en procedure, hvorefter det tyske selskab vil sælge brugte  

 biler  

 til kunder bosiddende i Danmark.
Proceduren agtes gennemført efter  

 nedenstående  

 koncept.
Det tyske  

 selskab udstiller biler hos spørger, såedes at danske kunder har mulighed for  

 at prøve bilerne i Danmark.
Når en dansk kunde hos spørger har udvalgt en  

 bil,  

 som kunden ønsker at købe bliver bilen transporteret tilbage til det tyske  

 selskabs lokaler i Tyskland.
 Danske kunder  

 har ligeledes mulighed for at tage kontakt direkte til det tyske selskab og  

 bestille  

 en bil uden bilen har været udstillet hos spørger.
Den danske kunde  

 får fysisk overdraget bilen på det tyske selskabs adresse i Tyskland, og der  

 udstedes  

 enten faktura med 19 % tysk moms eller en faktura efter brugtmomsreglerne.  

 Den  

 beregnede moms afregnes til de tyske myndigheder.
Efter overdragelsen  

 forsynes  

 bilen med prøveplader, som kunden køber, og kunden transporterer herefter  

 selv  

 bilen til Danmark.
Når en bil skal  

 indregistreres første gang i Danmark, skal der betales registreringsafgift  

 inden bilen kan indregistreres.
Den første betaling er baseret på et skøn.
Da  

 der er tale om et skøn, må man regne med, at afgiften kan blive ændret når  

 den  

 endelige værdi fastsættes af vurderingsmyndigheden.
Det er ikke alle  

 danskere, som køber en bil i udlandet, der er interesseret i, at vente op til  

 6  

 måneder før de kender den endelige pris på den bil, som de har indført.  

 Derfor  

 har spørger påtænkt at tilbyde at købe bilen og sælge den tilbage til kunden  

 efter brugtmomsreglerne, således at der afregnes moms af avancen ekskl.  

 registreringsafgift.
Når spørger kender den endelige registreringsafgift, vil  

 selskabet udarbejde en faktura med den endelige fordeling af salgsprisen og  

 registreringsafgiften.
I henhold til  

 praksis skal der ske korrektion af momsgrundlaget, når den endelige erlagte  

 registreringsafgift kendes.
Dette skyldes, at registreringsafgiften ikke  

 indgår  

 i momsgrundlaget, jf. momslovens § 27, stk. 2, nr. 1, idet den erlagte  

 registreringsafgift på salgstidspunktet må anses for et depositum, som er  

 afholdt på vegne af køberen.
 Herved opnår  

 kunden en endelig pris på bilen og risikoen for en meropkrævning af  

 registreringsafgift ligger hos spørger.
Spørgers bemærkninger til sagsfremstilling Vi forstår SKATs  

 indstilling således, at SKAT underkender de to første transaktioner, således  

 at  

 vi anses for at have købt bilen af det tyske selskab og derefter sælger bilen  

 til en privatperson i Danmark.
Det er vi ikke enige i.
 Vi bestrider  

 ikke, at det omhandlede forretningskoncept gennemføres med det formål, at  

 bilen  

 ved levering fra det tyske selskab til den danske kunde alene er belastet med  

 den lavere tyske momssats.
 Det er  

 imidlertid vores opfattelse, at hensigten med den første transaktions  

 gennemførelse ikke efter bestemmelserne i 6. momsdirektiv kan være til hinder  

 for, at leveringsstedet for leverancen til den danske kunde må anses for at  

 være  

 Tyskland.
Skatterådet har  

 tidligere taget stilling til den momsmæssige behandling af grænsehandel.
I  

 tilknytning til salg af campingvogne har Skatterådet fastslået, at  

 grænsehandel  

 med bl.a. campingvogne lovligt kan gennemføres, hvis nedenstående forhold er  

 opfyldt:
I vores påtænkte  

 disposition indgår den private køber direkte en aftale om køb af en bil med  

 det  

 tyske selskab.
Bilen købes og leveres i Tyskland til kunden.
Den danske køber  

 sørger selv for transporten af bilen til Danmark.
Ud fra såvel  

 EU-retlige som nationale momsregler er overdragelsestidspunktet det  

 tidspunkt,  

 hvor den fysiske overdragelse finder sted.
Leveringstidspunktet defineres som  

 det sted, hvor godet befinder sig på leveringstidspunktet, respektive det  

 sted,  

 hvor godet befinder sig, når levering til kunden påbegyndes.
 På baggrund af  

 ovenstående praksis må det konkluderes, at bilerne efter den fastlagte  

 procedure  

 skal afgiftsberigtiges i Tyskland og dermed udfaktureres til den private  

 kunde  

 med tysk moms.
Ovennævnte  

 transaktion opfylder de betingelser, som Skatterådet tidligere har udstukket  

 i  

 forbindelse med salg af campingvogne.
Ved køb af biler i udlandet skal der i  

 modsætning til campingvogne betales registreringsafgift.
På grund af den  

 lange sagsbehandlingstid hos SKAT kan der gå op til 6 måneder inden den  

 endelige  

 registreringsafgift kendes.
Derfor har nogle kunder interesse i, at overdrage  

 denne risiko til tredjemand i dette tilfælde os.
 Hvis kunden selv  

 lader bilen indregistrere og dermed lever med den risiko for ændring af  

 registreringsafgiften,  

 kan Danmark ikke anses for at være leveringssted i henhold til ovennævnte  

 transaktion.
Ønsker kunden at  

 kende sin endelige pris for bilen ved indregistreringen, kan kunden vælge at  

 sælge  

 bilen til os, som herefter vil foranledige bilen indregistreret og sælge  

 bilen tilbage  

 til kunden til fast pris.
Når vi har købt bilen, vil vi herved bære risikoen  

 for en eventuel ændring af registreringsafgiften.
Tilsidesættelse  

 af transaktioner For at kunne  

 tilsidesætte en transaktion, skal der være tale om transaktioner, der ikke er  

 forretningsmæssigt begrundet.
I henhold til EF-domstolens praksis kan en  

 transaktion ikke tilsidesættes alene med den begrundelse, at konstruktionen  

 medfører en momsmæssig besparelse.
 Konstruktionen  

 er påtænkt med det formål at friholde den private køber for at blive ramt af  

 ændringer i registreringsafgiften imellem depositum og den endelige afgift.  

 Det  

 er en almindelig forretningsmæssig disposition, at man sikrer sig imod  

 prisændringer.
 Det, at en  

 privatperson køber en bil i Tyskland og efterfølgende sælger bilen til en  

 dansk  

 autoforhandler med det formål at undgå usikkerhedsmomentet i forbindelse med  

 opkrævning af registreringsafgiften, kan efter vores opfattelse ikke anses  

 for  

 unddragelse af moms.
 At der i  

 forbindelse med den endelige handel mellem os og kunden efter  

 brugtmomsreglerne  

 kan ske fradrag af moms på købsprisen med den danske momssats, er ikke  

 formålet  

 med denne transaktion, men alene en afledt effekt heraf.
 Ved at sælge  

 bilen til os overdrages risikoen for afgiftsændringer til os, hvilket vi  

 tager  

 os betalt for.
 EF-domstolen har  

 blandt andet i sagerne C-255/02 og C-223/03 taget stilling til den  

 momsmæssige  

 behandling af transaktioner, der gennemføres alene med det formål at opnå en  

 afgiftsfordel.
 I sagen C-255/02  

 fremgår det i præmis 56, at begreberne afgiftspligtig person, økonomisk  

 virksomhed  

 og levering af goder, som definerer de afgiftspligtige transaktioner i  

 henhold  

 til 6. momsdirektiv, eller har en objektiv karakter, og at de finder  

 anvendelse  

 uafhængigt af de pågældende transaktioners formål og resultater.
 Det fastslås, at  

 de omhandlede transaktioner udgør levering af goder eller tjenesteydelser og  

 må  

 anses som økonomisk virksomhed i direktivets forstand, når de opfylder de  

 objektive kriterier, som disse begreber er baseret på.
 Det fastslås  

 endvidere, at kriterierne ikke kan anses som opfyldt i tilfælde af svig,  

 f.eks.  

 ved hjælp af urigtige angivelser eller ved udstedelse af ulovlige fakturaer,  

 men at dette ikke ændrer ved, at spørgsmålet om, hvorvidt den konkrete  

 transaktion  

 foretages udelukkende med det formål at opnå en afgiftsfordel, er uden  

 relevans  

 med hensyn til at afgøre, om den udgør levering af goder eller  

 tjenesteydelser,  

 og om den må anses for økonomisk virksomhed.
 Domstolens  

 konklusion er herefter, at transaktioner som de omhandlede udgør leveringen  

 af  

 goder eller tjenesteydelser og økonomisk virksomhed i 6. momsdirektivs  

 forstand, når de opfylder de objektive kriterier, som disse begreber er  

 baseret  

 på, selvom de gennemføres alene med det formål at opnå en afgiftsfordel, uden  

 noget erhvervsmæssigt sigte i øvrigt.
 Salg af en bil  

 fra det tyske selskab til en privatperson i Danmark, som efterfølgende sælger  

 og tilbagekøber bilen fra os, opfylder utvivlsomt de objektive kriterier for  

 økonomisk virksomhed og levering af goder.
 Det er herved  

 vores opfattelse, at der i medfør af ovennævnte EF-domme ikke kan ske  

 tilsidesættelse af disse transaktioner henset til, at formålet med salget til  

 os og tilbagekøbet udelukkende er at overdrage risikoen for afgiftsændringer  

 til os.
 Vi skal i denne  

 forbindelse præcisere, at der ikke ved de omhandlede transaktioner er tale om  

 svig under nogen form, men alene om anvendelse af de gældende regler med  

 henblik på at opnå fordel af en lavere momssats ved at købe bilen i Tyskland,  

 men også at undgå afgiftsændringer.
 Den danske stat  

 lider ingen tab, tværtimod får den danske stat et momsprovenu ved den  

 pågældende  

 transaktion, idet vi beregner os et provenu for at overtage risikoen for  

 regulering af registreringsafgiften.
Afslutning Med henvisning  

 til dommene, C-255/02 og C-223/03 er det vores vurdering, at  

 grænsehandelstransaktionerne  

 udgør en legal udnyttelse af lovgivningens muligheder for at drage fordel af  

 forskelle i medlemslandenes momssatser og må anses som en konsekvens af  

 overgangsordningen for medlemslandenes samhandel inden ofr EU.
 Under hensyn til  

 EU-retten vil vi i øvrigt finde det betænkeligt, såfremt Danmark ville kunne  

 tilsidesætte transaktioner med levering af varer, som rent faktisk finder  

 sted  

 i Tyskland i forbindelse med det tyske selskabs levering af biler til danske  

 kunder.
 Det forekommer  

 således ikke rationelt, at SKAT i sin indstilling anser den danske køber som  

 den endelige køber af bilen i Danmark, når køberen rent faktisk er i  

 besiddelse  

 af en faktura udstedt af det tyske selskab som sælger og således utvivlsomt  

 har  

 købt bilen i Tyskland.
SKATs indstilling og begrundelse Ved videresalg  

 af brugte personmotorkøretøjer skal der ved beregning af brugtmomsen tages  

 højde for, om køretøjet er købt i Danmark eller i Tyskland, fordi de to lande  

 har forskellige momssatser, henholdsvis 25 pct. og 19 pct., og  

 momsbelastningen  

 på købsprisen derfor er forskellig.
Teknisk beregnes  

 brugtmomsen på den måde, at man først beregner moms af salgsprisen efter de  

 almindelige regler og derefter fratrækker et beløb, som svarer til den  

 momsbelastning, der ligger i købsprisen.
I Danmark svarer momsbelastningen  

 til  

 20 pct. af købsprisen og i Tyskland svarer momsbelastningen til 15,97 pct. af  

 købsprisen.
 Er bilen købt i  

 Danmark af en privatperson, kan forhandleren altid anvende brugtmomsreglerne,  

 og han kan altid fratrække det beløb, som svarer til momsbelastningen i  

 Danmark, uanset om privatpersonen har købt bilen i Tyskland og uanset om den  

 tyske forhandler har anvendt de tyske brugtmomsregler eller lovens  

 almindelige  

 regler.
 Ud fra  

 beskrivelsen af handelsforløbet består privatpersonens rolle efter SKATs  

 opfattelse reelt alene i hans egenskab af endelig køber, og konstruktionen  

 har  

 derfor alene til formål i størst muligt omfang at unddrage sig betaling af  

 dansk moms.
 Det indstilles  

 derfor, at spørgsmål 1 besvares med, at privatpersonen reelt må anses som  

 endelig  

 køber af bilen her i landet, og at spørger derfor ikke kan anses for at have  

 købt bilen af en privatperson i Danmark.
 Det indstilles  

 endvidere, at spørgsmål 2 besvares med nej.
 Som følge af  

 svaret på spørgsmål 1 bortfalder spørgsmål 3.
Klagers  

 bemærkninger til indstillingen giver ikke anledning til ændring af SKATs  

 opfattelse.
SKAT fastholder således indstillingen.
Skatterådets afgørelse og begrundelse Skatterådet har  

 tiltrådt indstillingen.
