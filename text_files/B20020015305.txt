Bekendtgørelse om opgørelse af  

 aktiveringsperioder i  

 forbindelse med afgivelse af supplerende aktiveringstilbud I medfør af § 3, stk. 4, i lov nr. 139 af 25. marts 2002  

 om supplerende aktiveringstilbud til visse ledige medlemmer af en  

 arbejdsløshedskasse og efter bemyndigelse fastsættes:
 § 1. Arbejdsformidlingen kan give visse ledige  

 medlemmer af en arbejdsløshedskasse tilbud om supplerende aktivering,  

 hvis de ledige ikke kan anses for at have været i tilbud efter lov om  

 en aktiv arbejdsmarkedspolitik i 75 pct. af aktivperioden.
§ 2. Den ledige anses for at have været i  

 tilbud i 75 pct. af aktivperioden, når den ledige har været  

 aktiveret i aktivperioden i 1)	96 uger for ledige, der er overgået til aktivperioden i  

 perioden 1. januar   30. juni 1999, og 2)	106 uger for ledige, der er overgået til aktivperioden i  

 perioden 1. juli   31. december 1999.
 § 3. Perioder, hvor ledige på 58 og 59  

 år har været fritaget for aktivering, jf. § 33, stk. 3,  

 i lov om en aktiv arbejdsmarkedspolitik, nedsætter antallet af de uger  

 efter § 2, hvor den ledige skulle have været aktiveret for at have  

 været i tilbud i 75 pct. af aktivperioden.
 Stk. 2. Har den ledige i samme uge været såvel  

 fritaget for aktivering, jf. stk. 1, som aktiveret, nedsætter  

 denne uge dog ikke af antallet af uger efter § 2.
 § 4. Perioder med beskæftigelse, ferie,  

 sygdom, barsel og perioder, hvor den ledige af anden grund har været  

 udelukket fra retten til dagpenge, nedsætter ikke antallet af de uger  

 efter § 2, hvor den ledige skulle have været aktiveret for at have  

 været i tilbud i 75 pct. af aktivperioden.
 § 5. I opgørelsen af, i hvilket omfang den  

 ledige har været aktiveret, medregnes som hele uger de uger, hvor den  

 ledige helt eller delvist har været aktiveret.
 Stk. 2. I perioder med uddannelsesorlov for ledige efter lov  

 om orlov anses den ledige for at have været aktiveret.
 § 6. Bekendtgørelsen træder i kraft den 1. april  

 2002.
