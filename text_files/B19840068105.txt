 I henhold til § 8 i lov nr. 84 af 11. maj 1897 om telegrafer og telefoner  

 fastsættes herved følgende om benyttelse af post- og telegrafvæsenets  

 telenet.
 I de anførte takster er indregnet merværdiafgift i henhold til gældende  

 lov på ikrafttrædelsestidspunktet for nærværende bekendtgørelse.
Forretningernes omfang § 1.  Post- og telegrafvæsenets telenet kan benyttes  

 af alle og enhver, men regeringen kan for kortere eller længere tid hæve den  

 frie afbenyttelse, når statshensyn kræver det.
 Stk. 2.  Privat telekorrespondance, der anses for farlig  

 for statens sikkerhed eller som frembyder noget ulovligt, usømmeligt eller  

 fornærmende, kan afvises eller standses.
Ekspeditionsformer § 2.  De nærmere bestemmelser om ekspeditionsformerne  

 fastsættes af post- og telegrafvæsenet under hensyntagen til de  

 internationale teleoverenskomster.
Takster for udenrigske teletjenester samt vedrørende Færøerne og  

 Grønland § 3.  Taksterne fastsættes af post- og telegrafvæsenet  

 under hensyntagen til internationale aftaler og til aftaler med  

 teleadministrationen for Grønland.
Takster for indenrigske telegrammer § 4.  Grundtakst: 43,00 kr.
Stk. 2.  Ordtaksten for almindelige telegrammer er 1,00  

 kr.
Der beregnes afgift for mindst 7 takstord.
 Stk. 3.  Øvrige afgifter fastsættes af post- og  

 telegrafvæsenet.
 Takster for telexabonnement m.v.
 § 5.  For tilslutning til telexnettet er afgiften  

 4.000 kr.
 Stk. 2.  Afgiften for indenrigske telexskrivninger er 60  

 øre pr. minut.
 Stk. 3.  Abonnements-, salgs- og lejepriser for udstyr  

 samt øvrige afgifter fastsættes af post- og telegrafvæsenet.
Samtaletakster § 6.  For selvvalgte rigssamtaler er taksten 20 øre  

 pr. 14,6 sekunder.
For samtaler over kortere strækninger samt for samtaler,  

 der føres i trafiksvag tid, kan post- og telegrafvæsenet fastsætte lavere  

 afgifter.
 Stk. 2.  For selvvalgte lokal- og mellembyssamtaler ved  

 centraler i statstelefonområderne er taksten 20 øre pr. følgende antal  

 sekunder:
 For samtaler, der føres i trafiksvag tid, kan post- og telegrafvæsenet  

 fastsætte lavere afgifter.
 Stk. 3.  Øvrige afgifter fastsættes af post- og  

 telegrafvæsenet.
Takster for telefonabonnement i statstelefonområderne § 7.  Oprettelsesafgift: 1.230 kr. + 225 kr. for  

 billigste telefonapparat.
Kvartårlig abonnementsafgift: 208 kr. + 25 kr. for  

 billigste telefonapparat.
 Stk. 2.  Abonnements-, salgs- og lejepriser for øvrigt  

 udstyr samt øvrige afgifter fastsættes af post- og telegrafvæsenet.
Takster for statens øvrige teletjenester § 8.  Takster for statens øvrige teletjenester  

 herunder mobiltelefontjenesten, personsøgetjenesten, dateltjenesten over 300  

 bit pr. sekund, de offentlige datanettjenester (datex og datapak),  

 databokstjenesten, teletextjenesten, fonotelextjenesten, kystradiotjenesten,  

 videomødetjenesten, satellittjenesterne samt udlejede kredsløb fastsættes af  

 post- og telegrafvæsenet.
Betaling af debiterede teleafgifter og abonnementsafgifter § 9.  Debitering kan gøres betinget af et kontant  

 depositum.
 Stk. 2.  Regningsbeløb på debiterede teleafgifter og  

 abonnementsafgifter er straks forfaldet til betaling.
 Stk. 3.  Betales et regningsbeløb senere end den på  

 regningen angivne sidste rettidige indbetalingsdag, beregnes en  

 tillægsafgift, der fastsættes af post- og telegrafvæsenet.
Ansvar § 10.  For følgerne af forsinkelse, udeblivelse eller  

 i øvrigt for fejl og uregelmæssigheder i behandling, befordring og  

 ekspedition af telekorrespondance eller med hensyn til hemmeligholdelsen af  

 telekorrespondancen ydes ingen erstatning.
Reglementer § 11.  På grundlag af lov om telegrafer og telefoner  

 af 11. maj 1897 og nærværende bekendtgørelse samt de af post- og  

 telegrafvæsenet givne regler udgives reglementer vedrørende teletjenesten.  

 Disse reglementer udlånes til publikum på post- og telegrafkontorerne og kan  

 købes ved disse.
 Stk. 2.  Endvidere optages i post- og telegrafhåndbogen  

 uddrag af de vigtigste inden- og udenrigske bestemmelser vedrørende  

 teletjenesten.
 Bekendtgørelsens ikrafttræden m.v.
 § 12.  Bekendtgørelsen træder i kraft dagen efter  

 kundgørelsen i Lovtidende.
 Stk. 2.  Bekendtgørelse nr. 302 af 23. juni 1980 om  

 statens teletjenester med senere ændringer ophæves.
