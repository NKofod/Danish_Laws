Nr BTB 66 Betænkning og indstilling fra Udvalget for Forretningsordenen om  

 Folketingets samtykke i henhold til grundlovens § 57 (Hugo Holm)   

 Nr B 66 1989-90, 1. samling Afgivet af Udvalget for Forretningsordenen Afgivet: 19900328 I overensstemmelse med forretningsordenens § 25, næstsidste punktum, jf.  

 grundlovens § 57, har Folketingets formand til udvalget henvist en fra  

 justitsministeren den 16. marts 1990 modtaget skrivelse, i hvilken ministeren  

 anmoder om Folketingets samtykke til, at der rejses tiltale mod  

 folketingsmedlem Hugo Holm for overtrædelse af straffelovens §§ 244, 164,  

 stk. 1, og 279, jf. § 21, og færdselslovens § 53, stk. 1, i overensstemmelse  

 med de sigtelser, der er rejst mod den pågældende.
 Justitsministerens skrivelse optrykkes som bilag tillige med et af  

 politimesteren i Odense udarbejdet udkast til anklageskrift mod Hugo Holm og  

 skrivelse af 12. januar 1990 fra politimesteren i Ringsted.
 Udvalget indstiller enstemmigt, at Folketinget giver samtykke til, at  

 justitsministerens anmodning imødekommes.
H.
P.
Clausen (KF) fmd.
Henning Rasmussen (S) nfmd.
Lilli  

 Gyldenkilde (SF) Povl Brøndsted (V) Poulsgaard (FP) Gammelgaard (KF) Connie  

 Hedegaard (KF) Grethe Fenger Møller (KF) Helge Sander (V) Bjørn Elmquist (V)  

 Aage Brusgaard (FP) Larsen-Ledet (RV) Arne Melchior (CD) Glønborg (KRF) Ritt  

 Bjerregaard (S) Arne Jensen (S) Søren B.
Jørgensen (S) Torben Lund (S)  

 Trøjborg (S) Bjørn Poulsen (SF) Ebba Strange (SF) JUSTITSMINISTERIET 16. marts 1990 Folketingets formand, Folketinget, Christiansborg, 1240 København K Justitsministeriet anmoder herved om Folketingets  

 samtykke efter grundlovens § 57 til, at der rejses tiltale mod medlem af  

 Folketinget Hugo Holm for overtrædelse af dels straffeloven, dels  

 færdselsloven.
 Hvis Folketinget meddeler samtykke, agter anklagemyndigheden at rejse  

 tiltale for overtrædelse af straffelovens §§ 244, 164, stk. 1, og 279, jf. §  

 21, og færdselslovens § 53, stk. 1, i overensstemmelse med de sigtelser, der  

 er rejst mod Hugo Holm.
 Sagens akter vedlægges.
Hans Engell / Johan Reimann J. nr. 33.075 UDKAST Anklageskrift Hugo Holm, Ellingevej 25, 5550 Langeskov, tiltales ved retten i Odense til straf for 1.
overtrædelse af straffelovens § 244 ved den 28. oktober 1989 mellem kl.  

 17.15 og kl. 17.40 ved vejkrydset Nyborgvej/Møllegyden i Langeskov at have  

 trukket Villy Kristian Dagsberg ud af sin bil og presset ham op mod denne,  

 medens han sparkede ham flere gange på benene og slog ham flere gange i  

 ansigtet med knyttet hånd, hvorefter han smed Dagsberg ned i vejgrøften og  

 sparkede ham flere gange på benene.
Derefter kørte tiltalte fra stedet, men  

 vendte kort efter tilbage og sparkede Dagsberg i skridtet, hvorved denne  

 faldt om, hvorefter tiltalte på ny sparkede ham flere gange, 2.
overtrædelse af straffelovens § 164, stk. 1, ved den 28. oktober 1989 kl.  

 17.40 telefonisk til politiet i Odense og under senere afhøringer kl. 18.15  

 og kl. 19.25 med forsæt til, at Villy Kristian Dagsberg skulle blive sigtet  

 for tyveri, urigtigt at have anmeldt, at Villy Kristian Dagsberg, som  

 passager i tiltaltes bil, havde stjålet 8.000 kr. fra tiltalte, 3.
 overtrædelse af straffelovens § 279, jf. § 21, ved den 31. oktober 1989 i  

 skriftlig skadeanmeldelse til forsikringsselskabet Tryg og senere mundtligt  

 til forsikringsselskabets repræsentanter, for derigennem uretmæssigt at opnå  

 udbetaling af erstatning, svigagtigt at have anmeldt, at han den 28. oktober  

 1989 ved overfald var frataget 8.000 kr.
 Der nedlægges påstand om erstatning.
 For anklagemyndigheden møder politimesteren i Odense.
POLITIMESTEREN I RINGSTED 12. januar 1990 Statsadvokaten for Sjælland, Jens Kofodsgade 1, 4. sal, 1268 København K Vedlagt fremsendes akterne i sagen mod Hugo Holm Ellingevej 25 5550 Langeskov der er sigtet for overtrædelse af færdselslovens § 53, stk. 1, ved onsdag  

 den 27. december 1989 kl. 21.32 at have ført personbil MV 39.916 ad Nordre  

 Ringvej mod nord i Ringsted Kommune efter at have indtaget spiritus i et  

 sådant omfang, at alkoholkoncentrationen i blodet under eller efter kørslen  

 oversteg 1,20 0/00, idet der i en blodprøve udtaget samme dag kl. 21.53  

 konstateredes en mindsteværdi på 1,92 0/00 alkohol.
 Under hensyn til, at sigtede er medlem af Folketinget, skal jeg indstille,  

 at sagen forelægges for Rigsadvokaten med henblik på, at der indhentes  

 samtykke fra Folketinget til, at tiltale kan rejses.
