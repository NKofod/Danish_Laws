 Bekendtgørelse om ændring af bekendtgørelse om en a-kasses pligt til at vejlede mv.
§ 1 I bekendtgørelse nr. 177 af 19. februar 2007 om en a-kasses pligt til at vejlede mv., som ændret ved bekendtgørelse nr. 86 af 5. februar 2009, foretages efter forhandling med chefen for Arbejdsmarkedsstyrelsen og Beskæftigelsesrådet følgende ændringer:
 1. Indledningen affattes således:
»I medfør af § 65, stk. 6 og 7, og § 91, stk. 10, i lov om arbejdsløshedsforsikring m.v., jf. lovbekendtgørelse nr. 975 af 26. september 2008, som ændret ved lov nr. 482 af 12. juni 2009 og efter forhandling med chefen for Arbejdsmarkedsstyrelsen og Beskæftigelsesrådet, fastsættes:« 2. § 1 ophæves, og i stedet indsættes:
 »§ 1. En a-kasse skal i fornødent omfang yde vejledning og bistand til medlemmer, der retter henvendelse om spørgsmål indenfor a-kassens sagsområde.
Stk. 2. A-kassen skal så vidt muligt sende en skriftlig henvendelse, der ikke vedrører a-kassens sagsområde, til rette a-kasse eller forvaltningsmyndighed.« 3. § 2, stk. 1, affattes således:
»§ 2. Når et medlem bliver ledigt, skal a-kassen informere medlemmet om rådighedsforpligtelsen.
A-kassen skal herunder informere om, at et medlem for at stå til rådighed for arbejdsmarkedet skal 1) tilmelde sig i jobcenteret fra 1. ledige dag, 2) oprette et relevant og fyldestgørende CV i Jobnet inden 3 uger, 3) være arbejdssøgende fra 1. ledige dag, herunder når medlemmet deltager i tilbud, 4) kunne henvises til rimeligt arbejde med dags varsel fra 1. ledige dag, 5) opretholde kontakten med og møde til samtaler i jobcenteret, a-kassen og anden aktør gennem hele ledighedsforløbet, og 6) deltage i tilbud efter lov om en aktiv beskæftigelsesindsats.« 4. I § 2, stk. 2, 1. pkt., ændres »ugentligt« til: »hver 7. dag«, og »registreringen som arbejdssøgende« ændres til: »arbejdssøgningen«.
 5. I § 2, stk. 2, 2. pkt., ændres »registreringen« til: »arbejdssøgningen«.
 6. I § 2, stk. 3, nr. 2, udgår »staten i«.
 7. I § 2, stk. 3, nr. 3, ændres »jobformidling« til: »jobhenvisning«.
 8. I § 3, stk. 2, udgår »staten i«.
 9. § 5 ophæves.
 10. I overskriften til § 7 ændres »registrering« til: »tilmelding«.
 11. I § 7 ændres »registrering« til: »tilmelding«.
 12. I § 8 ændres »4« til: »3«.
 13. I § 9, stk. 3, ændres »formidlingsforløb« 2 steder til: »henvisningsforløb«, og »formidlet« ændres til: »henvist«.
 14. Overskriften til § 12 affattes således:
»Aktivering eller uddannelse for ledige medlemmer under 30 år« 15. § 12 affattes således:
 »§ 12. A-kassen skal vejlede et ledigt medlem under 30 år om den særlige pligt til aktivering, jf. § 85, stk. 1, i lov om en aktiv beskæftigelsesindsats.
 Stk. 2. A-kassen skal vejlede et ledigt medlem under 25 år, som er omfattet af § 21 b i lov om en aktiv beskæftigelsesindsats, om at jobcenteret kan give et pålæg om et studie eller en erhvervskompetencegivende uddannelse.
Stk. 3. A-kassen skal også vejlede om dagpengeret og sanktioner, hvis den unge, jf. stk. 2, uden gyldig grund afslår at medvirke til eller følge op på et uddannelsespålæg eller udebliver fra, afslår eller ophører i en uddannelse på baggrund af et uddannelsespålæg.« 16. I § 23, stk. 4, ændres »formidlet« til: »henvist«.
 17. I § 28 ændres »Arbejdsmarkedets Ankenævn« til: »Ankestyrelsens Beskæftigelsesudvalg«.
 18. I § 29, stk. 2, udgår: »jf. § 5, stk. 2«.
 19. I § 32 udgår 2 steder: »staten i«.
§ 2 Bekendtgørelsen træder i kraft den 1. august 2009.
