Meddelelser fra Søfartsstyrelsen D.  

 Passagerskibe i national fart, bygning og udstyr m.v.
Kapitel D II-1 B Intakt  

 stabilitet, inddeling og stabilitet ved havari, 1. oktober 2002 Kapitel II-1 Konstruktion - inddeling og stabilitet,   

 maskineri og elektriske anlæg Afsnit B	Intakt stabilitet,  

 inddeling og stabilitet ved havari Regel 1	Intakt  

 stabilitet resolution A.749(18) NYE SKIBE I KLASSE A, B, C OG D:
 Nye skibe i alle klasser skal opfylde de relevante  

 bestemmelser for passagerskibe i Code on Intact Stability (koden for intakt  

 stabilitet), som den 4. november 1993 blev vedtaget af IMO på  

 generalforsamlingens 18. samling ved resolution A.749(18).
Hvis Søfartsstyrelsen anser det for  

 uhensigtsmæssigt at anvende kriterierne ved hårdt vejr og rulning  

 i IMO-resolution 749(18), kan der benyttes en alternativ metode, som sikrer  

 tilfredsstillende stabilitet.
Dette skal over for Søfartsstyrelsen  

 underbygges med dokumentation for, at der opnås et tilsvarende  

 sikkerhedsniveau.
 EKSISTERENDE SKIBE I KLASSE A OG B MED EN LÆNGDE  

 PÅ 24 M OG DEROVER:
 Alle eksisterende skibe i klasse A og B skal i alle  

 lastekonditioner opfylde følgende stabilitetskriterier efter  

 behørig korrigering for den frie overflade af væsker i tanke  

 under forudsætningerne i punkt 3.3 i IMO-resolution A.749(18), eller  

 tilsvarende.
 a)	Arealet under kurven for den oprettende  

 stabilitetsarm (GZ-kurven) skal være mindst:
 i)	0,055 radianmeter op til en krængningsvinkel  

 på 30°  

 .
 ii)	0,09 radianmeter op til en krængningsvinkel  

 på 40°  

  eller indstrømningsvinklen, dvs. den krængningsvinkel, hvorved  

 åbninger i skrog, overbygninger og dækshuse, der ikke kan lukkes  

 vejrtæt, kommer under vand, hvis denne er mindre end 40°  

 .
 iii)	0,03 radianmeter mellem krængningsvinklerne  

 på 30°  

  og 40°  

  eller mellem 30°  

  og indstrømningsvinklen, hvis denne er mindre end 40°  

 .
 b)	Den oprettende stabilitetsarm GZ skal være  

 mindst 0,20 m ved en krængningsvinkel på 30°  

  eller derover.
 c)	Den maksimale oprettende stabilitetsarm GZ skal  

 helst forekomme ved en krængningsvinkel på mere end 30°  

  og i hvert fald ved mindst 25°  

 .
 d)	Den initiale tværskibs metacenterhøjde  

 skal være mindst 0,15 m.
 De lastekonditioner, der skal tages i betragtning for  

 påvisning af overholdelsen af ovennævnte stabilitetskriterier,  

 skal mindst omfatte de konditioner, der er anført i punkt 3.5.1.1 i  

 IMO-resolution A.749(18).
 Alle eksisterende skibe i klasse A og B med en  

 længde på 24 meter og derover skal endvidere overholde de  

 yderligere kriterier angivet i IMO-resolution A.749(18), punkt 3.1.2.6  

 (supplerende kriterier for passagerskibe), og punkt 3.2 (kriterierne ved  

 hårdt vejr og rulning).
Hvis Søfartsstyrelsen anser det for  

 uhensigtsmæssigt at anvende kriterierne ved hårdt vejr og rulning  

 i IMO-resolution 749(18), kan der benyttes en alternativ metode, som sikrer  

 tilfredsstillende stabilitet.
Dette skal over for Søfartsstyrelsen  

 underbygges med dokumentation for, at der opnås et tilsvarende  

 sikkerhedsniveau.
Regel  

 2	Vandtæt inddeling NYE SKIBE I KLASSE B, C OG D SAMT EKSISTERENDE SKIBE I  

 KLASSE B:
 Alle skibe skal med skotter, der føres  

 vandtæt op til skotdækket, inddeles i vandtætte rum, hvis  

 maksimumlængde beregnes i henhold til de specifikke krav nedenfor.
I stedet for disse krav kan reglerne for passagerskibes  

 inddeling og stabilitet, svarende til afsnit B i kapitel II til Den  

 International Konvention om Sikkerhed for Menneskeliv på Søen af  

 1960, jf.
IMO-resolution A.265(VIII), benyttes, forudsat at de benyttes i  

 deres helhed.
 Alle andre dele af den interne konstruktion, som  

 påvirker effektiviteten af skibets inddeling, skal være  

 vandtætte.
Regel  

 3	Fyldningslængde (R 4) NYE SKIBE I KLASSE B, C OG D SAMT EKSISTERENDE SKIBE I  

 KLASSE B:
 .
 .2	For skibe, der ikke har gennemgående  

 skotdæk, kan fyldningslængden for ethvert punkt bestemmes efter  

 en tænkt gennemgående nedsænkningslinje, som på intet  

 sted er mindre end 76 mm under overkanten i borde af det dæk,  

 hvortil skotter og yderklædning er ført vandtæt op.
 .3	Hvor en del af en tænkt  

 nedsænkningslinje ligger væsentligt under det dæk, hvortil  

 skotterne er ført op, kan Søfartsstyrelsen tillade en  

 begrænset lempelse med hensyn til vandtætheden af de dele af  

 skotterne, der ligger over nedsænkningslinjen og umiddelbart under det  

 øvre dæk.
Regel  

 4	Tilladt rumlængde (R 6) NYE SKIBE I KLASSE B, C OG D SAMT EKSISTERENDE SKIBE I  

 KLASSE B:
 Den største tilladte længde af et rum,  

 der har sit midtpunkt i et hvilket som helst punkt på skibets  

 længde, findes ved at multiplicere fyldningslængden med en dertil  

 bestemt faktor, der kaldes inddelingsfaktoren.
Regel  

 5	Fyldbarhed (R 5) NYE SKIBE I KLASSE B, C OG D SAMT EKSISTERENDE SKIBE I  

 KLASSE B:
De bestemte forudsætninger, der er omtalt i  

 regel 3, vedrører fyldbarheden af rummene under  

 nedsænkningslinjen.
Ved bestemmelse af fyldningslængden anvendes  

 en gennemsnitlig fyldbarhed af rum under nedsænkningslinjen som  

 anført i tabellen i regel 8.3.
Regel  

 6	Inddelingsfaktor Der anvendes følgende inddelingsfaktor:
 NYE SKIBE I KLASSE B, C OG D og EKSISTERENDE RO-RO  

 PASSAGERSKIBE I KLASSE B:
1,0 når antallet af personer, som skibet har  

 certifikat til at medføre, er mindre end 400, og 0,5 når antallet af personer, som skibet har  

 certifikat til at medføre, er større end eller lig med 400.
 Eksisterende ro-ro passagerskibe i klasse B skal opfylde  

 denne regel senest på datoen for opfyldelse, som fremgår af regel  

 II-1/B/8-2.2.
 ANDRE EKSISTERENDE SKIBE I KLASSE B END RO-RO  

 PASSAGERSKIBE:
 Der anvendes en inddelingsfaktor på  

 1,0.
Regel  

 7	Særlige krav med hensyn til inddelingen (R 7) NYE SKIBE I KLASSE B, C OG D SAMT EKSISTERENDE SKIBE I  

 KLASSE B:
 .1	Hvor de vandtætte skotter i en eller flere  

 dele af skibet er ført op til et højere liggende dæk end  

 i den øvrige del af skibet, og man ønsker at udnytte denne  

 forlængelse af skotterne i højden ved beregningen af  

 fyldningslængden, kan der anvendes særskilte  

 nedsænkningslinjer for hver sådan del af skibet, under  

 forudsætning af:
.1	at skibssiderne i hele skibets længde er  

 ført op til det dæk, der svarer til den øverste  

 nedsænkningslinje, og at alle åbninger i yderklædningen  

 under dette dæk i hele skibets længde betragtes som værende  

 under en nedsænkningslinje med henblik på regel 15, og .2	at de to rum, der støder op til  

 »forskydningen« i skotdækket, begge ligger inden for den tilladte  

 længde svarende til deres respektive nedsænkningslinjer, samt at  

 deres samlede længde ikke overstiger den dobbelte tilladte længde  

 beregnet på grundlag af den nederste nedsænkningslinje.
 .2	Længden af et rum kan overstige den tilladte  

 længde bestemt som anført i regel 4, forudsat at den samlede  

 længde af hvert par til hinanden stødende rum, der hver omfatter  

 det pågældende rum, hverken overstiger fyldningslængden  

 eller den dobbelte tilladte længde, hvis denne er mindst.
.3	Recesser kan tillades i et hovedtværskibsskot,  

 forudsat at alle dele af recesserne ligger indenbords for lodrette flader  

 på begge sider af skibet i en afstand fra yderklædningen svarende  

 til en femtedel af skibets bredde målt vinkelret på  

 diametralplanet i højde med den dybeste inddelingslastelinje.
Enhver  

 del af en reces, der ligger uden for disse grænser, skal betragtes som  

 en forskydning og er omfattet af punkt 6.
 .4	Hvor et hovedtværskibsskot er forsynet med  

 recesser eller forskydninger, skal der benyttes et tilsvarende plant skot ved  

 bestemmelse af inddelingen.
.5	Hvor et vandtæt hovedtværskibsrum er  

 forsynet med lokale inddelinger og Søfartsstyrelsen finder det  

 godtgjort, at hele hovedrummets rumindhold ikke vil blive fyldt med vand,  

 selv om skibets side måtte blive beskadiget over en længde af  

 3,0 m + 3 % af skibets længde, 11 m eller 10 % af skibets  

 længde, idet den mindste længde lægges til grund, kan der  

 indrømmes en forholdsmæssig forøgelse i den ellers  

 foreskrevne tilladte længde for et sådant rum.
I så fald  

 må rumindholdet af den antagne effektive opdrift på den  

 ubeskadigede side ikke være større end det, der er antaget  

 på den beskadigede side.
Forøgelse i henhold til dette punkt  

 tillades kun, såfremt den må formodes ikke at forhindre  

 opfyldelse af regel 8.
 NYE SKIBE I KLASSE B, C OG D:
 .6	Et hovedtværskibsskot kan være  

 forsynet med forskydninger, hvis det opfylder en af følgende  

 betingelser:
 .1	Den samlede længde af de to rum, som er  

 adskilt af det pågældende skot, må ikke overstige 90 % af  

 fyldningslængden, eller den dobbelte tilladte længde; i skibe med  

 en inddelingsfaktor på 1 må den samlede længde af de  

 pågældende to rum dog ikke overstige den tilladte  

 længde.
 .2	Der foretages en yderligere inddeling ud for  

 forskydningen, så der opnås samme sikkerhedsniveau, som et plant  

 skot ville give.
 .3	Det rum, som forskydningen strækker sig hen  

 over, må ikke overstige den tilladte længde, der svarer til en  

 nedsænkningslinje ansat 76 mm under forskydningen.
 .7	I skibe med en længde af 100 m og derover skal  

 et af hovedtværskibsskotterne agten for forpeaken være anbragt i  

 en afstand fra den forreste perpendikulær, som ikke er større  

 end den tilladte længde.
 .8	Hvis afstanden mellem to på hinanden  

 følgende hovedtværskibsskotter, de hertil svarende plane skotter  

 eller afstanden mellem tværplanerne gennem de nærmeste forskudte  

 dele af skotterne, er mindre end 3,0 m + 3 % af skibets længde,  

 11 m eller 10 % af skibets længde, idet den mindste længde  

 lægges til grund, anses kun det ene af disse skotter for at  

 udgøre en del af skibets inddeling.
 .9	Hvor den påbudte inddelingsfaktor er 0,5,  

 må den samlede længde af to til hinanden stødende rum ikke  

 overstige fyldningslængden.
Regel 8	Stabilitet ved havari (R  

 8) NYE SKIBE I KLASSE B, C OG D SAMT EKSISTERENDE SKIBE I  

 KLASSE B:
 .1.1	Et skib skal i ubeskadiget stand have en  

 sådan stabilitet, at det under alle fartsforhold er i stand til at  

 modstå den endelige fyldning af et hvilket som helst hovedrum, som  

 efter kravene skal ligge inden for fyldningslængden.
 .1.2	Hvor to til hinanden stødende rum er  

 adskilt af et skot med forskydninger, der opfylder bestemmelserne i punkt  

 7.6.1, skal stabiliteten for det ubeskadigede skib være  

 tilstrækkelig til at modstå fyldning af disse to til hinanden  

 stødende rum.
 .1.3	Hvor den påbudte inddelingsfaktor er 0,5,  

 skal stabiliteten for det ubeskadigede skib være tilstrækkelig  

 til at modstå fyldning af to til hinanden stødende rum.
.2.1	Kravene i punkt 8.1 bestemmes ved beregninger i  

 overensstemmelse med punkt 8.3, 8.4, og 8.6, idet der tages højde  

 for skibets dimensioner og konstruktionsforhold samt de beskadigede rums  

 indretning og beliggenhed.
Ved gennemførelsen af disse beregninger  

 skal skibet antages at være i den med hensyn til stabiliteten  

 værst tænkelige lastekondition.
 .2.2	Hvor det påtænkes at anbringe  

 dæk, inderklædning eller langskibsskotter af tilstrækkelig  

 tæthed, så vandindstrømning begrænses  

 væsentligt, skal der ved beregning tages fornødent hensyn  

 hertil.
NYE SKIBE I KLASSE B, C OG D OG EKSISTERENDE RO-RO  

 PASSAGERSKIBE I KLASSE B OG ANDRE EKSISTERENDE SKIBE I KLASSE B END RO-RO  

 PASSAGERSKIBE BYGGET DEN 29. APRIL 1990 ELLER SENERE .2.3	Den påkrævede stabilitet i skibets  

 endelige kondition efter havari og efter eventuel udligning bestemmes som  

 følger:
.1	Kurven for den positive, resterende oprettende  

 stabilitetsarm skal have en minimumsudstrækning på 15°  

  ud over ligevægtsvinklen.
Denne udstrækning kan reduceres til  

 mindst 10°  

 , såfremt arealet under kurven for den oprettende stabilitetsarm er som  

 specificeret i punkt 8.2.3.2. multipliceret med forholdet 15°  

 /udstrækning, hvor udstrækningen er udtrykt i grader.
 .2	Arealet under kurven for den oprettende  

 stabilitetsarm skal være mindst 0,015 radianmeter, målt fra  

 ligevægtsvinklen til den mindste af følgende vinkler:
.1	den vinkel, hvorved fortsat fyldning sker, .2	22°  

  (målt fra ret køl) i tilfælde af fyldning af ét  

 rum, eller 27°  

  (målt fra ret køl) i tilfælde af samtidig fyldning af to  

 til hinanden stødende rum.
 .3	Der skal være en resterende oprettende  

 stabilitetsarm inden for området for positiv stabilitet, idet der tages  

 højde for det største af følgende  

 krængningsmomenter:
.1	fra sammenstimling af alle passagerer i den ene  

 side, .2	fra udsætning af alle fuldt lastede  

 david-udsatte redningsbåde og redningsflåder på den ene  

 side, .3	forårsaget af vindtrykket, som beregnet ved formlen:
krængningsmomentet GZ (i meter) = 	                   	 + 0,04 deplacementet idet den oprettende stabilitetsarm dog i  

 intet tilfælde må være under 0,10 m.
 .4	Med henblik på beregning af  

 krængningsmomenter i punkt 8.2.3.3 ansættes  

 følgende:
.1	Moment forårsaget af sammenstimling af  

 passagerer, .1	4 personer pr. m2.
 .2	En masse på 75 kg for hver passager.
 .3	Passagererne skal fordeles på de  

 tilgængelige dæksarealer i skibets ene side på de  

 dæk, hvor mønstringsstederne er beliggende, på en  

 sådan måde, at de danner det mest ugunstige  

 krængningsmoment.
 .2	Moment forårsaget af udsætning af alle  

 fuldt lastede david-udsatte redningsbåde og redningsflåder i den  

 ene side:
 .1	Alle redningsbåde og mand-over-bord-både  

 installeret i den side, hvortil skibet krænger efter havari, antages at  

 være blevet svunget ud fuldt lastet og klar til nedfiring.
 .2	For redningsbåde, der er beregnet til  

 udsætning i fuldt lastet stand direkte fra det sted, hvor de er  

 anbragt, anvendes det maksimale krængningsmoment under  

 udsætning.
 .3	En fuldt lastet david-udsat redningsflåde  

 fastgjort på hver david på den side, hvortil skibet krænger  

 efter havari, antages at være svunget ud og klar til nedfiring.
 .4	Personer, der ikke befinder sig i udsvungne  

 redningsmidler, skal hverken give ekstra krængningsmoment eller  

 oprettende moment.
 .5	Redningsmidler på den side af skibet, der er  

 modsat den side, hvortil skibet krænger, antages at være i  

 stuvningsposition.
 .3	Momenter forårsaget af vindtryk:
 .1	Klasse B: 	  

 Der regnes med et vindtryk på 120 N/m2.
 Klasse C og D: 	  

 Der regnes med et vindtryk på 80 N/m2.
 .2	Som areal ved beregningen benyttes arealet af  

 lateralplanet af skibet over vandlinjen svarende til ubeskadiget  

 kondition.
 .3	Som momentarm benyttes den lodrette afstand fra et  

 punkt i en højde af den halve middeldybgang svarende til ubeskadiget  

 kondition til lateralplanets tyngdepunkt.
 .2.4	Ved omfattende fortsat fyldning, dvs. når  

 der herved sker en hurtig reduktion af den oprettende stabilitetsarm på  

 0,04 m eller derover, anses kurven for den oprettende stabilitetsarm for at  

 slutte ved den vinkel, hvorved den fortsatte fyldning sker, og den  

 udstrækning og det areal, der er nævnt i regel 8.2.3.1 og  

 8.2.3.2, skal måles til denne vinkel.
 .2.5	I tilfælde af fortsat fyldning af  

 begrænset karakter, som ikke fortsætter med uformindsket styrke  

 og forårsager en acceptabel lang- som reduktion af den oprettende  

 stabilitetsarm på mindre end 0,04 m, skal resten af kurven delvis  

 afsløres ved at antage, at det rum, der fortsat fyldes, er i denne  

 tilstand fra starten.
 .2.6	Ved mellemliggende fyldningstrin skal den  

 maksimale oprettende stabilitetsarm være mindst 0,05 m, og  

 udstrækningen for den positive oprettende stabilitetsarm mindst 7°  

 . I alle tilfælde er det kun nødvendigt at antage ét brud  

 på skroget og én fri overflade.
 NYE SKIBE I KLASSE B, C OG D SAMT EKSISTERENDE SKIBE I  

 KLASSE B:
 .3	Ved beregning af stabiliteten efter havari skal  

 både rum- og overfladefyldbarheden ansættes som  

 følger:
Rum Fyldbarhed Bestemt for last eller stores 60 % Indrettet til aptering 95 % Indrettet til maskinrum 85 % Bestemt for væsker 0 eller 95 % alt efter, hvilken der   

 giver de strengeste krav Større overfladefyldbarhed  

 forudsættes for rum, hvor der i nærheden af det beskadigede  

 vandlinjeplan ikke findes aptering eller maskineri af betydning, og rum, der  

 i almindelighed ikke er optaget af væsentlige mængder last eller  

 stores.
 .4	Skadens omfang antages at være  

 følgende:
 .1	Langskibsudstrækning: 3,0 m + 3 % af skibets  

 længde, 11,0 m eller 10 % af skibets længde; den mindste  

 værdi lægges til grund.
 .2	Tværskibsudstrækning (målt  

 indenbords fra skibssiden vinkelret på diametralplanet i højde  

 med den dybeste inddelingslastelinje): 1/5 af skibets bredde.
.3	Lodret udstrækning: fra basislinjen og opefter  

 uden begrænsning, .4	Hvis en skade af mindre omfang end angivet i regel  

 8.4.1, 8.4.2 og 8.4.3 ville medføre en mere alvorlig kondition mht.  

 krængning eller tab af metacenterhøjde, skal en sådan  

 skade lægges til grund for beregningerne.
.5	Usymmetrisk fyldning skal holdes inden for så  

 snævre grænser som muligt under hensyntagen til den effektive  

 indretning af skibet.
Hvor det er nødvendigt at korrigere store  

 krængningsvinkler, skal de anvendte midler så vidt muligt  

 være selvvirkende, men hvor der forudsættes betjening af midler  

 til krydsfyldning, skal de kunne betjenes fra et sted over skotdækket.  

 For nye klasse B-, C- og D-skibe må den maksimale  

 krængningsvinkel efter fyldning, men før udligning, højst  

 være 15°  

 . Hvor midler til krydsfyldning er påbudt, må tidsrummet for  

 udligning ikke overstige 15 min.
Skibsføreren skal forsynes med de  

 fornødne oplysninger om brugen af midlerne til krydsfyldning.
 .6	Skibets endelige kondition efter havari, og i  

 tilfælde af usymmetrisk fyldning efter udligning, skal være som  

 følger:
 .1	I tilfælde af symmetrisk fyldning skal der til  

 slut være en positiv metacenterhøjde på mindst 50 mm, som  

 beregnes ved den tabte opdrifts metode.
 .2a	I tilfælde af usymmetrisk fyldning må  

 krængningsvinklen ved fyldning af ét rum ikke overstige 7°  

  for klasse B-skibe (nye og eksisterende) og 12°  

  for klasse C- og D-skibe (nye), med mindre andet er fastsat i regel 8.6.2.b.  

 Ved samtidig fyldning af to til hinanden stødende rum kan en  

 krængning på 12°  

  tillades for nye og eksisterende klasse B-skibe, forudsat at  

 inddelingsfaktoren intet sted er større end 0,50 for den del af  

 skibet, der er fyldt.
 .2b	For andre eksisterende klasse B skibe end ro-ro  

 passagerskibe, som er bygget inden den 29. april 1990, må  

 krængningsvinklen ved usymmetrisk fyldning ikke overstige 7°  

 ; dog kan Søfartsstyrelsen i særlige tilfælde tillade  

 yderligere krængning som følge af det usymmetriske moment, men  

 den endelige krængning må ikke overstige 15°  

 .
.3	Nedsænkningslinjen må i intet  

 tilfælde være under vand i sidste fase af fyldningen.
Hvis det  

 skønnes, at nedsænkningslinjen kan komme under vand i en  

 mellemliggende fyldningsfase, kan Søfartsstyrelsen kræve  

 foretaget sådanne undersøgelser og forholdsregler, som den anser  

 for nødvendige for skibets sikkerhed.
.7	Skibsføreren skal forsynes med de  

 nødvendige oplysninger til sikring af tilstrækkelig stabilitet i  

 ubeskadiget stand i driftskonditionerne, således at skibet kan  

 modstå kritisk beskadigelse.
For skibe, hvor krydsfyldning er  

 nødvendig, skal skibsføreren underrettes om de  

 stabilitetsforhold, der danner grundlag for krængningsberegningerne, og  

 gøres opmærksom på, at der kan opstå for stor  

 krængning, hvis skibet lider havari under mindre gunstige forhold.
.8	De i punkt 8.7 nævnte oplysninger, der skal  

 give skibsføreren mulighed for at sikre tilstrækkelig stabilitet  

 i ubeskadiget stand, skal omfatte så mange oplysninger om den  

 største tilladte højde for skibets tyngdepunkt over  

 kølen (KG) eller eventuelt den mindste tilladte metacenterhøjde  

 (GM) ved en række dybgange eller deplacementer, at alle skibets  

 driftskonditioner er dækket.
Oplysningerne skal vise indflydelsen af  

 forskellige trim, idet der tages højde for  

 driftsbegrænsningerne.
.9	Ethvert skib skal have tydeligt markerede  

 dybgangsmærker på eller ved for- og agterstævn.
Hvis  

 dybgangsmærkerne ikke er placeret, hvor de er let læselige, eller  

 hvis driftsbegrænsninger for en særlig fartstype gør det  

 vanskeligt at aflæse dybgangsmærkerne, skal skibet endvidere  

 være udstyret med et pålideligt dybgangsindikationssystem,  

 hvormed dybgangen ved for- og agterstævn kan bestemmes.
.10	Efter lastning af skibet men inden afsejling, skal  

 skibsføreren beregne skibets trim og stabilitet samt sikre sig og  

 notere, at skibet opfylder stabilitetskriterierne i de relevante regler.  

 Skibets stabilitet bestemmes altid ved beregning.
Til dette formål kan  

 der benyttes en elektronisk laste- og stabilitetscomputer eller  

 tilsvarende.
 .11	Søfartsstyrelsen må kun  

 indrømme lempelse af kravene om stabilitet i havaritilfælde,  

 såfremt den finder det godtgjort, at den metacenterhøjde for  

 skibet i ubeskadiget stand, der i alle driftskonditioner er nødvendig  

 for at opfylde disse krav, er for stor for den pågældende  

 fart.
 .12	Der må kun undtagelsesvis indrømmes  

 lempelse af kravene til stabilitet i havaritilfælde, og kun hvis  

 Søfartsstyrelsen finder det godtgjort, at skibets dimensioner,  

 indretning og andre karakteristiske forhold er så gunstige for  

 stabiliteten i havaritilfælde, som man i praksis og med rimelighed kan  

 opnå under de særlige omstændigheder.
Regel  

 8-1	Ro-ro-passagerskibes stabilitet ved havari (R 8-1) EKSISTERENDE RO-RO-PASSAGERSKIBE I KLASSE B:
 .1	Eksisterende ro-ro-passagerskibe i klasse B skal  

 opfylde bestemmelserne i regel 8 senest på datoen for det første  

 periodiske syn efter de nedenfor anførte datoer for opfyldelse, alt  

 efter værdien af A/Amax som defineret i bilaget til den  

 beregningsprocedure for vurdering af eksisterende ro-ro-passagerskibes  

 overlevelseskarakteristika ved brug af en forenklet metode baseret på  

 resolution A.265(VIII) (Calculation Procedure to Assess the Survivability  

 Characterstics of Existing Ro-Ro Passenger Ships When Using a Simplified  

 Method Based Upon Resolution A.265(VIII)), som er udarbejdet af Den Maritime  

 Sikkerhedskomité (Maritime Safety Committee) på dens 59.  

 møde i juni 1991 (MSC/Circ.574):
 Værdi af  

 A/Amax:
 Dato for opfyldelse:
mindre end 85% 1. oktober 1998 85% eller derover men mindre end  

 90% 1. oktober 2000 90% eller derover men mindre end  

 95% 1. oktober 2002 95% eller derover men mindre end  

 97,5% 1. oktober 2004 97,5% eller derover 1. oktober 2005 .2	Beregning af A/Amax,  

 dokumenteret af en af Søfartsstyrelsen autoriseret virksomhed eller  

 person skal forelægges til Søfartsstyrelsens bedømmelse.  

 Søfartsstyrelsen accepterer beregninger, der udføres af  

 anerkendte prøveinstitutter i andre EU-medlemsstater, og som giver  

 passende og tilfredsstillende garantier af en teknisk, fagmæssig og  

 uafhængig art.
Regel  

 8-2	Særlige krav til ro-ro-passagerskibe, som befordrer 400 personer  

 eller derover (R 8-2) NYE RO-RO-PASSAGERSKIBE I KLASSE B, C OG D OG  

 EKSISTERENDE RO-RO-PASSAGERSKIBE I KLASSE B:
 Uanset bestemmelserne i regel II-1/B/8 og II-1/B/8-1  

 gælder følgende:
 .1	Nye ro-ro-passagerskibe med certifikat til at  

 befordre 400 personer eller derover skal opfylde bestemmelserne i punkt .2.3  

 i regel II-1/B/8, idet havariet forudsættes indtruffet hvor som helst  

 langs skibets længde L.
 .2	Eksisterende ro-ro-passagerskibe med certifikat til  

 at befordre 400 personer eller derover skal opfylde bestemmelserne i punkt  

 8-2.1 senest på datoen for det første periodiske syn efter den  

 seneste af de i punkt 8-2.2.1, 8-2.2.2 og 8-2.2.3 anførte datoer for  

 opfyldelse:
.1 Værdi af A/Amax Dato for opfyldelse:
mindre end 85% 1. oktober 1998 85% eller derover men mindre end 90% 1. oktober 2000 90% eller derover men mindre end 95% 1. oktober 2002 95% eller derover men mindre end 97,5% 1. oktober 2004 97,5% eller derover 1. oktober 2010 .2 Antal personer, der tillades befordret:
 Dato for opfyldelse:
1500 eller derover 1. oktober 2002 1000 eller derover men færre end 1500 1. oktober 2006 600 eller derover men færre end 1000 1. oktober 2008 400 eller derover men færre end 600 1. oktober 2010 .3	Skibets alder mindst 20  

 år, hvor der ved skibets alder forstås det tidsrum, der er  

 forløbet siden kølen blev lagt eller det tidspunkt, hvor skibet  

 befandt sig på et tilsvarende konstruktionsstadium eller blev ombygget  

 til et ro-ro-passagerskib.
Regel 8-3	Særlige krav  

 til andre passagerskibe end ro-ro passagerskibe, der befordrer 400 personer  

 eller derover ANDRE KLASSE B, C OG D SKIBE END RO-RO-PASSAGERSKIBE,  

 SOM ER BYGGET DEN 1. JANUAR 2003 ELLER SENERE:
 Uanset bestemmelserne i regel II-1/B/8 skal andre  

 passagerskibe end ro-ro-passagerskibe med certifikat til at befordre mere end  

 400 personer opfylde bestemmelserne i regel 8.2.3 og 8.2.6, idet skaden  

 forudsættes indtruffet hvor som helst langs skibets længde  

 L.
Regel 9	Peak- og maskinrumsskotter (R  

 10) NYE SKIBE I KLASSE B, C OG D SAMT EKSISTERENDE SKIBE I  

 KLASSE B:
 .1	Der skal forefindes et forpeak- eller  

 kollisionsskot, der skal være vandtæt op til skotdækket.  

 Dette skot skal være anbragt i en afstand fra den forreste  

 perpendikulær på mindst 5 % af skibets længde og  

 højst 3 m + 5 % af skibets længde.
 .2	Hvor en del af skibet under vandlinjen  

 strækker sig foran for den forreste perpendikulær, f.eks. en  

 bulbstævn, skal de i punkt 9.1 angivne afstande måles fra et  

 punkt enten:
.1	fra midten af denne forlængelse eller .2	i en afstand af 1,5 % af skibets længde foran  

 for den forreste perpendikulær eller .3	i en afstand af 3 m foran for den forreste  

 perpendikulær idet det mindste mål lægges til  

 grund.
.3	Hvor der findes en lang overbygning forude, skal  

 forpeak- eller kollisionsskottet føres vejrtæt igennem til det  

 heldæk, der ligger umiddelbart over skotdækket.
Denne  

 forlængelse skal være anbragt således, at den ikke kan  

 beskadiges af bovporten, hvis denne beskadiges eller løsrives.
.4	Den i punkt 9.3 krævede forlængelse  

 behøver ikke anbringes direkte over det underliggende skot,  

 såfremt ingen del af den er anbragt foran for de i punkt 9.1 eller 9.2  

 specificerede grænser.
På eksisterende klasse B-skibe  

 gælder dog følgende:
 .1	hvor en skrånende lasterampe udgør en  

 del af kollisionsskottets forlængelse over skotdækket, kan den  

 del af rampen, der ligger mere end 2,3 m over skotdækket, dog  

 strække sig foran for den i punkt 9.1 og 9.2 specificerede  

 grænse, men ikke mere end 1,0 m.
.2	hvor den eksisterende rampe ikke opfylder kravene  

 til at udgøre en forlængelse af kollisionsskottet og rampens  

 placering forhindrer, at en sådan forlængelse kan anbringes inden  

 for den i punkt 9.1 eller 9.2 specificerede grænse, kan  

 forlængelsen placeres en kort afstand agten for den i punkt 9.1 eller  

 9.2 specificerede grænse.
Den korte afstand må ikke være  

 større end nødvendigt for, at rampen ikke generes.  

 Forlængelsen af kollisionsskottet skal åbne fremad og opfylde  

 kravene i punkt 9.3; den skal desuden være således anbragt, at  

 den ikke kan beskadiges af rampen, hvis denne beskadiges eller  

 løsrives.
 .5	Ramper, der ikke opfylder ovennævnte krav, kan  

 ikke anses som forlængelse af kollisionsskottet.
 .6	For eksisterende klasse B-skibe bliver kravene i  

 punkt 9.3 og 9.4 gældende senest på datoen for det første  

 periodiske syn efter datoen i direktivets artikel 14, stk. 1.
.7	Der skal endvidere være anbragt et  

 agterpeakskot og skotter, der adskiller maskinrummet fra last- og passagerrum  

 for og agter, og disse skotter skal være vandtætte op til  

 skotdækket.
Agterpeakskottet kan imidlertid have en forskydning under  

 skotdækket, forudsat at skibets sikkerhed med hensyn til inddeling ikke  

 derved formindskes.
.8	I alle tilfælde skal stævnrør  

 være anbragt i vandtætte rum.
Pakdåsen skal være  

 anbragt i en vandtæt akselgang eller et andet vandtæt rum, der er  

 adskilt fra rummet omkring stævnrøret og af et sådant  

 rumindhold, at nedsænkningslinjen ikke kommer under vand, selv ved  

 fyldning af dette rum på grund af lækage i  

 pakdåsen.
Regel  

 10	Dobbeltbunde (R 12) NYE SKIBE I KLASSE B, C OG D, EKSISTERENDE SKIBE I  

 KLASSE B OG NYE SKIBE MED EN LÆNGDE PÅ 24 M OG DEROVER BYGGET DEN  

 1. JANUAR 2003 ELLER SENERE:
 .1	Nye klasse B, C og D skibe, eksisterende klasse  

 B skibe og nye skibe med en længde på 24 m og derover bygget den  

 1. januar 2003 eller senere skal være forsynet med en dobbeltbund, der  

 strækker sig fra forpeakskottet til agterpeakskottet, for så vidt  

 det er praktisk muligt og foreneligt med skibets konstruktion og normale  

 drift.
 .1	Skibe, hvis længde er 50 m eller derover, men  

 under 61 m, skal være forsynet med dobbeltbund, der mindst  

 strækker sig fra maskinrummet til forpeakskottet eller så  

 nær dertil som praktisk muligt.
.2	Skibe, hvis længde er 61 m eller derover, men  

 under 76 m, skal mindst være forsynet med dobbeltbund uden for  

 maskinrummet.
Denne dobbeltbund skal strække sig til for- og  

 agterpeakskotterne eller så nær dertil som praktisk muligt.
 .3	Skibe, hvis længde er 76 m eller derover skal  

 midtskibs have dobbeltbund, der strækker sig til for- og  

 agterpeakskotterne eller så nær til disse som praktisk  

 muligt.
.2	Hvor dobbeltbund er foreskrevet, skal dennes dybde  

 være i overensstemmelse med en anerkendt organisations standarder, og  

 inderbunden skal føres ud til skibssiden, således at den  

 beskytter bunden ud til kimmingens runding.
Denne beskyttelse anses for  

 tilfredsstillende, hvis skæringslinjen mellem marginpladens yderkant og  

 kimmingspladerne ikke ligger under et vandret plan, der går igennem det  

 punkt, hvor middelspantet skærer en tværskibs diagonal linje, der  

 danner en vinkel på 25°  

  med basislinjen og skærer denne i et punkt, der er beliggende i en  

 afstand af en halv gang skibets største bredde på spant fra  

 midterlinjen.
.3	Små brønde, der er indbygget i  

 dobbeltbunden i forbindelse med bl.a. lastrummenes lænseanordninger,  

 må ikke være dybere end nødvendigt.
Brøndens dybde  

 må i intet tilfælde være større end dobbeltbundens  

 dybde ved diametralplanet minus 460 mm, ligesom brønden ikke må  

 fortsætte længere ned end til det i punkt 10.2 omhandlede  

 vandrette plan.
En brønd, som går helt ned til yderbunden, er  

 imidlertid tilladt i agterenden af akselgangen.
Andre brønde (f.eks.  

 til smøreolie under hovedmaskiner) kan tillades af  

 Søfartsstyrelsen, hvis den finder det godtgjort, at indretning af  

 sådanne brønde yder samme beskyttelse som en dobbeltbund, der  

 opfylder nærværende regel.
 .4	Dobbeltbund er ikke påkrævet under  

 vandtætte rum af moderat størrelse, når disse udelukkende  

 anvendes til transport af væsker, forudsat at skibets sikkerhed efter  

 Søfartsstyrelsens skøn ikke derved forringes i tilfælde  

 af skade på bund eller side.
 .5	Uanset bestemmelserne i punkt .1 i denne regel kan  

 Søfartsstyrelsen tillade, at kravet om dobbeltbund bortfalder i  

 sådanne dele af skibet, som er inddelt ved en faktor, der ikke  

 overstiger 0,50, såfremt den finder det godtgjort, at anbringelsen af  

 en dobbeltbund i den pågældende del af skibet ville være  

 uforenelig med skibets konstruktion og normale drift.
Regel  

 11	Fastsættelse, mærkning og angivelse af  

 inddelingslastelinjer (R 13) NYE SKIBE I KLASSE B, C OG D SAMT EKSISTERENDE SKIBE I  

 KLASSE B:
.1	For at sikre opretholdelse af den påbudte  

 inddelingsgrad skal der tildeles en lastelinje svarende til den godkendte  

 inddelingsdybgang, og denne linje skal påmærkes på skibets  

 sider.
Et skib med rum, der er således indrettet, at de skiftevis kan  

 anvendes til passagerbefordring og godstransport, kan, hvis rederiet  

 ønsker det, få påmærket en eller flere yderligere  

 lastelinjer, som svarer til de inddelingsdybgange, som  

 Søfartsstyrelsen kan godkende for de pågældende  

 transportforhold.
.2	De tildelte og påmærkede  

 inddelingslastelinjer skal anføres i sikkerhedscertifikatet for  

 passagerskibe, således at betegnelsen C.1 anvendes, hvis der kun er  

 én inddelingslastelinje.
Hvor der er mere end én  

 inddelingslastelinje, benyttes for de øvrige transportforhold  

 betegnelserne C.2, C.3, C.4 osv1) .
 .3	Det fribord, der svarer til hver af disse  

 lastelinjer, skal måles på samme sted og fra samme  

 dækslinje som de fribord, der er beregnet i overensstemmelse med den  

 gældende internationale konvention om lastelinjer.
 .4	Det skal klart angives i sikkerhedscertifikatet for  

 passagerskibe, hvilket fribord der svarer til hver enkelt godkendt  

 inddelingslastelinje, og hvilke transportforhold de er godkendt til.
 .5	Et inddelingslastelinjemærke må i intet  

 tilfælde anbringes over den dybeste lastelinje for saltvand,  

 således som denne er fastsat efter skibets styrke eller eventuelt den  

 gældende internationale konvention om lastelinjer.
 .6	Uanset inddelingslastelinjemærkers placering  

 må et skib under ingen omstændigheder nedlastes så dybt, at  

 det for årstiden og stedet gældende lastelinjemærke,  

 beregnet i overensstemmelse med den gældende internationale konvention  

 om lastelinjer, kommer under vand.
 .7	Et skib må i intet tilfælde nedlastes  

 så dybt, at dets inddelingslastelinjemærke, der gælder for  

 vedkommende rejse og transportforhold, kommer under vand.
Regel  

 12	Konstruktion og første afprøvning af vandtætte  

 skotter osv. (R 14) NYE SKIBE I KLASSE B, C OG D SAMT EKSISTERENDE SKIBE I  

 KLASSE B:
.1	Hvert enkelt vandtæt inddelingsskot, hvad  

 enten det er et tværskibs- eller langskibsskot, skal være  

 således konstrueret, at det med en passende styrkemargin kan  

 modstå trykket af den største vandsøjle, det måtte  

 blive udsat for i tilfælde af havari på skibet, men mindst  

 trykket af en vandsøjle, der når op til  

 nedsænkningslinjen.
Disse skotters konstruktion skal tilfredsstille en  

 anerkendt organisations standarder.
 .2.1	Forskydninger og recesser i skotter skal  

 være vandtætte og være af samme styrke som skottet på  

 det sted, hvor de findes.
 .2.2	Hvor spanter eller bjælker føres  

 igennem et vandtæt dæk eller skot, skal vandtætheden sikres  

 uden brug af træ eller cement.
.3	Afprøvning af hovedrum ved at fylde dem med  

 vand er ikke obligatorisk.
Når en sådan afprøvning ikke  

 finder sted, skal der foretages en sprøjteprøve, hvor dette er  

 muligt.
Denne prøve skal foretages så sent som muligt under  

 udrustningen af skibet.
Hvor en sprøjteprøve ikke kan  

 udføres på grund af risikoen for at beskadige maskineri,  

 elektrisk udstyr, isolering eller udrustningsgenstande, kan den erstattes af  

 en omhyggelig visuel kontrol af svejseforbindelser, suppleret, hvor dette  

 skønnes nødvendigt, af kontrol med penetrerende væsker,  

 ultralyd tæthedsprøve eller en tilsvarende prøve.
Der  

 skal i alle tilfælde foretages en nøje undersøgelse af de  

 vandtætte skotter.
 .4	Forpeaken, dobbeltbundene (herunder  

 kanalkøle) og inderklædninger skal trykprøves med en  

 vandsøjle, hvis højde svarer til kravene i punkt 12.1.
.5	Tanke, som er bestemt til opbevaring af væsker  

 og indgår i skibets inddeling, skal tæthedsprøves med en  

 vandsøjle, der når op til den dybeste inddelingslastelinje,  

 eller som svarer til 2/3 af højden fra kølens overkant til  

 nedsænkningslinjen ud for tankene, hvis denne højde er  

 større; dog må vandsøjlen i intet tilfælde  

 være mindre end 0,9 m over tankens top.
Såfremt det ikke er  

 praktisk muligt at gennemføre en prøve med vand, kan en  

 lufttæthedsprøvning, hvorunder tankene udsættes for et  

 lufttryk på op til 0,14 bar, accepteres.
 .6	De i punkt 12.4 og 12.5 omhandlede prøver har  

 til formål at sikre, at inddelingens opbygning er vandtæt, og  

 skal ikke betragtes som en prøve på et rums egnethed til  

 opbevaring af brændselsolie eller til andre særlige formål,  

 hvortil der måtte kræves en strengere prøve,  

 afhængig af den højde, hvortil væsken kan stige i tanken  

 eller dennes forbindelser.
Regel  

 13	Åbninger i vandtætte skotter (R 15) NYE SKIBE I KLASSE B, C OG D SAMT EKSISTERENDE SKIBE I  

 KLASSE B:
 .1	Antallet af åbninger i vandtætte  

 skotter skal begrænses så meget, som det er foreneligt med  

 skibets konstruktion og normale drift; disse åbninger skal være  

 forsynet med tilfredsstillende lukkemidler.
 .2.1	Hvor rør, spygatter, elektriske kabler osv.  

 føres gennem vandtætte inddelingsskotter, skal der træffes  

 foranstaltninger til at sikre, at skotternes vandtæthed  

 opretholdes.
 .2.2	Ventiler, der ikke hører til et  

 rørsystem, må ikke findes i vandtætte  

 inddelingsskotter.
 .2.3	Bly eller andre ikke-varmebestandige materialer  

 må ikke anvendes i systemer, der gennembryder vandtætte  

 inddelingsskotter, hvor en forringelse af sådanne systemer i  

 tilfælde af brand ville svække skotternes vandtæthed.
.3.1	Der må ikke findes døre, mandehuller  

 eller adgangsåbninger .1	i kollisionsskottet under  

 nedsænkningslinjen, .2	i vandtætte tværskibsskotter, der  

 adskiller to lastrum, undtagen som foreskrevet i punkt 13.10.1 og i  

 regel 14.
 .3.2	Der må højst føres ét  

 rør gennem forpeakskottet under nedsænkningslinjen til  

 lænsning fra forpeaktanken og kun på betingelse af, at  

 røret er forsynet med en skrueventil, der kan betjenes fra et sted  

 over skotdækket, og at ventilhuset er anbragt på  

 kollisionsskottet inde i forpeaken, jf. dog punkt 13.3.3. Anbringelse af  

 denne ventil på kollisionsskottets agterside kan dog accepteres,  

 forudsat at ventilen er umiddelbart tilgængelig under alle  

 fartsforhold, og ikke er anbragt i et lastrum.
 .3.3	Hvis forpeaken er inddelt til opbevaring af to  

 forskellige slags væsker, kan det tillades, at der gennem  

 kollisionsskottet under nedsænkningslinjen føres to rør,  

 der begge er anbragt som foreskrevet i punkt 13.3.2, forudsat at der ikke  

 findes noget praktisk alternativ til anbringelse af det andet rør, og  

 at skibets sikkerhed under hensyntagen til den yderligere inddeling i  

 forpeaken opretholdes.
.4	I rum, hvor hoved- og  

 hjælpefremdrivningsmaskineriet samt kedler, der er nødvendige  

 til fremdrivningen, er anbragt, må der, bortset fra døre til  

 akselgange, kun findes én dør i hvert hovedtværskibsskot.  

 Hvor der findes to eller flere skrueaksler, skal akselgangene være  

 forbundet med en forbindelsesgang.
Der må kun være én  

 dør mellem maskinrummet og akselgangene, hvor der er to skrueaksler,  

 og kun to døre, hvor der er flere end to skrueaksler.
Alle disse  

 døre skal være skydedøre og være anbragt på  

 en sådan måde, at deres tærskler er så høje  

 som praktisk muligt.
Håndmekanismen til betjening af disse døre  

 fra et sted over skotdækket skal være anbragt uden for de rum,  

 hvor maskineriet findes.
 .5.1	EKSISTERENDE SKIBE I KLASSE B OG NYE SKIBE I  

 KLASSE B, C OG D MED EN LÆNGDE PÅ UNDER 24 METER:
Vandtætte døre skal være  

 skydedøre eller hængslede døre eller døre af  

 tilsvarende typer.
Pladedøre, der kun er sikret ved bolte, og  

 døre, hvis lukning sker ved fald eller ved hjælp af en  

 faldvægt, er ikke tilladt.
 NYE SKIBE I KLASSE B, C OG D MED EN LÆNGDE  

 PÅ 24 METER OG DEROVER:
 Vandtætte døre skal være  

 maskinelt betjente skydedøre, som opfylder kravene i punkt 13.7, og  

 som kan lukkes samtidig fra den centrale manøvreplads på  

 kommandobroen inden for højst 60 sekunder, når skibet er  

 på ret køl, jf. dog punkt 13.10.1 eller regel 14.
 .5.2	EKSISTERENDE SKIBE I KLASSE B OG NYE SKIBE I  

 KLASSE B, C OG D MED EN LÆNGDE PÅ UNDER 24 METER:
 Skydedøre kan være enten betjent ved  

 håndkraft alene eller betjent såvel maskinelt som ved  

 håndkraft.
 NYE SKIBE I KLASSE B, C OG D MED EN LÆNGDE  

 PÅ 24 METER OG DEROVER:
 Hvis der i et skib kun er to vandtætte  

 døre, og disse døre er anbragt i maskinrummet eller i de  

 skotter, der grænser op til dette rum, kan Søfartsstyrelsen  

 tillade, at disse to døre betjenes ved håndkraft alene.  

 Håndbetjente skydedøre skal være lukket, før skibet  

 sejler ud på en rejse med passagerbefordring, og holdes lukket under  

 hele sejladsen.
 NYE SKIBE I KLASSE B, C OG D OG EKSISTERENDE SKIBE I  

 KLASSE B:
 .5.3	Midlerne til betjening - ved håndkraft  

 eller maskinelt - af en hvilken som helst vandtæt skydedør,  

 uanset om den er maskinelt betjent, skal kunne lukke døren mod en  

 krængning på 15 °  

 . Der skal tillige tages hensyn til de kræfter, der kan virke på  

 den ene eller den anden side af døren, f.eks. når vand  

 strømmer gennem døråbningen, svarende til et statisk  

 vandtryk på 1 m vandsøjle over dørtærskelen ved  

 dørens centerlinje.
 NYE SKIBE I KLASSE B, C OG D MED EN LÆNGDE  

 PÅ 24 METER OG DEROVER:
 .5.4	Betjeningsanordninger til vandtætte  

 døre, herunder hydraulikrør og elektriske kabler, skal  

 være placeret så tæt som praktisk muligt på det skot,  

 hvori dørene er anbragt, således at der er mindst mulig  

 sandsynlighed for, at de berøres af eventuel beskadigelse af skibet.  

 Vandtætte døre og dertil hørende betjeningsanordninger  

 skal være placeret således, at betjeningen af de vandtætte  

 døre, der forefindes uden for den beskadigede del af skibet, ikke  

 berøres, hvis skibet beskadiges inden for en femtedel af skibets  

 bredde, idet afstanden måles vinkelret på skibets diametralplan i  

 højde med den dybeste inddelingslastelinje.
.5.5	Alle håndbetjente og maskinelt betjente  

 vandtætte skydedøre skal være udstyret med en anordning,  

 der ved alle fjernbetjeningssteder viser, om dørene er åbne  

 eller lukkede.
Fjernbetjeningssteder må kun forefindes på  

 kommandobroen som krævet i punkt 13.7.1.5 og der, hvor betjening med  

 håndkraft skal forefindes over skotdækket ifølge punkt  

 13.7.1.4.
 EKSISTERENDE SKIBE I KLASSE B SAMT NYE SKIBE I KLASSE  

 B, C OG D MED EN LÆNGDE PÅ UNDER 24 METER:
 .5.6	Vandtætte døre, der ikke opfylder  

 kravene i punkt 13.5.1-13.5.5, skal lukkes, før rejsen  

 påbegyndes, og skal holdes lukket under sejladsen; tidspunkterne for  

 åbning af disse døre i havn og lukning af dem før  

 afsejling skal indføres i skibsdagbogen.
 NYE SKIBE I KLASSE B, C OG D MED EN LÆNGDE  

 PÅ UNDER 24 METER OG EKSISTERENDE SKIBE I KLASSE B:
.6.1	Skydedøre, der betjenes ved  

 håndkraft, kan have en vandret eller lodret bevægelse.
Mekanismen  

 skal kunne betjenes ved selve døren fra begge sider og desuden fra et  

 tilgængeligt sted over skotdækket ved hjælp af en  

 kontinuerlig skruebevægelse eller anden bevægelse, der yder en  

 tilsvarende garanti for sikkerhed, og som er af godkendt type.
Ved betjening  

 af en håndmekanisme må den tid, der er nødvendig til  

 fuldstændig lukning af døren med skibet på ret køl,  

 ikke overstige 90 sekunder.
 EKSISTERENDE SKIBE I KLASSE B:
.6.2	Skydedøre, der betjenes maskinelt, kan  

 have en vandret eller lodret bevægelse.
Hvis en dør betjenes  

 maskinelt fra en central manøvreplads, skal mekanismen være  

 indrettet på en sådan måde, at døren også kan  

 betjenes maskinelt ved selve døren fra begge sider.
På hver side  

 af skottet skal der i forbindelse med den maskinelle anordning være  

 anbragt lokale manøvrehåndtag, der skal være således  

 indrettet, at personer, der passerer igennem døråbningen, kan  

 holde begge håndtag i åben stilling uden uforvarende at kunne  

 sætte lukkemekanismen i gang.
Skydedøre, der betjenes maskinelt,  

 skal være forsynet med en håndmekanisme, der kan anvendes ved  

 selve døren fra begge sider af denne og fra et tilgængeligt sted  

 over skotdækket ved hjælp af en kontinuerlig skruebevægelse  

 eller anden bevægelse, der giver samme garanti for sikkerhed og er af  

 godkendt type.
Der skal træffes foranstaltning til ved lydsignal at  

 give advarsel om, at døren er begyndt at lukke og vil fortsætte  

 med at bevæge sig, indtil den er helt lukket.
I særligt  

 støjende miljøer skal der ud over en lydalarm være et  

 blinkende lyssignal ved døren.
 NYE SKIBE I KLASSE B, C OG D MED EN LÆNGDE  

 PÅ 24 METER OG DEROVER:
 .7.1	For alle maskinelt betjente vandtætte  

 skydedøre gælder følgende:
 .1	De skal have en lodret eller en vandret  

 bevægelse.
 .2	De skal normalt have en største  

 lysningsbredde på 1,2 m, jf. dog punkt 13.11. Søfartsstyrelsen  

 må kun tillade bredere døre, for så vidt som det  

 skønnes nødvendigt for effektiv drift af skibet, og forudsat,  

 at der træffes andre sikkerhedsforanstaltninger, bl.a. ud fra  

 følgende betragtninger:
 .1	Dørenes styrke og deres lukkeanordninger skal  

 være tilstrækkelige til, at lækage ikke kan forekomme.
 .2	Dørene skal være anbragt uden for  

 skadeområde B/5.
 .3	Når skibet er til søs, skal  

 dørene holdes lukket, bortset fra absolut påkrævede  

 kortere perioder, som fastlagt af Søfartsstyrelsen.
 .3	De skal være udstyret således, at de kan  

 åbnes og lukkes ved elektrisk kraft, hydraulisk kraft eller enhver  

 anden kraft, som Søfartsstyrelsen finder acceptabel.
.4	De skal være udstyret med en individuel  

 mekanisme til betjening med håndkraft.
Dørene skal kunne  

 åbnes og lukkes med håndkraft ved selve døren fra begge  

 sider og desuden lukkes fra et tilgængeligt sted over skotdækket  

 ved hjælp af en kontinuerlig skruebevægelse eller anden  

 bevægelse, som giver samme garanti for sikkerhed, og som accepteres af  

 Søfartsstyrelsen.
Drejningsretningen eller bevægelsesretningen  

 skal være klart vist ved alle betjeningssteder.
Ved betjening af en  

 håndmekanisme må den tid, der er nødvendig til  

 fuldstændig lukning af døren med skibet på ret køl,  

 ikke overstige 90 sekunder.
 .5	De skal være udstyret med  

 betjeningsanordninger til maskinel åbning og lukning fra begge sider af  

 døren og til maskinel lukning af døren fra den centrale  

 manøvreplads på kommandobroen.
.6	De skal være udstyret med et lydsignal, som er  

 anderledes end alle andre advarselssignaler i nærheden, som går i  

 gang, når døren lukkes maskinelt ved fjernbetjening, og som  

 sætter i gang mindst 5 men højst 10 sekunder, før  

 døren begynder sin bevægelse, og forbliver i gang, indtil  

 døren er helt lukket.
Ved fjernbetjening ved håndkraft er det  

 tilstrækkeligt, at lydsignalet kun er i gang, når døren  

 bevæger sig.
Søfartsstyrelsen kan tillige kræve, at der i  

 passagerområder og særligt støjende miljøer ud over  

 lydalarmen er et blinkende lyssignal ved døren.
.7	De skal have en omtrent konstant lukkehastighed ved  

 maskinel betjening.
Lukketiden, dvs. den tid, der går, fra døren  

 begynder sin bevægelse, indtil den er helt lukket, må i alle  

 tilfælde ikke være mindre end 20 sekunder og ikke mere end 40  

 sekunder, når skibet er på ret køl.
.7.2	Maskinelt betjente vandtætte skydedøre  

 skal strømfødes fra nødstrømtavlen enten direkte  

 eller via en dedikeret fordelingstavle placeret over skotdækket.
De  

 dertil knyttede kontrol-, indikations- og alarmkredsløb skal  

 strømfødes fra nødstrømtavlen enten direkte eller  

 via en dedikeret fordelingstavle placeret over skotdækket og skal  

 automatisk kunne strømfødes ved hjælp af den midlertidige  

 nødenergikilde i tilfælde af hoved- eller  

 nødenergikildens svigt.
 .7.3	Maskinelt betjente vandtætte  

 skydedøre skal være forsynet med et af følgende  

 systemer:
.1	Et centralt hydrauliksystem med to uafhængige  

 energikilder, der hver består af en motor og en pumpe, der kan lukke  

 alle døre samtidig.
Desuden skal der for hele installationen  

 forefindes hydrauliske akkumulatorer af tilstrækkelig kapacitet til at  

 betjene alle døre mindst tre gange, dvs. lukke-åbne-lukke mod en  

 krængning på 15°  

 . Denne betjeningscyklus skal kunne udføres, når akkumulatoren  

 står på pumpens indkoblingstryk (cut-in). Væsken dertil  

 skal vælges under hensyntagen til den temperatur, installationen  

 sandsynligvis vil blive udsat for under brugen.
Det maskinelle  

 betjeningssystem skal være udformet således, at der er mindst  

 mulig sandsynlighed for, at et enkelt svigt i hydraulikrørene  

 sætter betjeningen af mere end én dør ud af funktion.  

 Hydrauliksystemet skal være forsynet med en alarm for lav  

 væskestand i de hydraulikvæskebeholdere, der betjener det  

 maskinelle betjeningssystem, og en alarm for lavt gastryk eller andre  

 effektive midler til overvågning af tab af lagret energi i hydrauliske  

 akkumulatorer.
Alarmerne skal være akustiske og optiske og være  

 placeret på den centrale betjeningskonsol på kommandobroen.
.2	Et selvstændigt hydrauliksystem for hver  

 dør, idet hver energikilde består af en motor og en pumpe, der  

 kan åbne og lukke døren.
Desuden skal der for hele  

 installationen forefindes hydrauliske akkumulatorer af tilstrækkelig  

 kapacitet til at betjene alle døre mindst tre gange, dvs.  

 lukke-åbne-lukke mod en krængning på 15°  

 . Denne betjeningscyklus skal kunne udføres, når akkumulatoren  

 står på pumpens indkoblingstryk.
Væsken dertil skal  

 vælges under hensyntagen til de temperaturer, installationen  

 sandsynligvis vil blive udsat for under brugen.
Der skal på den  

 centrale betjeningskonsol på kommandobroen forefindes en gruppealarm  

 for lavt gastryk eller andre effektive midler til overvågning af tab af  

 lagret energi i hydrauliske akkumulatorer.
Endvidere skal der ved hver lokalt  

 betjeningssted forefindes indikatorer for tab af lagret energi.
.3	Et selvstændigt elektrisk system og en motor  

 for hver dør hver med en energikilde bestående af en motor, der  

 kan åbne og lukke døren.
Energikilden skal automatisk kunne  

 forsynes via den midlertidige elektriske nødenergikilde ved den  

 elektriske hoved- eller nødenergikildes svigt og skal have  

 tilstrækkelig kapacitet til at betjene døren mindst tre gange,  

 dvs. lukke-åbne-lukke, mod en krængning på 15°.
De i 13.7.3.1, 13.7.3.2 og 13.7.3.3 specificerede  

 systemer skal indrettes som følger: Strømforsyningssystemer til  

 maskinelt betjente vandtætte skydedøre skal være adskilt  

 fra ethvert andet strømforsyningssystem.
Et enkelt tilfælde af  

 svigt i de elektriske eller hydrauliske maskinelt betjente systemer, undtagen  

 den hydrauliske aktivator, må ikke forhindre manuel betjening af nogen  

 dør.
 .7.4	Der skal på hver side af skottet forefindes  

 manøvrehåndtag i en højde af mindst 1,6 m over gulvet, og  

 disse skal være således indrettet, at personer, der passerer  

 gennem døråbningen, kan holde begge håndtag i åben  

 stilling uden uforvarende at kunne sætte lukkemekanismen i gang.  

 Håndtagenes bevægelsesretning ved åbning og lukning af  

 døren skal følge dørens bevægelsesretning og  

 være klart angivet.
 Hydrauliske betjeningshåndtag til  

 vandtætte døre i aptering skal, såfremt der kun skal  

 udføres et greb for at starte dørens lukkebevægelse,  

 være anbragt således, at børn ikke kan betjene dem, f.eks.  

 bagved panellåger med et skydebeslag anbragt mindst 170 cm over  

 dørk.
 NYE SKIBE I KLASSE B, C OG D SAMT EKSISTERENDE SKIBE I  

 KLASSE B MED EN LÆNGDE PÅ 24 M OG DEROVER:
Der skal på begge sider af hver dør  

 forefindes et skilt med instruktion om, hvordan dørarrangementet skal  

 betjenes.
Endvidere skal der på begge sider af hver dør  

 forefindes et skilt, hvis tekst eller billede tilkendegiver faren ved at  

 opholde sig i døråbningen, når døren har  

 påbegyndt lukkebevægelsen.
Skiltene skal være udført  

 af holdbart materiale, og skal være solidt opsat.
Teksten på  

 instruktionsskilt eller advarselsskilt skal indeholde oplysninger om den  

 pågældende dørs lukketid.
 NYE SKIBE I KLASSE B, C OG D MED EN LÆNGDE  

 PÅ 24 M OG DEROVER:
 .7.5	Elektrisk udstyr og elektriske komponenter til  

 vandtætte døre skal så vidt muligt være placeret  

 over skotdækket og uden for områder og rum, som er forbundet med  

 særlig fare.
 .7.6	Afskærmningen af elektriske komponenter, der  

 kun kan være placeret under skotdækket, skal beskytte effektivt  

 mod vandindtrængen.
.7.7	Strøm, kontrol-, indikations- og  

 alarmkredsløb skal være beskyttet mod svigt, således at  

 svigt i kredsløbet til én dør ikke forårsager  

 svigt i et andet dørkredsløb.
Kortslutning eller andre fejl i  

 en dørs alarm- og indikatorkredsløb må ikke  

 medføre, at den pågældende dørs maskinelle  

 betjening sættes ud af funktion.
Der skal forefindes midler til at  

 forhindre, at indtrængen af vand i elektrisk udstyr, der er placeret  

 under skotdækket, bevirker, at døren går op.
 .7.8	Et enkelt tilfælde af svigt i maskinelt  

 betjenings- eller manøvresystem til en maskinelt betjent vandtæt  

 skydedør må ikke bevirke, at en lukket dør går op.  

 Strømforsyningen skal løbende overvåges ved et punkt i  

 strømkredsen, der er så tæt som praktisk muligt på  

 de motorer, der er foreskrevet i punkt 13.7.3. Afbrydelse af  

 strømforsyningen skal udløse en akustisk og optisk alarm  

 på den centrale manøvreplads på kommandobroen.
.8.1	Den centrale manøvreplads på  

 kommandobroen skal være forsynet med en »hovedstatusvælger« med  

 to betjeningsstatusvalg, nemlig »lokal betjening«, som betyder, at alle  

 døre kan åbnes og lukkes lokalt efter brug, uden at de lukkes  

 automatisk, samt »døre lukket«, hvormed alle åbne døre  

 lukkes automatisk.
Ved indstillingen »døre lukket« skal det være  

 muligt lokalt at åbne dørene, som automatisk skal lukke igen ved  

 deaktivering af den lokale betjeningsmekanisme.
Hovedstatusvælgeren  

 skal normalt stå på »lokal betjening«. »Døre lukket«  

 anvendes udelukkende i nødsituationer eller under  

 afprøvning.
.8.2	Den centrale manøvreplads på  

 kommandobroen skal være forsynet med et diagram med angivelse af, hvor  

 hver enkelt dør er placeret, og med lysindikatorer, der viser, om den  

 enkelte dør er åben eller lukket.
Rødt lys skal betyde,  

 at en dør er helt åben, og grønt lys, at den er helt  

 lukket.
Når en dør lukkes ved fjernbetjening, skal  

 mellemstillingen angives ved blinkende rødt lys.
For hver enkelt  

 dør skal indikatorkredsløbet være uafhængigt af  

 styrekredsløbet.
 .8.3	Det må ikke være muligt at åbne  

 døre ved fjernbetjening fra den centrale  

 manøvreplads.
 NYE SKIBE I KLASSE B, C OG D OG EKSISTERENDE SKIBE I  

 KLASSE B:
.9.1	Alle vandtætte døre skal holdes  

 lukket under sejladsen bortset fra, at de må åbnes under  

 sejladsen som anført i punkt 13.9.2 og 13.9.3. Vandtætte  

 døre med en bredde på over 1,2 m, som er tilladt efter  

 bestemmelserne i punkt 13.11, må kun åbnes under de  

 omstændigheder, der er opregnet i nævnte punkt.
Døre, der  

 åbnes efter disse bestemmelser, skal være klar til at kunne  

 lukkes øjeblikkeligt.
.9.2	En vandtæt dør må åbnes  

 under sejlads af hensyn til passagerers eller besætningsmedlemmers  

 passage eller, når arbejde i dørens umiddelbare nærhed  

 kræver, at den åbnes.
Døren skal lukkes straks efter  

 passagen gennem døren eller, når det arbejde, der krævede,  

 at den var åben, er afsluttet.
.9.3	Nogle vandtætte døre kan tillades at  

 stå åbne under sejlads, men kun hvis det anses for absolut  

 nødvendigt, dvs. at det er afgørende for sikker og effektiv  

 drift af skibets maskineri, eller for passagerernes normalt uhindrede adgang  

 til hele passagerområdet.
Afgørelsen træffes af  

 Søfartsstyrelsen efter omhyggelig afvejning af virkningerne for  

 skibets drift og overlevelsesevne.
Tilladelse til en sådan  

 åbenstående vandtæt dør skal tydeligt angives i  

 skibets stabilitetsinformation, og døren skal altid være klar  

 til at kunne lukkes øjeblikkeligt.
 NYE SKIBE I KLASSE B, C OG D:
.10.1	Vandtætte døre af  

 tilfredsstillende konstruktion kan anbringes i vandtætte skotter, der  

 adskiller lastførende mellemdæksrum, hvis  

 Søfartsstyrelsen finder det godtgjort, at sådanne døre er  

 nødvendige.
Disse døre kan være hængslede  

 døre, rulledøre eller skydedøre, men behøver ikke  

 at være fjernstyrede.
De skal anbringes så højt og  

 så langt fra yderklædningen som praktisk muligt, dog må de  

 lodrette kanter, der vender mod skibssiden, i intet tilfælde være  

 anbragt i en afstand fra yderklædningen, der er mindre end 1/5 af  

 skibets bredde; denne afstand måles vinkelret på skibets  

 diametralplan i højde med den dybeste inddelingslastelinje.
.10.2	Disse døre skal lukkes, før rejsen  

 påbegyndes, og skal holdes lukket under sejladsen; tidspunkterne for  

 åbning af disse døre i havn og lukning af dem før  

 afsejling skal indføres i skibsdagbogen.
Hvis der er adgang til  

 dørene under sejladsen, skal de være udstyret med en anordning,  

 der forhindrer, at de åbnes af uvedkommende.
Når der  

 påtænkes anbringelse af sådanne døre, skal  

 Søfartsstyrelsen være særlig opmærksom på  

 deres antal og nærmere placering.
.11	Anvendelse af aftagelige plader i skotter er kun  

 tilladt i maskinrum.
Sådanne plader skal altid være på  

 plads, før skibet forlader havnen, og må ikke fjernes under  

 sejladsen, medmindre det efter skibsførerens vurdering er tvingende  

 nødvendigt.
Søfartsstyrelsen kan højst tillade, at  

 én maskinelt betjent vandtæt skydedør i hvert  

 hovedtværskibsskot, hvis bredde er større end det i punkt  

 13.7.1.2 anførte, erstatter en sådan plade, forudsat at disse  

 døre er lukket, før skibet forlader havnen, og ikke åbnes  

 under sejladsen, medmindre det efter skibsførerens vurdering er  

 tvingende nødvendigt.
Sådanne døre behøver ikke at  

 opfylde kravene i punkt 13.7.1.4 om fuldstændig lukning ved  

 håndkraft inden for højst 90 sekunder.
Tidspunkterne for  

 åbning og lukning af disse døre, såvel til søs som  

 i havn, skal indføres i skibsdagbogen.
Regel  

 14	Skibe, der befordrer lastbiler med ledsagende personale  

 (R 16) NYE SKIBE I KLASSE B, C OG D OG EKSISTERENDE SKIBE I  

 KLASSE B:
 .1	Denne regel finder anvendelse på  

 passagerskibe, der er konstrueret eller indrettet til befordring af lastbiler  

 med ledsagende personale.
.2	Hvis det samlede antal passagerer i et sådant  

 skib, iberegnet det personale, der ledsager bilerne, ikke overstiger  

 N = 12 + A/25, hvor A = det samlede dæksareal  

 (m2 ) af rum bestemt til anbringelse  

 af lastbiler, og hvor den frie højde ved det sted, hvor de er anbragt,  

 og ved indgangen til de pågældende rum er mindst 4 m, finder  

 bestemmelserne i regel 13, punkt 10, om vandtætte døre  

 anvendelse, dog således at dørene kan anbringes i enhver  

 højde i vandtætte skotter, der adskiller lastrum.
Endvidere  

 kræves der indikatorer på kommandobroen, som automatisk viser,  

 når hver enkelt dør er lukket og alle dørholdere  

 sikret.
 .3	Ved anvendelse af bestemmelserne i dette kapitel  

 på et sådant skib, skal N betragtes som maksimum for det antal  

 passagerer, som skibet kan godkendes til i henhold til denne regel.
Regel  

 15	Åbninger i yderklædningen under nedsænkningslinjen  

 (R 17) NYE SKIBE I KLASSE B, C OG D OG EKSISTERENDE SKIBE I  

 KLASSE B:
 .1	Antallet af åbninger i  

 yderklædningen skal begrænses til det mindst mulige under  

 hensyntagen til skibets konstruktion og normale drift.
 .2.1	De midler, der benyttes til lukning af  

 åbninger i yderklædningen, skal være anbragt og virke  

 på en måde, der svarer til deres påtænkte anvendelse  

 og det sted, hvor de er anbragt.
 .2.2	Der må ikke anbringes noget koøje  

 på et sådant sted, at dets underkant ligger under en linje  

 trukket parallelt med skotdækket i borde og med det laveste punkt ved  

 2,5 % af skibets bredde over den dybeste inddelingslastelinje eller  

 500 mm, hvis dette er højere, jf. dog kravene i den  

 gældende internationale konvention om lastelinjer.
 .2.3	Alle koøjer, hvis underkant ligger under  

 nedsænkningslinjen skal være således konstrueret, at ingen  

 kan åbne dem uden tilladelse fra skibsføreren.
 .
 .2.5	Koøjer med dertil hørende  

 stormklapper, som ikke er tilgængelige under sejladsen, skal være  

 lukket og sikret, før skibet forlader havn.
 .3	Antallet af spygatter, sanitærafløb og  

 andre lignende åbninger i yderklædningen skal begrænses til  

 det mindst mulige, enten ved at lade hver afgangsåbning betjene  

 så mange rørinstallationer som muligt eller på anden  

 tilfredsstillende måde.
 .4	Alle tilgangs- og afgangsåbninger i  

 yderklædningen skal være forsynet med effektive og  

 tilgængelige anordninger, således at tilfældig  

 indtrængen af vand i skibet forhindres.
.4.1	Under iagttagelse af kravene i den gældende  

 internationale konvention om lastelinjer, og medmindre andet er bestemt i  

 punkt 15.5, skal hver enkelt afgangsåbning, der er ført gennem  

 yderklædningen fra rum under nedsænkningslinjen, være  

 forsynet enten med en automatisk virkende kontraventil, der er forsynet med  

 en sikker lukkemekanisme, der kan betjenes fra et sted over skotdækket,  

 eller med to automatisk virkende kontraventiler uden en sådan  

 lukkemekanisme, idet den øverste af disse ventiler skal være  

 anbragt over den dybeste inddelingslastelinje, således at den altid er  

 tilgængelig for undersøgelse under skibets sædvanlige  

 drift.
Hvor en ventil med lukkemekanisme er anbragt, skal stedet over  

 skotdækket, hvorfra den kan betjenes, altid være let  

 tilgængeligt, og der skal findes midler, der viser, om ventilen er  

 åben eller lukket.
 .4.2	For afgangsåbninger, der er ført  

 gennem yderklædningen fra rum over nedsænkningslinjen,  

 gælder kravene i den gældende internationale konvention om  

 lastelinjer.
.5	Hoved- og hjælpesøforbindelser og  

 afgangsåbninger med forbindelse til maskineriet skal forsynes med let  

 tilgængelige ventiler mellem rørene og yderklædningen  

 eller mellem rørene og opbyggede kasser anbragt på  

 yderklædningen.
Ventilerne kan være lokalt betjent og skal  

 være forsynet med indikatorer, der viser, om de er åbne eller  

 lukkede.
 NYE SKIBE I KLASSE B, C OG D:
.5.1	Søforbindelsernes håndhjul eller  

 håndtag skal være let tilgængelige for betjening.
Alle  

 ventiler, der anvendes som søforbindelser, skal lukke for en  

 højregående bevægelse af deres håndhjul.
.5.2	Afgangshane eller -ventil på skibsside for  

 udblæsningsvand fra kedler skal være anbragt på et let  

 tilgængeligt sted og ikke under dørkplader.
Hane eller ventil  

 skal være således indrettet, at man let kan se, om den er  

 åben eller lukket.
Haner skal være forsynet med  

 sikkerhedsskærm, der er således indrettet, at nøglen ikke  

 kan løftes af, når hanen er åben.
 .5.3	Alle ventiler og haner i rørsystemer  

 såsom lænse- og ballastsystemer, brændsels- og  

 smøreoliesystemer, brandsluknings- og spulesystemer,  

 kølevandssystemer og sanitære systemer mv. skal være  

 tydeligt mærket med deres funktioner.
.5.4	Andre afløbsrør skal, såfremt  

 de udmunder under dybeste inddelingslastelinje, være forsynet med  

 tilsvarende afspærringsmidler på skibssiden; udmunder de over  

 dybeste inddelingslastelinje, skal de være forsynet med en almindelig  

 stormventil.
I begge tilfælde kan ventilerne undlades, såfremt  

 der benyttes rør af samme tykkelse som klædningen, idet direkte  

 afløb fra klosetter, håndvaske samt gulvafløb fra  

 vaskerum o.l. altid skal være forsynet med stormklap eller på  

 anden måde være sikret mod vandslag.
Godstykkelsen i  

 sådanne rør behøver dog ikke at være over  

 14 mm.
 .5.5	Hvor en ventil med direkte lukkemekanisme er  

 anbragt, skal stedet, hvorfra den kan betjenes, altid være let  

 tilgængeligt, og der skal findes midler, der viser, om ventilen er  

 åben eller lukket.
 .5.6	Når ventiler med direkte lukkemekanisme er  

 anbragt i maskinrum, er det tilstrækkeligt, at de kan betjenes fra det  

 sted, hvor de er anbragt, forudsat at stedet er let tilgængeligt under  

 alle forhold.
 NYE SKIBE I KLASSE B, C OG D OG EKSISTERENDE SKIBE I  

 KLASSE B:
.6	Alle fittings i yderklædningen og  

 ventiler, der er foreskrevet i denne regel, skal være af stål,  

 bronze eller andet godkendt sejt materiale.
Almindeligt støbejern  

 eller lignende materialer må ikke anvendes.
 Alle rør, der er omhandlet i denne regel, skal  

 være af stål eller andet tilsvarende materiale, som  

 Søfartsstyrelsen finder tilfredsstillende.
.7	Landgangs- og lastporte, der er anbragt under  

 nedsænkningslinjen, skal være af fornøden styrke.
De skal  

 være effektivt lukket og sikret vandtæt, før skibet  

 forlader havn, og holdes lukket under sejladsen.
 .8	Disse porte må i intet tilfælde  

 være anbragt således, at de har deres laveste punkt under den  

 dybeste inddelingslastelinje.
Regel  

 16	Passagerskibes vandtæthed over nedsænkningslinjen  

 (R 20) NYE SKIBE I KLASSE B, C OG D OG EKSISTERENDE SKIBE I  

 KLASSE B:
.1	Der skal træffes alle rimelige og praktisk  

 gennemførlige foranstaltninger til at begrænse indtrængen  

 og udbredelse af vand over skotdækket.
Sådanne foranstaltninger  

 kan omfatte delskotter og pladespanter.
Når der er anbragt  

 vandtætte delskotter og pladespanter på skotdækket over  

 eller i umiddelbar nærhed af hovedinddelingsskotter, skal de være  

 vandtæt forbundet med yderklædningen og skotdækket for at  

 begrænse vandstrømmen langs dækket, når det  

 beskadigede skib har slagside.
Såfremt det vandtætte delskot ikke  

 er anbragt i linje med skottet nedenunder, skal det mellemliggende  

 skotdæk gøres effektivt vandtæt.
.2	Skotdækket eller et dæk over dette skal  

 være vejrtæt.
Alle åbninger i det udsatte vejrdæk  

 skal have karme af rigelig højde og styrke og skal forsynes med  

 effektive midler til hurtigt at lukke dem vejrtæt.
Lænseporte,  

 åbne gelændere og spygatter skal anbringes i fornødent  

 omfang med henblik på hurtig lænsning af det åbne dæk  

 under alle vejrforhold.
.3	I eksisterende klasse B-skibe skal luftrør,  

 der udmunder inden for overbygningen, have åbningen mindst 1 m  

 over vandlinjen, når skibet krænger til en vinkel på 15°,  

 eller den største krængningsvinkel under mellemstadier af  

 fyldning som bestemt ved direkte beregning, alt efter hvilken af disse  

 vinkler der er størst.
Det kan tillige tillades, at luftrør fra  

 andre tanke end olietanke munder ud gennem overbygningens side.  

 Bestemmelserne i dette punkt indskrænker ikke anvendelsen af  

 bestemmelserne i den gældende internationale konvention om  

 lastelinjer.
 .4	Koøjer, landgangsporte, lastporte og andre  

 midler til lukning af åbninger i yderklædningen over  

 nedsænkningslinjen skal være af tilfredsstillende konstruktion og  

 udførelse og af tilstrækkelig styrke under hensyntagen til de  

 rum, i hvilke de er anbragt, og til deres placering i forhold til den dybeste  

 inddelingslastelinje.
 .5	Solide, indvendige stormklapper anbragt  

 således, at de let og effektivt kan lukkes og sikres vandtæt,  

 skal forefindes ved alle koøjer i rum under det første  

 dæk over skotdækket.
Regel  

 17	Lukning af lastporte (R 20-1) NYE SKIBE I KLASSE B, C OG D OG EKSISTERENDE SKIBE I  

 KLASSE B:
 .1	Følgende porte, der er beliggende over  

 nedsænkningslinjen, skal være lukket og sikret, før skibet  

 påbegynder en rejse, og skal forblive lukket og sikret, indtil skibet  

 ankommer til næste anløbsplads:
 .1	Lastporte i yderklædningen eller lukkede  

 overbygningers begrænsninger.
 .2	Bovporte anbragt på steder som angivet i punkt  

 17.1.1.
 .3	Lastporte i kollisionsskottet.
 .4	Vejrtætte ramper, som udgør en  

 alternativ lukning i forhold til de porte, der er defineret i punkt  

 17.1.1-17.1.3.
En port, der ikke kan åbnes eller lukkes, mens  

 skibet befinder sig ved anløbspladsen, kan åbnes eller holdes  

 åben, mens skibet nærmer sig eller fjerner sig fra  

 anløbspladsen, men kun i det omfang, det er nødvendigt for at  

 døren umiddelbart kan betjenes.
I alle tilfælde skal den  

 indvendige bovport holdes lukket.
 .2	Uanset bestemmelserne i punkt 17.1.1 og 17.1.4 kan  

 Søfartsstyrelsen give tilladelse til, at bestemte porte må  

 åbnes, hvis skibsføreren skønner, at det er  

 nødvendigt for skibets drift eller for ind- og udskibning af  

 passagererne, når skibet er sikkert forankret, og forudsat at skibets  

 sikkerhed ikke derved forringes.
 .3	Skibsføreren skal sørge for, at der  

 anvendes et effektivt overvågnings- og rapporteringssystem  

 vedrørende lukning og åbning af de porte, som er omhandlet i  

 punkt 17.1.
 .4	Skibsføreren skal før rejsens  

 påbegyndelse sikre, at det som krævet i regel 22 indføres  

 i skibsdagbogen, hvornår de i punkt 17.1 omhandlede porte blev lukket  

 sidst, og hvornår bestemte porte blev åbnet i overensstemmelse  

 med punkt 17.2.
Regel 17-1	Vandtæthed  

 mellem ro-ro-dækket (skotdækket) og underliggende rum (R  

 20-2) NYE RO-RO-PASSAGERSKIBE I KLASSE B, C OG D:
 .1.1	Med forbehold for bestemmelserne i punkt  

 17-1.1.2 og 17-1.1.3 skal det laveste punkt i alle adgangsveje, der  

 fører til rum under skotdækket, befinde sig mindst 2,5 meter  

 over skotdækket.
 .1.2	Hvis der ad køretøjsramper er adgang  

 til rum under skotdækket, skal åbningerne deri kunne lukkes  

 vejrtæt, så indtrængen af vand forhindres, med alarm og  

 visning på kommandobroen.
 .1.3	Søfartsstyrelsen kan tillade, at der  

 anbringes særlige adgangsveje til rum under skotdækket, forudsat  

 at de er absolut nødvendige for skibets drift, f.eks. flytning af  

 maskineri eller stores, og at de er vandtætte og har alarm og visning  

 på kommandobroen.
 .1.4	Adgangsvejene i punkt 17-1.1.2 og 17-1.1.3 skal  

 lukkes, inden skibet forlader anløbspladsen, og holdes lukket, indtil  

 skibet ankommer til næste anløbsplads.
 .1.5	Skibsføreren skal sørge for, at der  

 anvendes et effektivt overvågnings- og rapporteringssystem  

 vedrørende lukning og åbning af adgangsvejene i punkt 17-1.1.2  

 og 17-1.1.3.
 .1.6	Skibsføreren skal, før skibet  

 forlader anløbspladsen sikre, at det som krævet i regel  

 II-1/B/22 indføres i skibsdagbogen, hvornår de i punkt 17-1.1.2  

 og 17-1.1.3 omhandlede adgangsveje blev lukket sidst.
 .1.7	Nye ro-ro passagerskibe i klasse C og D kan i  

 stedet for at opfylde bestemmelserne i punkt 17-1.1.1 til 17-1.1.6 opfylde  

 bestemmelserne i punkt 17-1.2.1 til 17-1.2.4, forudsat at højden af  

 karme og tærskler er mindst 600 mm på åbne ro-ro dæk  

 og mindst 380 mm på lukkede ro-ro dæk.
 EKSISTERENDE RO-RO-PASSAGERSKIBE I KLASSE B:
 .2.1	Alle adgangsveje fra ro-ro-dækket, der  

 fører til rum under skotdækket, skal være udført  

 vejrtæt, og der skal på kommandobroen være midler, som  

 viser, om adgangsvejene er lukkede eller åbne.
 .2.2	Alle sådanne adgangsveje skal lukkes, inden  

 skibet forlader anløbspladsen, og holdes lukket, indtil skibet  

 ankommer til næste anløbsplads.
 .2.3	Uanset kravene i punkt 17-1.2.2 kan  

 Søfartsstyrelsen tillade, at nogle adgangsveje åbnes under  

 rejsen, dog kun så længe, at gennemgang er mulig, eller hvis det  

 er absolut nødvendigt for skibets drift.
 .2.4	Kravene i punkt 17-1.2.1 bliver gældende  

 senest på datoen for første periodiske syn efter datoen i  

 direktivets artikel 14, stk. 1.
Regel  

 17-2	Adgang til ro-ro-dæk (R 20-3) ALLE RO-RO-PASSAGERSKIBE:
 Skibsføreren eller den bemyndigede officer skal  

 påse, at ingen passagerer tillades adgang til et indskottet  

 ro-ro-dæk under sejladsen, uden udtrykkelig tilladelse fra  

 skibsføreren eller den bemyndigede officer.
Regel 17-3	Lukning af skotter på  

 ro-ro-dækket (R 20-4) NYE SKIBE I KLASSE B, C OG D OG EKSISTERENDE  

 RO-RO-PASSAGERSKIBE I KLASSE B:
 .1	Alle langskibs og tværskibs skotter, der  

 regnes som medvirkende til at tilbageholde ophobet søvand på  

 ro-ro-dækket, skal være på plads og sikret, inden skibet  

 forlader anløbspladsen, og forblive der, indtil skibet er ankommet til  

 næste anløbsplads.
 .2	Uanset kravene i punkt 17-3.1 kan  

 Søfartsstyrelsen tillade, at visse adgangsveje i sådanne skotter  

 kan åbnes under rejsen, dog kun så længe, at gennemgang er  

 mulig, eller hvis det er absolut nødvendigt for skibets  

 drift.
Regel  

 18	Stabilitetsoplysninger (R 22) NYE SKIBE I KLASSE B, C OG D OG EKSISTERENDE SKIBE I  

 KLASSE B:
.1	Ethvert passagerskib skal, når det er  

 færdigbygget, underkastes en krængningsprøve og dets  

 stabilitetsgrundlag bestemmes.
Skibsføreren skal forsynes med  

 sådanne oplysninger godkendt af Søfartsstyrelsen, som  

 måtte være nødvendige for at sætte ham i stand til  

 på en hurtig og enkel måde at få nøjagtig vejledning  

 om skibets stabilitet under forskellige driftsforhold.
.2	Hvis der i et skib foretages forandringer, som i  

 væsentlig grad får indflydelse på de  

 stabilitetsoplysninger, skibsføreren er forsynet med, skal der  

 tilvejebringes korrigerede oplysninger om stabiliteten.
Skibet skal, om  

 nødvendigt, underkastes en ny krængningsprøve.
 .3	Med mellemrum på højst fem år  

 skal der foretages en letvægtsopgørelse for at kontrollere, om  

 der er sket ændringer i skibets letvægt og langskibs tyngdepunkt.  

 Skibet skal altid underkastes en ny krængningsprøve, når  

 der ved sammenligning med de godkendte stabilitetsoplysninger konstateres  

 eller forventes en afvigelse af skibets letvægt på mere end 2%  

 eller en afvigelse af langskibs tyngdepunktet på over 1% af skibets  

 længde.
 .4	Søfartsstyrelsen kan tillade, at  

 krængningsprøve for et bestemt skib undlades, når der  

 foreligger stabilitetsoplysninger fra en krængningsprøve  

 foretaget med et søsterskib, og det godtgøres over for  

 Søfartsstyrelsen, at pålidelige stabilitetsoplysninger for det  

 undtagne skib kan udledes af disse oplysninger.
Regel  

 19	Havarikontrolplaner (R 23) NYE SKIBE I KLASSE B, C OG D OG EKSISTERENDE SKIBE I  

 KLASSE B:
Til vejledning for den vagthavende officer skal der  

 til stadighed være anbragt planer, der for hvert dæk og lastrum  

 tydeligt viser de vandtætte rums begrænsninger, åbningerne  

 deri med lukkemidlerne og placeringen af eventuelle betjeningsorganer dertil  

 samt foranstaltningerne til udligning af enhver slagside, der skyldes  

 vandfyldning.
Der skal desuden til brug for skibsofficererne findes  

 hæfter indeholdende førnævnte oplysninger.
Regel 20	Integritet af skrog  

 og overbygning, lækforebyggelse og kontrol (R 23-2) ALLE RO-RO-PASSAGERSKIBE:
 Denne regel gælder for alle ro-ro-passagerskibe,  

 dog således at punkt 20.2 først bliver gældende for  

 eksisterende skibe på datoen for første periodiske syn efter  

 datoen i direktivets artikel 14, stk. 1.
.1	Der skal på kommandobroen forefindes  

 indikatorer for alle porte i skibssiden, luger og andre lukkeanordninger, som  

   hvis de blev efterladt åbne eller ikke tilstrækkeligt sikrede  

 kunne medføre vandfyldning af speciallastrum eller ro-ro-lastrum.  

 Indikatorsystemet skal konstrueres efter fejlsikringsprincippet, og det skal  

 ved optisk alarm vise, når en port ikke er helt lukket, og når en  

 af fastgørelsesanordningerne ikke er på plads og helt  

 låst, og ved akustisk alarm vise, når en sådan port eller  

 et sådant lukkemiddel går op eller dens/dets  

 fastgørelsesanordninger ikke længere er sikret.
Indikatorpanelet  

 på kommandobroen skal være forsynet med en  

 hovedstatusvælger for »havn/sørejse«, der er således  

 udformet, at der gives akustisk alarm på kommandobroen, hvis skibet  

 forlader havn, mens bovport, en indvendig port, agterrampe eller en anden  

 port i skibssiden ikke er lukket eller en lukkeanordning ikke er i korrekt  

 position.
Indikatorsystemets strømforsyning skal være  

 uafhængig af strømforsyningen til åbning/lukning og  

 sikring af portene.
Indikatorsystemer, der er monteret om bord på  

 eksisterende skibe og godkendt af Søfartsstyrelsen, behøver  

 ikke at udskiftes.
 .2	Der skal installeres tv-overvågning og et  

 system til overvågning af vandindtrængning, som på  

 kommandobroen og maskinkontrolsted angiver enhver lækage gennem ydre og  

 indre bovporte, hækporte eller andre porte i skibssiden, som kan  

 medføre vandfyldning af speciallastrum eller ro-ro-lastrum.
 .3	Speciallastrum og ro-ro-lastrum skal hele tiden  

 afpatruljeres eller overvåges effektivt, f.eks. ved  

 tv-overvågning, således at man under sejladsen kan konstatere, om  

 køretøjer har flyttet sig i dårligt vejr, og om der  

 færdes uvedkommende passagerer.
 .4	Dokumenterede procedurer for lukning og sikring af  

 alle porte i skibssiden, lastporte og andre lukkeanordninger, som   hvis de  

 blev efterladt åbne eller ikke tilstrækkeligt sikrede   kunne  

 medføre vandfyldning af speciallastrum eller ro-ro-lastrum, skal  

 opbevares om bord og slås op et passende sted.
Regel  

 21	Mærkning, periodisk betjening og eftersyn af vandtætte  

 døre m.v. (R 24) NYE SKIBE I KLASSE B, C OG D OG EKSISTERENDE SKIBE I  

 KLASSE B:
 .1	Der skal ugentligt afholdes øvelser med  

 betjening af vandtætte døre, koøjer, ventiler og  

 lukkemidler for spygatter.
 .2	Der skal foretages en daglig prøve af alle  

 vandtætte døre i hovedtværskibsskotterne, når de  

 benyttes i søen.
 .3	Vandtætte døre med alle dertil  

 hørende mekanismer og indikatorer, alle ventiler, der skal være  

 lukket for at gøre et rum vandtæt, og alle ventiler, hvis  

 betjening er nødvendig af hensyn til kontrollen med krydsfyldning i  

 tilfælde af havari, skal regelmæssigt inspiceres under rejsen,  

 mindst én gang ugentligt.
 .4	Sådanne ventiler, døre og mekanismer  

 skal være mærket på en sådan måde, at de kan  

 betjenes rigtigt, så den størst mulige sikkerhed  

 opnås.
Regel 22	Indførsler i skibsdagbog (R  

 25) NYE SKIBE I KLASSE B, C OG D OG EKSISTERENDE SKIBE  

 I KLASSE B:
.1	Hængslede døre,  

 aftagelige plader, koøjer, landgangsporte, lastporte og andre  

 åbninger, der ifølge disse forskrifter skal holdes lukket under  

 rejsen, skal lukkes, inden skibet forlader havn.
Tidspunkter for lukning og  

 åbning (hvis åbning er tilladt efter forskrifterne) skal  

 indføres i skibsdagbogen.
 .2	Alle øvelser og eftersyn, der er foreskrevet  

 i regel 21, skal indføres i skibsdagbogen med detaljeret  

 angivelse af eventuelt konstaterede mangler.
Regel  

 23	Hejsbare platforme og ramper til biler NYE SKIBE I KLASSE A, B, C OG D OG EKSISTERENDE SKIBE I  

 KLASSE A OG B:
 På skibe, som er udstyret med  

 hængedæk til befordring af personbiler, skal konstruktion,  

 installation og betjening udføres i overensstemmelse med de regler,  

 som er fastsat af Søfartsstyrelsen:
.1	Med  

 hensyn til konstruktionen skal en anerkendt organisations relevante regler  

 finde anvendelse.  Afhængig af arrangementet af ophængnings-  

 og hejsesystemer kan Søfartsstyrelsen kræve dokumentation af  

 udmattelseslevetid af vitale konstruktionsdetaljer.
Ramper og  

 hængedæk skal udføres af ikke brændbare materialer,  

 eventuelle overfladebelægninger skal have lav flammespredningsevne.
.2	Den frie ende af hver rampe skal forsynes med  

 automatisk virkende faldsikring, der skal sikre rampen ved wirebrud eller  

 hydrauliksvigt i hovedsystemet.
Faldsikringer kan dog erstattes af et dobbelt  

 wiresystem eller andet ligeværdigt arrangement.
 .3	Der skal anvendes en sikkerhedsfaktor på 6 i  

 forhold til brudbelastningen på de anvendte komponenter i  

 hejsesystemet.
 .4	Der skal i forbindelse med det hydrauliske  

 anlæg til manøvrering af ramper og platforme installeres  

 automatisk virkende rørbrudsventiler.
.5.1	Den frie ende af hver rampe skal forsynes med et  

 automatisk virkende autoværn, der slår op, så snart  

 ramperne hæves fra dækket.
Autoværnets højde skal  

 være 200 mm.
 .5.2	De sider af ramper og platforme, der vender  

 væk fra hussider eller lignende, skal forsynes med autoværn af en  

 højde på mindst 200 mm.
 .6.1	Ovenover hver ende på hver rampe  

 opsættes et illumineret advarselsskilt med følgende tekst:
FÆRDSEL PÅ RAMPEN FORBUDT   FORBLIV I  

 BILEN .6.2	Skiltet, som skal være synligt for  

 føreren og passagererne i bilerne, der parkeres på rampen, skal  

 kunne tændes og slukkes manuelt, samt være forsynet med  

 automatik, så det altid er tændt, når rampen  

 manøvreres.
Skiltet skal tændes forinden til- og  

 frakørsel.
 .6.3	Skiltet må først slukkes, når  

 rampen er sikret i vandret stilling.
.6.4	Endvidere skal der ved manøvrepultene  

 opsættes skilte med følgende tekst: »Før  

 manøvrering af ramperne skal det påses, at der ikke befinder sig  

 personer på ramperne uden for bilerne.« .7	Platforme og ramper skal kunne sikres i stuvet  

 position og ramperne både i vandret arbejdsposition og i stuvet  

 position.
Platforme og ramper må ikke hænge permanent i  

 løftesystemet.
.8	Nødvendige gelændere og  

 afskærmninger skal anbringes og udføres forskriftsmæssigt.  

 Gelænderet skal i princippet svare til lasteliniekonventionens krav til  

 gelænder eller rækværk.
Det kræves ikke, at  

 gelænderet udføres med lodrette stænger.
 .9.1	Adgangsdøre til platforme og ramper skal  

 sikres mod at kunne åbnes, når disse er i øverste  

 stilling.
 .9.2	Hvor adgangsdøre til dæk er placeret  

 under ramper, skal disse ligeledes sikres mod at kunne åbnes, når  

 ramperne manøvreres.
 .9.3 	Opkørselsramper til platformdæk  

 må ikke kunne blokere de godkendte flugtveje.
.10.1	Platforme og ramper skal prøvebelastes  

 under overværelse af Søfartsstyrelsen eller et af de anerkendte  

 klasseselskaber ved anvendelse af følgende prøvebelastninger:  

 125% af arbejdsbelastningen, hvis denne er indtil 20 t, 5 t +  

 arbejdsbelastningen, hvis denne er mellem 20 og 50 t, 110% af  

 arbejdsbelastningen, hvis denne er 50 t og derover.
Platforme  

 prøvebelastes med ovennævnte belastninger, hvis den ene eller  

 begge kanter hænger i stag eller wirer.
Hvis platformen i begge kanter  

 hviler på faste konsoller, foretages der ikke prøvebelastning,  

 men hele den bærende konstruktion inspiceres.
 .10.2	Ramper prøvebelastes statisk  

 (understøttet i den bevægelige ende) med ovennævnte  

 prøvebelastning.
 .11	Det hydrauliske system skal trykprøves med  

 1,5 gange det maksimale arbejdstryk, dog højst 7 N/mm2 over  

 arbejdstrykket.
.12	Faldsikringer afprøves ikke med belastet  

 rampe, men der udføres en simuleret udløsning af faldsikringen  

 med rampen hvilende på bukke eller lignende.
Hvor der i stedet for  

 faldsikring er monteret dobbelt wiresystem, skal ramperne  

 prøvebelastes i vandret stilling med ovennævnte  

 prøvebelastning.
 .13	Der skal ved anvendelse af rampers og platformes  

 løfteanordning foretages belastningsprøve af hver platform og  

 rampe under bevægelse fra arbejdsstilling til hvilestilling, eller  

 så tæt mod denne som muligt med en prøvebelastning  

 på 25% af platformens resp. rampens egenvægt.
 .14	Efter afsluttende prøver skal der  

 foretages en grundig undersøgelse af konstruktionen, og såfremt  

 nogen del af denne viser en i sikkerhedsmæssig henseende  

 betænkelig formforandring, revnedannelse eller anden beskadigelse, skal  

 skaden udbedres og ny afprøvning kan kræves efter  

 Søfartsstyrelsens anvisning i det enkelte tilfælde.
 .15.1	Hvert år skal der foretages en  

 fuldstændig undersøgelse af platforme, ramper og  

 løfteanordninger, herunder afprøvning af faldsikringer, jf.  

 punkt 23.12.
 .15.2	Såfremt faldsikringen er af en sådan  

 type eller konstruktion, at en afprøvning ikke kan arrangeres, skal  

 alle komponenter i systemet funktionsprøves og udskiftes om  

 nødvendigt.
 .15.3	Hvert andet år skal der tillige afholdes  

 belastningsprøver, jf. punkt 23.10, 23.13 og 23.14.
 .15.4	For ramper og platforme, der kun  

 manøvreres, når der ikke er personer på disse, skal  

 belastningsprøverne, jf. punkt 23.10, 23.13 og 23.14, afholdes hvert  

 fjerde år.
 .15.5	Funktionsprøver og udskiftninger skal  

 indføres i tilsynsbogen.
Regel  

 24	Rækværk NYE SKIBE I KLASSE A, B, C OG D BYGGET DEN 1. JANUAR  

 2003 ELLER SENERE:
 .1	De dæk, hvor passagererne tillades adgang,  

 og hvor skanseklædning af fornøden højde ikke forefindes,  

 skal være forsynet med rækværk, der har en højde af  

 mindst 1100 mm målt fra dækket og er således konstrueret og  

 udført, at passagerer forhindres i at klatre op på det og  

 uforvarende falde over bord fra dækket.
 NYE SKIBE I KLASSE A, B, C OG D OG EKSISTERENDE SKIBE I  

 KLASSE A OG B:
 .2	De dæk, hvor passagererne  

 tillades adgang, og hvor skanseklædning af fornøden højde  

 ikke forefindes, skal være forsynet med rækværk, der  

 opfylder følgende retningslinjer:
 .2.1	Rækværkets totale højde skal  

 være mindst 1000 mm målt fra dækket.
 .2.2	Rækværket skal konstrueres med  

 lodrette stænger, der kun er forbundet til en øvre og en nedre  

 vandret stang, evt. stringer- eller gardinplade.
 .2.3	Afstanden mellem de i punkt 24.2.2 nævnte  

 øvre og nedre vandrette stænger/stringer- eller gardinplader  

 må ikke være mindre end 800 mm.
 .2.4	Åbningen under den i punkt 24.2.2  

 nævnte nedre vandrette stang må ikke oversige 120 mm.
 .2.5	Lysningen mellem de lodrette stænger  

 må ikke overstige 120 mm og afstanden mellem sceptre må ikke  

 overstige 1,5 m.
 .3	Udvendige trapper, afsatser o.l. skal forsynes med  

 rækværk af tilsvarende konstruktion.
 .4	De dæk, der er effektivt afspærrede  

 for passagerers ophold og færden, skal enten være forsynede med  

 rækværk, der opfylder ovennævnte punkt 24.2.1 til 24.2.5  

 eller rækværk/skanseklædning som foreskrevet i  

 lastelinjekonventionen.
 .5	Som effektiv afspærring vil ikke kunne  

 godkendes et arrangement, der er ringere end et rækværk eller en  

 låge, der opfylder ovennævnte punkt 24.2.1 til 24.2.5 incl.
 .6	Hvor låge anvendes, må lukkeanordningen  

 ikke være umiddelbar tilgængelig for passagererne, og passende  

 skiltning skal forefindes.
 .7	Søfartsstyrelsen kan tillade afvigelser fra  

 ovenstående under forudsætning af, at den efter retningslinjerne  

 tilsigtede sikring mod forcering og fald opnås.
Regel 25	Luger, lastlejdere  

 m.v.2) NYE SKIBE I KLASSE A, B, C OG D OG EKSISTERENDE  

 SKIBE I KLASSE A OG B:
.1	Hvor højden fra dækkets overkant  

 til lastrummenes bund er større end 1,5 m, skal der findes forsvarlige  

 lejdere, der kan fortsættes direkte i trin eller lignende på  

 lugekarmen.
Er der flere dæk, skal lejdere mellem de nedre dæk,  

 hvor det er praktisk gennemførligt, være anbragt i linje med  

 lejdere fra ovenfor beliggende dæk.
Ved lugekarmene skal der være  

 den fornødne plads for benyttelse af lejderne.
Trinene skal være  

 mindst 250 mm i bredden, og fodfæstet skal være mindst 115 mm i  

 dybden.
Foden må ikke kunne glide til side uden for trinet.
 .2	Omkring luger, hvis karmhøjde er under 75 cm  

 målt fra dækkets overkant, og som fører til lastrum af  

 over 1,5 m dybde, skal der kunne opsættes en indhegning af en  

 højde af mindst 90 cm bestående af rækværk,  

 stræktov eller lignende.
 .3	Lignende indhegning skal findes ved nedgange eller  

 andre åbninger i dækkene, hvor det anses for  

 nødvendigt.
