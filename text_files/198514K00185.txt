Nr BTL 185 Betænkning over Forslag til lov om ændring af lov om restaurations- og  

 hotelvirksomhed m.v.   

 Nr L 185 1985-86, 1. samling Blad nr 819 Afgivet af erhvervsudvalget Afgivet: 19860430 Udvalget har behandlet lovforslaget i nogle møder og har herunder stillet spørgsmål til industriministeren, som denne har besvaret skriftligt.
Udvalget har endvidere modtaget skriftlig henvendelse fra Kommunernes Landsforening.
 Herefter indstiller udvalget lovforslaget til vedtagelse uændret.
Udvalget ønsker dog samtidig at henlede industriministerens opmærksomhed på, at der i udvalget er givet udtryk for nogen utilfredshed med nogle af lovens bestemmelser, herunder bestemmelsen om lejlighedsbevillinger, og at udvalget derfor finder det rimeligt, at et udvalg med repræsentanter fra de relevante organisationer får til opgave at se nærmere på disse bestemmelser.
Herudover ønsker et mindretal (socialistisk folkepartis og det radikale venstres medlemmer af udvalget) tillige at tilkendegive, at der efter mindretallets opfattelse er behov for en mere omfattende revision af loven.
Henning Andersen (KF) nfmd.
Flemming Hansen (KF) Jette Thomsen (KF) Aagaard (KF) Svend Heiselberg (V) Jens Peter Jensen (V) Brusvang (CD) Inger Stilling Pedersen (KrF) Svend Andersen (S) Erling  

 Jensen (S) fmd.
Kelm-Hansen (S) Tove Lindbo Larsen (S) Lissa Mathiasen (S)  

 Bjørn Westh (S) Jes Lunde (SF) Rahbæk Møller (SF) Aase Olesen (RV) Partierne VS, FP og FD havde ikke medlemmer i udvalget.
