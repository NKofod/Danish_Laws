Bekendtgørelse om de tekniske  

 diplomuddannelser I medfør af § 11, stk. 2, § 13, stk. 4,  

 § 15, stk. 5 og 6, § 19, nr. 1, litra a, § 20 og  

 § 30, stk. 2, i lov nr. 488 af 31. maj 2000 om erhvervsrettet  

 grunduddannelse og videregående uddannelse (videreuddannelsessystemet)  

 for voksne fastsættes:
Kapitel 1 Formål og struktur m.v.
 § 1. En teknisk diplomuddannelse har til  

 formål at forbedre voksnes erhvervskompetence og deres personlige og  

 faglige kompetence til at varetage teknisk-relaterede funktioner i  

 såvel offentlige som private virksomheder og institutioner m.v.
 Stk. 2. Uddannelsen gennemføres på et niveau, der  

 svarer til niveauet for en mellemlang videregående uddannelse, herunder  

 professionsbacheloruddannelse, eller en bacheloruddannelse.
 Stk. 3. Nationale og internationale forskningsresultater, der  

 er relevante for det professionsområde, uddannelsen retter sig mod,  

 integreres i størst muligt omfang i undervisningen.
 Stk. 4. Uddannelsen udgør et selvstændigt  

 afrundet uddannelsesforløb.
 § 2. Uddannelsen er en erhvervsrettet  

 videregående deltidsuddannelse, der udbydes som åben  

 uddannelse.
 Stk. 2. Uddannelsen er normeret til 1  

 studenterårsværk. 1 studenterårsværk er en  

 heltidsstuderendes arbejde i 1 år og svarer til 60 point i European  

 Credit Transfer System (ECTS-point).
 Stk. 3. Institutionen tilrettelægger uddannelsen som  

 deltidsundervisning inden for en tidsramme på indtil 3 år, men  

 kan tilrettelægge den som heltidsundervisning, jf. § 2,  

 stk. 7, i lov om åben uddannelse.
 Stk. 4. Uddannelsen tilrettelægges som fagligt  

 afgrænsede moduler, der hver især afsluttes med en  

 bedømmelse, jf. § 2, stk. 3 og 4, i lov om åben  

 uddannelse.
 Stk. 5. Uddannelsen skal være afsluttet senest 6  

 år efter, at den studerende er begyndt på uddannelsen.  

 Institutionen kan ved usædvanlige forhold dispensere herfra.
§ 3. Uddannelsen giver ret til at anvende  

 bogstaverne TD i uddannelsens navn som efterfølgende betegnelse  

 på uddannelsen.
På engelsk betegnes uddannelsen: Diploma of  

 Engineering.
 § 4. Den enkelte tekniske diplomuddannelse,  

 herunder dens faglige indhold, jf. § 7, skal godkendes af  

 Undervisningsministeriet, inden den udbydes.
 Stk. 2. Uddannelsen udbydes af institutioner, der er godkendt  

 hertil af Undervisningsministeriet.
 § 5. Institutionen bestemmer selv, hvor mange  

 studerende den vil optage, medmindre ministeriet fastsætter et  

 årligt minimums- eller maksimumstal for optagelseskapaciteten.
 Stk. 2. Udbud af uddannelsen skal annonceres offentligt.
Kapitel 2 Adgang § 6. Adgang til uddannelsen er betinget af,  

 at ansøgeren har gennemført en teknisk uddannelse på  

 bachelorniveau, anden relevant uddannelse mindst på niveau med en kort  

 videregående uddannelse eller en videregående voksenuddannelse  

 gennemført som et reguleret forløb.
Institutionen  

 fastsætter i studieordningen, jf. § 9, stk.1, regler om krav til  

 ansøgerens særlige faglige forudsætninger.
 Stk. 2. Ansøgere skal have mindst 2 års  

 relevant erhvervserfaring efter gennemført adgangsgivende  

 uddannelse.
 Stk. 3. Institutionen kan optage ansøgere, der ikke  

 opfylder betingelserne i stk. 1, men som ud fra en konkret vurdering  

 skønnes at have uddannelsesmæssige forudsætninger, der kan  

 sidestilles hermed, herunder ansøgere der har gennemført en  

 videregående voksenuddannelse som fleksibelt forløb.
Kapitel 3 Indhold m.v.
 § 7. Den enkelte uddannelse omfatter tre dele  

 efter regler fastsat i studieordningen, jf. § 9, stk. 1:
1.	Den obligatoriske del udgør mindst 15 ECTS point.
Denne del  

 er konstituerende for uddannelsens identitet og kompetenceprofil.
2.	Tilvalgsdelen udgør mindst 10 ECTS point og er sammensat af  

 moduler valgt inden for områder af relevans for uddannelsens  

 kompetenceprofil.
Et modul skal udgøre minimum 5 ECTS point.
 3.	Afgangsprojektet svarende til 15-20 ECTS point, der inden for et af  

 institutionen godkendt emne i tilknytning til uddannelsens moduler  

 dokumenterer, at niveauet for uddannelsen er opnået.
Kapitel 4 Eksamen § 8. Hvert modul afsluttes med en  

 bedømmelse, jf. § 2, stk. 4. Regler herom fastsættes i  

 studieordningen, jf. § 9, stk. 1.
Stk. 2. Der benyttes de eksisterende censorkorps for  

 ingeniøruddannelserne.
Det fastsættes i studieordningen for den  

 enkelte uddannelse, hvilket censorkorps, der skal anvendes.
 Stk. 3. For eksamen, herunder prøveformer,  

 bedømmelse, eksamensbevis, klage over eksamen m.v. gælder i  

 øvrigt reglerne i bekendtgørelse om eksamen ved visse  

 videregående uddannelser under Undervisningsministeriet  

 (eksamensbekendtgørelsen), bekendtgørelse om karakterskala og  

 anden bedømmelse samt bekendtgørelse om censorinstitutionen for  

 visse videregående uddannelser under Undervisningsministeriet  

 (censorbekendtgørelsen).
Kapitel 5 Studieordning § 9. De institutioner, der udbyder den samme  

 tekniske diplomuddannelse, udarbejder i fællesskab en studieordning for  

 uddannelsen .
 Stk. 2. Studieordningen skal indeholde de regler, som  

 institutionerne i henhold til denne bekendtgørelse fastsætter  

 om:
 1.	Adgangsgivende uddannelser og særlige faglige  

 forudsætninger, jf. § 6, stk. 1.
 2.	De enkelte moduler, jf. § 7, nr. 1-2,:
a)	mål, b)	indhold, c)	omfang, angivet i ECTS-point, d)	undervisnings- og arbejdsformer, e)	tidsmæssig placering, herunder tilrettelæggelse som  

 heltid og deltid.
 3.	Udarbejdelse af afgangsprojekt, jf. § 7, nr. 3.
4.	Bedømmelse, jf. § 8, stk. 1, 5.	Overgangsordninger, jf. § 10, stk. 3.
 7.	Merit, jf. § 11.
 8.	Udpegning af censorkorps.
 Stk. 3. Ud over regler fastsat i henhold til denne  

 bekendtgørelse indeholder studieordningen regler fastsat i henhold til  

 eksamensbekendtgørelsen.
 Stk. 4. Det skal af studieordningen fremgå, at  

 institutionen, når det er begrundet i usædvanlige forhold, kan  

 dispensere fra de regler i studieordningen, der alene er fastsat af  

 institutionerne.
 § 10. Ved udarbejdelse af studieordningen og  

 væsentlige ændringer heri indhentes en udtalelse fra  

 aftagerrepræsentanter og fra censorformandskabet, jf.  

 censorbekendtgørelsen.
 Stk. 2. Studieordningen og væsentlige ændringer  

 heri træder i kraft ved et semesters begyndelse.
 Stk. 3. Studieordningen og væsentlige ændringer  

 heri skal indeholde de fornødne overgangsordninger.
 Stk. 4. Gældende studieordninger skal være  

 offentligt tilgængelige på institutionernes hjemmesider.
Kapitel 6 Andre regler § 11. Beståede uddannelseselementer fra en  

 anden dansk eller udenlandsk videregående uddannelse kan efter  

 institutionens afgørelse i det enkelte tilfælde eller efter  

 regler fastsat af institutionerne i studieordningen træde i stedet for  

 uddannelseselementer, der er omfattet af denne bekendtgørelse (merit).  

 Afgørelsen træffes på grundlag af en faglig vurdering af  

 ækvivalensen mellem de berørte uddannelseselementer.
§ 12. Undervisningsministeriet kan tillade  

 fravigelse af denne bekendtgørelse som led i forsøg.
Samtidig  

 fastsætter ministeriet forsøgets varighed og  

 rapporteringsformen.
 § 13. Undervisningsministeriet træffer  

 afgørelse om at dispensere fra denne bekendtgørelse, når  

 det er begrundet i usædvanlige forhold, bortset fra de tilfælde,  

 der er nævnt i § 6, stk. 3, og § 9, stk. 3.
§ 14. Institutionens afgørelser i henhold  

 til denne bekendtgørelse kan indbringes for Undervisningsministeriet,  

 når klagen vedrører retlige spørgsmål.
Klagen  

 indgives til institutionen, der afgiver en udtalelse, som klageren skal have  

 lejlighed til at kommentere inden for en frist af mindst 1 uge.
Institutionen  

 sender klagen til ministeriet vedlagt udtalelsen og klagerens eventuelle  

 kommentarer hertil.
 Stk. 2. Fristen for at indgive klage efter stk. 1 er 2  

 uger fra den dag, afgørelsen er meddelt klageren.
 § 15. Hvis ikke andet følger af denne  

 bekendtgørelse, gælder reglerne i bekendtgørelse om  

 åben uddannelse.
Kapitel 7 Ikrafttræden § 16. Bekendtgørelsen træder i kraft den 1.  

 august 2002.
