Klage  

 over at vagtlæge ikke fandt grundlag for lægebesøg vedrørende en patient, som  

 havde været manisk i flere dage Patientklagenævnet fandt grundlag for at kritisere  

 vagtlægens behandling og indskærpe over for ham at udvise større omhu i sit  

 fremtidige virke.
Nævnet lagde vægt på, at svær mani er en livstruende  

 tilstand, som kræver kvalificeret lægelig assistance.
Nævnet fandt det derfor  

 kritisabelt, at vagtlægen alene havde henvist til, at der var aftalt en  

 konsultation  

 den følgende formiddag og ikke fandt indikation for et lægebesøg, selvom den  

 beskrevne situation i hjemmet var klart ustabil og præget af patientens  

 konstante og aggressive aktivitet.
Nævnet lagde desuden vægt på, at der  

 forelå  

 oplysninger, som tydede på, at indlæggelse, med eller uden tvang, kunne komme  

 på tale, og at vagtlægen under alle omstændigheder burde have fortalt om  

 muligheden for på ethvert tidspunkt selv at henvende sig på en psykiatrisk  

 skadestue.
