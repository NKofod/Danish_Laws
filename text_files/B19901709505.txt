 I medfør af § 82, § 82 a og § 153, stk. 2, i lov om luftfart, jf.  

 lovbekendtgørelse nr. 408 af 11. september 1985, fastsætter Statens  

 Luftfartsvæsen herved efter bemyndigelse fra Trafikministeriet og efter  

 forhandling med Færøernes Landsstyre, jf. anordning nr. 130 af 3. marts 1989  

 om ikrafttræden for Færøerne af lov om luftfart, § 1, følgende:
1. Referencedokumenter 1.1 ICAO Annex 16, bind I, 1. og 2. udgave, til Konventionen angående  

 international civil luftfart, undertegnet den 7. december 1944 i Chicago.
 1.2 Rådet for De Europæiske Fællesskabers direktiv 80/51/EØF af 20.  

 december 1979 om begrænsning af støj fra subsoniske luftfartøjer, som ændret  

 ved direktiv 83/206/EØF af 21. april 1983.
 Anm.: Direktiverne indeholder bl.a. bestemmelser vedrørende brug af  

 ikke-støjcertificerede jetfly.
 1.3 Rådet for De Europæiske Fællesskabers direktiv 89/629/EØF af 4.  

 december 1989 om begrænsning af støjemission fra civile subsoniske jetfly.
 Anm. 1: Direktivet indeholder bestemmelser vedrørende brug af jetfly, der  

 er støjcertificerede i henhold til ICAO Annex 16, kapitel 2.
 Anm. 2: Direktiverne kan købes hos Statens Luftfartsvæsen,  

 Luftfartsinformationstjenesten, Ellebjergvej 50, 2450 København SV.
 Anm. 3: Annex 16 kan købes i engelsk udgave hos Statens Luftfartsvæsen,  

 Luftfartsinformationstjenesten, Ellebjergvej 50, 2450 København SV.
2. Anvendelsesområde 2.1 Denne BL fastsætter a. bestemmelser om generelle krav til støjemission ved start og landing på  

 dansk område med visse typer subsoniske jetflyvemaskiner, der ikke er optaget  

 i det danske nationalitetsregister, og b. bestemmelser om generelle krav til støjemission ved start og landing i  

 EF-medlemsstaterne med visse typer subsoniske jetflyvemaskiner, der er  

 optaget i det danske nationalitetsregister.
 Anm.: EF-medlemsstaterne er for tiden: Belgien, Danmark, England,  

 Frankrig, Grækenland, Holland, Irland, Italien, Luxembourg, Portugal, Spanien  

 og Vesttyskland.
 2.2 Bestemmelserne i pkt. 4.1, pkt. 4.2 og pkt. 4.3 gælder ikke for  

 Grønland.
3. Generelt Ejeren og/eller brugeren er ansvarlig for overholdelse af bestemmelserne i  

 afsnit 4.
4. Berørte luftfartøjer og krav 4.1 Subsoniske jetflyvemaskiner, der er optaget i det danske  

 nationalitetsregister, må kun starte og lande på EF-medlemsstaternes område, a. hvis de er støjcertificerede i overensstemmelse med Annex 16, kapitel  

 2, og er baseret på en prototype, for hvilken ansøgning om  

 luftdygtighedsbevis er accepteret før den 6. oktober 1977 eller er baseret på  

 afledte versioner, eller b. hvis de er støjcertificerede i overensstemmelse med Annex 16, kapitel  

 3, og er baseret på en prototype, for hvilken ansøgning om  

 luftdygtighedsbevis er accepteret den 6. oktober 1977 eller senere eller er  

 baseret på afledte versioner.
 4.2 Subsoniske jetflyvemaskiner, der er optaget i andre landes  

 nationalitetsregistre, må kun starte og lande på dansk område, hvis de er  

 støjcertificerede i overensstemmelse med krav, der ikke er mildere end dem,  

 der er angivet i ICAO Annex 16, kapitel 2 eller kapitel 3.
 4.3 Subsoniske jetflyvemaskiner, der optages i det danske  

 nationalitetsregister fra og med den 1. november 1990, og som har en  

 startmasse på mere end 34.000 kg MTOM eller en kapacitet på mere end 19  

 flysæder, må kun starte og lande på EF-medlemsstaternes område, hvis de er  

 støjcertificerede i overensstemmelse med ICAO Annex 16, kapitel 3.
 4.4 EF-medlemsstaternes område omfatter ikke de oversøiske franske  

 departementer, der er omhandlet i EF-traktatens artikel 227, stk. 2.
5. Dispensation 5.1 Statens Luftfartsvæsen kan i nedenstående tilfælde dispensere fra  

 bestemmelserne i pkt. 4.3:
a.
Flyvemaskiner af historisk interesse.
b.
Flyvemaskiner, som et luftfartsforetagende i en EF-stat ifølge en  

 gældende afbetalings- eller lejekontrakt har benyttet inden den 1. november  

 1989, og som i denne forbindelse har været registreret i et land uden for EF.
c.
Flyvemaskiner, der midlertidigt er slettet i en EF-stats  

 nationalitetsregister, fordi det er udlejet til et luftfartsforetagende uden  

 for EF.
d.
Flyvemaskiner, der erstatter en havareret flyvemaskine, hvis  

 erstatningsflyvemaskinen registreres inden et år efter havariet, og hvis der  

 ikke er tilsvarende flyvemaskiner, som er støjcertificeret som anført i pkt.  

 4.3, til rådighed på markedet.
e.
Flyvemaskiner, hvis motorer har et bypass-forhold på 2 eller derover.
f.
Flyvemaskiner, der i et kort tidsrum lejes fra et land uden for EF,  

 hvis luftfartsforetagendet kan godtgøre, at dette er normal praksis inden for  

 branchen, og at foretagendets fortsatte virksomhed ellers ville blive skadet.
g.
Flyvemaskiner, for hvilke luftfartsforetagendet godtgør, at  

 foretagendets fortsatte virksomhed vil blive urimeligt skadet, hvis de  

 pågældende flyvemaskiner ikke kan anvendes.
 I de tilfælde, der er nævnt i pkt. f og pkt. g, kan Statens Luftfartsvæsen  

 dog kun give en midlertidig dispensation af højst 3 års varighed med mulighed  

 for forlængelse 2 år ad gangen under forudsætning af, at dispensationen  

 udløber senest den 31. december 1995.
 5.2 Statens Luftfartsvæsen kan i særlige tilfælde midlertidigt tillade  

 luftfartøjer, der ikke opfylder kravene i pkt. 4.1 eller pkt. 4.2, at starte  

 og lande på dansk område.
 5.2.1 Subsoniske jetflyvemaskiner, der er optaget i andre landes  

 nationalitetsregistre, kan dog starte og lande på dansk område, hvis der er  

 givet dispensation af vedkommende EF-medlemsstat i henhold til bestemmelser,  

 svarende til pkt. 5.1.
6. Klageadgang Afgørelser truffet af Statens Luftfartsvæsen efter bestemmelserne i denne  

 BL kan påklages til Trafikministeriet, der træffer afgørelse efter  

 forhandling med Færøernes Landsstyre, når afgørelsen vedrører færøske  

 ejere/brugere.
7. Straf 7.1 I henhold til luftfartslovens § 149, stk. 9, straffes overtrædelse af  

 bestemmelserne i afsnit 4 med bøde, hvis overtrædelsen kan tilregnes den  

 pågældende som forsætlig eller groft uagtsom.
Der kan pålægges en virksomheds  

 ejer eller bruger bødeansvar, selv om lovovertrædelsen ikke kan tilregnes ham  

 som forsætlig eller uagtsom.
For bødeansvaret fastsættes ingen  

 forvandlingsstraf.
 7.2 Er overtrædelsen begået af et aktieselskab, andelsselskab eller  

 lignende, kan der pålægges selskabet som sådant bødeansvar i henhold til  

 luftfartslovens § 149, stk. 13.
8. Ikrafttræden Denne BL træder i kraft den 30. september 1990.
 Statens Luftfartsvæsen, den 8. august  

 1990.
S.E.
Andresen fg.
