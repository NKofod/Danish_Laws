G.1 Ejendomsværdiskatten Indtil 1999 blev ejere af ejerboliger beskattet af en standardiseret  

 lejeværdi af deres bolig.
Lejeværdien indgik i ejerens skattepligtige  

 indkomst og beskattedes som kapitalindkomst.
Beskatningen af  

 lejeværdien af egen bolig er med virkning fra indkomståret 2000 erstattet  

 af ejendomsværdiskatten.
Reglerne om skattepligt, beregningsgrundlag, opkrævning og fordeling er  

 kort gengivet i det følgende.
Der henvises i øvrigt til LV A.G.
G.1.1 Den subjektive skattepligt Af boligværdien af egen ejendom betaler ejeren kommunal og amtskommunal  

 ejendomsværdiskat, såfremt ejendommen er nævnt i EVSL § 4, jf.
EVSL § 1.
Begrænset skattepligtige personer, jf.
KSL § 2, skal betale  

 ejendomsværdiskat af ejendom i Danmark (bortset fra Færøerne og Grønland).  

 Der er ikke hjemmel i EVSL til at beskatte begrænset skattepligtige  

 personer af ejendomme uden for Danmark.
 Personer, der er undtaget fra skattepligt i medfør af KSL §  

 3, betaler ikke ejendomsværdiskat.
EVSL omfatter ikke dødsboer.
Bebor en ægtefælle, arving eller legatar  

 under skiftet af et dødsbo en ejendom, som den afdøde blev beskattet af,  

 skal ægtefællen, arvingen eller legataren dog betale ejendomsværdiskat,  

 som om den pågældende ejede ejendommen, jf.
EVSL § 1, stk.  

 3.
G.1.2 Beregningsgrundlaget Ejendomsværdiskatten omfatter faste ejendomme, som er nævnt i EVSL  

 § 4.
 Er der på en ejendom foretaget om- eller tilbygning, nybygning m. v.,  

 der ikke er omfattet af ejendomsvurderingen pr. 1. januar 2002, men af  

 ejendomsvurderingen pr. 1. oktober 2003, bruges ejendomsvurderingen  

 pr. 1. januar 2002 ved opgørelsen af grundlaget efter  

 ejendomdværdiksattelovens § 4 a, stk. 1., nr. 1, for indkomståret  

 2003.
 Dette fremgår af § 11, stk. 4, 2. pkt., i lov nr. 292 af 15.  

 maj 2002 om ændring af vurderingsloven, skattestyrelsesloven og andre  

 skattelove (Forenkling og modernisering af vurderingsorganisationen og  

 vurderingsprocessen m. v.).
For ejendomme, hvor der er foretaget om- eller tilbygning, nybygning m.  

 v., som ikke har påvirket grundlaget for ansættelsen af ejendomsværdien  

 pr. 1. januar 2001, men grundlaget for ejendomsværdien pr. 1. januar 2002,  

 og hvor vurderingsmyndigheden har foretaget ansættelser efter VUL §  

 33, stk. 12-15, anvendes disse ansættelser for 2003 i stedet for 2 og 3  

 ovenfor.
Se i øvrigt  

 F.1 .
Anvender den skattepligtige forskudt indkomstår, beregnes  

 ejendomsværdiskatten på grundlag af den ejendomsværdi, der er ansat pr.  

 1. oktober i det kalenderår, som det forskudte indkomstår træder i  

 stedet for, jf.
EVSL § 4 a, stk. 9.
For tofamilieshuse medregnes således den del af ejendomsværdien, der  

 ved fordelingen efter VUL § 33, stk. 6, er henført til ejerens (eller hver  

 af ejernes) lejlighed.
For landbrugsejendomme medregnes den del af  

 ejendomsværdien, der ved stuehusfordelingen efter VUL § 33, stk. 4, er  

 henført til stuehuset m. v.
For skovbrugsejendomme, blandede ejendomme,  

 mindre landejendomme og ejendomme med vindmølleparcel medregnes den  

 del af ejendomsværdien, der ved fordelingen efter VUL § 33, stk. 7, 5, 8  

 eller 9, er henført til ejerens bolig.
For mindre udlejningsejendomme og visse boligfællesskaber, hvor ejeren  

 (ejerne) eller deltagerne anvender reglerne om ejendomsværdiskat i  

 stedet for reglen i SL § 4, litra b, 2. pkt., beregnes  

 ejendomsværdiskatten på grundlag af den ejendomsværdi, som i medfør  

 af VUL § 33 A er ansat for ejerens eller deltagerens lejlighed,  

 jf.
EVSL § 4 a, stk. 4.
 Er der på ejendommen foretaget om- eller  

 tilbygninger, nybygninger m. v. efter 1. januar 2001, er  

 udgangspunktet dog handelsværdien pr. 1. januar 2001 med tillæg af prisen  

 på byggeriet.
G.1.3 Opkrævning og fordeling De for  

 opkrævning , hæftelse og inddrivelse af  

 indkomstskat gældende regler i KSL finder tilsvarende anvendelse, for så  

 vidt angår ejendomsværdiskat efter EVSL, jf.
EVSL § 15, stk. 1.
G.2 Ejendomsskatterne De kommunale ejendomsskatter beregnes og opkræves efter reglerne i den  

 kommunale ejendomsskattelov (KESL), jf. lovbekendtgørelse nr. 876 af 20.  

 september 2000 med senere ændringer.  Den kommunale  

 ejendomsbeskatning administreres selvstændigt af kommunerne og hører som  

 den almindelige kommunale forvaltning under Indenrigs- og  

 Sundhedsministeriets ressort.
G.2.1 Kommunal grundskyld Der er ved lov nr. 1047 af 17. december 2002 indført et loft over  

 grundlaget for beregning af kommunal grundskyld.
Den kommunale grundskyld  

 beregnes herefter af den laveste af følgende værdier, jf.
KESL § 1, stk.  

 2:
Reguleringsprocenten opgøres som den skønnede stigning i det samlede  

 kommunale udskrivningsgrundlag for skatteåret tillagt 3 pct.
Den skønnede  

 stigning for udskrivningsgrundlaget fastsættes af finansministeren med  

 tilslutning fra Folketingets Finansudvalg sidst i juli måned.  

 Reguleringsprocenten kan højst udgøre 7 pct.
Det er den grundværdi, der er ansat ved en almindelig vurdering,  

 årsomvurdering eller årsregulering pr. 1. oktober 2 år forud for  

 vedkommende skatteår, der lægges til grund ved skatteberegningen,  

 jf.
KESL § 26, stk. 2. I skatteåret 2003 opkræves grundskatter dog  

 med udgangspunkt i grundværdierne pr. 1. januar 2002 og i skatteåret 2004  

 med udgangspunkt i grundværdierne pr. 1. januar 2003. Herefter gælder den  

 almindelige regel, så grundskatterne i 2005 svares med udgangspunkt i den  

 almindelige vurdering, årsomvurdering eller årsregulering pr. 1. oktober  

 2003.
Der gælder en række undtagelser fra fritagelsesbestemmelserne,  

 jf.
KESL § 7, stk. 2-4, hvortil henvises.
 Hvor en del af en ejendom er fritaget for grundskyld, skal  

 vurderingsmyndigheden i forbindelse med vurderingen angive,  

 hvorledes grundværdien og eventuelt fradrag i grundværdien for  

 forbedringer fordeler sig på den fritagne del og den øvrige del af  

 ejendommen.
 Herudover kan kommunalbestyrelsen i medfør af KESL § 8, stk. 1, meddele  

 hel eller delvis fritagelse for kommunal grundskyld af:
Såfremt kun en del af en ejendom opfylder betingelserne for  

 fritagelse for grundskyld, kan fritagelse alene meddeles, for så vidt  

 angår den del af grundværdien, der falder på denne del, jf.
KESL § 8,  

 stk. 2. Kommunalbestyrelsen kan begære, at vurderingsmyndigheden  

 fordeler grundværdien og eventuelt fradrag i grundværdien for  

 forbedringer på den fritagne del og den øvrige del af ejendommen.
 Fritagelse efter KESL § 8 skal bevilges af såvel  

 kommunalbestyrelsen (i primærkommunen) som amtsrådet, hvis den både  

 skal omfatte grundskyld til primærkommunen og til amtskommunen.
 Endelig kan kommunalbestyrelsen for en vurderingsperiode ad  

 gangen indrømme ejeren af en ejendom, hvis tilstand  

 kommunalbestyrelsen ønsker bevaret, fritagelse for at betale grundskyld  

 for den pågældende ejendom på betingelse af, at ejeren forpligter sig  

 til ikke at foretage forandringer uden kommunalbestyrelsens samtykke, jf.  

 KESL § 9.
G.2.2 Kommunal dækningsafgift Ifølge KESL § 23 kan kommunerne efter vedtagelse herom i  

 kommunalbestyrelsen opkræve  

 dækningsafgift  af  

 visse ejendomme, som er fritaget for at svare grundskyld.
Desuden kan  

 kommunalbestyrelsen i primærkommunerne ifølge KESL § 23 A bestemme, at der  

 skal opkræves dækningsafgift af ejendomme, der anvendes til kontor,  

 forretning, hotel, fabrik, værksted og lignende, i tillæg til den  

 kommunale grundskyld.
Beslutter en kommune at opkræve dækningsafgift i medfør af KESL § 23  

 eller § 23 A, skal vurderingsmyndighederne på kommunalbestyrelsens  

 anmodning foretage de ansættelser og tilbagereguleringer af  

 ejendomsværdien og grundværdien samt de fordelinger heraf, der er fornødne  

 for beregning af dækningsafgift for det første år, hvori dækningsafgiften  

 opkræves.
Skatteministeren fastsætter det vederlag, som kommunerne skal  

 betale til vurderingsmyndighederne for foretagelse af de nævnte  

 vurderinger og fordelinger, jf.
KESL § 23 C.
Vurderingsmyndighederne skal på kommunalbestyrelsens anmodning foretage  

 de ansættelser eller årsreguleringer af ejendomsværdien eller  

 grundværdien, der er fornødne for beregning af den i KESL § 23 omhandlede  

 dækningsafgift.
Skatteministeren fastsætter det vederlag, som kommunerne  

 skal betale til vurderingsmyndighederne for foretagelse af de nævnte  

 vurderinger, jf.
KESL § 23, stk. 4.
 Dækningsafgiften efter KESL § 23 svares dels af ejendommens  

 grundværdi efter fradrag for grundforbedringer, dels af forskelsværdien,  

 dvs. forskellen mellem ejendomsværdi og grundværdi, se  

 C.4 .
Ansættelserne ved de almindelige vurderinger, evt. reguleret efter VUL  

 § 3 A, og omvurderinger, jf.
VUL § 3, lægges til grund ved opgørelsen af  

 det afgiftspligtige grundlag fra og med det skatteår, der begynder i det  

 andet kalenderår efter det, hvori vurderingen er foretaget, jf.
KESL § 26,  

 stk. 2. For skatteårene 2003 og 2004 gælder § 26, stk. 2,  

 dog med de begrænsninger, der følger af § 4, stk. 1-2, i lov nr. 1047  

 af 17. december 2002 (Loft over grundlaget for beregning af kommunal  

 grundskyld), se  

 G.2.1 .
Den del af dækningsafgiften, som er baseret på grundværdien, opkræves  

 med halvdelen af kommunens grundskyldspromille, dog højst 10  

 promille.
Kommunalbestyrelsen fastsætter den promille, hvormed der skal  

 svares dækningsafgift af forskelsværdien; udskrivningspromillen må  

 dog ikke overstige 3,75 i amtskommunerne og 5 i primærkommunerne.
For  

 Københavns, Frederiksberg og Bornholms kommuner er den maksimale  

 udskrivningspromille af forskelsværdien fastsat til 8,75.
I primærkommunerne beregnes dækningsafgiften af statens ejendomme dog  

 fuldt ud af grundværdien og opkræves med en promille svarende til  

 grundskyldspromillen, jf.
KESL § 23, stk. 1, 3. pkt.
Ejendomme tilhørende primærkommunerne er fritaget for at svare  

 dækningsafgift til vedkommende amtskommune, dvs. den amtskommune  

 hvortil primærkommunen hører.
I primærkommunerne kan  

 kommunalbestyrelsen fritage ejendomme, der tilhører vedkommende  

 amtskommune, for dækningsafgift, jf.
KESL § 23, stk. 2.
De formål, der giver grundlag for dækningsafgiftspligt, er ikke  

 udtømmende opregnet i ejendomsskatteloven.
Foruden de udtrykkeligt nævnte  

 anses formål som biograf, restaurant og tankstation for at  

 medføre dækningsafgiftspligt.
Slagterier og  

 mejerier anses for dækningsafgiftspligtige.
Det samme gælder  

 skibsværfter.
Af ejendomme, der delvis anvendes som anført, svares dækningsafgift dog  

 kun, når den del af forskelsværdien, der vedrører dækningsafgiftpligtig  

 anvendelse, udgør mere end halvdelen af hele ejendommens forskelsværdi.  

 jf.
KESL § 23 A, stk. 1, 2. pkt.
Der kan således kun opkræves  

 dækningsafgift efter § 23 A, når mere end halvdelen af forskelsværdien kan  

 henføres til dækningsafgiftspligtige formål.
Fordelingen foretages efter et skøn over, hvilken værdi  

 ejendommens enkelte arealer repræsenterer.
Lejeværdien kan ikke  

 anvendes som fordelingsnøgle.
Det skyldes, at lejeværdien relaterer sig  

 til hele ejendommens værdi, ikke til forskelsværdien (bygningsværdien)  

 alene.
Den andel af lejeværdien, som beror på ejendommens  

 beliggenhed, beskattes i forvejen med kommunal grundskyld og skal ikke  

 belægges med dækningsafgift.
 Told- og Skattestyrelsen har fastsat følgende vejledende, procentvise  

 vægtning:
 Vægtningen tager hensyn til de gennemsnitlige byggeomkostninger ved  

 byggeri til de forskellige formål.
 Er der væsentlig forskel på kvaliteten af ejendommens boligdel og  

 de arealer, der anvendes til dækningsafgiftspligtige formål, må der  

 anlægges et konkret skøn over det indbyrdes forhold.
Dækningsafgiften efter KESL § 23 A svares af forskelsværdien eller af  

 den del af forskelsværdien, der kan henføres til afgiftspligtige  

 formål, med en af kommunalbestyrelsen fastsat promille, dog højst 10  

 promille.
KESL § 26, stk. 2, finder tilsvarende anvendelse.
 Af ejendomme, der omfattes af KESL § 23 A, men som en del af året  

 anvendes til et ikke-afgiftspligtigt formål, svares forholdsmæssig  

 dækningsafgift, jf. § 23 A, stk. 2. Der kan ikke opkræves  

 dækningsafgift efter KESL § 23 A af ejendomme, der er fritaget for  

 grundskyld efter KESL § 7.
 Dækningsafgiften efter KESL § 23 A tilfalder vedkommende  

 primærkommune.
Vurderingsmyndighederne skal på kommunalbestyrelsens anmodning foretage  

 de ansættelser eller årsreguleringer af ejendomsværdien eller grundværdien  

 samt de fordelinger heraf, som er fornødne for beregning af den i  

 KESL § 23 A omhandlede dækningsafgift.
Skatteministeren fastsætter det  

 vederlag, som kommunerne skal betale til vurderingsmyndighederne for  

 foretagelse af de nævnte vurderinger og fordelinger, jf.
KESL § 23 A, stk.  

 5.
G.3 Frigørelsesafgiften Reglerne for zoneoverførsler findes nu i lov om planlægning  

 (planloven), jf. lovbekendtgørelse nr. 763 af 11. september  

 2002.
Frigørelsesafgiftslovens princip er, at alle arealer, som benyttes til  

 landbrug, gartneri, planteskole eller frugtplantage skal svare afgift i  

 det øjeblik, hvor de overflyttes fra landzone til byzone eller  

 sommerhusområde.
Afgiften pålægges den værdiforøgelse, som finder sted.  

 Værdiforøgelsen opgøres som forskellen mellem arealets landbrugsmæssige  

 værdi og værdien af arealet efter overførslen til byzone eller  

 sommerhusområde.
Da der normalt er en betydelig forskel på værdien af et areal i  

 landzone og værdien af det samme areal i sommerhusområde eller i byzone,  

 vil der ved en overførsel til byzone eller sommerhusområde ske en  

 forøgelse af arealets handelsværdi.
Tanken bag frigørelsesafgiftsloven er  

 at denne mere eller mindre samfundsskabte værdiforøgelse, der fremkommer  

 ved en zoneændring, delvist skal komme samfundet og ikke alene den enkelte  

 lodsejer til gode.
Ejendomme, der er frigørelsesafgiftspligtige, er tillige omfattet af  

 ejendomsavancebeskatningslovens sædvanlige regler.
Ved salg første gang  

 efter pålignet frigørelsesafgift sker der dog reduktion i den eventuelle  

 avance med op til det dobbelte af den pålignede frigørelsesafgift.  

 Frigørelsesafgiften kommer herved til at virke som en aconto betaling for  

 den beskatning, der udløses ved første salg efter zoneovergang.
 Hvis anskaffelsessummen ved opgørelsen af avancen er opgjort på  

 grundlag af ejendomsværdien pr. 1. januar 1993 eller på grundlag af en § 4  

 B vurdering pr. 19. maj 1993, kan der ikke ske fradrag af  

 frigørelsesafgift, der er pålignet inden den 1. januar 1993 henholdsvis  

 den 19. maj 1993.
Det samme gælder ejendomme, der den 1. august 1969 blev benyttet til  

 landbrug m. v., men som efter dette tidspunkt enten er blevet tilplantet  

 uden at være blevet fredskovpligtige eller ikke længere benyttes.
Den  

 sidste bestemmelse skal hindre en omgåelse, som ellers kunne være opnået,  

 ved at tilplante eller tage arealerne ud af drift umiddelbart inden  

 zoneovergangen.
Endvidere anses arealer, som ikke var landbrugsmæssigt  

 benyttet pr. 1. august 1969, men som på et senere tidspunkt inden  

 zoneinddragelsen bliver anvendt landbrugsmæssigt, også for at være  

 omfattet af frigørelsesafgiftsloven.
Ved afgørelse af, om en ejendom kan karakteriseres som landbrugsmæssigt  

 benyttet, henses til hvilken benyttelse vurderingsmyndighederne har  

 henført ejendommen til jf.
VUL § 33, stk. 1. Det afgørende er om  

 ejendommen rent faktisk benyttes til landbrugsproduktion.
Om ejendommen er  

 pålagt landbrugspligt eller ej er uden selvstændig betydning.
 Grund, gårdsplads, og have til landbrugsejendomme m. v. medtages som  

 naturligt knyttende sig til den landbrugsmæssige benyttelse.  

 Specialiserede landbrugsejendomme som hønserier, anderier og  

 hestestutterier anses ligeledes for omfattet af frigørelsesafgiftsloven.  

 Endvidere er ubenyttede arealer, hede-, mose- og klitarealer, såkaldte  

 skrubarealer, samt arealer, der anvendes til juletræsdyrkning og skov- og  

 plantagearealer omfattet, idet sådanne arealer anses for at indgå som et  

 naturligt led i en landbrugsejendoms drift.
Arealer, der henligger ubenyttede som f.eks. hede-, klit- og  

 jagtarealer, der ikke er tilknyttet en landbrugsejendom, er ikke omfattet  

 af frigørelsesafgiftspligten.
Det samme gælder fredskovspligtige arealer,  

 hvad enten de er beliggende på en landbrugsejendom eller ej.
 Pligten til at svare frigørelsesafgift indtræder den dag en endelig  

 vedtaget eller godkendt lokalplan offentliggøres i de lokale aviser.
 Hvis ejendommen ved en endelig bindende aftale er afstået ved f.eks.  

 købsaftale eller betinget skøde, påhviler afgiften den, der ejer  

 ejendommen ifølge aftalen.
Såfremt kun en del af en ejendom inddrages i byzone foretages der en  

 fordeling af henholdsvis basisvurdering og slutvurdering på det inddragne  

 og ikke inddragne areal.
Den del af basis- og slutvurderingen, som kan  

 henføres til det inddragne areal, benævnes henholdsvis basisbeløb og  

 slutbeløb.
Frigørelsesafgiften beregnes på grundlag af frigørelsesværdien.  

 Frigørelsesværdien beregnes i de fleste tilfælde som differencen mellem  

 slutvurderingen og et beløb, der svarer til basisvurderingen forhøjet  

 med 50 pct.
I de tilfælde, hvor der er ansat et differencebeløb  

 efter vurderingslovens bestemmelser fratrækkes dette beløb i  

 basisvurderingen inden 50 procentstillægget beregnes.
 Endvidere kompenseres for et eventuelt værditab på bygningerne i  

 frigørelsesværdien.
Henstandsfristen udløber senest 12 år efter forfaldsdagen.  

 Skatteministeren kan dog i særlige tilfælde forlænge denne frist.
En  

 forlængelse kan f.eks. forventes givet, hvis byudviklingen er forløbet  

 langsommere end forventet, da det i dette tilfælde vil være rimeligt at  

 sikre muligheden for at bibeholde ejendommens hidtidige anvendelse.
Ved ejerskifte inden 12 år forfalder afgiften til betaling så snart  

 parterne har underskrevet aftaledokumentet.
Også ved ejendommens overgang  

 til anden anvendelse forfalder henstandsbeløbet til øjeblikkelig  

 betaling.
 Overdragelse af en ejendom mellem ægtefæller og erhvervelse fra en  

 ægtefælles dødsbo betragtes i denne forbindelse ikke som et salg, der  

 medfører, at henstandsbeløbet forfalder til betaling.
Som nævnt bortfalder henstanden hvis ejendommen ikke længere benyttes  

 til landbrug m. v.
I tilfældet af delvis overgang til anden anvendelse  

 forfalder kun den forholdsmæssige del af afgiften.
Beløbet forfalder til  

 betaling 6 måneder efter tidspunktet for den vurdering, hvor den ændrede  

 anvendelse konstateres.
En udstykning af ejendommen er næppe tilstrækkelig til at statuere  

 anden anvendelse.
Er der derimod foretaget egentlig byggemodning på  

 arealet, betragtes ejendommen eller det areal, der er byggemodnet, som  

 overgået til anden anvendelse, og henstandsbeløbet forfalder således til  

 betaling.
 Det er ved HRD af 4. februar 1997 (TfS 1997, 220) slået fast, at  

 overtagelsespligten for kommunen gælder, uanset om afgiftsberegningen  

 fører til, at der ikke skal betales frigørelsesafgift i forbindelse med,  

 at ejendommen eller en del af ejendommen inddrages i  

 byzone.
Det er en betingelse for tilbagebetaling, at den afgiftspligtige er  

 ejer af ejendommen på tilbageførselstidspunktet.
Reglerne om  

 tilbagebetaling gælder ikke ejendomme tilhørende staten eller  

 kommunerne.
 Der er i KESL § 29 A indeholdt tilsvarende regler for tilbagebetaling  

 af ejendomsskatter med halvdelen af de betalte skatter af differencen  

 mellem ansættelserne som byzonejord og den landbrugsmæssige grundværdi.  

 Godtgørelsesperioden kan højst udgøre 20 år regnet fra  

 tilbageførselstidspunktet.
