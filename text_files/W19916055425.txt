 I forbindelse med nedlægning af vandledning i areal eksproprieret til  

 offentlig vej, blev det konstateret, at jorden var forurenet af olie.
Ledningsejeren krævede udgiften til rensning betalt af den tidligere  

 ejer.
Denne krævede eventuelle krav herom godtgjort af vejbestyrelsen som en  

 del af ulempeerstatningen.
Kravet afvist af taksationskommissionen.
 År 1991 den 26. februar kl. 13.00 afsagde taksationskommissionen for Århus  

 amts sydlige kreds i sag nr.
Taks. 8/90 lb.nr. 20 Århus amtskommune mod Statoil A/S.
København vedr. ejendommen matr. nr. 10 1. Skæring by, Egå.
beliggende Grenåvej 503, 8250 Egå sålydende KENDELSE:
 Den 9. maj 1990 besluttede Århus Amtsråds udvalg for teknik og miljø,  

 efter amtsrådets bemyndigelse af 6. marts 1990. på Vejdirektoratets vegne,  

 efter reglerne i lovbekendtgørelsen om offentlige veje § 43, ved  

 ekspropriation, at erhverve ejendomsret til arealer og at erhverve  

 midlertidig brugsret til arealer, i forbindelse med ombygning af  

 hovedlandevej 401. Århus-Grenå. med udvidelse af vejen til 4 spor på  

 strækningen Egå til  Skæring.
 Ved skrivelse af 4. oktober 1990 har Århus amtskommune i medfør af  

 lovbekendtgørelsen om offentlige veje § 52, indbragt erstatningsspørgsmålet  

 for taksationskommissionen.
 Taksationskommissionen:
Taksationskommissionen har den 4. februar 1991 besigtiget ejendommen og  

 afholdt møde med parterne Ejendommen:
Århus Amtskommune har oplyst, at ejeren af ejendommen er Statoil  

 A/S, København.
Ifølge tingbogen tilhører ejendommen Dansk Esso A/S.  

 Ejendommens areal er ifølge tingbogen 7.053 m2. På ca. halvdelen af  

 ejendommens areal, er der indrettet en benzintankstation med overkørsel (ind-  

 og udkørsel) til hovedlandevejen.
Den anden halvdel af grunden (nærmest  

 Grenå) udnyttes ikke intensivt.
 På ejendommen er der den 3. juni 1954 tinglyst en oversigtsservitut.
 Ejendommen er pr. 1. januar 1989 ved den offentlige ejendomsværdivurdering  

 vurderet således (kontantværdier):
Ejendomsværdi kr. 2.340.000 Grundværdi kr. 347.600 Grundværdien er specificeret således:
1.540 m2 a 125 kroner kr. 192.500 5.513 m2 a 10 kroner kr. 55.130 1 byggeretsværdi kr. 100.000 Ejendommens zonemæssige status er landzone.
 Ekspropriation:
 Der afstås efter det oplyste ialt ca. 1.310 m2, hvoraf ca. 320 m2 er  

 behæftet med den tinglyste oversigtsservitut.
 Der eksproprieres endvidere midlertidigt til udsætning af blød bund ca.  

 1.470 m2. Arealerne der midlertidig eksproprieres ligger på den del af  

 ejendommen, der ikke udnyttes intentivt (Grenå-siden).
Ejeren har oplyst, at anlægsmyndighedens entreprenør i forbindelse med  

 anlægsarbejdet konstaterede, at noget af den bortgravede jord, lugtede af  

 olieprodukter.
Da der langs med den kommende vej, skulle nedlægges  

 vandledninger, tilkendegav repræsentanter fra vandværket, at vandledninger  

 ikke måtte nedlægges i jord, der var forurenet med olieprodukter.  

 Entreprenøren foreslog derefter, efter forhandlinger blandt andet med  

 repræsentanter for Århus kommune, en meget betydelig og langt mere vidtgående  

 bortgravning af jord, end forureningen nødvendiggjorde.
Hertil kom, at  

 entreprenøren blandede forurenet jord og uforurenet jord sammen, hvilket  

 medførte, at alt det opgravede jord skulle behandles som forurenet jord.
De  

 meget betydelige omkostninger herved, afkrævede Århus kommune ejeren, Statoil  

 A/S, der afviste at betale.
Parterne har under taksationssagens behandling, som en bindende  

 proceserklæring tilkendegivet, at det ved fastsættelsen af  

 arealerstatningerne ikke skal tillægges betydning, om den eksproprierede jord  

 var forurenet med olieprodukter på ekspropriationstidspunktet.
Paterne er  

 således enige om, at jorden vurderes, som om den ikke var forurenet.
 Paternes påstande:
 Statoil A/S har nedlagt påstand om, at selskabet tilkendes følgende  

 erstatninger:
 Arealerstatning:
 For hele det eksproprierede areal betales 150 kr./m2 efter endelig  

 opmåling.
 Ulempeerstatning:
 Århus Amtskommune tilpligtes, at friholde Statoil A/S for ethvert krav,  

 der måtte blive fremsat mod Statoil A/S i anledning af forannævnte  

 bortgravning af jord m.m.
 Statoil A/S har i et brev af 23. januar 1991 nævnt en erstatning stor  

 563.809,16 kr.
 For øvrige ulemper, herunder midlertidig ekspropriation, interne  

 retableringer, ejendomsskat m.m., betales ialt 8.000 kr.
 Århus Amtskommune har nedlagt påstand om, at erstatningerne fastsættes  

 således:
For eksproprieret areal der, hidtil er blevet anvendt til tankstation og som ikke er pålagt oversigtsservitut, ca.
350 m2 betales 150/m2 efter endelig opmåling, forudsat det anførte areal kr. 52.500 For tilsvarende areal, hvor der er pålagt oversigtsservi- tut, ca. 250 m2, betales 75 kr./m2, efter endelig opmåling, forudsat det anførte areal kr. 18.750 For ekspropriation fra det uudnyttede landzoneareal, hvor der ikke er pålagt oversigtser- vitut, ca. 640 m2, betales 20 kr./m2, efter endelig opmåling, forudsat det anførte areal kr. 12.800 For det tilsvarende areal, hvor der er pålagt oversigtsservitut ca. 70 m2, betales 10 kr./m2, efter endelig opmåling, forudsat det anførte areal kr. 700 For samtlige ulemper, herunder for midlertidig ekspropriation, for interne retableringer, for ejendomsskat og andre ulemper betales kr. 8.000 Parternes anbringender:
Statoil A/S har gjort gældende, at der ikke er nogen begrundelse for, at  

 en del af de eksproprierede arealer har en mindre værdi, end de øvrige  

 arealer.
I anden række har Statoil A/S gjort gældende, at arealernes værdi  

 bør fastsættes ud fra andre afgrænsninger, end amtskummunens påstand går ud  

 fra, evt. således, at der fastsættes flere forskellige værdier end  

 amtskommunens påstand tilsiger Vedrørende ulempeerstatningskravet har Statoil A/S anført, at det  

 bortgravede jord, kun i helt ubetydelig grad, var forurenet med  

 olieprodukter.
Der var ikke tale om en forureningsgrad, der nødvendiggjorde,  

 at der foretoges noget som helst, hvis ikke, der som følge af vejanlægget,  

 skulle have været nedlagt vandledninger det pågældende sted.
Iøvrigt var  

 amtskommunen efter ekspropriationen ejer af det areal, hvor der konstateredes  

 de sporadiske olieproduktforekomster, hvorfor det efter gældende miljøregler  

 var amtskommunen, der skulle have afholdt udgifterne til eventuelle  

 afhjælpningsforanstaltninger.
Det ses ikke godtgjort, at jorden allerede var  

 forurenet, da Statoil A/S var ejer af det eksproprierede areal.
Da  

 amtskommunens vejprojekt var eneste anledning til, at der blev foretaget  

 bortgravning/bortkørsel af jord, og da amtskommunen var grundejer, må det  

 påhvile amtskommunen, at friholde Statoil A/S, for ethvert krav, der måtte  

 blive fremsat i nævnte anledning.
 Amtskommunen har til støtte for sine påstande vedrørende  

 arealerstatningskravene henvist til sædvanlig taksationspraksis, og har gjort  

 gældende, at amtskommunens påstand svarer til arealernes værdi i handel og  

 vandel på ekspropriationstidspunktet.
Vedrørende ulempeerstatningskravet, har amtskommunen i første række  

 anført, at de forureningsbekæmpelsesforanstaltninger, der er foretaget er  

 amtskommunen helt uvedkommende.
Det er gældende miljøret, at det er  

 forureneren, der skal betale for afhjælpningsforanstaltninger.
Efter  

 ejendommens benyttelse, er det hævet over enhver tvivl, at Statoil A/S er  

 forureneren og er ansvarlig for skaden.
Hvis afhjælpningsforanstaltningerne  

 har været mere vidtgående end nødvendigt, er det en sag mellem Statoil A/S og  

 Århus kommune.
Det er i hvert fald amtskommunen uvedkommende.
 De øvrige ulempeerstatningskrav, er der enighed om.
 Taksationskommissionen udtaler:
 Mulighederne for at udnytte arealer hvorpå, der er pålagt en  

 oversigtsservitut, begrænses i overensstemmelse med servituttens indhold.  

 Værdien af sådanne arealer er, som følge heraf, lavere end værdien af  

 arealer, hvorpå der ikke hæfter servitutter med rådighedsindskrænkninger.  

 Efter sædvanlig taksationspraksis fastsættes arealafståelseserstatninger for  

 arealer pålagt oversigtsservitutter til halvdelen af, hvad erstatningen ville  

 være blevet fastsat til, hvis en sådan rådighedsindskrænkning, ikke havde  

 været tinglyst.
 Efter den skete besigtigelse og under hensyn til ejendommens retlige  

 status, hidtidige udnyttelse, beliggenhed og beskaffenhed finder  

 taksationskommissionen, at arealerstatningerne bør fastsættes således:
 For den del af det eksproprierede areal, der anvendes til tankstation, det  

 vil sige fra ca. station 10.355 km. (ejendommens skel mod Århus siden) til  

 ca. station 10.420 km. (ydersiden af en række buske ca. midt på ejendommen)  

 og som ikke er pålagt oversigtsservitut, betales 150 kr./m2, efter endelig  

 opmåling.
 For tilsvarende arealer, der er pålagt oversigtsservitut, betales 75  

 kr./m2. efter endelig opmåling.
 For den del af det eksproprierede areal, der ikke har været anvendt til  

 tankstation, fra ca. station 10.420 km. til station 10.500 km. og som ikke er  

 pålagt oversigtsservitut, betales 20 kr./m (2), efter endelig opmåling.
 For tilsvarende arealer, der er pålagt oversigtsservitut, betales 10  

 kr./m2, efter endelig opmåling.
Taksationskommissionen finder ikke, at Statoil A/S mellemværende med Århus  

 kommune, i forbindelse med den foran omtalte opgravning og bortkørsel af  

 jord, kan anses som et forhold, der kan berettige Statoil A/S til  

 ulempeerstatning, i forbindelse med den foretagne ekspropriation.
Afgørelsen  

 af, hvem der endeligt skal bære disse udgifter/dette tab, tages derfor ikke  

 under behandling af taksationskommissionen, men henvises til eventuel  

 afgørelse ved domstolene, jfr.
Uf R 1991. B. 73 ff.
 Erstatningen for samtlige ulemper, som berettiger til erstatning findes  

 passende, at kunne fastsættes, i overensstemmelse med parternes samstemmende  

 påstande, til 8.000 kroner.
 Erstatningsbeløbene forrentes som nedenfor bestemt jfr. lovbekendtgørelsen  

 om offentlige veje § 63.
 Thi bestemmes:
 Århus Amtskommune skal til Statoil A/S, København, som ejer af ovennævnte  

 ejendom betale følgende erstatninger:
 For den del af det eksproprierede areal, der anvendes til tankstation, det  

 vil sige fra ca. station 10.355 km. (ejendommens skel mod Århus siden) til  

 ca. station 10.420 km. (ydersiden af en række buske ca. midt på ejendommen)  

 og som ikke er pålagt oversigtsservitut, betales 150 kr./m2, efter endelig  

 opmåling.
For tilsvarende arealer, der er pålagt oversigtsseritut, betales 75  

 kr./m2, efter endelig opmåling For den del af det eksproprierede areal, der ikke har været anvendt til  

 tankstation, fra ca. station 10.420 km. til station 10.500 km. og som ikke er  

 pålagt oversigtsservitut, betales 20 kr./m2, efter endelig opmåling.
 For tilsvarende arealer, der er pålagt oversigtsservitut, betales 10  

 kr./m2, efter endelig opmåling.
 For samtlige ulemper, herunder for midlertidig ekspropriation, for interne  

 retableringer, for ejendomsskat og for ulemper iøvrigt, betales ialt 8.000  

 kroner.
 Erstatningsbeløbene forrentes med en årlig rente på Nationalbankens  

 diskonto pr. 9. maj 1990 med tillæg af 1% fra samme dato, til betaling sker.
