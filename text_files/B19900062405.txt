 I henhold til § 2, stk. 4, og § 4 i lov nr. 318 af 16. maj 1990 om  

 uddannelse til håndarbejdslærer fastsættes:
Uddannelsens formål og struktur § 1.  Formålet med uddannelsen er at kvalificere de  

 studerende teoretisk og praktisk til selvstændigt at varetage formidlings-,  

 rådgivnings- og udviklingsopgaver i udformning og fremstilling af  

 håndarbejder, at medvirke til formidling af fagenes historie og  

 videreudvikling af deres kulturelle traditioner og at fremme forståelse af  

 fagenes betydning i social og folkelig sammenhæng.
 § 2.  Uddannelsen varer 30 måneder inkl. 6 ugers  

 praktik og består af en 1. del på 12 måneder og en 2. del på 18 måneder. 2.  

 del omfatter udarbejdelse af en selvstændig opgave.
 Stk. 2.  Længden af uddannelsen angiver det antal  

 studenterårsværk, der skal lægges til grund for planlægningen af uddannelsen.  

 Et årsværk er en fuldtidsstuderendes arbejde i 12 måneder.
Stk. 3.  Målet med 1. del er, at de studerende erhverver  

 sig grundlæggende kvalifikationer i uddannelsens hovedelementer, øver metoder  

 til selvstændig opgaveløsning og får kendskab til praktisk pædagogisk  

 virksomhed.
Undervisningen skal give fælles grundlag for prøven efter 1. del,  

 jf. § 14.
 Stk. 4.  Målet med 2. del er, at de studerendes viden og  

 færdigheder når et niveau, der imødekommer behov på det private og det  

 offentlige arbejdsmarked.
Uddannelsens indhold § 3.  Håndarbejdsseminarierne tilbyder forskellige  

 pædagogiske linier med henblik på beskæftigelse i privat og offentlig  

 virksomhed og fastsætter de håndarbejdsfag, der tilbydes.
Stk. 2.  De studerende vælger på 1. del to  

 håndarbejdsfag blandt seminariets udbud.
Fagenes indhold tilrettelægges under  

 hensyntagen til seminariets pædagogiske linie.
Stk. 3.  På den pædagogiske linie med sigte på  

 folkeoplysning skal de studerende erhverve sig forudsætninger for at  

 igangsætte, lede og medvirke ved undervisning og andre pædagogiske  

 aktiviteter inden for området samt på ungdomsskoler, produktionsskoler,  

 daghøjskoler og på frie skoler.
Undervisningens indhold fastlægges under  

 hensyntagen til, at de studerende skal kunne omsætte deres pædagogiske viden  

 til anvendelse også på det private arbejdsmarked med sigte på at  

 tilrettelægge og lede personalekurser og varetage konsulentvirksomhed over  

 for såvel producent som forbruger.
 Stk. 4.  På den pædagogiske linie med sigte på  

 kommunikation skal de studerende erhverve sig forudsætninger for at rådgive  

 og oplyse om håndarbejdsfag såvel i form af artikler, litteraturanmeldelser  

 og design med opskrifter, brugsanvisninger og arbejdsbeskrivelser til trykte  

 medier som ved produktion til radio og TV.
 Stk. 5.  På den pædagogiske linie i selvstændig  

 iværksættervirksomhed skal de studerende erhverve sig viden om organisation,  

 virksomhedsøkonomi, drift og ledelse, produktudvikling og markedsføring inden  

 for både design og materialer med henblik på mindre produktioner og salg fra  

 værksted eller detailhandel.
 Stk. 6.  Med henblik på at tilpasse sig behovet på  

 arbejdsmarkedet kan det enkelte seminarium tilbyde andre pædagogiske linier  

 som led i forsøg, jf. § 27.
 § 4.  1. del omfatter nedenstående hovedelementer, der  

 i almindelighed har følgende vægt:
 økonomifag 20 pct.
Stk. 2.  I pædagogisk praktik skal de studerende opleve  

 den arbejdsform, der karakteriserer håndarbejdslærernes arbejdsområder i  

 forhold til den valgte pædagogiske linie.
Omfanget svarer til 2 ugers  

 fuldtidsstudier.
 § 5.  2. del omfatter nedenstående  

 uddannelseselementer:
 14 mdr.
 11/2 mdr.
 1 mdr.
 11/2 mdr.
 § 6.  De studerende vælger blandt seminariets udbud og  

 under hensyntagen til uddannelsens formål som specialefag enten de to  

 håndarbejdsfag, der er valgt på 1. del, eller et af håndarbejdsfagene og  

 kultur- og kunsthistorie.
 Stk. 2.  Gennem beskæftigelse med de to specialefag skal  

 de studerende opnå forudsætninger for og metoder til at søge og udvælge viden  

 og færdigheder inden for håndarbejdsfag og kultur og kunsthistorie med  

 henblik på formidlingsopgaver inden for den valgte pædagogiske linie.  

 Herudover skal de studerende opnå forståelse af håndarbejdsfagenes andel i og  

 sammenhæng med den kulturelle udvikling i øvrigt.
 § 7.  Gennem beskæftigelse med supplerende fag med  

 filosofiske og etiske emner skal de studerende få forståelse af  

 håndarbejdsfagene i samfundsmæssigt og alment menneskeligt perspektiv.
 Stk. 2.  Supplerende fag kan også udfylde et fagligt  

 behov, således at de studerende videreudvikler det håndarbejdsfag fra 1. del  

 eller dele deraf, der eventuelt ikke videreføres som specialefag.
 § 8.  I erhvervsrettet praktik skal de studerende på  

 en arbejdsplads inden for den valgte pædagogiske linie aktiveres i forhold  

 til specialefagenes muligheder.
Stk. 2.  Erhvervsrettet praktik kan efter den  

 studerendes ønske omfatte mere end 4 uger.
Den forlængede praktik falder uden  

 for uddannelsens normerede studietid.
 § 9.  Gennem beskæftigelse med den selvstændige opgave  

 skal de studerende ud fra erhvervede kundskaber og erfaringer fra  

 praktikantvirksomhed individuelt kvalificere sig til arbejdsmarkedet ved  

 selvstændig fordybelse i et af de to specialefag i relation til den valgte  

 pædagogiske linie, jf. § 3, stk. 3, 4 og 5.
 § 10.  Uddannelseselementer på 2. del kan læses ved en  

 anden uddannelsesinstitution i dansk, nordisk eller andet internationalt  

 regi.
Bedømmelse og bevis § 11.  De kvalifikationer, der erhverves gennem  

 uddannelsen, dokumenteres ved mundtlige og skriftlige prøver.
 Stk. 2.  Uddannelseselementer, hvis indhold eller  

 arbejdsform begrunder det, kan helt eller delvis dokumenteres ved deltagelse  

 i undervisningen.
 § 12.  Prøverne bedømmes af eksaminator(er) og af en  

 eller flere censorer, der er beskikket af Undervisnings- og  

 Forskningsministeriet (ministerielt beskikkede censorer).
 § 13.  Bedømmelsen af den studerendes  

 undervisningsdeltagelse efter § 11, stk. 2, foretages af læreren (lærerne)  

 ved den pågældende undervisning.
 § 14.  Efter uddannelsens 1. del afholdes fælles for  

 seminarierne en prøve i de pædagogiske fag, hvori indgår spørgsmål fra 1.  

 dels øvrige 3 hovedelementer, jf. § 4, stk. 1.
 Stk. 2.  Opgaven udarbejdes af et opgaveudvalg, der er  

 fælles for seminarierne, og hvori censorerne er repræsenteret.
§ 15.  Ved uddannelsens afslutning afholdes en  

 skriftlig prøve i det specialefag, hvori der ikke er udarbejdet selvstændig  

 opgave.
I det andet specialefag afholdes mundtlig prøve.
 Stk. 2.  Opgaverne udarbejdes af det enkelte seminarium  

 og skal belyse:
Stk. 3.  Den selvstændige opgave bedømmes ved en prøve  

 ved uddannelsens afslutning.
Der gives en samlet karakter for den skriftlige  

 del og den mundtlige præsentation.
 § 16.  Ved bedømmelsen gives karakter efter 13-skalaen  

 efter de fælles bestemmelser om karaktergivningen ved de højere  

 uddannelsesinstitutioner.
Stk. 2.  En prøve er bestået, når der er opnået  

 karakteren 6 eller derover.
Hver prøve bestås for sig.
Beståede prøver kan  

 ikke tages om.
§ 17.  Prøveformerne skal tilgodese uddannelsens  

 formål og sikre, at der foretages en individuel bedømmelse af de studerende.  

 Prøverne kan tilrettelægges som individuelle prøver eller gruppeprøver.
Det  

 fastsættes i studieordningen, hvor mange studerende en gruppe kan omfatte.
§ 18.  Prøver kan i særlige tilfælde erstattes af  

 afløsningsopgaver.
De nærmere regler herom fastsættes i studieordningen.
 Stk. 2.  En afløsningsopgave skal godkendes af  

 seminariet og skal udformes sådan, at den har samme niveau og tidsmæssige  

 vægt som det afløste uddannelsesstof.
§ 19.  1. del skal være bestået, inden den studerende  

 kan indstille sig til prøver på 2. del.
Seminariet kan under særlige  

 omstændigheder dispensere fra denne regel.
§ 20.  En studerende kan højst tre gange indstille sig  

 til en prøve.
Seminariet kan tillade indstilling en fjerde gang, hvis det  

 findes begrundet i usædvanlige forhold.
 § 21.  Reeksamination og sygeeksamen afholdes i de  

 sædvanlige eksamensperioder.
 § 22.  Seminariet udsteder bevis for gennemført  

 uddannelse og bestået eksamen med redegørelse for dens faglige sammensætning,  

 herunder eventuel, særlig erhvervskompetence.
 Stk. 2.  Studerende, der forlader uddannelsen uden at  

 have bestået den tilhørende eksamen, har ret til at få attestation for  

 beståede prøver.
 Stk. 3.  Samlet bevis for uddannelse til  

 håndarbejdslærer, der er gennemført ved flere institutioner, udstedes af et  

 håndarbejdsseminarium.
 § 23.  Uddannelsen giver ret til betegnelsen  

 håndarbejdslærer.
Særlige bestemmelser § 24.  Ved Den danske Husflidshøjskole,  

 Seminarieafdelingen, er der mulighed for at afslutte 1. og 2. del af  

 uddannelsen på anden måde end med eksamen og i stedet for bevis i henhold til  

 § 22 for gennemført uddannelse og bestået eksamen at få udstedt et  

 uddannelsesbevis.
 Stk. 2.  Ved Skals Håndarbejdsseminarium er der mulighed  

 for at gennemføre elementer af uddannelsens 1. del på håndarbejdsskole og at  

 afslutte 1. og 2. del af uddannelsen på anden måde end med eksamen og i  

 stedet for bevis i henhold til § 22 for gennemført uddannelse og bestået  

 eksamen at få udstedt et uddannelsesbevis.
 Stk. 3.  Bestemmelsen i § 25, stk. 2, nr. 7 gælder ikke  

 for de institutioner, der er nævnt i stk. 1 og 2.
 Stk. 4.  Det fastsættes i studieordningen, hvordan de  

 kvalifikationer, den studerende har erhvervet, i stedet dokumenteres.
Studieordning, merit og forsøg § 25.  De nærmere regler om uddannelsen fastsættes  

 inden for bekendtgørelsens rammer af bestyrelsen i en studieordning efter  

 forslag fra forstanderen.
Studieordningen og ændringer heri indsendes til  

 Undervisnings- og Forskningsministeriet, der påser, at den er i  

 overensstemmelse med gældende retsregler.
 Stk. 2.  Studieordningen skal indeholde bestemmelser om:
 Stk. 3.  Studieordningen kan indeholde hjemmel for  

 seminariet til at dispensere fra regler i studieordningen, der alene er  

 fastsat af seminariet.
Stk. 4.  Inden en studieordning fastsættes, kontakter  

 seminariet aftagerrepræsentanter herom.
De andre seminarier orienteres med  

 henblik på koordinering af uddannelsen.
 Stk. 5.  Studieordningen og væsentlige ændringer heraf  

 træder i kraft ved et studieårs begyndelse.
 Stk. 6.  Studieordningen og ændringer heraf sendes til  

 andre institutioner, til praktiksteder og til censorerne til orientering.
 § 26.  Uddannelseselementer eller dele heraf bestået  

 ved et seminarium ækvivalerer uddannelseselementer eller dele heraf bestået  

 ved et andet seminarium.
 Stk. 2.  Seminariet kan i hvert enkelt tilfælde eller  

 ved almindelige bestemmelser godkende, at gennemførte/beståede  

 uddannelseselementer eller dele heraf fra en dansk eller udenlandsk  

 uddannelsesinstitution træder i stedet for uddannelseselementer eller dele  

 heraf, der er omfattet af denne bekendtgørelse.
Stk. 3.  Ved godkendelse efter stk. 2 anses  

 uddannelseselementet eller dele heraf for gennemført, hvis det er bestået  

 enten efter bestemmelserne om den pågældende uddannelse eller efter denne  

 bekendtgørelse.
Bedømmelsen overføres som »bestået«, med mindre den  

 træder i stedet for en karakter og er givet efter samme bestemmelser, som  

 karakterer givet efter denne bekendtgørelse.
 § 27.  Ministeriet kan tillade fravigelser fra  

 bekendtgørelsen som led i forsøg, herunder forsøg med udvikling af andre  

 pædagogiske linier end dem, der er angivet i § 3. Samtidig med tilladelsen  

 fastsættes forsøgets varighed og rapporteringsform.
 Stk. 2.  Ministeriet kan dispensere fra bekendtgørelsen,  

 når det findes begrundet i usædvanlige forhold.
§ 28.  Klage over et seminariums afgørelser i henhold  

 til denne bekendtgørelse indgives til det pågældende seminarium.
Seminariets  

 afgørelse kan påklages til ministeriet.
 Stk. 2.  Fristen for indgivelse af klage er 4 uger fra  

 den dag, afgørelsen er meddelt den pågældende.
 Ikrafttræden m.v.
 § 29.  Bekendtgørelsen har virkning for studerende,  

 der begynder på uddannelsen 1. august 1990 eller senere.
 Stk. 2.  Undervisningsministeriets bekendtgørelse nr.  

 333 af 6. juli 1979 om uddannelse af håndarbejdslærere m.fl. ophæves.
 Stk. 3.  Studerende, der færdiggør uddannelsen efter de  

 hidtidige regler, skal senest afslutte uddannelsen ved sommereksamen 1993.
