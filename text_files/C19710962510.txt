(Til samtlige  

 civilforsvarskommissioner) I »Retningslinier for indkvarterings- og forplejningstjenesten«  

 pkt. 9 er nærmere opregnet materiel, der indgår i de af  

 civilforsvarsområderne oprettede indkvarteringsgrupper.
Dette materiel blev i  

 efteråret 1969 udsendt fra Civilforsvarsstyrelsen, efter at der fra de  

 enkelte civilforsvarsområder var indhentet oplysninger om omfanget af den  

 planlagte indkvarterings- og forplejningstjeneste samt oplysning om i hvilket  

 omfang, kommissionerne ønskede materiellet udleveret til lokal opbevaring.
De  

 således udleverede pakninger var imidlertid ikke komplette, idet  

 sanitetsmateriellet, der skal indgå i den i bilag 3 til retningslinierne  

 omtalte kasse nr. 8, ikke var anskaffet på daværende tidspunkt.
 I denne anledning skal man meddele, at omtalte materiel nu er indkøbt og  

 pakket, og at sanitetskasserne vil blive udsendt til civilforsvarsområderne i  

 et antal, svarende til antallet af udleverede indkvarteringsgruppepakninger.  

 Eventuelle fremtidige udleveringer af indkvarteringsgruppepakninger vil  

 omfatte samtlige kasser.
Sanitetskassens indhold omfatter imidlertid en del ikke-lagerbestandige  

 effekter, der, jfr. den pakningen medfølgende pakningsliste, skal indkøbes og  

 pakkes ved pakningens ibrugtagen.
Vedrørende anskaffelsen af disse effekter,  

 der omfatter 6 kompresplastre 100 X 6 cm 108 kompresplastre 10 X 6 cm 1 glas med 60 stk. tabl. codimagnyli, og som ikke kan leveres fra statens beredskabslagre, henvises  

 kommissionerne til at træffe sådanne aftaler med lokale apoteker og/eller  

 medicinalfabrikker, at indkøb og pakning kan finde sted i tilfælde af  

 beredskabsforøgelse.
Aftalen bør omfatte disse ikke-lagerbestandige effekter  

 i et sådant omfang, at samtlige de til det enkelte civilforsvarsområde  

 tildelte antal indkvarteringsgruppepakninger bliver komplette.  

 Tilvejebringelse af de omhandlede effekter vil eventuelt kunne ske ved  

 rekvisition efter reglerne i civilforsvarslovens § 35, jfr.  

 Indenrigsministeriets bekendtgørelse nr. 371 af 19. august 1950 om borgernes  

 pligt til at stille deres ejendom til rådighed for civilforsvaret.
 Der vil herfra blive draget omsorg for, at de pakninger, der i  

 overensstemmelse med retningsliniernes afsnit 5. opbevares på regionale  

 depoter, hvorfra de i givet fald vil kunne udleveres til indkvarterings- og  

 forplejningstjenesten i de kommuner, der har et behov herfor, i påkommende  

 tilfælde vil være forsynet med ovennævnte ikke-lager-bestandige effekter.
 P.D.V.
