Klage  

 over forsinket diagnosticering af kræft i underlivet samt i tyktarmen Nævnet fandt, at ingen af de involverede læger, hverken  

 egen læge eller de læger, der var involveret i behandlingen på gynækologisk  

 afdeling, havde overtrådt lægelovens § 6.
 Nævnet lagde vægt på, at egen læge ved den første  

 henvendelse primo september 2003 opfordrede patienten til at henvende sig, så  

 snart menstruationen var overstået med henblik på en gynækologisk  

 undersøgelse.  

 Egen læge henviste desuden til blodprøvetagning, inklusiv blodprøve for  

 kræftsygdom.
 Der er videre lagt vægt på, at egen læge ved patientens  

 anden henvendelse 1 ½ måned senere foretog relevant undersøgelse og på  

 mistanke  

 om ondartet lidelse i underlivet sørgede for, at patienten blev hurtigt  

 indlagt  

 på sygehuset.
For så vidt angår de læger, der var involveret i  

 behandlingen på gynækologisk afdeling, lagde nævnet vægt på, at man foretog  

 undersøgelse og operation af patienten, hvorved man diagnosticerede en meget  

 stor ondartet svulst udgående fra højre æggestok.
Der er videre lagt vægt på,  

 at man også var opmærksom på, at der tillige kunne være en sygelig tilstand i  

 tarmen, både før og under operationen for underlivskræft, men at dette ikke  

 kunne diagnosticeres med det samme.
 Nævnet lagde vægt på, at symptomerne på kræften i  

 æggestokken virkede stærkt slørende på symptomerne fra tyktarmskræften.
