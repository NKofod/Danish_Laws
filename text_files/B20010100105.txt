Bekendtgørelse om systemrevisionens  

 gennemførelse i  

 værdipapircentraler I medfør af § 14, stk. 3 og § 93 stk. 4, i lov  

 om værdipapirhandel m.v., jf. lovbekendtgørelse nr. 168 af 14.  

 marts 2001, fastsættes:
Kapitel 1 Indledende bestemmelser § 1. Bekendtgørelsen finder anvendelse for  

 værdipapircentraler.
Stk. 2. Ved systemrevision forstås revision af de  

 systemer i værdipapircentralen, der er i drift, omfattende 1)	generelle edb-kontroller, 2)	edb-baserede brugersystemer og 3)	systemer til udveksling af data med de tilsluttede deltagere og  

 deres datacentraler.
 § 2. Revisionen, som nævnt i § 1,  

 stk. 2, skal foretages i overensstemmelse med god revisionsskik.
Kapitel 2 Den generalforsamlingsvalgte systemrevisor § 3. Generalforsamlingen vælger en  

 statsautoriseret revisor som systemrevisor til varetagelse af opgaverne i  

 §§ 4 og 5. Værdipapircentralen afholder omkostningerne ved  

 revisionen.
Stk. 2. Den valgte systemrevisor vælges for et år  

 af gangen.
Værdipapircentralen skal anmelde nyvalg af systemrevisor til  

 Finanstilsynet senest en måned efter valget.
Stk. 3. Den valgte systemrevisor er berettiget til at  

 kræve de oplysninger af værdipapircentralen, der er  

 nødvendige for den valgte systemrevisors arbejde i  

 værdipapircentralen.
Herunder har den valgte systemrevisor adgang til  

 værdipapircentralens bestyrelsesprotokol.
 Stk. 4. Den valgte systemrevisor har altid ret til at deltage  

 i bestyrelsesmøder under behandling af sager, der har betydning for  

 systemrevisionen.
§ 4. Det påhviler den valgte systemrevisor  

 at 1)	godkende instruks for systemrevisionsafdelingen, jf. § 8,  

 og 2)	påse, at systemrevisionsafdelingens arbejde er i  

 overensstemmelse med systemrevisionsinstruksen og denne  

 bekendtgørelse.
 § 5. Ved hvert kalenderårs afslutning  

 udarbejder den valgte systemrevisor et revisionsprotokollat til  

 værdipapircentralens bestyrelse.
 Stk. 2. Protokollatet med erklæringer, jf. stk. 3,  

 indsendes til Finanstilsynet inden udgangen af april måned det  

 følgende år.
Stk. 3. Protokollatet skal indeholde en erklæring om,  

 hvorvidt 1)	systemrevisionen er blevet udført i overensstemmelse med god  

 revisionsskik, 2)	den valgte systemrevisor opfylder lovgivningens  

 habilitetsbetingelser, 3)	den valgte systemrevisor har fået alle de oplysninger, der er  

 anmodet om, 4)	de anførte systemrevisionsopgaver er udført i henhold  

 til denne bekendtgørelse og systemrevisionsinstruksen, 5)	den samlede data-, system- og driftssikkerhed må anses for  

 betryggende, 6)	systemrevisionsafdelingen har gennemført de opgaver, der er  

 pålagt denne, og har fungeret betryggende og 7)	den valgte systemrevisor er enig i indholdet af  

 systemrevisionschefens protokol, jf. § 14, stk. 4, og såfremt  

 dette ikke er tilfældet, hvori uenigheden består.
Kapitel 3 Systemrevisionsafdelingen § 6. I værdipapircentralen skal der  

 være en systemrevisionsafdeling.
§ 7. Det påhviler systemrevisionsafdelingen  

 at foretage den i § 1, stk. 2, nævnte revision, herunder at  

 påse, at 1)	værdipapircentralens systemer er i overensstemmelse med  

 gældende lovgivning, 2)	sikkerheds-, kontrol- og revisionsbehov tilgodeses i  

 tilstrækkeligt omfang ved udvikling, vedligeholdelse og drift af  

 værdipapircentralens systemer, og 3)	værdipapircentralens forretningsgange er betryggende og  

 fungerer betryggende i sikkerheds- og kontrolmæssig henseende, jf.  

 § 1, stk. 2.
 § 8. Systemrevisionsarbejdet skal udføres i  

 henhold til den af den valgte systemrevisor godkendte  

 systemrevisionsinstruks.
Stk. 2. Systemrevisionsinstruksen skal indeholde en  

 beskrivelse af, hvilke systemrevisionsopgaver, ud over de i § 7  

 nævnte, der skal udføres.
Instruksen skal tillige indeholde  

 retningslinier for samarbejdet mellem systemrevisionsafdelingen og den valgte  

 systemrevisor.
§ 9. Der skal foreligge en af bestyrelsen godkendt  

 funktionsbeskrivelse, der mindst skal indeholde bestemmelser om 1)	systemrevisionsafdelingens bemanding, herunder hvorvidt til- og  

 afgang af medarbejdere i systemrevisionsafdelingen skal godkendes af  

 systemrevisionschefen, 2)	systemrevisionsafdelingens budget, 3)	uddannelse af systemrevisionsafdelingens medarbejdere og 4)	oplysning om aftaler mellem værdipapircentralens ledelse og  

 systemrevisionsafdelingen om udførelse af særlige  

 revisionsopgaver, idet engangsopgaver og opgaver af midlertidig karakter kun  

 skal fremgå af systemrevisionsafdelingens protokol.
 § 10. Systemrevisionsafdelingen ledes af en  

 systemrevisionschef, der ansættes og afskediges af  

 værdipapircentralens bestyrelse.
 Stk. 2. Senest en måned efter ansættelsen af  

 systemrevisionschefen skal der ske anmeldelse herom til Finanstilsynet.
 Stk. 3. Ved skift af systemrevisionschef skal  

 værdipapircentralens bestyrelse og den fratrædende  

 systemrevisionschef give Finanstilsynet hver sin redegørelse om  

 årsagen til skiftet.
Stk. 4. Bestyrelsen kan ansætte en stedfortræder  

 for systemrevisionschefen.
Stk. 1-3 og §§ 11-15 finder tilsvarende  

 anvendelse for systemrevisionschefens stedfortræder.
§ 11. Systemrevisionschefen skal ved  

 ansættelsen i mindst 3 år inden for de seneste 5 år aktivt  

 have deltaget i udførelsen af systemrevisionsarbejde.
Bestyrelsen skal  

 ved indberetning til Finanstilsynet om ansættelse af  

 systemrevisionschefen, jf. § 10, stk. 2, afgive erklæring om,  

 at dette krav er opfyldt.
 Stk. 2. Systemrevisionschefen og det i  

 systemrevisionsafdelingen ansatte personale kan ikke være medlem af  

 værdipapircentralens ledelse.
 § 12. Systemrevisionschefen kan inden for sine  

 budgetrammer eller efter bestyrelsens godkendelse benytte ekstern bistand ved  

 udførelsen af systemrevisionen.
 § 13. Systemrevisionschefen har adgang til  

 værdipapircentralens bestyrelsesprotokol og er berettiget til at  

 kræve alle oplysninger, som systemrevisionschefen skønner er  

 nødvendige for systemrevisionens gennemførelse.
 Stk. 2. Systemrevisionschefen har ret til at være til  

 stede og udtale sig ved bestyrelsesmøder i værdipapircentralen,  

 medmindre bestyrelsen i den enkelte sag træffer anden beslutning.  

 Systemrevisionschefen har altid ret til at deltage i bestyrelsesmøder  

 under behandling af sager, der har betydning for systemrevisionen.  

 Systemrevisionschefen har pligt til at deltage i bestyrelsens behandling af  

 de pågældende sager, såfremt det ønskes af blot eet  

 bestyrelsesmedlem.
 Stk. 3. Systemrevisionschefen og det i  

 systemrevisionsafdelingen ansatte personale må ikke deltage i andet  

 arbejde i værdipapircentralen end det, som er omfattet af  

 funktionsbeskrivelsen og revisionsinstruksen samt engangsopgaver.
§ 14. Systemrevisionschefen skal løbende  

 føre en særskilt revisionsprotokol, der skal fremlægges  

 på ethvert bestyrelsesmøde.
Enhver protokoltilførsel skal  

 underskrives af bestyrelsen og den valgte systemrevisor.
 Stk. 2. I systemrevisionschefens protokol skal der  

 redegøres for den udførte revision samt konklusionen  

 herpå.
 Stk. 3. I systemrevisionschefens protokol skal det endvidere  

 oplyses, hvorvidt systemrevisionsafdelingen under sit arbejde har modtaget  

 alle de oplysninger, der er anmodet om.
Stk. 4. Ved hvert kalenderårs afslutning udarbejder  

 systemrevisionschefen et protokollat til værdipapircentralens  

 bestyrelse.
Der skal i protokollatet redegøres for alle forhold, der i  

 kalenderåret har givet anledning til væsentlige  

 bemærkninger.
Protokollatet sendes til Finanstilsynet inden udgangen af  

 april måned det følgende år.
Kapitel 4 Tavshedspligt og tilsyn § 15. Bestemmelserne om tavshedspligt i lov om  

 værdipapirhandel m.v. finder tilsvarende anvendelse for den valgte  

 systemrevisor, systemrevisionschefen og det i systemrevisionsafdelingen  

 ansatte personale.
 § 16. Finanstilsynet kan pålægge den  

 valgte systemrevisor og systemrevisionschefen eller dennes  

 stedfortræder at give oplysninger om værdipapircentralens  

 forhold.
 § 17. Finanstilsynet kan dispensere fra  

 bestemmelserne i denne bekendtgørelse.
Kapitel 5 Straffebestemmelser og ikrafttræden § 18. Overtrædelse af bestemmelserne i  

 § 2, § 3, stk. 3 og 4, §§ 4-9, § 10, stk. 1-3,  

 § 11 og §§ 13 og 14 straffes med bøde.
 Stk. 2. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 § 19. Bekendtgørelsen træder i kraft den 1.  

 januar 2002. Samtidig ophæves bekendtgørelse nr. 960 af 7.  

 december 1992 om systemrevisionens gennemførelse i  

 Værdipapircentralen.
