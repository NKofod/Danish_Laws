Nr LSF 4 Forslag til Lov om ændring af lov om ændring af lov om dagpenge ved sygdom  

 eller fødsel (Ophævelse af revisionsbestemmelse) Fremsat af socialministeren (Karen Jespersen) den 2. oktober 1996 Vedtaget ved tredjebehandling den 19. november 1996 Lov nr. 1055 af 11/12/1996 § 1 I lov nr. 446 af 1. juni 1994 om ændring af lov om dagpenge ved sygdom  

 eller fødsel. (Lempelse af reglerne om genoptagelse af arbejdet, herunder  

 deltagelse i fagpolitisk arbejde m.v.) ophæves § 2, stk. 2.
§ 2 Loven træder i kraft dagen efter bekendtgørelsen i Lovtidende.
Oprindelig fremsat forslag § 1 I lov nr. 446 af 1. juni 1994 om ændring af lov om dagpenge ved sygdom  

 eller fødsel (Lempelse af reglerne om genoptagelse af arbejdet, herunder  

 deltagelse i fagpolitisk arbejde m.v.) ophæves § 2, stk. 2.
§ 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Baggrund for lovforslaget Ved lov nr. 446 af 1. juni 1994 om ændring af lov om dagpenge ved sygdom  

 eller fødsel blev barselorloven gjort mere fleksibel end den hidtil  

 eksisterende ordning, idet ændringen gav mulighed for en vis genoptagelse af  

 arbejdet i de sidste 10 uger af barselorlovsperioden, uden at man mistede  

 dagpengeretten.
Virkningen af en genoptagelse af arbejdet blev som følge af  

 ændringen herefter alene, at dagpengene bortfaldt for den dag eller de dage,  

 hvor arbejdet blev genoptaget.
 Da adgangen til at genoptage arbejdet i mindre omfang i følge lovændringen  

 var en forsøgsordning, blev der i ændringsloven indsat en  

 revisionsbestemmelse, hvorefter socialministeren inden udgangen af  

 folketingsåret 1996-97 skal fremsætte forslag om revision af denne regel.
 Da den fleksible barselorlovsordning har fungeret, uden at denne ordning  

 har givet anledning til kritik, foreslås det, at revisionsbestemmelsen  

 ophæves, og at muligheden for en vis genoptagelse af arbejdet i de sidste 10  

 uger af barselorlovsperioden gøres permanent uden ændringer.
 Forslaget medfører, at muligheden for at gøre barselorloven mere fleksibel  

 gøres permanent.
Administrative og økonomiske konsekvenser Lovforslaget har ikke administrative eller økonomiske konsekvenser.
Erhvervsmæssige konsekvenser Lovforslaget har ikke erhvervsøkonomiske konsekvenser.
Miljømæssige konsekvenser Lovforslaget har ikke miljømæssige konsekvenser.
Forholdet til EU-retten Lovforslaget indeholder ikke EU-retlige aspekter.
Skriftlig fremsættelse Socialministeren (Karen Jespersen):
 Hermed tillader jeg mig for Folketinget at fremsætte:
 Forslag til lov om ændring af lov om dagpenge ved sygdom eller fødsel.  

 (Ophævelse af revisionsbestemmelse).
(Lovforslag nr.
L 4).
 Det foreslås med det foreliggende lovforslag, at ordningen, hvorefter der  

 gives mulighed for en vis genoptagelse af arbejdet i de sidste 10 uger af  

 barselorloven, gøres permanent.
 Baggrunden for lovforslaget er den i 1994 indsatte revisionsbestemmelse,  

 hvorefter socialministeren inden udgangen af folketingsåret 1996-97 for  

 folketinget skal fremsætte forslag om revision af dagpengelovens § 16 a.
 Idet jeg iøvrigt henviser til lovforslaget og bemærkninger hertil, skal  

 jeg på regeringens vegne anbefale forslaget til Tingets velvillige og hurtige  

 behandling.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov nr. 446 af 1. juni 1994 om ændring af lov om dagpenge ved sygdom  

 eller fødsel (Lempelse af reglerne om genoptagelse af arbejdet, herunder  

 deltagelse i fagpolitisk arbejde m.v.) ophæves § 2, stk. 2.
§ 2. - - - Stk. 2. Socialministeren fremsætter forslag for Folketinget om  

 revision af dagpengelovens § 16 a, inden udgangen af folketingsåret 1996-97.
