Bekendtgørelse om ændring af bekendtgørelse om Det Centrale Virksomhedsregister og www.cvr.dk § 1 I bekendtgørelse nr. 1491 af 15. december 2009 om Det Centrale Virksomhedsregister og www.cvr.dk, som ændret ved bekendtgørelse nr. 977 af 11. august 2010 og bekendtgørelse nr. 1275 af 11. december 2012, foretages følgende ændringer:
 1. Indledningen affattes således:
»I medfør af § 4 a, stk. 2, § 11, stk. 4 og 5, § 16, stk. 2, § 16 a, § 18, stk. 3 og 4, § 20 og § 22, stk. 3, i lov om Det Centrale Virksomhedsregister, jf. lovbekendtgørelse nr. 653 af 15. juni 2006, som ændret ved lov nr. 1231 af 18. december 2012, § 12, stk. 3 og 4, i selskabsloven, jf. lovbekendtgørelse nr. 322 af 11. april 2011, som ændret ved lov nr. 1231 af 18. december 2012, § 12, stk. 2, 2. pkt., § 13, stk. 3 og 4, i lov om visse erhvervsdrivende virksomheder, jf. lovbekendtgørelse nr. 559 af 19. maj 2010, som ændret ved lov nr. 616 af 14. juni 2011 og lov nr. 1231 af 18. december 2012, § 60, stk. 4, i lov om erhvervsdrivende fonde, jf. lovbekendtgørelse nr. 560 af 19. maj 2010, som ændret ved lov nr. 1231 af 18. december 2012, § 68 i lov om tilsyn med firmapensionskasser, jf. lovbekendtgørelse nr. 1561 af 19. december 2007, som ændret ved lov nr. 516 af 12. juni 2009, § 216 a, stk. 5, og § 224 i lov om investeringsforeninger m.v., jf. lovbekendtgørelse nr. 333 af 20. marts 2013, § 1 i lov om administration af Det Europæiske Økonomiske Fællesskabs forordninger om indførelse af europæiske økonomiske firmagrupper, jf. lovbekendtgørelse nr. 281 af 17. april 1997, § 17, stk. 2, i lov om det europæiske selskab (SE-loven), jf. lovbekendtgørelse nr. 654 af 15. juni 2006, og § 15, stk. 2, i lov nr. 454 af 22. maj 2006 om det europæiske andelsselskab (SCE-loven) fastsættes:« 2. Overalt i bekendtgørelsen ændres »Erhvervs- og Selskabsstyrelsen« til: »Erhvervsstyrelsen« og »Erhvervs- og Selskabsstyrelsens« til: »Erhvervsstyrelsens«.
 3. § 5 ophæves, og i stedet indsættes:
»§ 5. Foreninger, der ikke er omfattet af en lovbestemt registreringspligt, kan frivilligt lade sig registrere (frivilligt registreret forening) for 3 år ad gangen.
Ved registreringen afgives oplysningerne nævnt i § 2, stk. 1, nr. 5, 6 og 9-12.
 Stk. 2. En frivilligt registreret forening skal ændre de registrerede oplysninger, hvis der sker ændringer i de registrerede forhold, og kan slette registreringen i løbet af registreringsperioden.
Stk. 3. Inden en registrering, jf. stk. 1, bortfalder, kontaktes foreningen pr. e-mail og gøres opmærksom på, at registreringen automatisk vil blive slettet, medmindre den fornyes inden en frist fastsat af Erhvervsstyrelsen.
Ved fornyelsen skal foreningen bekræfte, at de registrerede oplysninger fortsat er korrekte, eller ændre de registrerede oplysninger, hvis der er sket ændringer i de registrerede forhold.
Stk. 4. En frivilligt registreret forening, der er slettet, kan genregistreres.
Ved genregistrering skal foreningen bekræfte, at de tidligere registrerede oplysninger fortsat er korrekte, eller ændre de registrerede oplysninger, hvis der er sket ændringer i de registrerede forhold.
Ved genregistrering bevarer foreningen sit CVR-nummer.
 Stk. 5. Registrering efter stk. 1-4 kan kun ske via Erhvervsstyrelsens elektroniske selvregistreringsløsning på www.virk.dk.
§ 5 a.
En frivilligt registreret forening, jf. § 5, stk. 1, der bliver omfattet af en registreringspligt i henhold til skatte- og afgiftslovgivningen, skal omregistreres til en forening med skatte- og afgiftsmæssige forpligtelser.
Anmeldelse om registrering som forening med skatte- og afgiftsmæssige forpligtelser skal ske i henhold til kapitel 9 i bekendtgørelse om anmeldelse, registrering, gebyr samt offentliggørelse m.v. i Erhvervsstyrelsen.
Ved omregistrering bevarer foreningen sit CVR-nummer.
 Stk. 2. Stk. 1 finder tilsvarende anvendelse, hvis en frivilligt registreret forening, som er slettet i henhold til § 5, stk. 3, bliver omfattet af en registreringspligt i henhold til skatte- og afgiftslovgivningen.
Stk. 3. En forening, der er ophørt med at være registreringspligtig i henhold til skatte- og afgiftslovgivningen, kan omregistreres til en frivilligt registreret forening, jf. § 5, stk. 1 og 5. Ved omregistrering bevarer foreningen sit CVR-nummer.« § 2 Bekendtgørelsen træder i kraft den 4. september 2013.
