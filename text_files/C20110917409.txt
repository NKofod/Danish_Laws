 Cirkulære om personalerekruttering via internet mv.
(Til samtlige ministerier mv.) § 1. Offentlige arbejdsgivere skal indlægge alle ledige stillinger i Jobnet, jf. § 57 i lov om ansvaret for og styringen af den aktive beskæftigelsesindsats.
§ 2. Opslag af stillinger i staten eller i selvejende institutioner, der indlægges på jobnet.dk, jf. § 1, og som i henhold til budgetvejledningen er omfattet af løn- og ansættelsesvilkår fastsat eller aftalt af Finansministeriet, overføres automatisk til jobportalen www.job-i-staten.dk .
§ 3. Institutionerne opkræves for hvert overført opslag, jf. § 2, et bidrag, der fastsættes af Personalestyrelsen.
Ved for sen betaling opkræves et rykkergebyr.
 § 4. Cirkulæret træder i kraft 24. maj 2011. Cirkulære nr. 9430 af 12. juni 2007 om statslig personalerekruttering via internet mv. (Perst. nr. 054-07) ophæves.
