Bekendtgørelse  

 om buskørsel I medfør af § 1, stk. 3, § 2 a, stk. 2  

 - 4, § 5, stk. 1, § 12, stk. 2, § 13, stk. 2 og  

 4, § 18, stk. 1, § 20, § 20 a, stk. 5, og § 22  

 i  

 lov om buskørsel, jf. lovbekendtgørelse nr. 107 af 19. februar 2003, samt  

 § 83 i færdselsloven, jf. lovbekendtgørelse nr. 712 af 2. august 2001,  

 fastsættes:
Kapitel 1 Erhvervsmæssig og ikke-erhvervsmæssig  

 personbefordring § 1.  

  

 Den, der er etableret på dansk  

 område og udfører erhvervsmæssig personbefordring med en dansk indregistreret  

 bus, skal have tilladelse hertil, jf. § 1, stk. 1, i lov om  

 buskørsel.
 Stk. 2.  

  

 Ved bus forstås et motorkøretøj,  

 der er indrettet til befordring af flere end 9 personer, føreren medregnet.  

 Det  

 fratager ikke motorkøretøjets karakter af bus, at det i én af flere  

 udførelser  

 er nedstolet til højst 9 personer, føreren medregnet, med henblik på  

 indretning  

 til transport af bevægelseshæmmede.
Stk. 3.  

  

 En tilladelse gælder for  

 erhvervsmæssig personbefordring med én bus.
Hovedstadens Udviklingsråd,  

 fælleskommunale trafikvirksomheder, amtskommuner og kommuner kan dog udføre  

 rutekørsel på grundlag af én tilladelse.
§ 2.  

  

 Erhvervsmæssig personbefordring  

 må kun udføres af virksomheder, der er indehavere af tilladelse efter lovens  

 § 1, stk. 1, og som til stadighed opfylder de krav, der følger af  

 lovens §§ 12 og 13 samt denne bekendtgørelses 2. kapitel, herunder at  

 den  

 pågældende virksomhed 1)  

 	  

 har økonomisk  

 grundlag for at drive virksomheden forretningsmæssigt forsvarligt, jf. lovens  

 § 12, stk. 1, nr. 5, 2)  

 	  

 i faglig henseende er  

 kvalificeret hertil, jf. lovens § 12, stk. 1, nr. 7, 1. led, og 3)  

 	  

 opfylder  

 vandelskravene i lovens § 12, stk. 1, nr. 6 og 7, 2. led.
Stk. 2.  

  

 Færdselsstyrelsen fungerer som  

 tilsyns- og kontrolmyndighed og kan indhente oplysninger fra offentlige  

 myndigheder samt anmode indehaveren om oplysninger med henblik på vurdering  

 af,  

 om de i stk. 1 nævnte krav er opfyldt.
Såfremt det ikke dokumenteres, at  

 indehaveren opfylder kravene, kan tilladelsen tilbagekaldes efter lovens  

 § 14.
Stk. 3.  

  

 Kan det ikke dokumenteres, at  

 indehaveren opfylder kravene i § 10, stk. 1, men er der på grundlag  

 af virksomhedens økonomiske situation begrundet udsigt til, at kravene atter  

 og  

 vedvarende vil kunne opfyldes, kan Færdselsstyrelsen i ganske særlige  

 tilfælde  

 give en frist til opfyldelse heraf.
Fristen kan ikke overstige et år.
 § 3.  

  

 Til vurdering af om lovens  

 § 18, stk. 3, er overholdt, kan Færdselsstyrelsen forelægge  

 oplysninger  

 om  

 løn-  

 og arbejdsvilkår for chauffører ansat hos  

 indehaveren af tilladelsen for overenskomstparterne til udtalelse om,  

 hvorvidt  

 bestemmelserne om  

 løn-  

 og arbejdsvilkår for  

 chauffører i de pågældende kollektive overenskomster er fulgt.
 § 4.  

  

 Det kræver tilladelse til  

 erhvervsmæssig personbefordring at udføre sygetransport samt offentlig  

 befordring af skoleelever i henhold til reglerne i Undervisningsministeriets  

 bekendtgørelse om befordring af elever i folkeskolen.
Tilladelsesfri  

 kørsel § 5.  

  

 Kommunale/amtskommunale eller  

 private institutioner eller  

 botilbudsenheder  

 kan  

 tilladelsesfrit  

 befordre personer, hvis passagererne er  

 tilknyttet institutionen eller  

 botilbudsenheden  

 som  

 patienter, elever, beboere, ansatte eller lignende samt eventuelt medfølgende  

 personer med henblik på fysisk og psykisk bistand eller opsyn, hvis kørslen  

 udføres vederlagsfrit og ikke udgør institutionens eller  

 botilbudsenhedens  

 primære formål.
 Stk. 2.  

  

 Plejehjem, ældrecentre eller  

 lignende  

 botilbudsenheder  

 kan  

 tilladelsesfrit  

 befordre personer, hvis passagererne er tilknyttet plejehjemmet, ældrecentret  

 eller  

 botilbudsenheden  

 som beboere, herunder hjemmeboende  

 ældre, der er visiteret til aktiviteter, der har til formål at vedligeholde  

 de  

 pågældendes fysiske og psykiske færdigheder, samt ansatte, herunder eventuelt  

 medfølgende personer med henblik på fysisk eller psykisk bistand eller opsyn,  

 hvis kørslen udføres vederlagsfrit og ikke udgør plejehjemmets, ældrecentrets  

 eller  

 botilbudsenhedens  

 primære formål.
Udlejning og udlån af busser § 6.  

  

 Den, der udlejer eller udlåner en  

 bus uden fører til personbefordring, skal have tilladelse hertil, jf. lovens  

 § 1 a.
En tilladelse gælder for udlejning af én bus.
Bestemmelsen i  

 § 2 finder tilsvarende anvendelse.
 Stk. 2.  

  

 Ikke-erhvervsdrivende  

 foreninger, klubber og lignende sammenslutninger kan dog uden vederlag  

 tilladelsesfrit  

 udlåne busser til hinanden.
 Stk. 3.  

  

 Hvis flere plejehjem,  

 ældrecentre eller lignende  

 botilbudsenheder  

 er  

 registreret som ejere af et motorkøretøj omfattet af § 1, stk. 1,  

 kan  

 befordring af de pågældende plejehjems, ældrecentres eller  

 botilbudsenheders  

 egne beboere samt hjemmeboende ældre, der er visiteret til aktiviteter på  

 plejehjemmet, ældrecentret eller  

 botilbudsenheden,  

 der har til formål at vedligeholde de pågældendes fysiske og psykiske  

 færdigheder, ske uden tilladelse.
§ 7.  

  

 Udføres ikke-erhvervsmæssig  

 kørsel i henhold til § 6, stk. 2, skal føreren under kørslen  

 medbringe  

 skriftlig erklæring fra Færdselsstyrelsen om, at der er tale om et  

 låneforhold  

 mellem ikke-erhvervsdrivende foreninger m.v.
Erklæringen skal på forlangende  

 forevises politiet.
 Stk. 2.  

  

 Erklæringen udstedes til  

 udlåneren  

 efter ansøgning, som indsendes til  

 Færdselsstyrelsen.
 Stk. 3.  

  

 Den, der ansøger om erklæring,  

 skal afgive enhver oplysning, som Færdselsstyrelsen anmoder om med henblik på  

 vurdering af, om der er tale om låneforhold mellem ikke-erhvervsdrivende  

 foreninger m.v  

.  

  

 Færdselsstyrelsen kan herunder kræve, at der fremlægges  

 oplysninger fra offentlige myndigheder.
Chaufførvikarvirksomhed § 8.  

  

 Den, der er etableret på dansk  

 område og driver chaufførvikarvirksomhed ved erhvervsmæssigt at udleje  

 chauffører, skal have godkendelse hertil, jf. lovens § 9, stk. 2.  

 Godkendelsen gives i tilslutning til en tilladelse til erhvervsmæssig  

 personbefordring, jf. § 1, stk. 1, eller en tilladelse hertil  

 udstedt  

 inden for Det Europæiske Økonomiske  

 Samarbejdsområde.
Godkendelsen omfatter udlejning af chauffører til  

 erhvervsmæssig personbefordring med de i § 1, stk. 1, nævnte  

 køretøjer og til godstransport med motorkøretøj eller vogntog med en samlet  

 tilladt totalvægt over 3.500 kg.
 Stk. 2.  

  

 Godkendelsen kan kun  

 opretholdes, så længe indehaveren har tilladelse til erhvervsmæssig  

 personbefordring eller tilladelse hertil udstedt inden for Det Europæiske  

 Økonomiske Samarbejdsområde.
 Stk. 3.  

  

 Chaufførvikarvirksomheden skal  

 til lejeren i forbindelse med udlejning af en chauffør udlevere en af  

 Færdselsstyrelsen udfærdiget blanket i udfyldt stand, således at lejeren kan  

 sikre sig, at den planlagte kørsel lovligt kan udføres af chaufførvikaren  

 efter  

 køre- og hviletidsbestemmelserne.
Kapitel 2 Udstedelse, fornyelse og bortfald af tilladelse  

 til erhvervsmæssig personbefordring og busudlejning samt godkendelse til  

 drift af chaufførvikarvirksomhed Ansøgningen § 9.  

  

 Ansøgning om tilladelse til  

 erhvervsmæssig personbefordring, tilladelse til  

 busudlejning,  

 godkendelse som ansvarlig leder og godkendelse til drift af  

 chaufførvikarvirksomhed  

 indsendes til Færdselsstyrelsen.
Stk. 2.  

  

 Færdselsstyrelsen fastlægger  

 formkravene til ansøgninger og kan kræve yderligere oplysninger.
Ansøgningen  

 kan afvises, hvis den er udfyldt ulæseligt, fejlagtigt eller ufuldstændigt.
Kravet til økonomi § 10.  

  

 Ansøgeren skal ved ansøgning om  

 indtil to tilladelser kunne dokumentere at have egne kontante midler eller  

 andre værdier på i alt mindst 150.000 kr.
Ved ansøgning om yderligere  

 tilladelser forhøjes beløbet med 40.000 kr. for hver ekstra tilladelse.
Stk. 2.  

  

 Ansøgeren skal ved ansøgning om  

 godkendelse til drift af chaufførvikarvirksomhed dokumentere at have egne  

 kontante midler eller andre værdier på mindst 200.000 kr. udover de i  

 stk. 1 anførte beløb for tilladelser.
En tilladelsesindehaver fra et  

 andet  

 land inden for Det Europæiske Økonomiske Samarbejdsområde skal dokumentere at  

 have kontante midler eller andre værdier på i alt mindst 200.000 kr.
Stk. 3.  

  

 Der kan i stedet stilles en  

 sikkerhed med et nærmere af Færdselsstyrelsen fastsat beløb og indhold af et  

 forsikringsselskab eller pengeinstitut.
Sikkerheden skal beløbsmæssigt  

 modsvare  

 de i stk. 1 fastsatte krav til egenkapital.
 Stk. 4.  

  

 En kommune eller en kommunal  

 institution, der ansøger om tilladelse eller tilladelser, jf. stk. 1,  

 eller godkendelse til drift af chaufførvikarvirksomhed skal stille sikkerhed  

 i  

 overensstemmelse med reglen i stk. 3.
 Stk. 5.  

  

 En ansøgning kan afslås, såfremt  

 ansøgeren har forfaldne restancer til det offentlige på 50.000 kr. eller  

 derover.
Kravet om faglige kvalifikationer § 11.  

  

 En ansøger anses for fagligt  

 kvalificeret til at udføre erhvervsmæssig personbefordring, hvis vedkommende 1)  

 	  

 har tilladelse til  

 erhvervsmæssig personbefordring, 2)  

 	  

 er godkendt som  

 ansvarlig leder af en buskørselsvirksomhed og er ansat som sådan, eller 3)  

 	  

 inden for de seneste  

 10 år har gennemført et af Færdselsstyrelsen godkendt kursus og ved en  

 skriftlig prøve dokumenteret færdigheder i de emner, der er angivet i bilaget  

 til denne bekendtgørelse.
Stk. 2.  

  

 En ansøger kan fritages for det  

 i stk. 1, nr. 3, nævnte kursus, hvis det godtgøres, at vedkommende  

 igennem  

 de seneste 5 år har haft en stilling med overordnede funktioner i en  

 virksomhed,  

 der udfører personbefordring.
Det er samtidig en betingelse, at ansøgeren  

 består en af Færdselsstyrelsen godkendt prøve og dermed dokumenterer  

 færdigheder i de emner, der er angivet i bilaget til denne bekendtgørelse.
 Stk. 3.  

  

 Færdselsstyrelsen kan udstede et  

 certifikat til personer, der opfylder betingelserne i stk. 1.  

 Certifikatet  

 udstedes i henhold til De Europæiske Fællesskabers regler vedrørende adgang  

 til  

 buskørselserhvervet.
 Stk. 4.  

  

 Statsborgere fra medlemsstater i  

 Den Europæiske Union kan opfylde betingelserne i henhold til stk. 1 ved  

 for Færdselsstyrelsen at fremlægge et certifikat udstedt af myndighederne i  

 den  

 medlemsstat, hvoraf det fremgår, at betingelserne er opfyldt.
 Stk. 5.  

  

 Bopælskravet i lovens § 12,  

 stk. 1, nr. 1, og § 13, stk. 2, jf. § 12, stk. 1,  

 nr.  

 1, anvendes ikke i det omfang andet følger af De Europæiske Fællesskabers  

 regler om etablering og om arbejdskraftens frie bevægelighed eller  

 tilsvarende  

 regler i Aftale om Det Europæiske Økonomiske Samarbejdsområde.
 § 12.  

  

 En ansøger anses for fagligt  

 kvalificeret til at foretage  

 busudlejning  

 uden fører,  

 hvis vedkommende opfylder de i § 11 nævnte krav.
 § 13.  

  

 En indehaver af en tilladelse til  

 erhvervsmæssig personbefordring eller en tilladelse hertil udstedt inden for  

 Det Europæiske Økonomiske Samarbejdsområde anses for fagligt kvalificeret til  

 at drive chaufførvikarvirksomhed, hvis vedkommende inden for de seneste 10 år  

 har gennemført et af Færdselsstyrelsen godkendt kursus og ved en skriftlig  

 prøve dokumenteret færdigheder i de emner, der er angivet i bilaget til denne  

 bekendtgørelse, herunder vikarudlejningsmodulet.
Stk. 2.  

  

 En tilladelsesindehaver skal dog  

 alene gennemgå og bestå et af Færdselsstyrelsen godkendt  

 vikarudlejningskursusmodul, såfremt vedkommende før 1. maj 2000 1)  

 	  

 var godkendt som  

 tilladelsesindehaver eller ansvarlig leder og fortsat er godkendt som sådan, 2)  

 	  

 har gennemgået og  

 bestået et af Færdselsstyrelsen godkendt kursus eller prøve, eller 3)  

 	  

 har bestået den i  

 § 11, stk. 2, nævnte prøve.
 Stk. 3.  

  

 En tilladelsesindehaver fra et  

 andet land inden for Det Europæiske Økonomiske Samarbejdsområde kan opfylde  

 kravet i stk. 1 ved at dokumentere, at vedkommende i et andet land inden  

 for Det Europæiske Økonomiske Samarbejdsområde har gennemført et kursus, der  

 giver kendskab til drift af chaufførvikarvirksomhed.
Vandelskravet § 14.  

  

 Færdselsstyrelsen indhenter  

 straffeattest til offentligt brug og eventuelt udskrift fra Det Centrale  

 Kriminalregister til brug ved bedømmelsen af ansøgerens vandel.
 Stk. 2.  

  

 Ansøgeren skal afgive enhver  

 oplysning, som Færdselsstyrelsen anmoder om med henblik på vurdering af, om  

 ansøgeren vil kunne drive virksomheden på forsvarlig måde og i  

 overensstemmelse  

 med god skik inden for branchen.
 Selskaber m.v.
§ 15.  

  

 Er ansøgeren et selskab eller en  

 anden juridisk person, skal vandelskravet og kravet om faglige  

 kvalifikationer  

 i lovens § 12, stk. 1, nr. 6 og 7, 1. led, opfyldes af den fysiske  

 person, der faktisk og vedvarende som ansvarlig leder forestår virksomhedens  

 buskørsel eller  

 busudlejning.
Denne skal tillige med  

 selskabet opfylde kravet i lovens § 12, stk. 1, nr. 7, 2. led.
 Stk. 2.  

  

 Filialer, der er oprettet her i  

 landet af udenlandske aktieselskaber og anpartsselskaber, kan være indehavere  

 af tilladelse og godkendelse til drift af chaufførvikarvirksomhed efter  

 loven.
Kapitel 3 Rutekørsel § 16.  

  

 Der kan alene gives tilladelse  

 til rutekørsel, jf. lovens § 3, hvis ansøgeren dokumenterer at have  

 tilladelse til at udføre erhvervsmæssig personbefordring, jf. lovens  

 § 1,  

 stk. 1.
 Stk. 2.  

  

 Stk. 1 finder ikke  

 anvendelse ved udstedelse af tilladelse til rutekørsel til Hovedstadens  

 Udviklingsråd, fælleskommunale trafikvirksomheder, amtskommuner og kommuner,  

 såfremt rutekørslen ikke udføres af de pågældende trafikselskaber m.v.
§ 17.  

  

 Indehaveren af en tilladelse til  

 almindelig rutekørsel kan i tilladelsesperioden ikke uden tilslutning fra den  

 tilladelsesudstedende myndighed ophøre med at drive den pågældende rute, før  

 der er forløbet 6 måneder efter, at tilladelsesindehaveren har givet den  

 pågældende myndighed begrundet meddelelse om ophøret.
Såfremt der foreligger  

 ganske særlige forhold, kan den tilladelsesudstedende myndighed tillade, at  

 kørslen ophører med et kortere varsel.
 § 18.  

  

 Indehavere af tilladelser til  

 almindelig rutekørsel skal efter anmodning fra Færdselsstyrelsen afgive  

 statistiske oplysninger til styrelsen om omfanget og udøvelsen af denne  

 kørsel.
 Stk. 2.  

  

 Det samme gælder for almindelig  

 rutekørsel, der udføres af eller for Hovedstadens Udviklingsråd,  

 fælleskommunale trafikvirksomheder, amtskommuner og kommuner.
Føreren af busser, der anvendes til erhvervsmæssig  

 personbefordring § 19.  

  

 Føreren skal have kørekort til  

 erhvervsmæssig personbefordring.
 § 20.  

  

 Føreren må, udover at besvare  

 enkelte spørgsmål vedrørende befordringen, ikke samtale med passagererne  

 under  

 kørslen.
§ 21.  

  

 Føreren skal så vidt muligt efter  

 hver tur, dog mindst én gang om dagen efterse bussen for glemte genstande.  

 Fundne  

 sager skal, hvis de ikke umiddelbart kan udleveres til rette vedkommende,  

 eventuelt gennem rutebilstationen eller virksomhedens kontor, snarest  

 afleveres  

 til politiet.
Har tilladelsesindehaveren, eller den kørslen udføres for, et  

 kontor for fundne sager, kan disse opbevares på kontoret i et tidsrum, der  

 aftales med politiet.
§ 22.  

  

 Passagerer, som ikke vil  

 efterkomme de påbud eller anvisninger, der gives i medfør af denne  

 bekendtgørelse eller i det i § 23 omtalte kørselsreglement, kan  

 bortvises  

 af føreren, tilladelsesindehaveren, personale ansat hos denne eller den,  

 kørslen udføres for.
Det samme gælder passagerer, som ikke har eller vil  

 anskaffe gyldig billet eller kort, samt passagerer, hvis opførsel er til  

 væsentlig gene for andre passagerer.
Kørselsreglement § 23.  

  

 Den tilladelsesudstedende  

 myndighed kan i et kørselsreglement fastsætte nærmere ordensregler for  

 benyttelse af busser, der anvendes til rutekørsel.
 Buskørsel med mindre køretøjer m.v.
 § 24.  

  

 Reglerne i § 19 og  

 §§ 21-23 finder tillige anvendelse ved udførelse af erhvervsmæssig  

 personbefordring  

 med motorkøretøjer, der er indrettet til befordring af højst 9 personer,  

 føreren medregnet, og som benyttes til almindelig rutekørsel.
 Stk. 2.  

  

 Det i stk. 1 nævnte  

 motorkøretøj skal opfylde de særlige krav til indretning, som er fastsat for  

 taxier.
 Stk. 3.  

  

 Hvis det i stk. 1 nævnte  

 køretøj tillige skal benyttes til taxikørsel, skal det endvidere opfylde de  

 særlige krav, der gælder om udstyr for taxier.
 Stk. 4.  

  

 Reglen i stk. 3 finder  

 tilsvarende anvendelse på busser indrettet til befordring af indtil 15  

 personer, føreren medregnet, der benyttes til både andre former for buskørsel  

 end rutekørsel og taxikørsel, jf. bestemmelserne i lov om taxikørsel m.v.
Kapitel 4 Kontroldokument vedrørende international  

 lejlighedsvis kørsel § 25.  

  

 Kontroldokument (kørselsblad),  

 der i henhold til bestemmelser fastsat af De Europæiske Fællesskabers eller  

 internationale aftaler skal medbringes ved udførelse af lejlighedsvis  

 international  

 kørsel, samt kørselshæfte skal opbevares af virksomheden mindst 1 år.
Fristen  

 regnes for kontroldokumentets vedkommende fra udførelsen af den tur, for  

 hvilken kontroldokumentet gælder, og for kørselshæftet fra udførelsen af den  

 sidste tur, for hvilken kørselshæftet gælder.
Sikring af føreren og andre, der medvirker ved  

 international buskørsel § 26.  

  

 Den, der efter lovens § 20  

 a, stk. 1 og 2, hæfter for udgifter, som en fører eller andre får i  

 forbindelse med sygdom under kørsel i udlandet, yder den sikrede fuld  

 refusion  

 af udgifter til 1)  

 	  

 lægehjælp, 2)  

 	  

 lægeordineret ophold  

 og behandling på almindelige sygehuse, herunder operationer og  

 ambulancetransport, 3)  

 	  

 lægeordineret  

 medicin, 4)  

 	  

 ekstraudgifter ved  

 transport til køretøj med fastlagt rejserute som følge af, at den sikrede er  

 blevet  

 forsinket grundet lægebeordret sengeleje, 5)  

 	  

 hjemrejse, der  

 erklæres nødvendig af en læge, samt 6)  

 	  

 hjembringelse af en  

 sikret, der afgår ved døden.
Stk. 2.  

  

 Til tandlægehjælp i akutte  

 tilfælde ydes refusion med maksimalt 500 kr.
Herudover betales ekstraudgifter  

 med maksimalt 500 kr. pr. dag til ekstraordinært hotelophold m.v., hvor  

 behandling efter lægehenvisning kan ske på hotel.
 § 27.  

  

 Den, der efter lovens § 20  

 a, stk. 3, hæfter for udgifter til retshjælp og lignende udgifter, der  

 opstår under kørsel i udlandet, yder den sikrede fuld refusion af udgifter  

 til  

 advokatbistand og krav om sikkerhed til dækning af eventuelle  

 erstatningskrav,  

 som en udenlandsk myndighed stiller som betingelse for at give tilladelse til  

 udrejse.
 Stk. 2.  

  

 Herudover betales ekstraudgifter  

 med maksimalt 500 kr. pr. dag til ekstraordinært hotelophold m.v., hvor den  

 sikrede får påbud om ikke at forlade det land, hvor der verserer retssag imod  

 ham, før retsafgørelsen foreligger, samt ekstraudgifter ved transport til  

 køretøj med fastlagt rejserute som følge af, at sikrede er blevet forsinket  

 som  

 følge af retssagen.
§ 28.  

  

 Den, der efter §§ 26 og 27  

 hæfter for udgifter i forbindelse med sygdom og til retshjælp m.v., kan  

 opfylde  

 det i lovens § 20 a, stk. 4, indeholdte krav om sikkerhedsstillelse  

 ved 1)  

 	  

 tegning af en  

 forsikring i en forsikringsvirksomhed, der er undergivet den til enhver tid  

 gældende lovgivning om forsikringsvirksomhed, 2)  

 	  

 medlemskab af en  

 organisation, der i henhold til en af Færdselsstyrelsen godkendt ordning  

 garanterer  

 for sine medlemmer, eller 3)  

 	  

 oprettelse af en  

 bankgaranti på et beløb af 50.000 kr. eller ved deponering i bank eller  

 sparekasse  

 af værdipapirer til en kursværdi af i alt 50.000 kr.
Værdipapirerne skal  

 opfylde de krav, som efter den til enhver tid gældende lovgivning gælder for  

 anbringelse  

 af umyndiges midler.
 Stk. 2.  

  

 Ved kørsel inden for de nordiske  

 lande samt ved lokalkørsel over den dansk-tyske grænse til og med en linje  

 Hamburg - Lübeck - Rostock gælder det i stk. 1 angivne krav om  

 sikkerhedsstillelse ikke.
Kapitel 5 Godkendelse af kurser § 29.  

  

 De i § 11, stk. 1, nr.  

 3, og § 13, stk. 1 og 2, nævnte kurser og udbydere heraf godkendes  

 af  

 Færdselsstyrelsen, såfremt kurserne opfylder de indholdskrav, der er angivet  

 i  

 bilaget til denne bekendtgørelse, og såfremt kurser og prøver skønnes at  

 kunne  

 udføres på betryggende måde.
 Stk. 2.  

  

 Kursusudbyderne skal ved de  

 afsluttende prøver anvende opgaver udarbejdet af Færdselsstyrelsen.  

 Repræsentanter for Færdselsstyrelsen skal gives adgang til at overvære de  

 afsluttende prøver.
 Stk. 3.  

  

 Godkendelse af kurser og  

 udbydere kan tilbagekaldes, såfremt kursusudbyderen groft eller gentagne  

 gange  

 har overtrådt vilkår for godkendelsen.
Kapitel 6 Dispensation § 30.  

  

 Færdselsstyrelsen kan i ganske  

 særlige tilfælde undtage fra kravet om tilladelse til erhvervsmæssig  

 personbefordring, jf. lovens § 1, stk. 1.
Kompetencebestemmelse vedrørende international  

 buskørsel § 31.  

  

 Afgørelse i sager om tilladelse  

 til international buskørsel træffes af Færdselsstyrelsen, jf. dog  

 stk. 2-4.
 Stk. 2.  

  

 Afgørelse i sager om tilladelse  

 til international rutekørsel mellem hovedstadsområdet og Skåne Len, herunder  

 fastsættelse af vilkår for tilladelser, træffes af den i  

 buslovens  

 § 3, stk. 1, nr. 1, nævnte myndighed.
 Stk. 3.  

  

 Afgørelse i sager om tilladelse  

 til international rutekørsel mellem Sønderjyllands Amt og Slesvig-Holsten,  

 herunder fastsættelse af vilkår for tilladelser, træffes af Sønderjyllands  

 Amtskommune eller den i amtskommunen oprettede fælleskommunale  

 trafikvirksomhed.
 Stk. 4.  

  

 Afgørelse i sager om tilladelse  

 til international rutekørsel mellem Storstrøms Amt og  

 Mecklenburg-Vorpommern,  

 herunder fastsættelse af vilkår for tilladelser, træffes af Storstrøms  

 Amtskommune eller den i amtskommunen oprettede fælleskommunale  

 trafikvirksomhed.
Straffebestemmelser § 32.  

  

 Overtrædelse af § 1,  

 stk. 1, § 6, stk. 1, § 7, stk. 1, § 8,  

 stk. 1 og 3, §§ 17-20 og § 24, stk. 2 og 3, straffes med  

 bøde.
 Stk. 2.  

  

 Der kan pålægges selskaber m.v.  

 (juridiske personer) strafansvar efter reglerne i straffelovens 5. kapitel.
Kapitel 7 Ikrafttrædelse m.v.
 § 33.  

  

 Bekendtgørelsen træder i kraft  

 den 15. januar 2005.
 Stk. 2.  

  

 Samtidig ophæves bekendtgørelse  

 nr. 519 af 14. juni 2004 om buskørsel.
Færdselsstyrelsen, den 5. januar  

 2005 Carsten Falk Hansen /Jan Lindeskov Bilag 1 Fortegnelse over emner, der skal indgå i  

 kursus, jf. § 11, stk. 1, nr. 3, og § 13, stk. 1.
A.
Borgerlig ret Ansøgeren skal bl.a.:
1)  

 	  

 kende de vigtigste  

 transportkontrakter, der anvendes inden for vejtransportvirksomhed, og de  

 deraf  

 følgende rettigheder og forpligtelser 2)  

 	  

 være kvalificeret til  

 at forhandle en transportkontrakt, så den bliver retsgyldig bl.a. med hensyn  

 til transportbetingelserne 3)  

 	  

 kunne bedømme en  

 klage fra ordregiveren over skader, der er forvoldt passagererne eller deres  

 bagage som følge af en færdselsulykke under befordringen, eller over skader  

 som  

 følge af den opståede forsinkelse, samt kunne vurdere, hvilke følger denne  

 klage får for hans kontraktmæssige ansvar.
B.
Handelsret Ansøgeren skal bl.a.:
1)  

 	  

 kende betingelserne  

 og formkravene for at kunne drive handelsvirksomhed samt kende  

 erhvervsdrivendes  

 generelle forpligtelser (registrering,  

 forretningsbøger  

 osv.) samt følgerne af en konkurs 2)  

 	  

 besidde et rimeligt  

 kendskab til de forskellige former for handelsselskaber samt reglerne for  

 deres  

 oprettelse og drift.
C.
Arbejdsmarkeds- og sociallovgivning Ansøgeren skal bl.a.:
1)  

 	  

 kende de for  

 vejtransportsektoren relevante sociale institutioners rolle og funktion  

 (fagforeninger, samarbejdsudvalg, personalerepræsentanter, arbejdsinspektører  

 osv.) 2)  

 	  

 kende arbejdsgivernes  

 forpligtelser med hensyn til social sikring 3)  

 	  

 kende de regler, der  

 gælder for arbejdskontrakter, der indgås med forskellige  

 arbejdstagerkategorier  

 i vejtransportvirksomheder (kontraktformer, partnernes forpligtelser,  

 arbejdsbetingelser og arbejdstid, ferie med løn, aflønning, ophævelse af  

 kontrakt osv.) 4)  

 	  

 kende bestemmelserne  

 i forordning (EØF) nr. 3820/85,  

1)  

  bestemmelserne i  

 forordning (EØF) nr. 3821/85  

2)  

  og de praktiske  

 foranstaltninger til gennemførelse af disse forordninger.
D.
Skattelovgivning Ansøgeren skal bl.a. kende bestemmelserne om:
1)  

 	  

 momsbelægning af  

 transportydelser 2)  

 	  

 vægtafgifter 3)  

 	  

 afgifter på visse  

 køretøjer, der anvendes til vejgodstransport, samt de brugsafgifter, der  

 opkræves  

 ved benyttelse af visse infrastrukturer 4)  

 	  

 indkomstskat.
E.
Virksomhedsledelse i erhvervsmæssig og finansiel  

 henseende Ansøgeren skal bl.a.:
1)  

 	  

 kende  

 retsforskrifterne og de praktiske regler for anvendelse af check, veksler,  

 egenveksler, kreditkort og andre betalingsmidler eller  

 -måder 2)  

 	  

 kende de forskellige  

 låneformer (banklån, remburs, kautionering, prioritet, leasing, leje,  

 factoring  

 osv.) samt de byrder og forpligtelser, de indebærer 3)  

 	  

 vide, hvad en status  

 er, hvordan den ser ud, og hvordan den fortolkes 4)  

 	  

 kunne læse og  

 fortolke en resultatopgørelse 5)  

 	  

 kunne foretage en  

 analyse af virksomhedens finansielle og rentabilitetsmæssige situation, bl.a.  

 på grundlag af finansielle nøgletal 6)  

 	  

 kunne lægge et budget 7)  

 	  

 kende de forskellige  

 bestanddele af virksomhedens kostpris (faste omkostninger, variable  

 omkostninger,  

 driftsmidler, afskrivninger osv.) og kunne foretage beregninger pr. køretøj,  

 pr. tilbagelagt kilometer, pr. tur eller pr. ton 8)  

 	  

 kunne udarbejde en  

 skematisk fremstilling af hele personalets organisation inden for  

 virksomheden,  

 tilrettelægge arbejdsplaner osv.
 9)  

 	  

 kende principperne  

 for marketing, salgsfremstød for transportydelser, udarbejdelse af  

 kundekartotek,  

 reklame, PR-virksomhed osv.
10)  

 	  

 kende de forskellige  

 forsikringsformer, der er karakteristiske for vejtransportvirksomheder  

 (ansvarsforsikring,  

 personskadeforsikring, tingsskadeforsikring, rejsegodsforsikring) samt de  

 garantier  

 og forpligtelser, de indebærer 11)  

 	  

 kende de forskellige  

 former for anvendelse af telematik på vejtransportområdet 12)  

 	  

 kunne anvende reglerne  

 for prisfastsættelse og prisdannelse inden for offentlig og privat  

 personbefordring 13)  

 	  

 kunne anvende reglerne  

 om fakturering af serviceydelser i forbindelse med personbefordring ad  

 landevej.
F.
Markedsadgang Ansøgeren skal bl.a.:
1)  

 	  

 kende de faglige  

 regler for vejtransport for fremmed regning, for leje af erhvervskøretøjer,  

 for  

 underentreprise, herunder reglerne for den officielle organisering af  

 erhvervet, adgangen til det, tilladelser til vejtransport inden og uden for  

 Fællesskabets område, og reglerne vedrørende kontrol og sanktioner 2)  

 	  

 kende bestemmelserne  

 om oprettelse af en vejtransportvirksomhed 3)  

 	  

 kende de forskellige  

 dokumenter, der kræves til udførelse af vejtransportydelser og være i stand  

 til  

 at indføre kontrolmetoder til sikring af, at der såvel i virksomhedens  

 lokaler  

 som i køretøjerne befinder sig de reglementerede dokumenter, der vedrører  

 hver  

 udført transport, bl.a. dokumenter vedrørende køretøjer, føreren, godset  

 eller  

 passagerernes bagage 4)  

 	  

 kende reglerne  

 vedrørende organiseringen af markedet for personbefordring ad landevej 5)  

 	  

 kende reglerne for  

 etablering af befordringsfaciliteter og være i stand til at udarbejde  

 køreplaner.
G.
Teknisk og driftsmæssige forhold Ansøgeren skal bl.a.:
1)  

 	  

 kende reglerne for  

 køretøjers vægt og dimensioner i medlemsstaterne samt procedurerne for de  

 særlige transporter, der ikke falder ind under disse regler 2)  

 	  

 alt efter  

 virksomhedens behov kunne vælge passende køretøjer samt de dertil hørende  

 bestanddele (chassis, motor, transmissionssystemer, bremsesystemer osv.) 3)  

 	  

 kende formaliteterne  

 i forbindelse med godkendelse, indregistrering og syn af disse køretøjer 4)  

 	  

 kunne vurdere, hvilke  

 foranstaltninger der skal træffes til bekæmpelse af luftforurening som følge  

 af  

 emissioner fra motorkøretøjer, samt til støjbekæmpelse 5)  

 	  

 kunne udarbejde  

 periodiske vedligeholdelsesplaner for køretøjerne og deres udstyr.
H.
Færdselssikkerhed Ansøgeren skal bl.a.:
1)  

 	  

 kende de  

 kvalifikationer, der kræves af det kørende personale (kørekort,  

 sundhedsattester, duelighedsbeviser osv.) 2)  

 	  

 kunne træffe  

 foranstaltninger til sikring af, at førerne overholder gældende  

 færdselsregler,  

 forbud og begrænsninger i de forskellige medlemsstater  

 (hastighedsbegrænsninger,  

 forkørselsrettigheder,  

 regler for standsning og parkering, lygteføring, vejskiltning osv.) 3)  

 	  

 kunne udarbejde  

 instrukser til førerne om kontrol af sikkerhedsbestemmelserne dels vedrørende  

 transportmateriellets, udstyrets og ladningens tilstand, dels vedrørende  

 forebyggende foranstaltninger 4)  

 	  

 kunne indføre regler  

 for, hvordan man skal forholde sig i ulykkestilfælde, og træffe de nødvendige  

 foranstaltninger for at undgå en gentagelse af alvorlige ulykker eller  

 overtrædelser 5)  

 	  

 have alment kendskab  

 til vejnettet i medlemsstaterne.
 Herudover skal kurset give ansøgeren kendskab til  

 lejeforhold samt til drift af chaufførvikarvirksomhed, herunder forhold  

 vedrørende markedsadgang, arbejdsgiveransvar, ansættelsesretlig lovgivning,  

 arbejdsmiljølovgivning, arbejdsskadeforsikringslovgivning, sygdom og  

 retshjælp  

 samt overenskomster.
 1)  

 Rådets  

 forordning (EØF) nr. 3820/85 af 20. december 1985 om harmonisering af visse  

 bestemmelser på det sociale område inden for vejtransport (EFT L 370 af  

 31.12.1985, s. 1).
 2)  

 Rådets  

 forordning (EØF) nr. 3821/85 af 20. december 1985 om kontrolapparatet inden  

 for  

 vejtransport (EFT L 370 af 31.12.1985, s. 8). Forordningen er senest ændret  

 ved  

 Kommissionens forordning (EF) nr. 1056/97 (EFT L 154 af 12.6.1997, s. 21).
