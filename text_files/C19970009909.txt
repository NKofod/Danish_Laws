(til samtlige vejbestyrelser og  

 vejmyndigheder) I medfør af § 6 i lov om offentlige veje (lovbekendtgørelse nr. 532 af 20.  

 juni 1994 som ændret ved lov nr. 466 af 10. juni 1997) og § 24, stk. 3 i lov  

 om private fællesveje (lovbekendtgørelse nr. 625 af 21. juli 1993, som ændret  

 ved lov nr. 466 af 10. juni 1997) fastsættes:
 § 1.  Ved »ønsket hastighed« forstås i dette  

 cirkulære den hastighed, som vejbestyrelsen/vejmyndigheden ønsker, at  

 personbilerne benytter på en given vejstrækning.
 Stk. 2.  Såfremt et fartdæmpet område er afmærket med  

 tavle E 53, område med fartdæmpning, skal valg af den ønskede hastighed svare  

 til den på E 53 tavlen anførte.
 § 2.  Bump skal udformes således, at en fører af en  

 personbil ved passage med den ønskede hastighed og en fører af et tungt  

 køretøj ved passage med den ønskede hastighed minus 15 km/h, udsættes for en  

 lodret acceleration på 0,7 gange tyngdeaccelerationen G plus/minus 0,05 G.  

 Endvidere skal den lodrette acceleration være stigende med stigende  

 passagehastighed.
§ 3.  I § 3, stk. 2 og 3 er anført et eksempel på  

 udformning af cirkelformede bump samt på modificering af overgangen mellem et  

 cirkelbumps overflade og vejoverfladen.
Andre eksempler på bumpudformninger,  

 som opfylder de i § 2 anførte funktionskrav, er beskrevet i vejreglerne,  

 Byernes trafikarealer, hæfte 7, Fartdæmpere, juni 1991.
 Stk. 2.  Cirkelformet bump, pilhøjde 100 mm  

 dimensioneres således, idet tolerancen på højdemålene er plus/minus 5 mm:
 Stk. 3.  Overgangen mellem cirkelbumpets overflade og  

 vejoverfladen kan dog udføres modificeret således:
 § 4.  Cirkulæret træder i kraft den 1. august 1997.
 Stk. 2.  Eksisterende bump skal bringes i  

 overensstemmelse med nærværende cirkulære efter følgende regler:
 Stk. 3.  Med hensyn til begrebet »trafikvej«  

 henvises til vejreglerne, Byernes trafikarealer, hæfte 0, Vejplanlægning i  

 byområder, juni 1991.
