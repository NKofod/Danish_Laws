Nr BTL 131 Betænkning over Forslag til lov om Handelsflådens Velfærdsråd   

 Nr L 131 1989-90, 1. samling Afgivet af Erhvervsudvalget Afgivet: 19900315 Udvalget har behandlet lovforslaget i nogle møder og har herunder stillet spørgsmål til industriministeren, som denne har besvaret skriftligt.
 Der er af industriministeren og af et mindretal stillet ændringsforslag,  

 hvorom henvises til de ledsagende bemærkninger.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse med det af  

 industriministeren stillede ændringsforslag.
Et mindretal (Fremskridtspartiets medlem af udvalget) indstiller  

 lovforslaget til vedtagelse med de af mindretallet stillede  

 ændringsforslag.
Mindretallet ønsker endvidere at udtale følgende:
Fremskridtspartiet kan helt tilslutte sig, at der oprettes en privat  

 selvejende organisation, der skal varetage de søfarendes velfærd til søs.
Når  

 partiet har stillet de nedenfor anførte ændringsforslag, skyldes det, at  

 industriministeren i sit privatiseringsforslag har »glemt« at  

 privatisere udgifterne.
Ændringsforslag Af et mindretal (FP):
Til § 4 1) Paragraffen udgår.
Til § 5 2) I stk. 1 indsættes efter »velfærdsarbejdet« ordene:  

 »og tv-betjeningen af søfarende«, og ordene »på 100 øre pr.  

 dag« udgår.
 3) Stk. 2 og 3 udgår.
 Af industriministeren og tiltrådt af et flertal (udvalget  

 med undtagelse af FP):
 4) I stk. 2, 1. pkt., ændres »svarer« til: »højst  

 kan svare«.
Bemærkninger Til nr. 1-3 Lovforslaget skulle gå ud på at privatisere Handelsflådens Velfærdsråd.
De foreslåede ændringer går ud på at sikre denne privatisering.
Dette kan  

 kun ske, såfremt midlerne til velfærdsarbejdet i fuldt omfang betales af  

 erhvervets parter i forening.
Det samme må gælde for ordningen om  

 tv-betjening af søfarende.
Til nr. 4 Hensigten hermed er, at man ikke som hidtil fastlåser statens andel, så  

 den til enhver tid skal svare til erhvervets andel.
Der foreligger ikke  

 aktuelle planer om nedsættelse af statens bidrag, men af hensyn til statens  

 almindelige udgiftspolitik i fremtiden er det fundet rigtigst, at der skabes  

 mulighed for en vis fleksibilitet.
