 I henhold til § 17, stk. 6 og § 29 i lov om almindelig  

 arbejderbeskyttelse, § 9, stk. 1, 2. pkt., og § 11, stk. 1 og stk. 2, 1.pkt.,  

 i lov om arbejderbeskyttelse inden for handels- og kontorvirksomhed og § 9,  

 stk. 6 og § 21 i lov om arbejderbeskyttelse inden for landbrug, skovbrug og  

 gartneri, jfr. lovbekendtgørelse nr. 297, 298 og 299 af 4. juli 1968  

 fastsættes:
 Kapitel 1. Område og definitioner.
 § 1.  Bekendtgørelsen omfatter enhver beholder og  

 ethvert rørsystem med tilbehør, der indeholder dampe eller luftarter, hvis  

 tryk er støre end atmosfærens tryk, eller væsker ved en sådan temperatur, at  

 deres damptryk er større end atmosfærens tryk.
 § 2.  Undtaget fra bekendtgørelsen er:
 Stk. 2.  Trykbeholdere, der indgår i registrerede  

 motorkøretøjers drifts-, bremse- og manøvresystemer, er undtaget fra  

 bestemmelserne i §§ 9-20 og § 22 om anmeldelse, godkendelse og tilsyn.
 Kapitel 2. Almindelige bestemmelser.
 § 3.  Trykbeholdere og rørsystemer skal være  

 forsvarligt konstrueret, forarbejdet, udstyret, funderet, opstillet,  

 afprøvet, vedligeholdt, passet og sikret.
Stk. 2.  Trykbeholdere m.v. skal være konstrueret og  

 forarbejdet af egnet materiale, fri for skadelige fejl og af passende  

 tykkelse i overenstemmelse med forskrifter eller normer, der fastsættes eller  

 anerkendes af direktøren for arbejdstilsynet, jfr. § 27, stk. 2. Direktøren  

 for arbejdstilsynet kan dog i enkelttilfælde tillade afvigelser fra sådanne  

 forskrifter og normer, når det skønnes rimeligt og forsvarligt.
Anvendte  

 materialer skal være således mærket, at meterialernes art og oprindelse  

 entydigt kan fastslås, med mindre andet fastsættes af direktøren for  

 arbejdstilsynet, jfr. § 27, stk. 2.
 Stk. 3.  Trykbeholdere skal opstilles på en sikker og  

 forsvarlig måde efter forskrifter, der fastsættes eller anerkendes af  

 direktøren for arbejdstilsynet, jfr. § 27, stk. 2. § 4. Enhver trykbeholder  

 skal være forsynet med en holdbar, forsvarligt fastgjort mærkeplade, hvis  

 tekst er affattet på dansk, og som tydeligt angiver trykbeholderens identitet  

 og data i det omfang, hvori det bestemmes af direktøren for arbejdstilsynet,  

 jfr. § 27, stk. 2.
 § 5.  Trykbeholdere m.v. skal være således indrettet,  

 at de kan renses i nødvendigt omfang.
 Stk. 2.  Trykbeholdere m.v. skal være forsynet med  

 adgangsåbninger (mandehuller) eller - hvis de ikke kan befares - med  

 inspektionsåbninger i fornødent omfang således, at tilstrækkelig besigtigelse  

 kan foretages.
 § 6.  Trykbeholdere m.v. skal være således indrettet  

 og udstyret, at driftstilstande af sikkerhedsmæssig betydning kan overvåges  

 og beherskes i fornødent omfang.
 § 7.  Armatur og tilbehør skal være let tilgængeligt,  

 passende belyst og let at betjene for den eller de personer, der er  

 beskæftiget med pasningen.
§ 8.  Ved trykbeholdere skal der i det omfang, det  

 bestemmes af direktøren for arbejdstilsynet, jfr. § 27, stk. 2, findes en af  

 denne godkendt tilsynsbog.
I tilsynsbogen skal noteres alle væsentlige  

 hændelser vedrørende beholderen.
 Stk. 2.  For enhver trykbeholder skal der findes  

 fornødne instrukser om dens drift, pasning og vedligeholdelse.
 Stk. 3.  Ejeren eller brugeren har pligt til at sørge  

 for, at betjeningsmandskabet instueres i fornødent omfang.
 Kapitel 3. Anmeldelse, godkendelse og tilsyn.
 Inddeling.
 § 9.  For afgrænsning i anmeldepligt og tilsyn  

 inddeles trykbeholdere i følgende 3 grupper:
A.
Beholdere, hvis indstillingstryk (højst tilladelige arbejdstryk over  

 atmosfærens tryk) er over 1 bar, og for hvilke produktet af instillingstryk i  

 bar og rumindhold i liter er større end 1000.
B.
Beholdere, hvis indstillingstryk er mindre end eller lig med 1 bar,  

 samt beholdere for hvilke produktet af indstillingstryk i bar og rumindhold i  

 liter er mindre end eller lig med 1000, for så vidt beholderne ikke er  

 omfattet af gruppe C.
C.
Beholdere, for hvilke produktet af indstillingstryk i bar og rumindhold  

 i liter ikke overstiger 200.
Regler for gruppe A.
Tryk over 1 bar.
Produkttal over 1000.
 § 10.  Inden en trykbeholder under gruppe A udleveres  

 til en bruger som ny, efter ombygning eller væsentlig reparation, skal den  

 pågældende leverandør, forhandler eller reparatør tilsende arbejdstilsynet  

 anmeldelse med oplysninger og dokumentationer efter retningslinier, der  

 fastsættes af direktøren for arbejdstilsynet, jfr. § 27, stk. 2.
 Stk. 2.  I tilfælde, hvor nærmere oplysninger om en  

 trykbeholders opstilling har væsentlig sikkerhedsmæssig betydning, kan  

 direktøren for arbejdstilsynet, jfr. § 27, stk. 2, bestemme, at ammeldelsen  

 skal vedlægges tegning af opstillingsstedet (grundplan, snit) og eventuelle  

 tilstødende rum med oplysning om disses udførelse og anvendelse, samt at en  

 situationsplan med oplysning om naboarealernes bebyggelse og med angivelse af  

 færdselsårer og opholdspladser skal forelægges.
 Stk. 3.  Ejeren eller den ansvarlige bruger er  

 forpligtet til at sikre sig, at trykbeholderen er anmeldt til arbejdstilsynet  

 og forskriftsmæssigt opstillet, før beholderen tages i brug.
 Stk. 4.  Ejeren af en trykbeholder, der anvendes på  

 vekslende brugssteder, er forpligtet til at meddele arbejdstilsynet  

 trykbeholderens brugssted, når tilsynet anmoder om oplysning herom.
 § 11.  Før en trykbeholder under gruppe A tages i brug  

 som ny eller efter ombygning, flytning eller væsentlig reparation, skal der  

 efter regler, der fastsættes eller anerkendes af direktøren for  

 arbejdstilsynet, jfr. § 27, stk. 2, foreligge:
Stk. 2.  Såfremt det er foreskrevet af direktøren for  

 arbejdstilsynet, jfr. § 27, stk. 2, skal der yderligere foreligge  

 brugstilladelse.
Brugstilladelsen meddeles skriftligt af arbejdstilsynet  

 efter et eftersyn på opstillingsstedet.
 § 12.  Trykbeholdere under gruppe A skal underkastes  

 periodiske undersøgelser i det omfang, det bestemmes af direktøren for  

 arbejdstilsynet, jfr. § 27, stk. 2. Undersøgelserne omfatter: 1)  

 trykprøvning, 2) besigtigelse samt 3) eftersyn, ved hvilket det kontrolleres,  

 at beholderen stadig er indrettet, udstyret, vedligeholdt og passet efter de  

 herfor givne forskrifter.
 Stk. 2.  Såfremt der ikke af direktøren for  

 arbejdstilsynet, jfr. § 27, stk. 2, er fastsat andet, skal der foretages  

 trykprøvning senest i det 12. kalenderår efter sidste trykprøvning og  

 besigtigelse senest i det 3. kalenderår efter sidste besigtigelse.
 Stk. 3.  De fastsatte perioder gælder, selv om  

 trykbeholderen ikke har været i brug i en mellemliggende periode.
 Stk. 4.  Hvis en trykbeholder er anmeldt ude af brug på  

 det tidspunkt, hvor en af de fastsatte perioder udløber, bortfalder de  

 foreskrevne undersøgelser, men trykbeholderen må ikke på ny tages i brug, før  

 disse har været foretaget.
 Stk. 5.  Når en trykbeholder har været ude af brug i  

 mere end 2 år, skal den, med mindre direktøren for arbejdstilsynet, jfr. §  

 27, stk. 2, bestemmer andet, undersøges i henhold til stk. 1, inden den tages  

 i brug.
 Stk. 6.  Når der er foretaget væsentlige reparationer  

 eller ombygning på en trykbeholder, må den ikke tages i brug, før den har  

 været underkastet undersøgelser i henhold til stk. 1. Arbejdstilsynet er  

 berettiget til herudover at forlange, at der foretages særlige undersøgelser,  

 hvis sådanne anses for nødvendige for en vurdering af trykbeholderens  

 sikkerhed.
 Stk. 7.  Ejeren eller brugeren af en trykbeholder har  

 pligt til at træffe de foranstaltninger, som er nødvendige for, at de  

 foreskrevne undersøgelser kan udføres på betryggende måde og til at yde den  

 hjælp, der er nødvendig til gennemførelse af undersøgelserne.
§ 13.  Foreskrevne syn og prøver skal udføres på  

 forsvarlig måde.
Forskrifter eller vejledninger herom udarbejdes af  

 direktøren for arbejdstilsynet, jfr. § 27, stk. 2. Alle påbegyndte syn og  

 prøver skal foretages så hurtigt, at unødvendigt ophold i brugen af anlægget  

 undgås.
§ 14.  Hvis en trykbeholder under gruppe A udsættes  

 for skadelig påvirkning, såsom brand eller påkørsel, eller såfremt der  

 konstateres revner, korrosion eller andre skader, der har indflydelse på  

 trykbeholderens sikkerhed, skal beholderen tages ud af brug på en efter  

 forholdene forsvarlig måde, og der skal gives arbejdstilsynet meddelelse om  

 beskadigelsen.
Beholderen må først tages i brug igen, når arbejdstilsynets  

 tilladelse foreligger.
Regler for gruppe B.
Tryk, der ikke overstiger 1 bar eller produkttal  

 beliggende mellem 200 og 1000.
 § 15.  Vedrørende anmeldelse gælder reglerne i § 10.
 § 16.  Vedrørende godkendelse gælder reglerne i § 11.
 § 17.  Vedrørende anmeldelse af beskadigelser gælder  

 reglerne i § 14.
Regler for gruppe C.
Produkttal 200 og derunder.
 § 18.  Trykbeholdere under gruppe C skal, inden de  

 tages i brug, underkastes en trykprøvning med et prøvningstryk på mindst 1,3  

 x indstillingstrykket, dog mindst 2 bar, med mindre andet fastsættes af  

 direktøren for arbejdstilsynet, jfr. § 27, stk. 2.
 Fælles regler for gruppe A-C.
 § 19.  Direktøren for arbejdstilsynet er i  

 enkelttilfælde bemyndiget til at kræve hyppigere undersøgelser foretaget,  

 såfremt omstændighederne taler herfor, ligesom direktøren i enkelttilfælde  

 kan tillade, at de angivne tidsrum forlænges, hvis sikkerheden på anden måde  

 er tilgodeset.
§ 20.  Tilsynet med overholdelsen af denne  

 bekendtgørelse føres af arbejdstilsynet.
Ved gennemførelsen af de i  

 bekendtgørelsen foreskrevne undersøgelser, syn og prøvninger kan direktøren  

 for arbejdstilsynet søge bistand hos andre sagkyndige, jfr. § 27, stk. 2.
§ 21.  Hvis det ved en undersøgelse viser sig, at en  

 beholder er i en sådan tilstand, at den fortsatte brug skønnes at være  

 forbundet med fare, kan arbejdstilsynet nedlægge forbud mod trykbeholderens  

 brug, indtil det efter fornyet undersøgelse konstateres, at de fundne fejl  

 eller mangler er afhjulpet.
Hvis en anerkendt sagkyndig, jfr. § 20, ved en  

 undersøgelse finder, at en trykbeholder er i en sådan tilstand, at den  

 fortsatte brug skønnes at være forbundet med fare, skal arbejdstilsynet  

 underrettes, og trykbeholderen må ikke tages i brug, før arbejdstilsynet har  

 givet tilladelse dertil.
 § 22.  Ejeren eller brugeren af en trykbeholder  

 betaler afgifter efter bestemmelserne i arbejdsministeriets taksregulativ for  

 de undersøgelser, der foretages af arbejdstilsynet i henhold til denne  

 bekendtgørelse.
 Kapitel 4. Dispensationer og klager.
 § 23.  Direktøren for arbejdstilsynet kan, jfr. § 27,  

 stk. 2, tillade afvigelser fra denne bekendtgørelse for sådanne arter af  

 beholdere, hvor forholdene på grund af beholdernes ringe størrelse, særlige  

 konstruktion, lave tryk eller moderate temperaturer gør det rimeligt og  

 forsvarligt.
§ 24.  For trykbeholdere m.v., som på grund af deres  

 indhold eller anvendelsesmåde frembyder særlig stor fare, kan direktøren for  

 arbejdstilsynet, jfr. § 27, stk. 2, stille sikkerhedskrav ud over denne  

 bekendtgørelses bestemmelser.
Direktøren kan herunder foreskrive anmeldelse,  

 tilsyn og godkendelse af konstruktion for beholdere, der henhører under § 9,  

 gruppe B og C samt for rørsystemer.
 Stk. 2.  Direktøren for arbejdstilsynet kan, jfr. § 27,  

 stk. 2, fastsætte pasningsforskrifter for trykbeholdere, hvis indhold, tryk  

 eller temperatur af sikkerhedsgrunde kræver dette.
 § 25.  Hvis ejeren eller brugeren af en trykbeholder  

 er utillfreds med udfaldet af en undersøgelse, kan han inden 3 uger efter, at  

 afgørelsen er meddelt ham, indbringe afgørelsen for direktøren for  

 arbejdstilsynet.
Stk. 2.  Direktørens afgørelse kan inden 14 dage  

 indbringes for arbejdsministeren med begæring om at undersøgelsen prøves ved  

 et oversyn.
Oversynet foretages af 2 uvildige sagkyndige, som beskikkes i  

 hvert enkelt tilfælde af arbejdsministeren, og en sagkyndig, der udpeges af  

 direktøren for arbejdstilsynet.
Dette syn skal så vidt muligt afholdes senest  

 15 dage efter begæringens fremsættelse.
Stk. 3.  Oversynmændene afgiver beretning om udfaldet af  

 oversynet til arbejdsministeren, der træffer afgørelse i sagen.
Genparter af  

 beretningen sendes til kedlens ejer eller bruger og til direktøren for  

 arbejdstilsynet.
Stk. 4.  De med oversynet forbundne udgifter udredes af  

 trykbeholderens ejer eller bruger, såfremt oversynet i hovedsagen bekræfter  

 undersøgelsens udfald.
I modsat fald udredes udgifterne af statskassen.
 Stk. 5.  Arbejdstilsynets og direktørens afgørelser skal  

 indeholde oplysning om klageadgang og frist herfor.
 Stk. 6.  Klager har ikke opsættende virkning, hvis  

 afgørelsen er truffet i medfør af § 55 i lov om almindelig  

 arbejderbeskyttelse, § 25 i lov om arbejderbeskyttelse inden for handels- og  

 kontorvirksomhed og § 24 i lov om arbejderbeskyttelse inden for landbrug,  

 skovbrug og gartneri.
 § 26.  Påbud, afgivet af tilsynskredsene og disses  

 afgørelser i øvrigt, kan ligeledes inden 3 uger efter, at afgørelsen er  

 meddelt den pågældende, indbringes for direktøren for arbejdstilsynet.
 Stk. 2.  Direktørens afgørelser kan inden 14 dage efter,  

 at afgørelsen er meddelt den pågældende, indbringes for arbejdsministeren.
 Stk. 3.  Tilsynskredsenes og direktørens afgørelser skal  

 indeholde oplysning om klageadgang og frist herfor.
 Stk. 4.  Klager har ikke opsættende virkning, hvis  

 påbuddet er givet eller afgørelsen truffet i medfør af § 55 i lov om  

 almindelig arbejderbeskyttelse, § 25 i lov om arbejderbeskyttelse inden for  

 handels- og kontorvirksomhed og § 24 i lov om arbejderbeskyttelse inden for  

 landbrug, skovbrug og gartneri.
 Kapitel 5. Trykbeholderudvalg m.v.
§ 27.  Direktøren for arbejdstilsynet nedsætter et  

 trykbeholderudvalg, der består af en formand og 12 teknisk sagkyndige  

 medlemmer.
Direktøren for arbejdstilsynet udpeger formanden og 2 af  

 medlemmerne, medens Industrirådet udpeger 1 repræsentant for ejere eller brugere af  

 trykbeholdere, Danske Elværkers Forening 1 repræsentant, Sammenslutningen af Arbejdsgivere inden for Jern- og Metalindustrien i  

 Danmark 2 repræsentanter for beholderfabrikanterne, Centralorganisationen af Metalarbejdere i Danmark 1 repræsentant, Dansk Kedelforening 1 repræsentant, Olieraffinaderiernes fælleskomitee 1 repræsentant, Industrifagene 1 repræsentant for den kemisk-tekniske industri, Landbrugsrådet 1 repræsentant, Det rådgivende gasudvalg under ministeriet for offentlige arbejder 1  

 repræsentant.
 Medlemmerne udnævnes for 3 år ad gangen.
 Stk. 2.  Direktøren for arbejdstilsynet udfærdiger  

 vejledninger, nærmere retningslinier og tekniske forskrifter for de beholdere  

 m.v., som omfattes af denne bekendtgørelse efter udtalelse fra nævnte  

 trykbeholderudvalg og arbejdsrådet.
 Kapitel 6. Straffebestemmelser m.v.
 § 28.  Overtrædelse af denne bekendtgørelse og de i  

 henhold hertil udfærdigede tekniske forskrifter, forbud og påbud straffes  

 efter § 71 i lov om almindelig arbejderbeskyttelse, § 25 i lov om  

 arbejderbeskyttelse inden for handels- og kontorvirksomhed og § 24 i lov om  

 arbejderbeskyttelse inden for landbrug, skovbrug og gartneri med bøde, med  

 mindre lovgivningens almindelige bestemmelser medfører højere straf.
 Stk. 2.  Er overtrædelsen begået af et aktieselskab  

 eller lignende, kan der efter § 71, stk. 4, i lov om almindelig  

 arbejderbeskyttelse, § 25 i lov om arbejderbeskyttelse inden for handels- og  

 kontorvirksomhed og § 24 i lov om arbejderbeskyttelse inden for landbrug,  

 skovbrug og gartneri pålægges selskabet som sådant bødeansvar.
 § 29.  Bekendtgørelsen træder i kraft den 1. januar  

 1972.
 Stk. 2.  Fra samme tidspunkt ophæves arbejdsministeriets  

 bekendtgørelse nr. 364 af 30. august 1967 om indretningen og brugen af  

 trykluftbeholdere, hydroforer og andre beholdere med luftarter under tryk.
 Stk. 3.  Trykbeholdere, der ved fremstillingen  

 fyldestgjorde de hidtil gældende bestemmelser, kan ikke kræves ændret.
 Arbejdsministeriet, den 22. december  

 1971.
 Erling Dinesen.
/HW.
Saxild.
