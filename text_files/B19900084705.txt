I medfør af § 7, nr. 2, og § 20, stk. 2, i lov nr. 370 af 7. juni 1989, konkurrencelov, fastsættes:
Afgrænsning § 1.  Bestemmelserne i denne bekendtgørelse gælder for  

 autoreparationsvirksomheder og omfatter enhver form for automobilreparation,  

 herunder sikkerhedseftersyn, styretøjsudmåling, motortest, cylinderarbejde,  

 kølerreparation, karosseriarbejde, autolakering og glarmesterarbejde.
 Stk. 2.  Bestemmelserne omfatter ikke vask og smøring,  

 rustbehandling, opladning af akkumulatorer, vulkanisering og skiftning af  

 dæk, hjulafbalancering samt nymontering af ekstraudstyr.
Fakturering § 2.  Virksomheder, der udfører reparationsarbejde,  

 som omfattes af denne bekendtgørelse, skal fakturere således, at følgende  

 oplysninger fremgår af fakturaen/regningen:
Stk. 2.  Bestemmelserne i stk. 1 finder ikke anvendelse,  

 hvis der før arbejdets igangsættelse er truffet skriftlig aftale mellem  

 virksomheden og kunden om en anden afregningsform.
Pligten til specifikation  

 af fremmed arbejde gælder kun, hvis underleverandøren har foretaget en  

 specifikation.
Dokumentation § 3.  Samtlige virksomheder skal føre arbejdskort  

 eller hertil svarende dokumentation for enhver reparation, hvoraf fremgår den  

 til reparationen faktisk medgåede arbejdstid.
Andre bestemmelser § 4.  Overtrædelse af foranstående bestemmelser  

 straffes med bøde.
 § 5.  Bekendtgørelsen træder i kraft den 1. januar  

 1991, og samtidig ophæves Monopoltilsynets bekendtgørelse MT nr. 5-86 af 16.  

 september 1986 om fakturering og prisskiltning af autoreparation.
