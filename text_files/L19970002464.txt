 Den 4. juli 1996 er der i Kampala indgået en overenskomst mellem Danmark  

 og Uganda, ifølge hvilken den danske regering yder økonomisk bistand til et  

 beløb af 27,3 millioner kroner som støtte til vejvedligeholdelse i  

 distrikterne Gulu, Kitgum, Lira og Apac.
Projektets overordnede formål er at bidrage til opbygningen af den  

 økonomiske og sociale infrastruktur i det nordlige Uganda med henblik på at  

 genskabe den økonomiske aktivitet i regionen.
Projektets umiddelbare formål  

 er at sikre og støtte rehabilitering og i særdeleshed vedligeholdelse af  

 distriktsvejnettet i 4 distrikter i det nordlige Uganda.
 Overenskomsten trådte i kraft den 4. juli 1996 og løber i 3 år.
