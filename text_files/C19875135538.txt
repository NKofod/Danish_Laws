SÆLER OG KYSTFUGLE Rundt om i de danske farvande ligger et stort antal mindre, ubeboede øer  

 og holme, som er ynglesteder for flere arter af ænder, vadefugle, måger og  

 terner.
Flere af disse fugle hører til blandt vore mest sjældne.
 Øer med stenrev og sandrevler benyttes også af sæler som tilholdssteder i  

 yngleperioden og under pelsfældningen.
Både fugle og sæler har brug for så megen ro på ynglepladserne som muligt.  

 De fleste kystfuglearter har æg og unger fra april til omkring begyndelsen af  

 juli.
Sælerne føder og dier deres unger fra slutningen af juni til  

 begyndelsen af august, men er stærkt knyttet til ynglelokaliteten både før og  

 efter denne periode.
Det stigende antal lystbåde har, sammen med øget færdsel i naturen i  

 øvrigt, medført, at fuglenes og sælernes tilholdssteder, der før lå øde og  

 uforstyrrede, nu er blevet mål for mange mennesker.
Denne udvikling kan få  

 meget uheldige konsekvenser for både fugle og sæler.
Ynglereservater Fredning af truede fugle og pattedyr mod jagt er ikke i alle tilfælde  

 tilstrækkeligt til at sikre bestandens fortsatte trivsel.
Det er nødvendigt  

 også på ynglepladserne at beskytte arterne mod forstyrrelse.
 Dette er baggrunden for, at der rundt om i de danske farvande, på øer, rev  

 og kyster er oprettet ynglereservater for vandfuglearter og sæler.
De reservater, der alene tjener til beskyttelse af fugle, omfatter  

 fortrinsvis mindre, ubeboede øer.
Ofte er en zone på 50 meter af det  

 omkringliggende vandareal også medtaget under reservatet.
Adgang og ægsamling er her forbudt i forskellige tidsrum, afhængige af  

 hvilke arter, der ruger på lokaliterne.
Sælreservaterne omfatter foruden rev  

 og sandrevler også et større vandområde, idet der må tages hensyn til, at  

 sælerne flygter ud i vandet, såfremt man kommer nærmere end ca. 300 m.
 De perioder, hvor de enkelte reservater er pålagt adgangsforbud, ses på  

 kortet.
Vær med til at beskytte fugle og sæler Foruden de reservater, der er nævnt  

 i denne pjece, skal det nævnes, at der rundt om i landet er oprettet et antal  

 reservater, der sikrer beskyttelse af trækkende fuglearter, der gør ophold i  

 Danmark efterår, vinter og sommer.
Disse reservater omfatter en del  

 lokaliteter, der har national og international betydning for bl.a. ænder, gæs  

 og vadefugle.
Herunder kan nævnes fjorde, søer, enge, rørskove og heder.
De  

 øer, holme og strandenge samt andre landskaber, hvor der ikke er direkte  

 forbud mod færdsel, rummer også vigtige yngleområder.
Vis derfor hensyn ved  

 færdsel på sådanne steder:
- gå udenom fuglekolonier - tag ikke ophold i nærheden af reder og unger - medbring ikke løsgående hunde (forbudt på alle strande fra 1. april til  

 1. september) - undgå sejlads i nærheden af øer og holme med fuglekolonier - undgå landgang på ubeboede øer og holme fra april til juli - hold god afstand til øer og rev, hvor sæler holder til - hvor indsamling af mågeæg er tilladt, er det kun for ejeren med  

 begrænsninger.
BESKYT DEN VILDE FAUNA - FOR DENS EGEN SKYLD Yderligere oplysninger om reservater for fugle og pattedyr kan fås ved  

 henvendelse til:
