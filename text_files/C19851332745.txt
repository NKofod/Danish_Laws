 I medfør af § 15 i lov nr. 220 af 26. april 1973 om kød m.v., jfr.  

 bekendtgørelse af dags dato om tilvirkning og udførelse af bacon samt under  

 henvisning til landbrugsministeriets bekendtgørelser nr. 190 af 22. maj 1975  

 om udførsel af kød m.m. og nr. 307 af 29. juni 1979 om udførsel af  

 kødprodukter fastsættes herved nedenstående forskrifter for de af  

 landbrugsministeriet autoriserede eksportvirksomheder som tillæg til de for  

 autorisionerne stillede betingelser.
Autoriserede slagterier § 1.  Bacon, der er bestemt til udførsel her fra  

 landet til Storbritanien eller Nordirland, må kun tilvirkes på og udføres fra  

 de af landbrugsministeriet autoriserede eksportvirksomheder.
Bacon, som er  

 fremstillet som baconsider eller delstykker med fedt og svær og påført det i  

 § 6 stk. 1 nævnte mærke, skal overholde efterfølgende bestemmelser.
Generelle bestemmelser § 2.  Baconkontrollen skal underrettes forud for  

 fremstilling og afsendelse af bacon.
 Stk. 2.  Opstaldning og slagtning af svin samt  

 tilvirkning og opbevaring af bacon skal foregå under forhold, der muliggør  

 tilvirkning af bacon af prima dansk kvalitet samt overholdelse af  

 bestemmelserne i dette regulativ og senere tillæg hertil.
Stk. 3.  Slagterierne skal iagttage de anvisninger,  

 baconkontrollen måtte give.
Dersom disse ikke fremgår af dette regulativ og  

 senere tillæg hertil, skal anvisningerne være godkendt af bestyrelsen for  

 organisationen Danske Slagterier og landbrugsministeriet.
 Stk. 4.  I det af landbrugsministeriet godkendte omfang  

 kan baconkontrollen skriftlig give slagterierne dispensation fra bestemmelser  

 i dette regulativ og senere tillæg hertil.
Svinenes transport og opstaldning § 3.  Svinene skal transporteres til slagterierne i  

 overensstemmelse med de om transport af dyr gældende bestemmelser.
 Stk. 2.  Under læsning, transport, aflæsning og  

 opstaldning skal svinene behandles med omhu, og de må ikke udsættes for  

 forhold, der kan medføre kvalitetsforringelse.
Slagtning § 4.  Baconkontrollens anvisninger med hensyn til  

 slagtningens tekniske udførelse skal efterkommes.
 Stk. 2.  Svinene skal ledes roligt ind til bedøvning  

 uden slag, stød eller unødvendig brug af elektriske drivere.
Stk. 3.  Svinene skal skoldes således, at børsterne kan  

 fjernes med rod.
Skoldepletter må ikke forekomme.
 Stk. 4.  Efter sværbehandlingen skal sværen være  

 ubeskadiget, fri for børster og fremvise en ensartet, lys farve uden mørk-  

 eller gulfarvede spor fra svidningen.
Indvejning § 5.  Udskæring af organer og indvejning af alle  

 slagtede svin skal foretages i overensstemmelse med de regler, som den i § 2,  

 stk. 3 nævnte bestyrelse har vedtaget og landbrugsministeriet godkendt.
Brændemærkning § 6.  Bacon skal i fersk tilstand, ved hjælp af et af  

 baconkontrollen godkendt brændejern, brændemærkes med et mærke af følgende  

 udseende:
 Stk. 2.  Dette mærke skal indbrændes ensartet efter  

 baconkontrollens anvisning, og på en sådan måde at det fremtræder tydeligt,  

 også efter en eventuel røgning.
 »DANISH DANMARK« brændemærket må kun påføres svin eller  

 delstykker heraf, såfremt disse skal anvendes til bacon fremstillet i  

 overensstemmelse med dette regulativ.
Stk. 3.  Dersom bacon ønskes forsynet med særlige  

 varemærker, skal disse godkendes af kvalitetsudvalget.
De særlige varemærker  

 skal anbringes på bacon i fersk tilstand ved hjælp af brændejern og fremtræde  

 ensartet og tydeligt.
De skal være anbragt på en ensartet måde og må ikke  

 berøre »DANISH DANMARK« mærkerne.
Stk. 4.  I underkanten af det stempel, hvormed  

 kødkontrolmærkerne påstemples, anbringes et af landbrugsministeriet fastsat  

 tal og bogstav, der angiver henholdsvis uge og ugedag for de pågældende svins  

 slagtning.
Ugetallene meddeles slagterierne og de kontrollerende dyrlæger af  

 landbrugsministeriet for en periode af gangen.
Bogstavet for slagtedagen skal  

 være:
T for søndag A for mandag K for tirsdag L for onsdag N for torsdag O for fredag X for lørdag Sortering § 7.  Vægtområdet for svin til bacon fastsættes af den  

 i § 2 stk. 3 nævnte bestyrelse efter indstilling fra kvalitetsudvalget.
 Stk. 2.  Sorteringsregler for svin fastsættes af den i §  

 2, stk. 3. nævnte bestyrelse efter indstilling fra kvalitetsudvalget.  

 Sorteringsreglerne skal godkendes i landbrugsministeriet.
 Stk. 3.  Ved indvejning og sortering af svin skal  

 slagterierne følge baconkontrollens anvisninger.
 Stk. 4.  Ikke saltningsegnet bacon, der måtte være  

 blevet saltet, skal straks efter saltning fjernes fra de rum, hvori der  

 opbevares bacon bestemt til udførsel.
Tilskæring § 8.  Tilskæring af bacon skal foretages i  

 overensstemmelse med regler fastsat af kvalitetsudvalget og vedtaget af den i  

 § 2 stk. 3 nævnte bestyrelse.
 Stk. 2.  Tilskæring i øvrigt skal foregå i  

 overensstemmelse med baconkontrollens anvisninger, og således at musklerne i  

 det tilskårne bacon ikke beskæres i større omfang end absolut nødvendigt.
Saltning § 9.  Saltning af bacon skal foretages i  

 overensstemmelse med regler fastsat af kvalitetsudvalget og vedtaget af den i  

 § 2 stk. 3 nævnte bestyrelse.
Stk. 2.  Bacon skal, i overensstemmelse med  

 baconkontrollens anvisninger herom, saltes ved indsprøjtning af saltlage og  

 ved efterfølgende nedsaltning i kumme.
Saltningen må tidligst påbegyndes  

 dagen efter slagtningen og skal være tilendebragt senest 3 dage efter  

 slagtningen af de pågældende svin.
Dog må delstykkker fra torsdags slagtning  

 saltes mandag og fra fredags slagtning saltes tirsdag.
Sprøjtning § 10.  Forinden indsprøjtning må finde sted, skal  

 råvaren til bacon være nedkølet i overensstemmelse med baconkontrollens  

 anvisninger.
 Stk. 2.  Til insprøjlning af saltlage må kun anvendes  

 multistiksprøjter, der er godkendt af baconkontrollen.
 Stk. 3.  Til indsprøjtning skal anvendes saltlage af den  

 baumeestyrke og sammensætning, som er godkendt af baconkontrollen.
Stk. 4.  Der må i gennemsnit højst benyttes den mængde  

 sprøjtelage, der til enhver tid er anvist af baconkontrollen.
Slagteriet skal  

 ved hjælp af kontrolvejninger sikre, at der højst i gennemsnit indsprøjtes  

 den tilladte mængde lage, samt at tilvæksten holdes inden for den tilladte  

 variation.
 Stk. 5.  Saltlagen skal indsprøjtes således, at den  

 bliver jævnt fordelt og uden at der fremkommer lagesamlinger i det  

 fremstillede bacon.
Nedsaltning § 11.  Saltning af bacon i kumme, herunder mængde af  

 kummelage pr. stk. bacon, kummelagens baumeestyrke, kummesaltningstidens  

 længde og lignende skal være i overensstemmelse med baconkontrollens  

 anvisninger herom.
 Stk. 2.  Til konstatering af saltlagens styrke må kun  

 benyttes flydevægte, der er godkendt af baconkontrollen, og som er forsynet  

 med mærke, BK Krone.
 Stk. 3.  Saltlagerne skal renses i et af baconkontrollen  

 godkendt omfang.
Stk. 4.  Ved saltning af bacon må der kun anvendes  

 baconlagesalt eller nitritsalt.
Hvis der anvendes andre saltningsingredienser  

 skal disse godkendes af baconkontrollen.
De anvendte saltningsingredienser  

 skal svare til de af baconkontrollen stillede krav.
 Stk. 5.  Slagterierne skal efter anmodning fra  

 baconkontrollen fremsende prøver af vand, saltningsingredienser og saltlage.  

 Sådanne prøver kan også udtages på slagterierne af baconkontrollen.
 Stk. 6.  Dersom kummelagens og/eller sprøjtelagens  

 tilstand ikke svarer til de krav, baconkontrollen måtte stille, skal  

 beholdningen af sådan lage udskiftes med ny lage.
Køling § 12.  Temperatur i kumme- og sprøjtelage samt i  

 salte-, dræne- og udlæsningsrum skal være i overensstemmelse med  

 baconkontrollens anvisninger.
 Stk. 2.  Til konstatering af temperatur skal benyttes  

 termometre, der er godkendt af baconkontrollen, og som er forsynet med det i  

 § 11 stk. 2 omhandlede mærke.
Optagning § 13.  Den transportmæssige behandling af bacon inden  

 for slagteriet skal foregå i overensstemmelse med baconkontrollens  

 anvisninger.
 Stk. 2.  Der må ikke benyttes kroge, når bacon optages  

 fra saltkumme.
Dræning § 14.  Bacon skal mindst dræne i det af  

 baconkontrollen angivne antal timer.
Dræningstiden for bacon regnes fra det  

 tidspunkt, hvor det sidste bacon optages af saltekummen og placeres til  

 dræning og indtil udvejningens påbegyndelse.
Stk. 2.  Dræning af bacon skal foregå på en af  

 baconkontrollen godkendt fremgangsmåde.
I drænerum bør kun forefindes bacon  

 placeret til dræning.
 Stk. 3.  Temperaturen i det drænede bacon skal være i  

 overensstemmelse med baconkontrollens anvisninger.
 Stk. 4.  Bacon placeret til dræning må ikke påny lægges  

 i eller overhældes med lage.
 Stk. 5.  Paller eller lignende udstyr, der anvendes til  

 dræning af bacon, skal være godkendt dertil af baconkontrollen og forsynet  

 med det i § 11 stk. 2 omhandlede mærke.
 Stk. 6.  Bacon, der er placeret til dræning må tidligst  

 fjernes fra slagteriets kølede rum dagen før containerens afhentning fra  

 slagteriet.
 Stk. 7.  Paller og andet udstyr, der anvendes til  

 dræning, skal opbevares rent og i øvrigt i overensstemmelse med  

 baconkontrollens anvisninger.
Overfladetilstand, farve og smag § 15.  Bacons overfladetilstand samt udvendige og  

 indvendige farve skal ligesom smagen være den for mildtsaltet, prima, dansk  

 bacon typiske.
Udvejning § 16.  Udvejning m.m. af bacon skal foretages i  

 overensstemmelse med regler vedtaget af den i § 2 stk. 3 nævnte bestyrelse og  

 godkendt af landbrugsministeriet.
Transport § 17.  Befordringsmidler og udstyr, der benyttes til  

 transport af bacon, skal være omhyggeligt rengjort.
 Stk. 2.  Ved transport af bacon skal benyttes  

 transportmidler, der er godkendt af baconkontrollen.
 Stk. 3.  Paller og udstyr, der anvendes til transport af  

 bacon skal være godkendt dertil af baconkontrollen og forsynet med det i § 11  

 stk. 2 omhandlede mærke.
Ved indladning af bacon i containeren, skal der drages omsorg for, at  

 bacon beskyttes mod sollys, regn og støv.
Forinden indladning af bacon  

 påbegyndes, skal temperaturen i containeren være i overensstemmelse med  

 baconkontrollens anvisninger, jfr. § 12, stk. 1.
 Umiddelbart efter indladningens afslutning skal kølingen fortsættes, og  

 temperaturen skal inden afsendelsen fra slagteriet være i overensstemmelse  

 med baconkontrollens anvisninger, jfr. § 12, stk. 1.
Stk. 4.  Temperaturen under transporten skal være i  

 overensstemmelse med baconkontrollens anvisninger herom.
Dokumentation for  

 temperaturforløbet under transport skal foreligge.
Renholdelse § 18.  Hygiejnemæssige forskrifter, der har speciel  

 betydning for baconfremstilling, og som ikke er omfattet af anden regulering,  

 skal være i overensstemmelse med baconkontrollens anvisninger.
Baconkontrollen § 19.  Til kontrol med overholdelsen af foranstående  

 bestemmelser skal baconkontrollen, der forestås af den af  

 landbrugsministeriet ansatte inspektør, foretage inspektioner på  

 eksport-virksomhederne samt besigtige forsendelser af bacon.
 Stk. 2.  Såfremt baconkontrollen konstaterer mangelfuld  

 overholdelse af de i § 1 til § 18 nævnte bestemmelser, kan kontrollen  

 skriftlig give slagteriet pålæg om at bringe forholdet i orden samt om at  

 foretage en eventuel efterbehandling.
Stk. 3.  Når baconkontrollen skønner, at en sending  

 bacon bør underkastes en nærmere inspektion, er kontrollen berettiget til for  

 slagteriets regning og risiko, at lade sendingen tilbageholde indtil  

 inspektionen har fundet sted.
Baconkontrollen er endvidere berettiget til,  

 for slagteriets regning og risiko, at lade fejlagtigt behandlet bacon  

 tilbagesende til slagteriet.
 Stk. 4.  Baconkontrollen kan uden godtgørelse til  

 slagterierne udtage de baconprøver kontrollen skønner nødvendig til  

 konstatering af kvalitet og tilstand.
 Stk. 5.  De med baconkontrollen forbundne udgifter  

 fordeles gennem organisationen Danske Slagterier på samtlige  

 slagterier i forhold til antal slagtede svin jfr. dog § 22 stk. 6 og § 25  

 stk. 13 og stk. 15.
Kvalitetsudvalget § 20.  Tilsynet med overholdelsen af de af bestyrelsen  

 for organisationen Danske Slagterier vedtagne og af  

 landbrugsministeriet godkendte regler for udskæring af organer og indvejning  

 af slagtede svin samt for udvejning m.m. af bacon foretages af  

 kvalitetsudvalget og føres som nærmere angivet i disse regler.
 Stk. 2.  Kvalitetsudvalget består af ni medlemmer  

 udpeget af bestyrelsen for organisationen Danske Slagterier og  

 godkendt af landbrugsministeriet.
Baconbedømmelser § 21.  Der skal på foranledning af baconkontrollen  

 afholdes bedømmelser af bacon bestemt til udførsel.
 Stk. 2.  Til disse bedømmelser skal baconkontrollen lade  

 udtage bacon fra hvert baconproducerende slagteri.
Stk. 3.  Bedømmelserne skal foretages af  

 kvalitetsudvalget og inspektøren ved baconkontrollen.
Hver af de deltagende  

 dommere har 1 stemme.
I tilfælde af stemmelighed er inspektørens stemme  

 afgørende.
 Stk. 4.  Dommerne skal ved karakter angive, i hvilken  

 grad det til en bedømmelse fremlagte bacon er i overensstemmelse med  

 regulativet.
 Stk. 5.  Ved bedømmelse af bacon skal der gives karakter  

 henholdsvis for:
a.
Tilskæring af halse b.
Behandling af bove c.
Behandling af buge d.
Tilskæring af lænd og skinker e.
Behandling af karbonader f.
Afskæring af forlemmer og afsavning af baglemmer g.
Udskrabning h.
Totalindtryk j.
Behandling af sværside k.
Udbening Stk. 6.  Karakteren for totalindtryk skal omfatte  

 bedømmelsen af overfladetilstand samt helhedsindtrykket af den øvrige  

 behandling af pågældende bacons kødside.
Stk. 7.  Højeste karakter er 6 points for hvert af de i  

 stykke 5 a-g og k omhandlede forhold samt 10 points for for hvert af de i  

 stykke h-j omhandlede forhold.
Summen af karaktererne for stykke 5 a-h  

 betegnes som totalkarakter.
 Stk. 8.  Baconkontrollen skal tilsende  

 landbrugsministeriet, den i § 2 stk. 3 nævnte bestyrelse samt slagterierne en  

 beretning omfattende de ved bedømmelsen givne karakterer samt de af dommerne  

 hertil knyttede bemærkninger.
 Stk. 9.  Der skal optages referat af kvalitetsudvalgets  

 møder, og baconkontrollen skal tilsende landbrugsministeriet, den i § 2 stk.  

 3 nævnte bestyrelse og slagterierne genpart heraf.
Lager- og havnebedømmelser § 22.  Såfremt baconkontrollen skønner, at et parti  

 ikke kan opnå de i § 23 stk. 1 anførte karakterer, eller såfremt et slagteri  

 ved en baconbedømmelse får en eller flere karakterer, der er lavere end  

 disse, skal baconkontrollen foranledige, at der snarest muligt foretages en  

 bedømmelse af slagteriets lager af bacon eller af en sending fra slagteriet.  

 En sådan bedømmelse kan også foretages, såfremt det konstateres, at et  

 slagteri har tilsidesat tidligere af baconkontrollen givne pålæg, jfr. § 19  

 stk. 2, med hensyn til bacontilskæring og anden behandling.
Stk. 2.  Til disse lagerbedømmelser og havnebedømmelser  

 skal baconkontrollen tilkalde 2 medlemmer af kvalitetsudvalget.
Hver dommer  

 har ligesom baconkontrollen 1 stemme.
Stk. 3.  Lager- og havnebedømmelser skal omfatte  

 henholdsvis hele slagteriets lager af bacon eller hele sendingen.
De to  

 dommere kan dog vedtage, at bedømmelsen kun skal omfatte 100 enheder, der  

 udtages af baconkontrollen.
Stk. 4.  Ved lager- og havnebedømmelser skal der for den  

 del af tilvirkningen, der har foranlediget bedømmelsen, gives karakterer som  

 fastsat i § 21 stykkerne 5-7, ligesom dommerne skal afgøre, i hvilket omfang  

 slagteriet har tilsidesat de i stykke 1, sidste punktum, nævnte pålæg.
Der  

 kan tillige gives karakter for overfladetilstand, jfr. § 15. Højeste karakter  

 er 10 points.
Stk. 5.  De ved bedømmelsen givne karakterer samt de  

 dertil knyttede bemærkninger skal baconkontrollen foranledige indført i en  

 beretning, der skal underskrives af de pågældende dommere og opbevares af  

 baconkontrollen.
Såfremt bedømmelsen giver anledning til indstilling til  

 landbrugsministeriet om bøde eller advarsel, skal indstillingen herom,  

 tilsendes det pågældende slagteri, formanden for den i § 2 stk. 3 nævnte  

 bestyrelse og formanden for kvalitetsudvalget.
 Stk. 6.  Udgifterne ved lager- og havnebedømmelser skal  

 afholdes af det eller de pågældende slagterier.
Straffebestemmelser § 23.  Såfremt der ved en lager- eller havnebedømmelse  

 konstateres tilsidesættelse af de i § 22 stk. 1, sidste punktum, nævnte  

 pålæg, eller slagteriet for mindst 5 pct. af de bedømte baconsider, jfr. § 22  

 stk. 3, får karakterer, der er under a. 5 points for tilskæring af halse b. 5 points for behandling af buge c. 5 points for afskæring af forlemmer eller afsavning af baglemmer d. 40 points for totalkarakter for baconsider e. 5 points for udbening f. 7 points for behandling af sværside g. 6 points for overfladetilstand skal baconkontrollen gøre indstilling til landbrugsministeriet om advarsel  

 jfr. dog stykkerne 2 og 4 og § 24 stk. 4. Der kan gøres indstilling om bøde i  

 tilfælde af grov tilsidesættelse af tidligere pålæg, jfr. § 22 stk. 1, sidste  

 punktum.
 Stk. 2.  Såfremt et slagteri ved en lager- eller  

 havnebedømmelse i gennemsnit får under 4 points for tilskæring af halse,  

 afpudsning af buge, afskæring af forlemmer eller afsavning af baglemmer eller  

 under 36 points i totalkarakter, skal baconkontrollen gøre indstilling til  

 landbrugsministeriet om bøde.
 Stk. 3.  Såfremt et slagteri trods tidligere pålæg fra  

 baconkontrollen, jfr. § 19 stk. 2, påny overtræder samme bestemmelse i  

 regulativet, og overholdelsen af denne bestemmelse ikke kan gøres til  

 genstand for en lager- eller havnebedømmelse, skal baconkontrollen med  

 tilslutning af kvalitetsudvalget gøre indstilling til landbrugsministeriet om  

 advarsel eller bøde.
 Stk. 4.  Såfremt der for bacon, for hvis vedkommende  

 pålæg om efterbehandling, jfr. § 19 stk. 2, er givet af baconkontrollen, ved  

 en efterfølgende havnebedømmelse gives karakter, der er lavere end de i  

 stykke 1 anførte, skal baconkontrollen gøre indstilling til  

 landbrugsministeriet om bøde.
 Stk. 5.  Såfremt et slagteri tilsidesætter et pålæg fra  

 baconkontrollen om at ophøre med at anvende et nærmere angivet parti kumme-  

 eller sprøjtelage, jfr. § 11 stk. 6, skal baconkontrollen med tilslutning af  

 kvalitetsudvalget gøre indstilling til landbrugsministeriet om bøde.
 Stk. 6.  Såfremt baconkontrollen konstaterer, at et  

 slagteri ikke har overholdt de påbudte minimumssaltningstider, dræningstider  

 eller bestemmelserne om anvendt mængde sprøjtelage, skal baconkontrollen gøre  

 indstilling til landbrugsministeriet om advarsel eller bøde.
 Stk. 7.  Såfremt et slagteri overtræder reglerne for  

 udskæring af organer og indvejning af slagtede svin, jfr. § 5, eller nogen af  

 bestemmelserne vedrørende kontrollen med disse regler, jfr. § 20 stk. 1, kan  

 baconkontrollen med tilslutning af kvalitetsudvalget gøre indstilling til  

 landbrugsministeriet om advarsel eller bøde.
 Stk. 8.  Såfremt et slagteri overtræder reglerne for  

 sortering jfr. § 7 stk. 1 og 2 eller nogen af bestemmelserne vedrørende  

 kontrollen med disse regler jfr. § 7 stk. 3 kan baconkontrollen med  

 tilslutning af kvalitetsudvalget gøre indstilling til landbrugsministeriet om  

 advarsel eller bøde.
Stk. 9.  Såfremt baconkontrollen med tilslutning af  

 kvalitetsudvalget skønner, at et slagteris produktionslokaler ikke er  

 tilstrækkelig store eller teknisk udstyret i forbindelse med tilvirkning af  

 bacon, jfr. § 2 stk. 2, skal baconkontrollen tilsende landbrugsministeriet en  

 indstilling om de ændringer af de pågældende rums størrelse, indretning eller  

 teknisk udstyr, der må anses som nødvendige.
Ministeriet kan herefter pålægge  

 slagteriet inden for en nærmere fastsat frist at lade foretage disse  

 ændringer.
Såfremt slagteriet ikke efterkommer landbrugsministieriets pålæg  

 inden for den fastsatte frist, skal baconkontrollen gøre indstilling til  

 landbrugsministeriet om bøde.
 Stk. 10.  Såfremt et slagteri overtræder reglerne for  

 udvejning på eksportsvineslagterierne, jfr. § 16 eller nogen af  

 bestemmelserne vedrørende kontrollen med disse regler, jfr. § 20 stk. 1, kan  

 baconkontrollen med tilslutning af kvalitetsudvalget gøre indstilling til  

 landbrugsministeriet om advarsel eller bøde.
Landbrugsministeriets afgørelser § 24.  I de i § 23 stk. 1 omhandlede tilfælde vil  

 landbrugsministeriet tildele slagteriet en advarsel, jfr. dog stk. 4 og § 23  

 stk. 2 og 5.
 Stk. 2.  I de i § 23 stk. 3, 6-8 og 10 omhandlede  

 tilfælde vil landbrugsministeriet i overensstemmelse med den herom modtagne  

 indstilling tildele slagteriet en advarsel, jfr. dog stk. 4, eller pålægge  

 det en bøde.
 Stk. 3.  I de i § 23 stk. 2 og 4-5 samt 9 omhandlede  

 tilfælde vil landbrugsministeriet pålægge slagteriet en bøde.
 Stk. 4.  Såfremt et slagteri inden for et tidsrum af 2  

 år efter at der i medfør af en bestemmelse i dette regulativ eller en  

 bestemmelse, som regulativet har afløst, er tildelt slagteriet en advarsel  

 eller pålagt det en bøde, påny gør sig skyldig i et forhold, som ifølge  

 stykkerne 1 eller 2 ville medføre en advarsel, vil landbrugsministeriet  

 pålægge slagteriet en bøde.
Fastsættelse af bøder § 25.  Bøder for overtrædelser af regulativet vil  

 blive fastsat som angivet i denne paragraf, stykkerne 2-14.
Udskæring Stk. 2.  Det beløb, der fremkommer ved, at den del af  

 den slagtede vægt, der som følge af uberettiget udskæring, konstateret som  

 gennemsnit ved en af baconkontrollen foretaget inspektion, ikke er omfattet  

 af vejeattesten, multipliceres med antallet af alle de svin, der er slagtet  

 på slagteriet i de sidste 4 kalenderuger forud for den inspektion, ved  

 hvilken overtrædelsen konstateres, og med slagteriets gennemsnitsnotering i  

 nævnte 4 uger for svin af bedste sortering.
Vejning Stk. 3.  Det beløb, der fremkommer ved, at den del af  

 den slagtede vægt, der som følge af fejlagtig vejning, konstateret som  

 gennemsnit ved en af baconkontrollen foretaget eftervejning, ikke er omfattet  

 af vejeattesten, multipliceres med antallet af alle de svin, der er slagtet  

 på slagteriet i de sidste 4 kalenderuger forud for den eftervejning, ved  

 hvilken overtrædelsen konstateres, og med slagteriets gennemsnitsnotering i  

 nævnte 4 uger for svin af bedste sortering.
Tilskæring af halse og afpudsning af buge Stk. 4.  Det beløb, der fremkommer ved, at vægten af  

 henholdsvis det halsflæsk og det bugflæsk, der ved den pågældende lager-  

 eller havnebedømmelse efter dommernes skøn yderligere burde være afskåret i  

 gennemsnit pr. svin, mulitipliceres med antallet af de svin, der på  

 slagteriet i de sidste 4 kalenderuger forud for lager- eller havnebedømmelsen  

 er nedsaltet til tilvirkning af bacon, og med den på bedømmelsesdagen  

 gældende pris ab slagteri for bacon.
Afskæring af forlemmer og afsavning af baglemmer Stk. 5.  2 kr. multipliceret med 1/4 af det i stykke 4  

 angivne antal svin.
Totalkarakter Stk. 6.  4 kr. og 8 kr. såfremt totalkarakteren er under  

 henholdsvis 40 og 36 points, i begge tilfælde multipliceret som angivet i  

 stykke 5.
Behandling af sværside Stk. 7.  4 kr. multipliceret med 1/4 af antallet af de  

 svin, der på slagteriet i de sidste 4 kalenderuger forud for lager- eller  

 havnebedømmelsen er nedsaltet til tilvirkning af bacon.
Sortering Stk. 8.  5 kr. for overtrædelse af § 7 stk. 1 og 4  

 multipliceret som angivet i stk. 7 og § 7 stk. 2 og 3 multipliceret med 1/4  

 af antallet af det i stykke 3 angivne antal svin.
Saltning og drænetid Stk. 9.  2 kr. multipliceret som angivet i stk. 5.
Tidspunkt for udvejning af bacon Stk. 10.  1 kr. multipliceret som angivet i stk. 5.
 Stk. 11.  Ved overtrædelse af andre bestemmelser i  

 regulativet end de i stykkerne 2-10 anførte vil ministeriet fastsætte bøden  

 efter indstilling fra baconkontrollen med tilslutning af kvalitetsudvalget.
Stk. 12.  Såfremt et slagteri inden for et tidsrum af 2  

 år efter at der i medfør af en bestemmelse i dette regulativ er pålagt  

 slagteriet en bøde, påny gør sig skyldig i forhold, der ifølge en bestemmelse  

 i dette regulativ medfører bødepålæg, kan bøden fastsættes til det dobbelte  

 af det beløb, den i tilfælde af første gang begået overtrædelse ville have  

 andraget.
Såfremt et slagteri inden for et tidsrum af 2 år efter sidstnævnte  

 bødepålæg påny gør sig skyldig i et forhold, der medfører bødepålæg, kan  

 bøden fastsættes til det tredobbbelte af det beløb, den i tilfælde af første  

 gang begået overtrædelse ville have andraget, og ved senere overtrædelser kan  

 bøden forhøjes på tilsvarende måde.
 Stk. 13.  Bøderne anvendes til dækning af de med  

 baconkontrollen forbundne ugifter.
 Stk. 14.  Såfremt et slagteri ikke inden for den  

 fastsatte frist erlægger den pålagte bøde, vil landbrugsministeriet fratage  

 slagteriet retten til at fremstille bacon.
Stk. 15.  Dersom det konstateres, at et slagteri har  

 brugt for meget saltlage til sprøjtning af bacon, kan baconkontrollen med  

 tilslutning af kvalitetsudvalget pålægge slagteriet at indbetale det beløb,  

 slagteriet efter baconkontrollens skøn har indvundet som følge af det for  

 store forbrug af sprøjtelage.
Beløbet anvendes til dækning af de med  

 baconkontrollen forbundne udgifter.
Stk. 16.  Såfremt et slagteri ikke inden for den  

 fastsatte frist erlægger det i stk. 15 nævnte beløb, vil landbrugsministeriet  

 fratage slagteriet retten til at fremstille bacon.
Indbetaling af et sådant  

 får ikke de virkninger, der er nævnt i stk. 12 og § 24 stk. 4.
Kontrollerende dyrlægers tilsyn § 26.  Det er pålagt de kontrollerende dyrlæger at  

 påse, at - baconsaltning tidligst påbegyndes dagen efter og er tilendebragt senest  

 3 dage efter slagtningen af de pågældende svin.
Dog må delstykker fra  

 torsdags slagtning saltes mandag og fra fredags slagtning saltes tirsdag,  

 jfr. § 9 stk. 2.
 - baconsider forbliver i kummelagen mindst 88 timer og bacondelstykker i  

 mindst 18 timer, jfr. § 11 stk. 1.
 - bacon ikke efter at være blevet placeret til dræning igen nedlægges i  

 eller overhældes med saltlage jfr. § 14 stk. 4.
 - bacon drænes i mindst 20 timer, jfr. § 14 stk. 1.
Ikrafttræden § 27.  Dette regulativ træder i kraft den 1. december  

 1985.
 Stk. 2.  Samtidig ophæves landbrugsministeriets  

 regulativ af 14. april 1962 for tilvirkning og udførsel af bacon med tillæg  

 af 16. december 1966, 6. februar 1970, 22. marts 1971, 9. august 1978 og 17.  

 september 1980.
