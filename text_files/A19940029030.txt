 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov nr. 414 af 13. juni 1990 om administration af Det Europæiske  

 Økonomiske Fællesskabs forordninger om markedsordninger for landbrugsvarer  

 m.v., som ændret senest ved lov nr. 265 af 6. maj 1993, foretages følgende  

 ændringer:
 1. I lovens titel, i § 1, stk. 1, § 2, stk. 1 og § 3,  

 stk. 1, ændres »Det Europæiske Økonomiske Fællesskab« til:  

 »Det Europæiske Fællesskab«, og i § 1, stk. 1, ændres  

 »EØF« til: »EF«.
 2. I § 4 indsættes som stk. 8:
»Stk. 8.  Landbrugsministeren kan fastsætte regler  

 om offentliggørelse af kontrol- og analyseresultater.« 3. § 5 affattes således:
 »§ 5.  Landbrugsministeren kan fastsætte regler  

 om hel eller delvis betaling af omkostningerne ved kontrollen med  

 overholdelsen af de i § 1 nævnte forordninger.
Stk. 2.  Landbrugsministeren kan endvidere fastsætte  

 regler om hel eller delvis betaling for særlige tjenesteydelser, som de  

 kontrollerende myndigheder udfører efter anmodning.« 4. Efter § 5 indsættes:
»§ 5 a.  Landbrugsministeren kan fastsætte regler  

 om, at det skal være en betingelse for udbetaling af støttebeløb i henhold  

 til de i § 1 nævnte forordninger, at støttemodtageren angiver en konto i et  

 pengeinstitut, hvorpå støttebeløbet kan indsættes.« 5. § 20, stk. 1, affattes således:
»Beløb, der er fastsat ved forordning, eller som omfattes af regler  

 fastsat i henhold til denne lov, og som ikke betales rettidigt til den  

 afgiftsopkrævende myndighed, tillægges en rente på 1,3 pct. månedligt for  

 hver påbegyndt måned fra forfaldsdagen at regne, medmindre andet er fastsat  

 ved forordning.
Den tillagte rente udgør dog mindst 50 kr.« 6. § 21 affattes således:
»§ 21.  Der er udpantningsret for beløb, som  

 betales i henhold til de i § 1 nævnte forordninger, for de i § 5 nævnte  

 gebyrer, for de i § 6 omhandlede afgifter, for de i § 20 nævnte rentebeløb  

 samt for de efter § 29 vedtagne bøder.« 7. I § 22, stk. 1, indsættes som 4. pkt.:
»Ministeren kan ændre afgørelsen, uden at der foreligger klage.« 8. § 28 affattes således:
»§ 28.  Ransagning i sager om overtrædelse af §  

 23 og § 24 kan ske i overensstemmelse med retsplejelovens bestemmelser om  

 ransagning i sager, som efter loven kan medføre frihedsstraf.« 9. § 29, stk. 2, affattes således:
»Stk. 2.  For så vidt angår den i stk. 1 omhandlede  

 tilkendegivelse, finder bestemmelserne i retsplejelovens § 930, jf. § 926,  

 tilsvarende anvendelse.« 10. § 31 a, 1. pkt., affattes således:
»Forfaldne beløb, der skal betales i henhold til de i § 1 nævnte  

 forordninger, samt misligholdte statslån ydet efter § 19 i lov nr. 596 af 22.  

 december 1972 om administration af Det Europæiske Økonomiske Fællesskabs  

 forordninger om markedsordninger for frugt og gartneriprodukter m.v., jf. §  

 19 i lov nr. 596 af 22. december 1972 med senere ændringer, kan med tillæg af  

 renter og omkostninger inddrives af Kongeriget Danmarks Hypotekbank og  

 Finansforvaltning (Hypotekbanken).« § 2 Loven træder i kraft dagen efter bekendtgørelsen i Lovtidende.
Givet på Christiansborg Slot, den 27.  

 april 1994 Under Vor Kongelige Hånd og Segl I Dronningens Navn:
