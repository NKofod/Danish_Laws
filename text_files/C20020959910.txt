Cirkulæreskrivelse  

 om behandling af adoptionssager efter den nye børnelovs ikrafttræden Som bekendt træder den nye børnelov (lov nr. 460 af 7. juni  

 2001) i kraft den 1. juli 2002, og loven får på forskellig vis indflydelse på  

 adoptionsmyndighedernes behandling af sager om bortadoption af danske børn.
 Hidtil er de fleste sager om bortadoption blevet gennemført,  

 uden at faderskabet er fastslået.
Den nye børnelov indebærer bl.a., at moderens oplysningspligt  

 skærpes.
Dette gælder også i de tilfælde, hvor barnet ønskes bortadopteret.  

 Herudover får mænd, der i konceptionstiden har haft seksuelt forhold til  

 moderen, i visse tilfælde ret til at få prøvet deres faderskab, og muligheden  

 for at få genoptaget en faderskabssag bliver udvidet.
Nedenfor i afsnit 1-2 beskrives de fremtidige retningslinier  

 for behandlingen af sager om bortadoption af danske børn.
I afsnit 3  

 gennemgås  

 retningslinierne for behandlingen af sager om genoptagelse af  

 faderskabssagen,  

 efter at barnet er blevet adopteret.
I afsnit 4 omtales behandlingen af  

 familie- og stedbarnsadoptioner.
1. Behandlingen af  

 bortadoptionssager, når faderskabssagen verserer 1.1. Adoptionssagen skal  

 som udgangspunkt afvente faderskabssagen Efter den nye børnelovs ikrafttræden er udgangspunktet, at  

 bortadoption af et dansk barn først kan gennemføres, når faderskabssagen er  

 afsluttet.
 Herved sikres, at barnets far får mulighed for at udtale sig om  

 adoptionsspørgsmålet, jf. særligt adoptionslovens § 13. Endvidere sikres det,  

 at faderskabet så vidt muligt registreres, således at barnet senere   

 hvis det  

 ønsker det  kan få oplyst, hvem dets genetiske far er.
 Imidlertid taler vægtige hensyn til barnet, der normalt  

 opholder sig på en institution, for, at bortadoptionen gennemføres hurtigst  

 muligt efter, at barnet er blevet 3 måneder (og samtykke kan gives, jf.  

 adoptionslovens § 8, stk. 2). Det er derfor vigtigt, at faderskabssagen  

 påbegyndes hurtigst muligt, og at behandlingen af faderskabssagen i øvrigt  

 tilrettelægges på en sådan måde, at der tages hensyn til sagens hastende  

 karakter.
 Der henvises i den forbindelse til Civilretsdirektoratets  

 vejledning nr. 58 af 13. juni 2002, afsnit 11, og til Civilretsdirektoratets  

 cirkulæreskrivelse af d.d. til amtskommunerne om rejsning af faderskabssager  

 i  

 forbindelse med sager om bortadoption.
 Det forudsættes i øvrigt, at amtskommunen og statsamtet  

 arbejder tæt sammen om at tilrettelægge adoptions- og faderskabssagerne  

 således, at sagerne kan afsluttes så hurtigt, som det er muligt og  

 forsvarligt.
Det må antages, at det i langt de fleste tilfælde vil være  

 uproblematisk at lade adoptionssagen afvente faderskabssagen, idet der de  

 fleste sager formentlig kun vil være én mulig far, som herefter vil anerkende  

 faderskabet.
I tilfælde, hvor det ikke er muligt at identificere den eller de  

 mulige fædre, vil faderskabssagen i almindelig ligeledes kunne afsluttes  

 hurtigt ved, at sagen henlægges.
1.2. Hvis faderskabssagen  

 trækker i langdrag Det kan forekomme, at faderskabssagen undtagelsesvist trækker  

 ud, f.eks. hvis den eller de mulige fædre ikke umiddelbart kan anerkende  

 faderskabet, eller hvis en mand, der er eller kan være far til barnet, bor i  

 udlandet.
I sådanne tilfælde vil adoptionen kunne gennemføres, hvis den  

 eller de mænd, der er parter i sagen, erklærer sig indforstået med  

 adoptionen.  

 Erklæring herom bør afgives skriftligt.
Statsamtet må i den forbindelse  

 overveje, om erklæringen bør afgives under personligt møde i statsamtet.
 Ønsker én af de ovenfor nævnte parter i faderskabssagen ikke at  

 tilslutte sig adoptionen, må adoptionssagen som udgangspunkt sættes i bero.
Adoptionen vil dog udtagelsesvist kunne gennemføres, hvis det  

 allerede under faderskabssagen må anses for klart, at den (eller de  

 pågældende)  

 mand ikke kan eller ønsker at få forældremyndigheden over barnet.
I sådanne  

 tilfælde bør en mulig far i almindelighed ikke kunne hindre gennemførelsen af  

 bortadoptionen.
Afgørelsen herom må imidlertid bero på en samlet vurdering af  

 det enkelte tilfælde, herunder af baggrunden for, at den pågældende mand ikke  

 er indforstået med adoptionen.
 Efter Civilretsdirektoratets opfattelse bør adgangen til at  

 gennemføre en adoption i tilfælde, hvor faderskabet endnu ikke er fastslået,  

 og  

 hvor den (eller de) mulige far protester mod adoptionen, administreres med  

 tilbageholdenhed,  

 således at denne adgang kun benyttes i tilfælde, hvor der er tale om helt  

 særlige omstændigheder i den konkrete sag, eksempelvis hvor det er klart, at  

 der er tale om chikane eller lignende.
Gennemføres en adoption, selvom faderskabssagen ikke er  

 afsluttet, vil faderskabssagen i almindelighed blive henlagt, såfremt den  

 eller  

 de mulige fædre er indforstået med det. Ønskes faderskabssagen gennemført,  

 vil  

 dette ske.
Fastslåelse af faderskabet vil imidlertid ikke berøre adoptionens  

 gyldighed og vil  som følge af adoptionen  ikke have nogen  

 retsvirkning for  

 den pågældende mand, der f.eks. ikke vil have ret til samvær med eller  

 arveret  

 efter barnet.
1.3. Adoptionen skal  

 normalt ikke afvente udløbet af 6 måneders fristen i børneloven § 6 Efter børnelovens § 6 har en mand, der i konceptionsperioden  

 har haft seksuelt forhold til en kvinde i den periode, hvor hun er blevet  

 gravid, i visse tilfælde ret til at få prøvet, om han er far til hendes barn.  

 Anmodning herom skal efter bestemmelsen fremsættes senest seks måneder efter  

 barnets fødsel, medmindre der på tidspunktet for anmodningen verserer en  

 faderskabssag.
 Bortadoptionen kan som udgangspunkt gennemføres, selvom 6  

 måneders fristen ikke er udløbet.
 Hvis helt særlige forhold tyder på, at der kan være en mand,  

 der har ret til at få prøvet sit faderskab efter børnelovens § 6, og som  

 ønsker  

 at udnytte denne ret, bør bortadoptionen dog ikke gennemføres før fristens  

 udløb.
 I tilfælde, hvor en mand har anmodet om at få prøvet faderskab  

 efter bestemmelsen, gælder de retningslinier, som er omtalt ovenfor i afsnit  

 1.1.
At bortadoption er gennemført, afskærer ikke en mand fra at få  

 prøvet faderskabsspørgsmålet, såfremt betingelserne i børnelovens § 6 er  

 opfyldt.
En eventuel fastslåelse af den pågældendes faderskab vil imidlertid  

 også her være uden retlig betydning og vil ikke berøre adoptionens gyldighed.
2. Behandlingen af  

 bortadoptionssager, når faderskabet er fastslået 2.1. Indhentelse af  

 erklæring fra barnets far I sager om bortadoption har moderen erfaringsmæssigt oftest  

 forældremyndigheden over barnet alene.
Moderen skal således afgive samtykke  

 efter adoptionslovens § 7. Fra barnets far indhentes en erklæring efter  

 adoptionslovens § 13.
2.2. Betydningen af  

 protest fra barnets far i forbindelse med afgivelse af § 13-erklæring Ønsker barnets far at få forældremyndigheden over barnet, er  

 det klare udgangspunkt, at adoptionen ikke kan gennemføres mod hans protest,  

 medmindre det fastslås, at han ikke kan få medhold heri.
Ønsker barnets far derimod ikke at få forældremyndigheden  og  

 er der derfor ingen af forældrene, der vil påtage sig ansvaret for barnet  

  vil  

 hensynet til barnets tarv normalt tilsige, at det bortadopteres.
Afgørelsen  

 herom må imidlertid bero på en samlet vurdering af det enkelte tilfælde,  

 herunder baggrunden for, at den pågældende protesterer mod adoptionen.
Det må  

 også komme i betragtning, hvem der i givet fald ellers vil skulle tage sig af  

 barnet.
 Da sager, hvor der er uenighed om forældremyndigheden, afgøres  

 af domstolene, bør der udvises særdeles stor tilbageholdenhed med at tillade  

 adoption, såfremt faderen ønsker forældremyndigheden, og sagen endnu ikke er  

 afgjort ved domstolene.
3. Genoptagelse af  

 faderskabssagen efter, at adoptionen er gennemført Børneloven indebærer, at mulighederne for genoptagelse af  

 faderskabssager er udvidet i visse tilfælde.
Der vil bl.a. være adgang til  

 genoptagelse i tilfælde, hvor faderskabet aldrig er blevet fastslået ved  

 registrering, anerkendelse eller dom, såfremt det må antages, at en bestemt  

 mand kan blive barnets far.
Den omstændighed, at barnet er bortadopteret, vil ikke i sig  

 selv indebære, at faderskabssagen ikke kan genoptages.
Heller ikke i disse  

 tilfælde vil en eventuel fastslåelse af det genetiske faderskab have retlig  

 betydning.
Det må sikres, at anonymiteten i bortadoptionssager bevares,  

 også i en eventuel senere faderskabssag.
De biologiske forældre må derfor  

 ikke  

 ved f.eks. en genoptagelsessag kunne få kendskab til, hvem der har adopteret  

 barnet.
4. Særligt om stedbarns-  

 og familieadoptioner Ved stedbarns- og familieadoptioner vil barnet normalt allerede  

 være i den familie, hvor det skal vokse op.
Her er der således ikke et  

 tilsvarende behov for, at adoptionen gennemføres hurtigt.
Det forudsættes  

 derfor, at stedbarns- eller familieadoptioner ikke gennemføres før seks  

 måneder  

 efter barnets fødsel, eller før en verserende faderskabssag er afsluttet,  

 medmindre der foreligger ganske særlige omstændigheder.
 Protesterer barnets far mod adoptionen, vil vurderingen af, om  

 denne alligevel skal gennemføres, ske i overensstemmelse med hidtidig  

 praksis,  

 hvorefter der i almindelighed kun kan blive tale om at gennemføre en adoption  

 trods protest fra den af forældrene, som er uden del i forældremyndigheden,  

 hvis den pågældende ikke har haft kontakt med barnet inden for de sidste 7-8  

 år.
 Denne cirkulæreskrivelse finder anvendelse i sager, hvor barnet  

 er født den 1. juli 2002 eller senere.
