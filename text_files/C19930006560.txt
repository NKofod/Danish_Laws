Indhold Forord Almindelig orientering Gennemgang af cirkulæret Bygge- og Boligstyrelsens cirkulære(* 1) nr. 174 af 10.10.1991 om pris og  

 tid på bygge- og anlægsarbejder m.v.
Bilag 1: Anvisning om indeksregulering af entre- prisesummer vedrørende byggearbejder.
 Bilag 2: Projektmateriale til et fuldstændigt arbejdsgrundlag.
 Bilag 3: Bygge- og Boligstyrelsens cirkulæreskrivelse(* 2) af 5.2.1993 om  

 anvendelse af »Almindelige Betingelser for arbejder og leverancer i  

 bygge- og anlægsvirksomhed« af 10.12.1992 (AB 92).
 Bilag 3a: Skrivelse fra Boligministeriet til samtlige ministerier og  

 styrelser m.fl. af 3.5.1978 (vedr. anvendelsen af AB 72).
Forord Hermed udsendes en vejledning om pris og tidsordningen, knyttet til Bygge-  

 og Boligstyrelsens cirkulære(* 1) af 10.10.1991 om pris og tid på bygge- og  

 anlægsarbejder mv.
Vejledningen afløser Boligministeriets vejledning af 1982  

 om pris og tid.
 Systematikken i vejledningen er den, at de enkelte paragraffer i  

 cirkulæret eller dele heraf er trykt med kursiv, hvorefter indholdet  

 kommenteres.
 Bagest i vejledningen er pris og tidcirkulæret optrykt med tilhørende  

 bilag.
 At vejledningen først udsendes i 1993 skyldes, at fremkomsten af AB 92 har  

 måttet afventes.
Almindelig orientering Baggrund I 1968 blev indført en fast pris og tidordning for statslige og  

 statsstøttede bygge- og anlægsarbejder.
Ordningen er ændret flere gange og er  

 nu udtrykt i Bygge- og Boligstyrelsens cirkulære(* 1) af 10. oktober 1991 om  

 pris og tid på bygge- og anlægsarbejder m.v.
Dette cirkulære afløser  

 cirkulæret af 11. november 1981.
Ændringer Ændringerne i 1991-cirkulæret i forhold til 1981-cirkulæret er følgende:
- Fastprisperioden er 12 måneder.
Bygherrens hidtidige adgang til i  

 udbudsmaterialet i ganske særlige tilfælde at bestemme, at arbejde, der  

 udføres i en kortere periode efter 12 måneder, skal udføres til fast pris, er  

 bortfaldet (§ 3).
 - Anbefalinger i 1982-vejledningen om visse tidsfrister er blevet til  

 regler i cirkulæret (§ 7).
- Hidtidig praksis om godtgørelse fra bygherren til entreprenøren ved  

 statslige indgreb, der medfører merudgifter ved arbejdets udførelse, er  

 indarbejdet i cirkulæret.
Denne ændring medfører, at Bygge- og Boligstyrelsen  

 udsender meddelelser til bygherrer og entreprenører hver gang, der optræder  

 et sådant pålæg.
Desuden vil Bygge- og Boligstyrelsen i fornødent omfang  

 udsende konkrete beregningsregler vedr. godtgørelsen (§ 8).
- Der er indført godtgørelse fra entreprenøren til bygherren i tilfælde,  

 hvor statslige indgreb medfører mindre udgifter ved arbejdets  

 udførelse.
Meddelelser herom udsendes fra Bygge- og Boligstyrelsen.
Denne  

 adgang til godtgørelse skal fremgå af entrepriseaftalerne (§ 8).
 - Det er præciseret, at godtgørelse for ekstraordinære prisstigninger  

 vedrører materialer, som de i færdig form eller på sædvanlig måde indgår i  

 arbejdet (§ 9).
- Fastprisudvalget er ophævet.
Udvalget har ikke haft sager i mange år.  

 Mulige tvivlsspørgsmål om pris og tidordningen kan forelægges Bygge- og  

 Boligstyrelsen.
- Bilag 1 til cirkulæret - Anvisning om indeksregulering af  

 entreprisesummer vedrørende byggearbejder - er ændret, især som følge af  

 indførelsen af reguleringsindeks for boligbyggeri.
Den hidtidige begrænsning,  

 hvorefter indeksregulering alene er sket med 92 pct. af restentreprisesummen,  

 er ophævet.
Herefter sker indeksregulering i reguleringsperioden af den fulde  

 entreprisesum (§ 2, stk. 3).
I AB 92 er ikke medtaget regler om betaling efter en fordelingsplan  

 (ratebetaling), men alene efter aconto-systemet eller betalingsplan.
Ved  

 anvendelsen af AB 92 kan der derfor ses bort fra bemærkningerne om  

 fordelingsplan i anvisningen.
 - Bilag 2 - projektmateriale til et fuldstændigt arbejdsgrundlag - er  

 ændret fra at være obligatorisk til at være vejledende (jf. § 6, stk. 1).
 - Herudover erstatter Bygge- og Boligstyrelsens cirkulæreskrivelse(* 2) af  

 5. februar 1993 om »Almindelige betingelser for arbejder og leverancer i  

 bygge- og anlægsvirksomhed« af 1992 (AB92) det tidligere bilag 3 for så  

 vidt angår anvendelsen af AB 92.
Formål Pris og tidcirkulæret er et led i byggeriets økonomiske og tidsmæssige  

 styring.
Ordningen sigter især på at forbedre grundlaget for budgettering og  

 afregning af byggeudgifter og for effektiv gennemførelse af byggeriet.
 Pris og tidcirkulæret sætter ind på fire felter:
a.
Byggeprisen skal være en tilbudspris . I visse tilfælde kan dog  

 aftales arbejde i regning.
Der er regler om enhedspriser (§§ 2, 5 og 10).
b.
Byggeprisen skal normalt være en fast pris i en periode og kan  

 herefter reguleres på grundlag af prisudviklingen.
Der er nærmere  

 regler herom.
Desuden er der adgang til visse andre former for prisregulering  

 (§§ 2, 3, 8 og 9).
c.  Byggetiden skal være fast aftalt og kan kun ændres i særlige  

 tilfælde.
Forsinkelser skal normalt udløse dagbod eller erstatning (§ 4).
d.
Der stilles krav til udbudsmaterialet, byggeriets tidsfrister og  

 byggeriets kontrakter (§§ 6 og 7).
Cirkulærets retlige stilling Pris og tidcirkulæret er en administrativ forskrift til de enkelte  

 statsstyrelser og støttemodtagere og berører ikke i sig selv retsforholdet  

 mellem bygherre og entreprenør.
Pris og tidcirkulæret er ikke formuleret med henblik på at indgå i  

 udbudsgrundlaget og dermed i entrepriseaftalerne.
Men bygherrerne bør i  

 udbudsmaterialet til orientering oplyse, at arbejdet gennemføres efter  

 cirkulæret og i øvrigt sørge for at få entrepriseaftalerne affattet i  

 overensstemmelse med cirkulærets bestemmelser.
Bygherren må således tage stilling til - prisregulering ved anlægsarbejder (§ 2, stk. 3) - fastlæggelse af indeks for prisregulering (§ 2, stk. 3 og anvisningen i  

 bilag 1) - byggetid (§ 4, stk. 1 og stk. 2) - sanktioner ved ansvarspådragende forsinkelser (§ 4, stk. 2) - om arbejder i byggegrunden skal omfattes af tilbudet og dermed af den  

 faste pris (§ 5, stk. 1) - tidsfrist for afgivelse af tilbud (§ 7, stk. 1) - tidsfrist for arbejdets påbegyndelse (§ 7, stk. 2) - betaling af vejrligsforanstaltninger (§ 10, stk. 2).
 Visse af pris og tidcirkulærets bestemmelser er gengivet i  

 standardforbehold fra de udførendes organisationer og kan herigennem indgå i  

 retsforholdet mellem bygherre og entreprenør.
Forholdet til EF-regler I cirkulærets § 7, stk. 5, gøres opmærksom på, at tidsfrister, fastsat i  

 EFs bygge- og anlægsdirektiv, for modtagelse af tilbud skal overholdes, når  

 der udbydes efter dette direktiv.
Disse frister afviger fra nogle af  

 cirkulærets frister.
I øvrigt kan cirkulærets regler anvendes uden problemer  

 i forhold til EF-regler.  Gennemgang af cirkulæret § 1 Dette cirkulære gælder for statslige bygge- og anlægsarbejder og  

 dertil knyttede leverancer.
I leveranceforhold er entreprenøren at forstå som  

 sælgeren og entreprisen at forstå som leverancen.
 Stk. 2.  I det omfang, det er foreneligt med den  

 pågældende lovgivning, gælder cirkulæret også for andre bygge- og  

 anlægsarbejder, når der til arbejdet ydes statsstøtte eller statslig  

 udgiftsrefusion, eller når arbejdet helt eller delvis finansieres over de  

 årlige bevillingslove, eller når vedkommende styrelse træffer bestemmelse  

 herom.
Statslige bygherrer Hovedreglen er, at statens bygge- og anlægsarbejder skal udbydes efter  

 cirkulæret.
Statsarbejder på Færøerne og i Grønland er generelt undtaget.
 Statsejede selskabers arbejder omfattes ikke af cirkulæret.
Statsstøttede bygherrer Med hensyn til statsstøttede bygge- og anlægsarbejder må henvendelse  

 rettes til de enkelte statsstyrelser om, hvorvidt et byggeri eller anlæg er  

 omfattet af cirkulæret.
Generelt er undtaget statsstøttede arbejder på  

 Færøerne og i Grønland.
 Byggeskadefonden har vedtaget at følge cirkulæret for så vidt angår  

 arbejder, der betales efter fondens regler om skadedækning.
Andre bygherrer De fleste bygge- og anlægsarbejder udføres efterhånden til fast pris og  

 tid.
 Cirkulærets regler om byggetid, udbudsmateriale, tidsfrister og brug af AB  

 er udtryk for god skik og bør følges af alle bygherrer.
Underentreprenører Cirkulærets regel om, at AB skal følges, forudsættes også lagt til grund i  

 forholdet mellem entreprenører og disses underentreprenører.
Bygge- og anlægsarbejder Cirkulæret finder anvendelse på samtlige bygherrens kontrakter vedrørende  

 bygge- og anlægsarbejder.
Det er uden betydning, om udgiften opføres under  

 håndværkerudgifter eller grundudgifter, blot der er tale om et  

 »arbejde« (eller en bygherreleverance, jf. nedenfor).
 Et »bygge- og anlægsarbejde« omfatter også en bygnings  

 installationer og det tilbehør, som er nødvendigt for at en bygning kan  

 fungere efter sit formål.
 Egentligt inventar, løsøre og udstyr, der ikke normalt indgår som en  

 integreret del af byggearbejderne, falder derimod uden for pris og  

 tidordningen.
Med hensyn til restaurerings-, reparations- og ombygningsarbejder gælder,  

 at ukomplicerede, overskuelige arbejder eller dele af sådanne er omfattet af  

 bestemmelserne om fast pris og tid, medens andre arbejder af denne art kan  

 undtages ved bygherrens bestemmelse og på hans ansvar, jf. pris og  

 tidcirkulæret § 11. Indkøber en bygherre selv materialeleverancer til et  

 bygge- og anlægsarbejde, omfattes disse af ordningen.
Leverancer til  

 bygherrens entreprenører falder uden for cirkulæret (bortset fra, at  

 leverancerne ifølge AB 92, som indgår i cirkulæret, normalt skal leveres med  

 5 års mangelansvar).
 Ved nedrivningsarbejder må de enkelte statslige bygherrer eller styrelser  

 selv afgøre, om pris og tidordningen kan finde anvendelse.
Pris og tidcirkulæret gælder ikke, når et arbejde udføres i eget regie,  

 f.eks. af en offentlig myndigheds egne folk eller i tilfælde, hvor eget  

 regiearbejde anerkendes i privat andelsboligbyggeri og ved  

 byfornyelsesarbejder.
Beløb, der på byggeregnskabet normalt føres som  

 »omkostninger«, omfattes ikke af cirkulæret.
Dette gælder  

 eksempelvis teknikerhonorarer til rådgivere, der er antaget af bygherren,  

 byggelånsrenter og betaling for offentlige godkendelser.
§ 1,  stk. 3 Er et arbejde omfattet af cirkulæret, gælder dettes bestemmelser også  

 for de dele af arbejdet, som udføres af forsyningsværker, telefonselskaber og  

 statslige og kommunale myndigheder, forudsat at betalingen helt eller delvis  

 optages på byggeregnskabet.
 Forsyningsværker m.v.
Reglen gælder kun arbejder og leverancer, men ikke f.eks. betaling for  

 offentlige godkendelser.
Forsyningsværker m.v. omfattes kun af pris og  

 tidordningen, hvis deres betaling, tilslutningsafgift el.lign. helt eller  

 delvis optages på byggeregnskabet.
Herved opnås en klar adskillelse fra rene  

 leje- og abonnementsforhold.
§ 2,  stk. 1 Arbejdet skal udføres til fast pris eller regulerbar pris efter  

 reglerne i dette cirkulære.
Når særlige grunde foreligger, kan arbejdet dog  

 udføres i regning.
Tre slags pris Bestemmelsen angiver de tre måder, pris kan aftales på: Fast pris,  

 regulerbar pris og arbejde i regning.
Ved faste og regulerbare priser forstås  

 priser, der er angivet i et tilbud.
Omtalen af regningsarbejde er en kort  

 gengivelse af gældende praksis.
Eksempler på muligt regningsarbejde er omtalt  

 i § 11.  § 2, stk. 2, 1. punktum Ved fast pris forstås en pris, der ikke ændres fra entreprisens  

 overdragelse til eventuel aftalt prisregulering træder i kraft.
Fast pris Her defineres den faste pris.
Fastprisperioden dvs. den tid, hvori prisen  

 skal være fast, beregnes fra tilbudsdagen som nævnt i § 3.
 I fastprisperioden har entreprenørerne risikoen for såvel den indenlandske  

 som den udenlandske prisudvikling og for lønudviklingen, jf. dog §§ 8 og 9.
Prisregulering efter fastprisperioden beregnes altid med udgangspunkt 6  

 måneder efter tilbudsdagen, jf. bilag 1. Følgen heraf er, at risikoen for  

 prisstigninger, der er indtrådt i de første 6 måneder efter tilbudsdagen, er  

 entreprenørens, også efter fastprisperiodens udløb.
Dette er grunden til, at  

 der også efter dette tidspunkt kan blive tale om godtgørelse efter § 8, stk.  

 4. Men i så fald skal en eventuel indeksregulering trækkes fra, før  

 godtgørelse beregnes.
Mellem tilbud og overdragelse Tidsrummet mellem tilbud og overdragelse tæller med i fastprisperioden,  

 men der er ikke i cirkulæret noget forbud mod at ændre prisen i dette  

 tidsrum.
Den bydende er imidlertid bundet af sit tilbud efter dansk rets  

 almindelige regler, og det er en selvfølge, at bygherren så vidt muligt  

 fastholder den tilbudte pris.
Der er dog adgang til at ændre projektet og  

 dermed prisen ved forhandlinger mellem bygherren og den valgte entreprenør  

 med henblik på at tilpasse projektet til entreprenørens kapacitet eller for  

 at udnytte hans erfaringer med hensyn til tidligere projekter af samme art.  

 Ligeledes kan prisen ændres ved projektændringer under byggeriets udførelse.  

 I sådanne tilfælde skal licitationslovens regler om fastholdelse af  

 licitationsresultatet haves for øje.
Særlig om mængderegulering Når der udbydes på mængder, som bygherren har opgivet, kan det fastsættes,  

 at den entreprenør, der får arbejdet overdraget, kontrollerer de opgivne  

 mængder, og at der foretages en regulering af tilbudssummen, hvis mængderne  

 må korrigeres.
 Mængdeberegningen og prisfastsættelsen i forbindelse hermed må være bragt  

 i orden senest ved entrepriseaftalens indgåelse, med mindre der er aftalt  

 enhedspriser, jf. § 5, stk. 2.
Totalentreprise I det omfang et totalentreprisetilbud omfatter projektering og  

 byggeledelse, er disse ydelser omfattet af fastpriskravet.
Given pris Ved udbud med given pris fastsættes byggeriets pris af bygherren.  

 Prisudviklingen i byggetiden må således indgå i bygherrens overvejelser om  

 prisfastsættelsen.
Bygherrens fastlæggelse af såvel pris som udbudsgrundlag medfører ikke, at  

 der sker indskrænkninger i konkurrencen.
De bydende vil kunne konkurrere på  

 at opfylde flest mulige af de ønsker, som bygherren har opstillet.
 Tilbud på given pris må ikke indhentes i statsstøttet boligbyggeri, jf. §  

 13 i udbudscirkulæret af 14.4.1989.
Prisændring efter fristforlængelse Når entreprenøren har krav på forlængelse af tidsfrister, har han tillige  

 krav på dækning af merudgifter, der skyldes, at arbejdet er forskudt til en  

 periode med et højere pris- og lønniveau.
Dette gælder også inden for  

 fastprisperioden, idet tidsændringer også i denne periode kan forrykke  

 forudsætningerne for tilbudet.
Er der aftalt indeksregulering uden for  

 fastprisperioden, bør denne lægges til grund ved beregning af merudgifterne,  

 både inden for og uden for fastprisperioden.
Også i andre tilfælde vil det  

 formentlig være mest praktisk at aftale beregning efter det mest nærliggende  

 indeks.
 Ud over de nævnte merudgifter kan entreprenøren efter ABs regler eventuelt  

 have krav på godtgørelse af stilstandsomkostninger og i visse tilfælde på  

 erstatning.
Samtidigt og tidsopdelt udbud I pris og tidcirkulæret stilles der ikke krav om samtidigt udbud af  

 arbejderne.
Cirkulærets krav retter sig kun mod den enkelte entreprise.
Men  

 bl.a. hensynet til bygherrens bedst mulige investeringsoverblik forudsætter i  

 princippet, at hele byggearbejdet (eller et passende afsnit heraf) udbydes  

 samtidigt.
 For det statsstøttede boligbyggeris vedkommende er det ligeledes reglen,  

 at der skal foreligge bindende priser for samtlige arbejder, inden byggeriet  

 påbegyndes.
Der kan dog indhentes priser på forskellige tidspunkter, hvis bygherren  

 finder dette begrundet og forsvarligt.
Byggemodningen, råhuset og de øvrige  

 arbejder kan således udbydes til forskellig tid.
Tilbud på bygningsdele og  

 byggedelsystemer kan fremskaffes for sig, og det accepterede tilbud kan  

 herefter indgå i udbudet af selve udførelsen af byggearbejdet.
Et større byggeri kan opdeles i byggeafsnit, f.eks. blokvis.
Der kan  

 endelig forekomme tilfælde, hvor f.eks. en hastig teknisk eller  

 materialemæssig udvikling kan gøre det formålstjenligt at udskyde udbud til  

 et senere tidspunkt under byggeriet, således at bygherren længere bevarer en  

 vis valgfrihed.
 En forudsætning for tidsopdelt udbud er, at det udskudte udbud ikke  

 medfører ændringer af andre entrepriser eller i øvrigt får indflydelse på  

 andre dele af arbejdet, og at den eventuelle støtteydende statsmyndighed er  

 indforstået.
Prisbedømmelse Ved bedømmelsen af fastpristilbud bør bygherren gå frem som i andre  

 tilfælde, dvs. ud fra sit endelige overslag tage stilling til, om laveste  

 tilbud er rimeligt lavt i betragtning af markedsforholdene.
Ved overslagets  

 udarbejdelse bør der anlægges en rimelig realistisk bedømmelse af den  

 forventede løn- og prisudvikling i fastprisperioden.
Bygherrerne bør ikke  

 anerkende begrebet »fastpristillæg«, men må vurdere tilbudssummen  

 (eller de enkelte enhedspriser) som en helhed.
§ 2,  stk. 2, 2. punktum Forbehold, der kan få indflydelse på en fast pris, må ikke  

 anerkendes.
Forbehold om prisen Bestemmelsen indebærer, at entrepriseaftaler ikke må omfatte forbehold,  

 som giver mulighed for prisregulering ud over, hvad der fremgår af  

 cirkulærets § 2, stk. 3, § 3, stk. 3 og §§ 8, 9 og 10, stk. 2.
 Bygherrerne må ej heller anerkende forbehold, der ændrer den  

 prisreguleringsmetode, som pris og tidcirkulærets bilag 1 indeholder.  

 Forbehold, der ikke berører den faste pris eller prisreguleringsmetoden, er  

 derimod ikke i strid med cirkulæret.
Bygherren behøver ikke at afvise et tilbud med forbehold, der er i strid  

 med cirkulæret.
Afgørende er, at forbeholdet ikke kommer med i  

 entrepriseaftalerne.
Bygherren kan således antage tilbudet, hvis forbeholdet  

 frafaldes efter reglerne herom.
Standardforbehold Bygge- og Boligstyrelsen godkender standardforbehold og visse faglige  

 forbehold fra de udførendes organisationer til anvendelse ved statslige og  

 statsstøttede bygge- og anlægsarbejder, herunder fast pris og tidsager.
 Bygge- og Boligstyrelsens generelle godkendelse af forbehold medfører ikke  

 nogen pligt for bygherren til at lade forbeholdene indgå i  

 entrepriseaftalerne, men betyder, at forbeholdene ikke vurderes at stride mod  

 AB og pris og tidcirkulæret.
 Bygge- og Boligstyrelsen vil udsende meddelelser om godkendelse af  

 forbehold.
Herudover må bygherrerne i øvrigt selv tage stilling til, om forbehold må  

 anses for at være i strid med cirkulæret.
Tvivlsspørgsmål kan forelægges  

 Bygge- og Boligstyrelsen.
§ 2,  stk. 3 Ved regulerbar pris forstås en pris, der skal ændres, hvis aftalte  

 betingelser er opfyldt.
Reguleringsbetingelserne skal fremgå af  

 entrepriseaftalen.
For byggearbejder skal prisregulering ske som angivet i  

 den i bilag 1 omhandlede anvisning om indeksregulering af byggearbejder.
Hvornår kan der prisreguleres Prisen på arbejder, der udføres inden for fastprisperioden, kan ikke  

 reguleres, jf. § 3.
 Arbejder, der udføres både i fastprisperioden og efter dennes udløb,  

 prisreguleres for så vidt angår den del, der falder efter fastprisperioden.  

 Arbejder, der først påbegyndes efter fastprisperioden prisreguleres for hele  

 entreprisesummens vedkommende.
Skal arbejdet udføres både før og efter fastprisperiodens udløb  

 forudsætter prisregulering, at entreprisesummen kan opdeles i en fast og i en  

 regulerbar del.
Dette vil normalt ske på den måde, at prisreguleringen  

 knyttes til acontoudbetalinger eller betalinger efter betalingsplan, der  

 vedrører arbejde udført efter fastprisperioden.
Se anvisningen i cirkulærets  

 bilag 1.
Ved totalentreprise vil en del af entreprisesummen vedrøre  

 projekteringsydelser.
Også denne del kan reguleres som entreprisesummen i  

 øvrigt.
Prisregulering af byggearbejder § 2,  stk. 3 slår fast, at anvisningen i bilag 1 er  

 obligatorisk for byggearbejder.
Men som det fremgår af anvisningen, rummer  

 denne en række muligheder for at tilpasse de indeks, der lægges til grund,  

 efter de enkelte byggeriers beskaffenhed.
De indeks, som aftales i den  

 enkelte sag indenfor anvisningens rammer (f.eks. det samlede indeks,  

 bygningsdel- eller fagindeks), skal ifølge § 2, stk. 3 være angivet i  

 entrepriseaftalen.
Anvisningen kan også bruges uden for cirkulærets område, dvs. til  

 prisregulering af hele entreprisesummen.
I så fald skal indeks på 6-måneders  

 dagen erstattes af indeks på tilbudsdagen.
Prisregulering af anlægsarbejder Anvisningen vedrører efter sin ordlyd alene byggearbejder.
Men der er intet til hinder for, at anvisningen anvendes ved  

 anlægsarbejder.
Blot bør man i så fald anvende de indeks, der er relevante  

 for arbejdet (entreprisereguleringsindeks for jordarbejder m.v., for  

 asfaltarbejder, for betonkonstruktioner, for jernkonstruktioner og  

 byggeomkostningsindeks for hovedlandevejsarbejder ekskl. motorveje og for  

 motorvejsarbejder).
 Ifølge standardforbeholdene lægges anvisningen også til grund for  

 anlægsarbejder, dog således at indeks fastsættes pr. den 1. i den pågældende  

 måned, når dette er bestemt i udbudsmaterialet.
Pris- og avancelovgivning Generelt må pris og tidordningen respektere den til enhver tid værende  

 pris- og avancelovgivning.
 Bestemmelser i den prislovgivning, som måtte være gældende på tidspunktet  

 for prisregulering, vil kunne medføre en ændring af den aftalte regulering.
§ 3 Stk. 1.  Fast og regulerbar pris skal aftales som  

 bestemt i stk. 2-3.
 Stk. 2.  Prisen skal være fast for den del af arbejdet,  

 der udføres inden 12 måneder fra tilbudsdagen.
 Stk. 3.  For den del af arbejdet, der udføres efter 12  

 måneder fra tilbudsdagen, skal prisen være regulerbar.
Fastprisperioden er 12 måneder.
Den adgang, bygherren tidligere havde til  

 i ganske særlige tilfælde at forlænge fastprisperioden, er nu bortfaldet.
Fastprisperioden Fastprisperioden beregnes altid fra tilbudsdagen, uanset hvor lang tid der  

 går imellem tilbud og arbejdets påbegyndelse.
Ved arbejder, der går i gang  

 senere end 1 år efter tilbudsdagen, er hele prisen således regulerbar.
 Fastprisperiodens udløbsdato ændres ikke, selv om der gives  

 fristforlængelse efter AB.
§ 4,  stk. 1 Arbejdet skal udføres til fast tid.
Ved fast tid forstås, at  

 tidsfrister for arbejdet, herunder datoer for påbegyndelse og afslutning,  

 indgår i entrepriseaftalen.
Den faste tid Den faste tid må ikke blot opfattes som en forudsætning for den faste  

 pris, men er en selvstændig del af pris og tidordningen.
Der skal aftales fast tid uanset arbejdets varighed og uanset, om prisen  

 er fast eller regulerbar eller eventuelt aftalt i regning.
De tidsmæssige  

 forudsætninger for entreprisen må angives klart i udbudsmaterialet.
Pris og tidordningen åbner dog også mulighed for, at der foruden på prisen  

 kan konkurreres på tiden for arbejdets udførelse.
Dette må i givet fald  

 fremgå af udbudsmaterialet, og den faste tid må indgå i entrepriseaftalen.
Det er ikke i modstrid med pris og tidcirkulæret, at tidspunktet for et  

 arbejdes afslutning fastsættes alternativt i en entrepriseaftale, således at  

 tidspunktet udskydes, svarende til eventuelt merarbejde ved ydelser, der  

 afregnes efter enhedspriser.
Der er i sådanne tilfælde ikke tale om en  

 forlængelse af aftalte tidsfrister, men om en særlig fastsættelse af  

 tidsfristen i aftalen.
I givet fald bør det tillige i aftalen bestemmes,  

 hvorledes tidspunktet for arbejdets afslutning skal fastsættes under hensyn  

 til de eventuelle merydelser.
Fastsættelse af tidsfrister Med hensyn til bygherrens fastsættelse af tidsfrister henvises til § 7,  

 stk. 3.
Tidsforskydninger I udbudsmaterialet ses undertiden den bestemmelse, at entreprenørerne skal  

 tåle nærmere angivne mindre forskydninger af tidsplanen (uden  

 prisregulering). Sådanne bestemmelser skal undgås.
 De bydende kan tage forbehold imod bestemmelsen om forskydning uden at  

 komme i strid med reglen om, at tilbud ikke må anerkendes, hvis de indeholder  

 forbehold, der kan få indflydelse på den faste tid.
Fastholdelse af tidsfrister De tidsfrister, som indgår i entrepriseaftalen, må bygherren som  

 altovervejende hovedregel kræve overholdt, dog naturligvis bortset fra  

 tilfælde, hvor bygherren eller de udførende har krav på fristforlængelse, jf.  

 AB.
Herudover bør bygherren ikke undervejs i byggeriet forlænge de aftalte  

 tidsfrister, med mindre der gør sig særlige forhold gældende i den enkelte  

 sag.
§ 4,  stk. 2 Forbehold om forlængelse af tidsfrister må ikke anerkendes.  

 Entrepriseaftalerne skal indeholde sanktionsbestemmelser for det tilfælde, at  

 entreprenørerne ikke overholder tidsfristerne.
Oplysning herom skal indgå i  

 udbudsmaterialet.
Forbehold Hvad der er anført om forbehold vedrørende fast pris, gælder med de  

 ændringer, der følger af forholdets natur, også ved forbehold vedrørende fast  

 tid.
Entreprenørens ansvar for forsinkelse Reglerne om entreprenørens ansvar for forsinkelse findes i AB, som efter  

 cirkulærets § 6, stk. 2, skal indgå i entrepriseaftalen.
ABs regler går ud  

 på, at entreprenøren er i ansvarspådragende forsinkelse, hvis tidsfristen for  

 arbejdets færdiggørelse er overskredet, uden at entreprenøren kan påberåbe  

 sig ABs regler om forlængelse af tidsfrister som årsag til overskridelsen.
 § 4,  stk. 2 understreger ABs ansvarsbestemmelser ved  

 at foreskrive, at entrepriseaftalen skal indeholde bestemmelse om, hvilke  

 sanktioner entreprenøren skal ifalde, hvis han er i forsinkelse, uden at  

 tidsfristen kan forlænges efter AB.
 Sanktionernes formål er at tilskynde entreprenørerne til at søge at  

 overholde tidsfrister og at give bygherren kompensation for sit tab, hvis  

 arbejdet bliver forsinket.
Dagbod og erstatning Sanktionerne kan være dagbod eller erstatning.
Er der fastsat dagbod som  

 sanktion, er entreprenørens forsinkelse af arbejdet, uden at han har ret til  

 fristforlængelse, tilstrækkelig til at udløse sanktionen.
Bygherren kan  

 ifølge AB ikke rejse erstatningskrav for forsinkelse ud over dagbodens beløb.  

 Hvis andre entreprenørers erstatningskrav over for bygherren efter AB  

 overstiger dagboden, kan det overskydende beløb derfor ikke kræves betalt af  

 den entreprenør, der er ansvarlig for forsinkelsen.
 Anvendelse af erstatningsreglerne som sanktion medfører, at bygherren -  

 eventuelt ved retslig behandling - skal bevise, hvilket tab han har lidt som  

 følge af forsinkelsen.
 Erstatning kan omfatte hele det tab, der er bevist, herunder de tab,  

 forsinkelsen påfører bygherren i form af erstatningsbeløb til andre  

 entreprenører efter AB.
Fordele og ulemper ved dagbod eller erstatning Bygherren må afveje fordelene og ulemperne ved de to sanktionssystemer.
Når fagentreprise anvendes, kan den enkelte entreprises forsinkelse få  

 afgørende betydning for afleveringen af det færdige byggeri.
Den dagbod, der  

 kan pålægges ved forsinkelser af især mindre entrepriser, kan være af en  

 størrelse, der langt fra giver dækning for de erstatnings- eller  

 godtgørelseskrav, som kan blive rejst over for bygherren fra andre forsinkede  

 entreprenører.
Særlig om sanktioner ved fagentrepriser Den enkelte fagentreprenør, som lider tab ved bygherrens eller andre  

 entreprenørers forsinkelser, må rejse sit erstatnings- eller godtgørelseskrav  

 over for bygherren, og denne må så gøre sit eventuelle erstatnings- og  

 dagbodskrav gældende over for den eller de forsinkende entreprenører.
Det må undgås, at bygherren fraskriver sig dette ansvar ved at henvise  

 erstatnings- og dagbodsopgøret i anledning af forsinkelse til  

 fagentreprenørerne indbyrdes.
En sådan ansvarsfraskrivelse vil være i strid  

 med AB, jf. cirkulærets § 6, stk. 2.
Dagbodens størrelse Når dagbod skal fastsættes, må det som nævnt haves for øje, at boden skal  

 tilskynde entreprenøren til at overholde tidsfristerne og skal give bygherren  

 en standardiseret erstatning for sit tab ved forsinkelser.
Det er på den  

 anden side ikke meningen, at bygherren skal kunne opnå gevinster gennem  

 dagboden.
Det er således af betydning, at dagbodssatserne sættes i forhold  

 til det pågældende arbejde og til bygherrens mulige tab.
Dagboden må fastsættes for det enkelte entrepriseforhold, og bodssatsen må  

 stå i et rimeligt forhold til arbejdets varighed og betydning.
Eventuelle  

 nærmere regler om bodssatsernes størrelse for forskellige arter bygge- og  

 anlægsarbejder kan fastsættes ved direkte forhandlinger mellem de bydendes  

 organisationer og de enkelte større offentlige bygherrer.
Hvis særlige forhold ikke begrunder helt andre dagbodsstørrelser, kan en  

 dagbod eksempelvis ansættes til 1 promille af entreprisesummen for hver  

 arbejdsdag, entreprisen bliver forsinket.
Ved fagentrepriser må der dog  

 fastsættes en passende minimumssats.
En dagbod må ikke være illusorisk, men  

 skal som nævnt indeholde en rimelig motivering for at undgå forsinkelser.  

 Dette får især betydning ved små entrepriser.
Også forsinkelser af disse kan  

 som nævnt påføre bygherren betydelige krav fra andre, forsinkede  

 entreprenører.
Beregning af sanktionsbeløb Normalt vil dagbod først blive opkrævet, når det på det fastsatte  

 tidspunkt for entreprisens færdiggørelse konstateres, at entreprenøren er i  

 ansvarspådragende forsinkelse.
Har det betydning for bygherren, at tidsplanen for entreprisen løbende  

 holdes meget præcist, kan dagbøderne knyttes til forsinkelse med afslutning  

 af faser eller delarbejder indenfor entreprisen.
Sådanne mellemtidsfrister  

 kan f.eks. referere til tidsplanens kritiske punkter.
Dette må beskrives i  

 udbudsmaterialet.
Bygherren kan i disse tilfælde modregne dagbøderne i  

 acontoudbetalinger.
Grundlaget for pålæg af dagbod vil være arbejdsdage og ikke kalenderdage,  

 jf.
AB 92, § 1, stk. 5.
Som modstykke til dagbod kan det aftales, at entreprenørerne får præmie,  

 når der spares tid.
Dette vil kunne komme på tale i tilfælde, hvor bygherren  

 ser en fordel i at få byggeriet færdigt hurtigst muligt.
Præmieringsordninger  

 bør beskrives i udbudsmaterialet.
Lempelser i dagbodsbetalingen Er dagbod forskyldt, må det være udgangspunktet, at den skal kræves  

 betalt, uanset om der kan påvises eksakte tab for bygherren som følge af  

 forsinkelsen eller ikke.
Dagbodsansvarets forebyggende virkning vil blive  

 svækket, hvis entreprenørerne kan forvente, at dagbodsbeløbene i større eller  

 mindre omfang vil blive eftergivet.
 Undertiden kan der dog i udbudsmaterialet fastsættes særlige bestemmelser  

 for at undgå, at dagbodssystemet skal virke uhensigtsmæssigt.
Eventuelt kan det således bestemmes, at opkrævning af dagbod stilles i  

 bero på spørgsmålet om rettidig afslutning af hele byggeriet, f.eks. i  

 tilfælde, hvor forsinkelse ved mellemtidsfrister ikke giver bygherren tab.
I  

 så fald må bygherren sikre sig, at der ej heller fra andre entreprenører  

 fremkommer erstatningskrav som følge af forsinkelsen.
 Dagbøder vil - selv om entreprenøren ikke har krav i så henseende - kunne  

 tilbagebetales helt eller delvis af bygherren i det omfang, en forsinkelse er  

 blevet indhentet uden udgifter for bygherren eller anden entreprenør.  

 Eventuelle bestemmelser herom bør fremgå af udbudsmaterialet og  

 entrepriseaftalerne.
§ 5,  stk. 1 Pris og tid omfatter samtlige de ydelser, der er beskrevet i udbudet,  

 herunder også sådanne grundmodnings-, funderings- og piloteringsydelser, som  

 kræves indeholdt i tilbudet.
Kvalitetssikring Med til entreprenørernes ydelser hører kvalitetssikring af arbejdet efter  

 regler og praksis herfor.
Biydelser Biydelser, såsom levering af strøm og vand, bør i videst muligt omfang  

 indgå under entrepriserne.
Men det kan forekomme, at bygherren selv står for  

 disse leveringer.
I så fald kan bygherren afholde udgiften på sædvanlig måde  

 uden at skulle stille krav om fast pris over for el- og vandværkerne m.v.
De  

 enkelte styrelser kan dog have gjort det til et vilkår for statsstøtte, at  

 der er fast pris på de gældende ydelser.
Arbejder i byggegrunden Bygherren har som udgangspunkt risikoen for byggegrundens beskaffenhed.  

 Han kan beholde denne risiko ved at lade arbejder i byggegrunden udføre i  

 regning.
Han kan også bestemme, at sådanne arbejder helt eller delvis skal  

 indgå i tilbudene.
I så fald vil følgende AB-bestemmelse normalt være  

 gældende:
»§ 15,  stk. 4. Udbudsmaterialet skal indeholde  

 oplysninger om foretagne undersøgelser vedrørende grundvands- og  

 jordbundsforhold, forurening eller andre hindringer.
I det omfang  

 udbudsmaterialet ikke indeholder fyldestgørende oplysninger om hindringerne,  

 skal foranstaltningerne herimod og ulemperne herved betales som  

 ekstraarbejder.« Denne bestemmelse indebærer, at bygherren har risikoen for uforudsete  

 forhold i byggegrunden og i forbindelse med arbejdet i øvrigt.
 Med hensyn til forurening vedrører bestemmelsen eksisterende forurening og  

 ikke forurening, som entreprenøren måtte have forvoldt.
 Pris og tidcirkulærets § 5, stk. 1 er formuleret således, at bygherrerne  

 selv kan træffe bestemmelser om, hvorvidt grundmodnings-, funderings- og  

 piloteringsydelser skal udføres til fast eller regulerbar pris, til faste  

 eller regulerbare enhedspriser eller holdes helt uden for tilbudsprisen (og  

 fasttidkravet) og i stedet udføres i regning.
 I praksis synes det almindeligste at være, at ekstrafundering udføres til  

 faste enhedspriser, eventuelt på grundlag af en skønnet mængde, medens  

 vandlænsning, stenfjernelse og lignende ofte synes at blive holdt uden for  

 tilbudsprisen.
Arbejder på friarealer Anlæg af parkeringspladser, havearealer og legepladser m.v. omfattes på  

 sædvanlig måde af cirkulærets bestemmelser, og kun i det omfang, disse  

 arbejder omfatter egentlig grundmodning, kan cirkulærets § 5, stk. 1, finde  

 anvendelse.
§ 5,  stk. 2 og 3 Stk. 2.  Ydelser, hvis omfang og nødvendighed først kan  

 bestemmes under arbejdets udførelse, kan afregnes efter enhedspriser.
Sådanne  

 enhedspriser skal være faste i samme tidsrum, som i øvrigt gælder for den  

 pågældende entrepriseaftale.
I det tidsrum, hvor entreprisen måtte være  

 regulerbar, skal regulering foretages på samme måde som for den aftalte  

 entreprisesum.
 Stk. 3.  Tilbud på alternativ udførelse skal indeholde  

 eventuelle udgifter til omprojektering, for så vidt denne skal foretages af  

 tilbudgiveren.
Enhedspriser Ved indhentning af enhedspriser bør der - jf.
AB - gives oplysning om den  

 skønnede samlede mængde, således at entreprenøren kan danne sig en  

 forestilling om arbejdets størrelsesorden.
 Det vil ikke være i modstrid med pris og tidordningen at lade  

 enhedspriserne variere med den mængde af enhederne, der indgår i det færdige  

 arbejde.
§ 6,  stk. 1 Udbudsmaterialet skal være entydigt og således udformet, at der er  

 klarhed over ydelsernes omfang og indhold.
Udbydes byggearbejder på grundlag  

 af bygherrens hovedprojekt, må udbudsmaterialet indeholde en fuldstændig  

 beskrivelse af de ydelser, der skal gives tilbud på.
Som vejledning for  

 projektmateriale til et fuldstændigt arbejdsgrundlag henvises til bilag  

 2.
Udbudsmaterialet Hverken fast eller regulerbar pris forudsætter nogen bestemt  

 detaljeringsgrad i udbudsmaterialet.
Alt efter byggeopgavens art kan  

 udbudsgrundlaget være et byggeprogram eller et hovedprojekt eller have alle  

 mellemliggende grader af detaljering.
Men § 6, stk. 1 udtrykker, at det  

 materiale, som bygherren vælger at udbyde på grundlag af:
 I projektmateriale forudsættes i videst muligt omfang anvendt alment  

 anerkendte tegnings- og beskrivelsesprincipper, såsom udgivelser fra  

 BPS-centret.
 Dele af § 6, stk. 1, er indføjet i AB 92 § 2, stk. 2.
§ 6,  stk. 2 Udbud skal ske efter »Almindelige betingelser for arbejder og  

 leverancer« (AB). Disse må kun fraviges, når særlige forhold i de  

 enkelte tilfælde kan begrunde det.
Bestemmelser om fravigelser skal tydeligt  

 og udtrykkeligt angive, på hvilke punkter fravigelse skal ske.
Der henvises  

 til cirkulærets bilag 3.
AB Kravet om, at AB skal lægges til grund, må ses på baggrund af, at AB udgør  

 et gennemarbejdet og alment anerkendt grundlag for bygge- og anlægsarbejder  

 og således er velegnet til at skabe klarhed og sikkerhed for sådanne  

 arbejders afvikling.
Nærmere om AB og om den begrænsede mulighed for at  

 fravige AB findes - som nævnt i § 6, stk. 2 - i bilag 3 til cirkulæret.
 For arbejder, der udbydes på grundlag af AB 92, erstattes bilag 3a  

 (skrivelse af 3. maj 1978 fra Boligministeriet til samtlige ministerier og  

 styrelser m.fl.) af Bygge- og Boligstyrelsens cirkulæreskrivelse af 5.2.1993  

 (bilag 3).
 I denne cirkulæreskrivelse er også angivet, at § 6, stk. 2, ved udbud fra  

 og med 1.7.1993 henviser til AB 92, dog med adgang til at bruge AB 72 indtil  

 udgangen af 1993.
 § 6,  stk. 2, forudsættes fulgt ved de bydendes udbud  

 af dele af arbejdet i underentrepriser.
 Vedrører en fravigelse af AB, som er i overensstemmelse med nævnte  

 cirkulæreskrivelse, en hel kategori af byggeopgaver, kan fravigelsen indgå i  

 fællesbetingelser, som bygherren generelt benytter som en del af sit  

 udbudsmateriale.
§ 7 Rimelig tid § 7  træder i stedet for de anbefalinger af  

 tidsfrister, der var omtalt i vejledningen »Pris og tid 1982«.
Vejledningens retningslinier er i mange tilfælde ikke blevet fulgt,  

 hvilket kan have medført, at de bydende ikke har haft den fornødne tid til  

 tilbudsudregning og arbejdsplanlægning.
Tilbud er derfor undertiden afgivet  

 på et utilstrækkeligt grundlag til skade for både bygherre og udførende.  

 Rimelige frister medvirker til at sikre kvaliteten af arbejdet og til at opnå  

 et sikkert og sundt arbejdsmiljø.
§ 7  har som forudsætning, at der er tale om gængse  

 tidsmæssige forudsætninger.
Der kan tænkes hastende tilfælde, hvor bygherren  

 må fravige § 7, idet bestemmelsens tidsfrister ikke kan overholdes.
Som  

 eksempler kan nævnes genopførelse efter brand, anlægsarbejder, der skal  

 erstatte skadede anlæg (reparation af digeskader og retablering af  

 klitskader), eller pludselig opståede behov for at skaffe husrum.
 I sådanne tilfælde må bygherren fastsætte fristerne efter de konkrete  

 omstændigheder og ved udbudet gøre opmærksom på de særlige forhold, der har  

 gjort dette nødvendigt.
§ 7,  stk. 1 Ved udbud på hovedprojekt afsættes mindst 15 arbejdsdage fra udbudsdag  

 til prisafgivelse.
Denne frist kan fraviges ved indbudt licitation, såfremt  

 de bydende er indforstået hermed.
Ved udbud i totalentreprise må fristen  

 fastsættes afhængig af den projekteringsindsats, som forudsættes af de  

 bydende.
Tid til prisafgivelse I perioden mellem udbudsmaterialets udlevering og prisafgivelsen  

 (licitationen) skal der bl.a. være tilstrækkelig tid til, at de bydende kan  

 vurdere udbudsmaterialet og eventuelt drøfte dette med bygherren.
Der  

 henvises her til § 4, stk. 3 i Lov nr. 216 af 8.6.1966 om licitation m.v. med  

 senere ændringer.
Det er en almen erfaring, at drøftelser af projektmæssige  

 uklarheder på forhåndsmøder indebærer fordele for samtlige parter i den  

 enkelte byggesag.
 I AB 92 regnes ikke med faste ferieperioder, men i relation til udbudet  

 bør tages hensyn til ferietiden.
Fristen i § 7, stk. 1 er en mindstefrist.
Formentlig bør der ofte regnes  

 med en noget længere frist ved hovedentreprise end ved fagentreprise.
»Udbudsdagen« må forstås som datoen for den offentlige  

 opfordring til at fremkomme med tilbud og ved indbudt licitation datoen for  

 opfordringen til de valgte bydende til at fremkomme med tilbud.  

 Prækvalifikationsrunder har ikke betydning i så henseende.
Men da 15-dages  

 fristen skal give de bydende reel mulighed for at sætte sig ind i  

 udbudsmaterialet, bør bygherrerne beregne fristen fra den dag, hvor  

 udleveringen af udbudsmaterialet kan ske, hvis denne dag ligger senere end  

 udbudsdagen.
Ved totalentreprise er der ingen frist angivet.
Her må fristen fastsættes  

 afhængig af den forventede projekteringsindsats.
§ 7,  stk. 2 Ved udbud afsættes mindst 20 arbejdsdage fra tilbudsaccept til  

 arbejdets påbegyndelse.
Tid til at forberede arbejdet Stk. 2  skal sikre rimelige konkurrencevilkår for de  

 bydende.
Når først en entreprenør er valgt, er der intet til hinder for at  

 træffe individuel aftale om tidspunktet for arbejdets påbegyndelse.  

 Bestemmelsen hindrer således ikke, at f.eks. byggepladsforberedende arbejder  

 (el, vand, telefonstik samt kloaker og afledning af overfladevand) kan  

 igangsættes umiddelbart efter accepttidspunktet.
§ 7,  stk. 3 Udførelsestiden skal fastsættes således, at den giver mulighed for  

 sædvanlig arbejdsrytme efter arbejdets art.
Tid til udførelsen Cirkulærets § 4 om fast tid bestemmer alene, at der skal aftales  

 tidsfrister for arbejdets udførelse, hvorimod bestemmelsen intet indeholder  

 om længden af de frister, der bør regnes med.
Dette spørgsmål tages op i § 7,  

 stk. 3.
I de senere år har byggeriets parter givet udtryk for, at der i  

 udbudsmateriale og entrepriseaftaler ofte fastsættes for korte frister for  

 arbejdets udførelse.
Det er herunder blevet påpeget, at dette kan give et  

 uheldigt arbejdsmiljø (f.eks. en for dårlig byggepladsindretning og en for  

 sammentrængt arbejds- og tidsplan) og gøre det vanskeligt for entreprenørerne  

 at styre byggesagens økonomi, ligesom det kan bevirke, at sanktioner i form  

 af dagbod eller erstatning for forsinkelse udløses på et urimeligt grundlag.
Til udførelsen af det enkelte arbejde må der afsættes den tid, som er  

 tilstrækkelig til at gennemføre arbejdet på en så vidt mulig jævn og rolig  

 måde.
Omhyggelig tidsplanlægning vil være grundlaget for fastsættelsen af  

 rimelige frister.
Den endelige fastsættelse af tidsfrister, herunder  

 mellemtidsfrister, bør så vidt muligt også ske under hensyntagen til de  

 bydendes vurdering af fristernes rimelighed.
Disse vurderinger vil kunne  

 komme til udtryk på møderne mellem bygherren og de bydende.
 Arbejdsplanlægningen må ske i samarbejde med entreprenøren, jf. også AB,  

 og der bør i planen tages hensyn til de valgte entreprenørers og  

 leverandørers individuelle kapacitet, materiel og forhold i øvrigt.
Oplysning om arbejdets påbegyndelse og afslutning Der må allerede ved den første henvendelse til eventuelle bydende gives  

 oplysning om det påregnede tidspunkt for arbejdets påbegyndelse og det  

 ønskede eller forventede tidspunkt for arbejdets afslutning.
Det er nødvendigt straks at oplyse om påregnede pauser i arbejdets  

 gennemførelse.
Dette sidste gælder eksempelvis ved anlægsarbejder, hvor  

 udbyderen på forhånd har taget stilling til eventuelle standsninger i visse  

 perioder, f.eks. i en vinterperiode.
Konkurrence på tid Hvis de bydende udtrykkelig skal konkurrere på tid, eller hvis en  

 entreprenør selv tilbyder at forkorte en tidsfrist, bortfalder bygherrens  

 forpligtelser efter § 7, stk. 3.
 § 7,  stk. 4.
 Er den skønnede entreprisesum på 400.000 kr. eller derunder, kan der  

 ses bort fra tidsfristerne i stk. 1 og 2.
Bestemmelsen er udtryk for, at de angivne tidsfrister kan være for lange  

 ved små og dermed mere overskuelige opgaver.
Beløbsgrænsen svarer til  

 udbudscirkulærets afgrænsning af mindre arbejder.
 § 7,  stk. 5.
 Ved udbud efter EFs bygge- og anlægsdirektiv, som er gennemført i  

 Danmark ved Bygge- og Boligstyrelsens bekendtgørelse nr. 595 af 14. august  

 1990, skal fristerne i dette direktivs artikler 13 og 14 for modtagelse af  

 tilbud overholdes.
 I bygge- og anlægsdirektivet er fastsat tidsfrister ved forskellige  

 udbudsformer, regnet fra datoen for afsendelsen af udbudsbekendtgørelsen til  

 offentliggørelse i EF-tidende og til modtagelsen af tilbud.
Disse frister, der afviger fra § 7-fristerne, er obligatoriske ved udbud  

 efter direktivet.
Stk. 5 gør opmærksom herpå.
§ 8,  stk. 1 Aftales der ganske undtagelsesvis ændringer under arbejdets udførelse,  

 som medfører ændret ydelse, kan der ske tilsvarende regulering af pris og  

 tid.
Ændinger undgås I § 8, stk. 1 ligger, at projektændringer under byggeriets gang bør  

 undgås.
 Det er en vigtig forudsætning for byggeriets økonomiske styring og for  

 byggeprocessens effektivitet i det hele taget, at man undgår ændringer i  

 projekterne under byggeriets gang, og der må derfor lægges megen vægt på  

 denne cirkulærebestemmelse.
Tid og pris ved projektændringer Hvis der alligevel måtte blive tale om ændringer undervejs, som medfører  

 ændret ydelse for entreprenørerne, kan pris og tid reguleres.
Dette fremgår  

 af almindelige regler og af AB.
Det må konkret afgøres, hvilke beløb og  

 tidsrum, der kan blive tale om.
 Medfører en ændring, at en entreprenør får sin ydelse formindsket, må det  

 afgøres efter almindelige regler og AB, om bygherren har krav på nedsættelse  

 af entreprisesummen.
Specielt ved restaurering, renovering og ombygning kan det komme på tale,  

 at der sker ændringer i projektet undervejs.
Dette hænger sammen med, at det  

 i sådanne sager kan være vanskeligt at afklare alle forhold i forbindelse med  

 projektudarbejdelsen.
§ 8,  stk. 2 Ændringer i merværdiafgiften omfattes ikke af kravet om fast pris.
Moms Dette gælder også merværdiafgiften for indførte varer (importmomsen).  

 Merværdiafgiften kan herefter holdes uden for de faste tilbudssummer. Ændrede  

 momssatser slår automatisk igennem på bygherrernes betalinger til  

 entreprenørerne.
§ 8,  stk. 3 Ud over den faste pris kan der ydes entreprenøren godtgørelse for  

 dokumenterede udgifter, når disse har været en uomgængelig følge af sådanne  

 standsninger og forsinkelser af arbejdet, der skyldes offentlige pålæg, krig  

 eller usædvanlige naturbegivenheder o.lign.
Adgangen til godtgørelse § 8,  stk. 3 betyder, at bygherrerne i de pågældende  

 tilfælde kan  yde entreprenøren godtgørelse uden at overtræde pris og tidcirkulærets re gler.
 Bestemmelsen om offentlige pålæg (forbud eller påbud) er indføjet i AB, og  

 når AB indgår i entrepriseaftalerne, har entreprenørerne ret til  

 godtgørelse for offentlige pålæg i det omfang, betingelserne er opfyldt.
 I de øvrige AB-tilfælde (f.eks. strejker og lockouter og usædvanligt  

 vejrlig) kan der ikke ydes godtgørelse.
I AB 92 § 27 er det bestemt, at der ikke ydes godtgørelse i tilfælde af  

 krig, usædvanlige naturbegivenheder o.lign.
Da bestemmelsen bliver en del af  

 entrepriseaftalerne, kan det ikke forventes, at adgangen til i disse tilfælde  

 at yde godtgørelse efter § 8, stk. 3 i pris og tidcirkulæret fremtidig vil  

 kunne blive aktuel.
Se endv. bilag 3.
 Spørgsmålet om godtgørelse må rejses af entreprenøren over for bygherren.
Udgifter der kan dækkes De udgifter, der kan godtgøres, er entreprenørens stilstandsomkostninger i  

 den tid, arbejdet er standset eller forsinket.
Eksempelvis udgift til  

 entreprenørens faste stab, leje af materiel og drift af byggeplads, men ikke  

 entreprenørens tabte fortjeneste.
Dokumentation Udgifterne skal dokumenteres.
Bygherren må tage stilling til, hvilken  

 dokumentation han anser for tilstrækkelig.
Omfatter udgiften  

 entreprenørvirksomheden som sådan, kan den dokumenterede stigning fordeles på  

 samtlige virksomhedens igangværende entrepriser efter disses entreprisesum.
§ 8,  stk. 4 Den faste pris kan reguleres i tilfælde af statslige indgreb, som er  

 gennemført efter tilbudets afgivelse, og som har ført til ikke uvæsentlige  

 mer- eller mindreudgifter ved arbejdets udførelse, og som ikke er dækket af  

 anden regulering.
Regulering for mindreudgifter kan ske i det omfang, der er  

 truffet aftale herom.
Bygge- og Boligstyrelsen udsender meddelelser om, i  

 hvilke tilfælde regulering kan ske.
Bygherren bør lade bestemmelse om  

 regulering indgå i entrepriseaftalerne.
 Der har gennem det sidste tiår udviklet sig en praksis, hvorefter Bygge-  

 og Boligstyrelsen har udsendt cirkulæreskrivelser om, i hvilke tilfælde der  

 kunne ydes entreprenørerne godtgørelse for statslige indgreb (f.eks.  

 merudgifter som følge af stigning i sociale bidrag, omlægning af afgifter og  

 arbejdsgiveres betaling for 1. ledighedsdag).
 Godtgørelserne har omfattet løbende entrepriseforhold, dvs. de tilfælde,  

 hvor tilbud er afgivet før indgrebet, således at entreprenørerne ikke har  

 haft mulighed for i deres tilbud at indkalkulere merudgiften som følge af  

 indgrebet.
 Denne praksis er nu indarbejdet i § 8, stk. 4.
Bygge- og Boligstyrelsen vil udsende cirkulæreskrivelser, når statslige  

 indgreb kan give anledning til godtgørelser tillige med oplysninger om  

 beregningsmåden.
Sagen vil forinden være forhandlet med de udførendes  

 organisationer.
§ 8,  stk. 4-ordningen bør fremgå af udbudsmaterialet,  

 hvorved ordningen bliver en ret for entreprenøren.
Iøvrigt vil dette  

 også være tilfældet, når standardforbeholdene indgår i entrepriseaftalerne.
I cirkulæreskrivelserne vil det blive fastsat, at godtgørelse kun kan ydes - hvis kravet overstiger i alt 20.000 kr., eller - er større end 2 pct. af entreprisesummen, dog mindst 5.000 kr.
 Hvis merudgifter skyldes en regulering af tidligere indførte indgreb med  

 sigte på, at indgrebet beløbsmæssigt skal følge den almindelige  

 prisudvikling, åbnes der ikke adgang til godtgørelse.
 Adgangen til godtgørelse drejer sig alene om statslige indgreb og ikke om  

 kommunale.
Med ordene »og som ikke er dækket af anden regulering« hentydes  

 f.eks. til indeksregulering for tiden efter fastprisperioden.
Se herom under  

 omtalen af § 2, stk. 2, 1. punktum.
Dokumentation Udgifterne skal dokumenteres.
Bygherren må tage stilling til, hvilken  

 dokumentation han anser for tilstrækkelig.
Omfatter udgiften  

 entreprenørvirksomheden som sådan, kan den dokumenterede stigning fordeles på  

 samtlige af virksomhedens igangværende entrepriser efter disses  

 entreprisesum.
Godtgørelse til bygherrerne Som noget nyt i 1991-cirkulæret er det bestemt, at bygherrerne har adgang  

 til at få godtgørelse fra entreprenørerne i det omfang statslige indgreb i  

 løbende entrepriseforhold giver entreprenørerne mindreudgifter (besparelser)  

 i forhold til, hvad der var kendt ved tilbudets afgivelse.  

 Godtgørelsesordningen bliver således gensidig, og hvad der er anført i  

 vejledningen om godtgørelser til entreprenørerne gælder også for godtgørelser  

 til bygherrerne.
 Som det også fremgår af § 8, stk. 4, forudsætter sådanne godtgørelser, at  

 entrepriseaftalerne indeholder en bestemmelse om regulering.
 Den fornødne bestemmelse - der bør indarbejdes i udbudsmaterialet - kan  

 affattes således:
 »Bygherren forbeholder sig godtgørelse fra entreprenøren svarende til  

 mindreudgifter ved arbejdets udførelse som følge af statslige indgreb, jf. §  

 8, stk. 4, i pris og tidcirkulæret(* 1) af 10.10.1991. Godtgørelsen beregnes  

 som angivet i meddelelser fra Bygge- og Boligstyrelsen«.
§ 8,  stk. 5 Bestemmelserne i stk. 3 og 4 omfatter ikke udgiftsændringer, der  

 skyldes ændrede valutakurser eller lovmæssige løsninger af arbejdsmarkedets  

 overenskomstforhold.
 Bestemmelsen er uændret i forhold til 1981-cirkulæret.
§ 9 Stk. 1.  Ud over den faste pris kan der ydes  

 entreprenøren godtgørelse for ekstraordinære prisstigninger på et materiale,  

 som det i færdig form eller på sædvanlig måde indgår i arbejdet, eller på  

 brændstof, der direkte benyttes til arbejdet, medmindre disse prisstigninger  

 godtgøres i henhold til § 8. Prisstigningen skal være indtrådt efter  

 tilbudsdagen, og inden aftalt prisregulering er trådt i kraft.
Stk. 2.  Priser og prisstigninger, der indgår som  

 grundlag for godtgørelse, skal være generelt forekommende.
De skal fremgå af  

 officielt prismateriale eller i mangel heraf kunne dokumenteres på anden  

 måde.
Stk. 3.  Godtgørelsen omfatter den prisstigning, der  

 overstiger 10 pct. af prisen på tilbudsdagen.
Til denne procentsats lægges  

 0,5 for hver hele måned, der er forløbet mellem tilbudsdagen og  

 indkøbstidspunktet.
Prisstigning, der indtræder efter det tidspunkt, hvor  

 materialet eller brændstoffet efter aftale eller sædvane skal indkøbes, kan  

 ikke medregnes.
 Stk. 4.  Det er en betingelse for at kunne opnå  

 godtgørelse, at summen af de beregnede godtgørelsesbeløb udgør mindst 0,5  

 pct. af entreprisesummen.
 Stk. 5.  Er en entreprenør i henhold til sin aftale med  

 en under entreprenør forpligtet til at yde godtgørelse til denne efter stk.  

 1-4, kan tilsvarende godtgørelse ydes entreprenøren af bygherren uanset  

 reglen i stk. 4.
Reglens formål Den særlige godtgørelsesregel i § 9 tager kun sigte på at skabe et værn  

 mod ekstraordinære materialeprisstigninger.
Det er ikke tanken, at de bydende  

 i deres tilbud skal indregne prisstigninger op til de grænser, hvor  

 godtgørelsesreglen træder i kraft.
Konkurrencen og bygherrernes prispolitik  

 bør holde tilbudene på et betydeligt lavere niveau.
»Materiale« Bestemmelsen omfatter materialer, der indgår i arbejdet.
Der er ikke  

 adgang til regulering af den samlede del af entreprisesummen, som vedrører  

 materialeindkøb, men kun til regulering af prisen vedrørende det eller de  

 enkelte materialer, som er udsat for ekstraordinær prisstigning.
I § 9, stk. 1 er ordene »som det i færdig form eller på sædvanlig  

 måde« nye.
Herved præciseres, at materialer skal leveres til byggeriet  

 eller anlægget i deres sædvanlige form som råvarer, bearbejdede materialer  

 eller færdigvarer.
Ekstraordinære prisstigninger på dele af et materiale kan ikke føre til  

 godtgørelse, hvis ikke stigningen er slået igennem i prisen på selve  

 materialet i et sådant omfang, at betingelserne for godtgørelse er opfyldt.  

 Der kan således alene opnås godtgørelse for prisstigninger i det omfang,  

 prisstigningerne slår igennem på materialer i den form, hvori de indgår i  

 byggeriet eller anlægget og ikke delmaterialer isoleret som f.eks. bitumen og  

 cement.
For råmaterialer, der på sædvanlig måde indgår i byggeriet direkte,  

 kan ydes godtgørelse, idet disse råvarer optræder i deres færdige form.
 Bygherrerne bør ikke acceptere nye og usædvanlige opdelinger af  

 materialeleverancer, som kan antages at være begrundet i ønsker om lettere  

 adgang til godtgørelse.
 Udgiftsstigninger vedrørende arbejdsløn, materiel og forbrugsgods (ud over  

 brændstof) samt omkostninger (herunder administrationssalær) giver ikke  

 adgang til godtgørelse, ligesom entreprenørens fortjeneste ikke kan indgå i  

 beregningen.
Mængden af de materialer, der omfattes af entreprisen, må i tvivlstilfælde  

 konstateres ud fra tegninger, beskrivelser, mængdefortegnelser eller andet  

 udbudsmateriale.
Eventuelt kan det udførte arbejde opmåles.
»Brændstof« Brændstof skal være direkte forbrugt til arbejdet, f.eks. til opvarmning  

 eller udtørring af bygninger eller som drivmiddel i forbindelse med  

 terrænregulering, jordkørsel eller krandrift.
Brændstof til lejet materiel må  

 ligestilles med brændstof til entreprenørens eget materiel.
Brændstof til transport af materialer til byggepladsen omfattes ikke af  

 bestemmelsen, hvad enten transporten udføres af entreprenøren eller af  

 vognmænd, han har lejet.
Udføres transporten af materialeleverandøren som led  

 i leverancen, vil brændstofforbruget indgå i materialets pris.
»Ekstraordinære prisstigninger« En prisstigning skal for at være ekstraordinær i bestemmelsens forstand  

 overstige 10 pct. af prisen på tilbudsdagen.
Til denne procentsats lægges 0,5  

 for hver hele måned, der er forløbet mellem tilbudsdagen og det tidspunkt,  

 hvor materialet eller brændstoffet efter aftale eller sædvane skal indkøbes.  

 En prisstigning for et materiale, som omfattes af et tilbud af 1. januar  

 1992, og som indkøbes i december 1992, skal således overstige 15,5 pct., for  

 at godtgørelse kan blive aktuel.
 Det er prisen på det aftalte leveringssted (f.eks. fabrik eller  

 byggeplads), der er afgørende.
 Udgifter til arbejdsydelser efter leveringen (tildannelse, bearbejdning,  

 blanding) er materialeprisen efter § 9 uvedkommende.
For at undgå tvivl om indkøbstidspunkterne anbefales det bygherrerne, at  

 de på forhånd træffer aftale med entreprenørerne om tidspunkterne for indkøb  

 af de vigtigste materialer.
Såfremt der efter tilbudsdagen viser sig tegn på  

 kommende ekstraordinære prisstigninger, kan bygherre og entreprenør eventuelt  

 aftale, at tidspunkterne for materialeindkøb skal søges fremskyndet.
Af praktisk-administrative grunde knyttes ordningen ikke til de enkelte  

 entreprenørers kalkulations- og indkøbspriser, men til den almindelige  

 konstaterbare prisudvikling for det pågældende materiale eller brændstof.  

 Entreprenøren skal således ikke dokumentere, hvilke priser han selv har  

 kalkuleret med eller indkøbt til.
Han skal alene dokumentere, hvad prisen  

 generelt var på tilbudsdag og indkøbsdag.
Pris og prisstigning skal fremgå af  

 officielt prismateriale.
Hermed tænkes, hvad byggeopgaver angår, først og  

 fremmest på materialegrupperne i Danmarks Statistiks reguleringsindeks for  

 boligbyggeri.
 Hvis entreprenøren selv er producent af et materiale, gælder det anførte  

 for den pris, der ville kunne konstateres, hvis entreprenøren alene havde  

 været entreprenør.
Danmarks Statistiks tal fremkommer normalt kun kvartalsvis.
Hvor tilbuds-  

 eller indkøbsdatoerne ligger uden for kvartalsskifterne, må der interpoleres  

 mellem de to nærmestliggende indekstal.
Hvis en pris eller prisstigning ikke kan fastsættes ud fra officielt  

 registrerede tal, må entreprenøren godtgøre tallene ud fra i øvrigt  

 forekommende prisoplysninger.
Dette gælder således i de tilfælde, hvor et  

 specielt materiale har en væsentlig anden prisudvikling end den, der  

 afspejles i de officielt registrerede tal.
 Det kan anbefales, at der på forhånd træffes aftale om, efter hvilke  

 indeksgrupper i de officielle indeks eventuelle ekstraordinære prisstigninger  

 på de vigtigste materialer i entreprisen skal fastlægges.
 Godtgørelsesbeløbet beregnes på følgende måde:
Den generelt forekommende prisstigningsprocent reduceres med den  

 prisstigning, ligeledes udtrykt i procent, som entreprenøren efter  

 bestemmelsen selv skal bære for den pågældende periode.
Godtgørelsesbeløbet  

 fremkommer herefter ved at gange den beregnede forskel, udtrykt i procent,  

 med prisen på tilbudsdagen for den materialemængde, der skal anvendes eller  

 er aftalt indkøbt i den pågældende periode.
»Medmindre disse prisstigninger godtgøres i henhold til §  

 8« Omfattes merudgifter både af § 8 og § 9 i fastpriscirkulæret, kan  

 godtgørelse kun udbetales efter den ene af bestemmelserne.
»Inden aftalt prisregulering er trådt i kraft« Når prisen kan reguleres efter cirkulærets § 2, stk. 3 dvs. efter  

 fastprisperioden, er der ikke adgang til prisregulering efter § 9.  

 Ekstraordinære prisstigninger på materialer, der indtræffer efter  

 fastprisperioden, bevirker således kun prisregulering i det omfang, de  

 påvirker de indeks, der ligger til grund for den aftalte prisregulering.
 Hvis materiale- og brændstofindkøb er sket efter fastprisperioden, kan § 9  

 dog benyttes i det omfang, prisstigningen er indtrådt før periodens udløb og  

 stigningen ikke dækkes gennem indeksreguleringen.
»Mindst 0,5 pct. af entreprisesummen« Det er efter bestemmelsen en betingelse for at kunne opnå godtgørelse, at  

 summen af de beregnede godtgørelsesbeløb udgør mindst 0,5 pct. af  

 entreprisesummen.
Er det tilfældet, udbetales hele den beregnede godtgørelse.  

 Der kan først tages endelig stilling til spørgsmålet om godtgørelse, når  

 sidste indkøb i entreprisen er foretaget.
»Aftale med underentreprenør« Hvis der ikke var truffet bestemmelse om underentreprenører i § 9, stk. 5,  

 kunne en hovedentreprenør, der har lagt bestemmelsen om godtgørelse til grund  

 i et underentrepriseforhold, komme ud for at yde underentreprenøren  

 godtgørelse uden at have mulighed for at få tilsvarende godtgørelse hos  

 bygherren, dersom godtgørelsen udgør mindre end 0,5 pct. af  

 hovedentreprisesummen.
 Underentreprenøren kan kun få godtgørelse, hvis hans krav overstiger 0,5  

 pct.-grænsen, beregnet ud fra den enkelte underentreprisesum.
 Det er en betingelse, at der er tale om et egentligt  

 (under)entrepriseforhold og ikke blot om et leveranceforhold.
Et entrepriseforhold i § 9s forstand kendetegnes ved arbejdsprocesser som  

 tildannelse, sammenføjning, montering eller formning.
Derimod falder ydelser,  

 der alene består i transport, aflæsning, opstabling eller udpakning udenfor §  

 9, stk. 5.
 Hovedentreprenøren må over for bygherren dokumentere, at betingelserne for  

 godtgørelse er opfyldt i underentrepriseforholdet.
§ 10 Stk. 1.  Udgifter i forbindelse med gennemførelsen af de  

 overenskomstmæssige vinterforanstaltninger, bortset fra snerydning, skal være  

 indeholdt i tilbudet.
Stk. 2. Det kan aftales, at udgifterne til andre  

 vejrligsforanstaltninger skal betales særskilt af bygherren, jf.  

 bekendtgørelse nr. 551 af 11. november 1981 om byggeri i vinterperioden.
Kun betalingsregler Pris og tidcirkulæret indeholder ikke bestemmelser om omfanget af  

 vinterbyggeri, men alene om betalingen af vejrligsforanstaltninger.
Andre vejrligsforanstaltninger Hvad angår udgifterne til andre vejrligsforanstaltninger end de  

 overenskomstmæssige vinterforanstaltninger, overlades det til de  

 kontraherende parter at træffe aftale om, hvorvidt disse udgifter skal være  

 indeholdt i tilbudssummen, i et særligt tilbud, eller om der skal afregnes  

 efter enhedspriser.
Egentligt regningsarbejde må undgås.
 Nærmere om betaling fremgår af pkt. 17 i Byggestyrelsens »Vejledning  

 om vinterbyggeri« af juli 1985.
 Bekendtgørelsen om byggeri i vinterperioden fastsætter retningslinier for  

 bygherrens og entreprenørens pligter for byggeriets videreførelse i en  

 eventuel vinterperiode.
 En væsentlig indsats for vinterbyggeriet skal ske på planlægnings- og  

 projekteringsstadiet.
 Bekendtgørelsen gælder kun for byggeri på mere end 500 m bruttoareal.  

 Dette betyder, at vinterbekendtgørelsen kun dækker en del af det område, som  

 er omfattet af cirkulæret om pris og tid.
 Imidlertid er det en forudsætning for anvendelse af cirkulæret om pris og  

 tid, at der også i forbindelse med bygge- og anlægsarbejder uden for  

 vinterbekendtgørelsens område allerede i udbudsmaterialet foreligger en  

 grundigt tilrettelagt arbejds- og tidsplan, ud fra hvilken alle i byggeriet  

 deltagende parter kan disponere, og som kan danne grundlag for en vurdering  

 af, hvilke dele af byggeriet der falder i en vinterperiode.
Ved anlægsarbejder kan det undertiden være hensigtsmæssigt, at bygherren i  

 udbudsmaterialet forbeholder sig ret til at standse arbejdet, hvis udgifterne  

 til vejrligsforanstaltninger, beregnet efter enhedspriser, kommer til at  

 overstige et vist beløb.
Det er imidlertid afgørende for en vurdering af  

 risikoen for stilstand, at bygherren allerede i udbudsmaterialet gør  

 opmærksom på enten arten af vejrligsforanstaltninger, der vil blive iværksat,  

 eller eventuelt en øvre grænse for udgifterne.
 Er vejrligsforanstaltninger blevet nødvendige, fordi entreprenøren har  

 forsinket arbejdet, må han selv bære udgifterne herved.
Vinterkonsulenten Vinterkonsulenttjenesten for bygge- og anlægsvirksomhed, der er oprettet  

 af Boligministeriet og en række organisationer, er byggeriets parter  

 behjælpelig i spørgsmål om vinterbyggeriets planlægning og gennemførelse,  

 jfr. vejledning om vinterbyggeri, Byggestyrelsen juli 1985.
§ 11 Restaurerings-, reparations- og ombygningsarbejder eller dele af  

 sådanne arbejder omfattes af dette cirkulæres bestemmelser om fast pris og  

 fast tid, hvis deres omfang, kvalitet og tidsforløb efter bygherrens skøn  

 uden stor vanskelighed kan fastlægges på forhånd.
 Bestemmelsen er omtalt i kommentaren til § 1, stk. 1 og 2.
§ 12 Stk. 1.  For de statslige arbejders vedkommende påhviler  

 det den byggende styrelse at påse arbejdets gennemførelse i overensstemmelse  

 med cirkulæret.
 Stk. 2.  For så vidt angår de i øvrigt af cirkulæret  

 omfattede bygge- og anlægsarbejder, påhviler det vedkommende styrelse at  

 påse, at cirkulærets bestemmelser overholdes og i fornødent omfang at  

 udfærdige nærmere gennemførelsesbestemmelser.
§ 13 Cirkulæret erstatter cirkulære nr. 191 af 11. november 1981 om pris og  

 tid på bygge- og anlægsarbejder og finder anvendelse på bygge- og  

 anlægsarbejder, som udbydes den 1. januar 1992 eller senere.
Bilag 1 Boligministeriets cirkulære nr. 174 af 10. oktober 1991.
 Teksten udeladt her, da den forefindes i base BCIR.
Bilag 2 Projektmateriale til et fuldstændigt arbejdsgrundlag 1. Beliggenhedsplan, der angiver byggegrundens  

 grænser, orientering i forhold til verdenshjørnerne, adgangsveje, bebyggelse  

 på nabogrunde samt eksisterende og fremtidige terrænhøjder (med angivelse af  

 terræn-, dæksel- og bundkoter samt dimensioner på brønde og ledninger).  

 Desuden oplysning om foretagne jordbundsundersøgelser, som belyser  

 byggegrundens beskaffenhed.
 2. Oplysning om nye veje, herunder længde- og  

 tværprofiler samt art og omfang af vej- og terrænbefæstelse, friarealernes  

 udnyttelse, herunder legepladser, opholdsarealer og parkeringsarealer.
 3. Erklæring fra bygherren eller den (de)  

 projekterende tekniker(e) om, at alle forhandlinger med de respektive  

 myndigheder er afsluttet, herunder at man har sikret sig, at vandforsynings-,  

 kloak- og eventuelle fjernvarmeledninger samt vejanlæg er etableret eller vil  

 blive etableret rettidigt i forhold til den for byggeriet udarbejdede  

 arbejds- og tidsplan.
4. Fundamentsplaner, planer af alle etager samt snit  

 og facader i mål mindst 1:100, fuldstændig målsatte og med fast inventar  

 indtegnet.
For bærende konstruktioner: Oversigtsplaner i mål 1:100, snit og  

 opstalt af fundamenter, søjler, bjælker, dragere og spærfag i mål 1:20, samt  

 hovedprojekt af eventuelle jernbetonkonstruktioner.
 5. Normalsnit samt typerum (køkkener, baderum og  

 lignende) i mål 1:20.
 6. Leveranceoversigter (eventuelt med tegninger).  

 Detailtegninger i mål 1:1 af konstruktioner, hvor tegninger i mindre mål ikke  

 giver tilstrækkelig oplysning.
 7. Tegninger over ledninger og installationsgenstande  

 i forbindelse med centralvarme, gas, vand og sanitet, kedelrumsarrangement i  

 mål 1:50 samt diagrammer med rørdimensioner og radiatorer.
8. Oplysning om placering af lampesteder, afbrydere,  

 stikkontakter og tavler, gruppeinddelinger, mekaniske ventilationsanlæg,  

 elevatorer, køleanlæg, maskinvaskeri o. lign.
Enten hovedprojekt eller  

 specificeret forslag fra leverandør.
 9. Hulfortegnelse eller angivelse af alle  

 hulafsætninger.
 10. Arbejds- og tidsplan, der fastlægger de vigtigste  

 faser i byggeriet og skaber grundlag for samarbejde og kontinuitet i  

 byggeprocessen.
 11. Redegørelse for arten og omfanget af de  

 vejrligforanstaltninger, der under hensyn til arbejdsplanen agtes gennemført.
 12. Betingelser og beskrivelser for samtlige fag,  

 indeholdende: Oversigt over samtlige tegninger, der ligger til grund for  

 arbejdets udbud, reglerne for bygherrens retsforhold til entreprenør,  

 leverandør o. lign.
Bilag 3 Boligministeriets cirkulæreskrivelse nr. 21 af 5. februar 1993.
Teksten udeladt her, da den forefindes i base BCIR Bilag 3a Boligministeriets skrivelse nr. 4000 af 3. maj 1978.
 Teksten udeladt her, da den forfindes i base BCIX.
 (* 1) Cirkulære af 10. oktober 1991 om pris og tid på bygge- og  

 anlægsarbejder m.v. er offentliggjort i Miniterialtidende og har nr. 174 samt  

 forefindes i Retsinformation.
 (* 2) Cirkulære af 5. februar 1993 om godtgørelse for statsligt pålæg om  

 afgift af affald i bygge- og anlægsentreprise til fast pris er offentliggjort  

 i Ministerialtidende og har nr. 20 samt forefindes i Retsinformation.
