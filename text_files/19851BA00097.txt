Nr BSF 97 Forslag til folketingsbeslutning om handicapvenlig indretning af  

 Christiansborg Fremsat af Tinning (VS) Albrechtsen (VS) Anne Grete Holmsgård (VS) Lenger  

 (VS) Elisabeth Bruun Olesen (VS) Folketinget opfordrer regeringen til at sikre en handicapvenlig indretning af Christiansborg.
BEMÆRKNINGER TIL FORSLAGET I sin nylige redegørelse om forholdene for personer med handicap gør socialministeren opmærksom på, at der i dag ikke bygges nye posthuse eller banegårde, uden at disse er gjort nemt tilgængelige for personer med handicap samt er forsynet med handicaptoiletter, hvor dette er påkrævet.
Ministeren nævner også, at der i almindelighed fortsat arbejdes med at gøre byggeriet mere handicapvenligt.
Vi synes, det ville klæde folketinget at tage udgangspunkt, hvor vi er.
En kørestolsbruger kan i dag komme ind på Christiansborg ved at tage turen via kælderen - det forudsætter dog en forudgående aftale da døren tit er låst.
Men hvis vedkommende er nået op i stueetagen og f.eks. befinder sig ved indgangen til Snapstinget og ønsker at komme hen i den anden ende af stueetagen? Ja, så er der kun to muligheder, enten at tage elevatoren den samme vej ned i kælderen, køre kælderen igennem og tage turen op i den anden ende af bygningen - eller at foretage samme manøvre via mellemetagen.
 Det kan vi ganske enkelt ikke være bekendt.
Forslagsstillerne er opmærksom på, at der allerede eksisterer planer om indretning af særlige faciliteter for handicappede i løbet af sommeren 1986.
Sigtet med forslaget er således at være med til at sikre, at dette ikke indskrænker sig til indretning af et par handicaptoiletter, men at der sker en gennemgribende handicapvenlig indretning af folketingsbygningen som led i de løbende ombygningsarbejder.
