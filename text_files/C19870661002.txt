PROTOKOLLAT I tilslutning til § 7 vedrørende højeste ugetimetal i tjenestetidsaftale  

 af 18. november 1982 for lærere og inspektører samt forstandere på de  

 tekniske skoler er der enighed om, at det ved generel dispensation i  

 forbindelse med undervisning på efteruddannelseskurser (kap.
IV, V og VIII i  

 henhold til lov om arbejdsmarkedsuddannelser samt erhvervsrettet  

 efteruddannelse i henhold til lov nr. 271 af 6. juni 1985 om efteruddannelse,  

 herunder indtægtsdækket virksomhed) kan være nødvendigt, at den enkelte lærer  

 underviser mere end de i tjenestetidsaftalens § 7 nævnte højeste ugetimetal.
 Dispensation fra det højeste ugetimetal gives uden forudgående ansøgning  

 til Undervisningsministeriet afden enkelte skole efter drøftelse med Dansk  

 Teknisk Lærerforenings tillidsrepræsentant på skolen.
 Dispensationen fra det højeste ugetimetal gives således, at læreren  

 umiddelbart efter hvert efteruddanneiseskursus' afslutning afspadserer det  

 antal timer, som ligger ud over antal uger x det højeste ugetimetal, jf.  

 tjenestetidsaftalens §§ 7, 17 og 18.
 Oversigt over meddelte dispensationer skal af skolen indsendes til  

 Undervisningsministeriet, Direktoratet for Erhvervsuddannelserne, den 1. juli  

 og 1. december for de da forløbne perioder.
 Samtidig sendes en genpart af oversigten til Dansk Teknisk Lærerforening  

 og Dansk Teknisk Lærerforenings lokalforening på skolen.
 Punkt I.4 i aftale af 25. juli 1983 mellem undervisningsministeren og  

 Dansk Teknisk Lærerforening om retningslinier for dispensationer i henhold  

 til tjenestetidsaftalens § 7, stk. 2, bortfalder hermed.
 Protokollatet kan opsiges af hver af parterne med 3 måneders varsel, dog  

 tidligst til 1. april 1989.
København, den 8. juli 1987 Statstjenestemændenes Centralorganisation II B.
Wikkelsø Jensen Finansministeriet P.
M.
V.
E.
B.
