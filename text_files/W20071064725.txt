Klage over behandling og information ved penicillinallergi Nævnet fandt grundlag for at kritisere overlægen for hans manglende indhentelse af informeret samtykke fra patienten.
 Nævnet fandt yderligere grundlag for at kritisere sygeplejersken for, at hun ikke tjekkede CAVE feltet forinden hun gav patienten penicillin.
 Nævnet har herved lagt vægt på, at det af lov om patienters retsstilling fremgår, at ingen behandling må indledes eller fortsættes uden patientens informerede samtykke, samt at selvom en allergi med en anafylaktisk reaktion er meget sjælden, er det en meget alvorlig reaktion, som kan være livstruende.
 Nævnet har yderligere lagt vægt på, at en sygeplejerske altid skal kontrollere CAVE feltet inden givning af medicin til en patient.
