Bekendtgørelse om ændring af bekendtgørelse om offentlighedens inddragelse ved store naturforvaltningsprojekter (Digital annoncering) § 1 I bekendtgørelse nr. 1349 af 11. december 2006 om offentlighedens inddragelse ved store naturforvaltningsprojekter foretages følgende ændringer:
 1. Indledningen affattes således:
»I medfør af § 60 b, stk. 2, i lov om naturbeskyttelse, jf. lovbekendtgørelse nr. 933 af 24. september 2009, som ændret ved lov nr. 1273 af 21. december 2011, fastsættes:« 2. § 3, stk. 1, affattes således:
»Inden beslutning træffes om gennemførelse af et projekt, bekendtgør den besluttende myndighed planerne om projektet og indkalder til offentligt møde om sagen, medmindre der ikke skønnes at være behov herfor.
Bekendtgørelse kan ske udelukkende på myndighedens hjemmeside.« § 2 Bekendtgørelsen træder i kraft den 2. januar 2012.
