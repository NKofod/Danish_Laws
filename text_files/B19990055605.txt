Bekendtgørelse om voksenuddannelsescentre I medfør af § 12, stk. 2, § 13,  

 stk. 3, § 16, stk. 2, og § 17 i lov om almen  

 voksenuddannelse, jf. lovbekendtgørelse nr. 71 af 1. februar 1999,  

 fastsættes:
 § 1.  

  

 Voksenuddannelsescentre  

 beliggende i tyndt befolkede områder kan efter amtsrådets bestemmelse  

 sammenlægges med en anden amtskommunal uddannelsesinstitution for at  

 fastholde  

 uddannelsesudbudet  

.  

  

 Ved tyndt  

 befolkede områder forstås kommuner, der er omfattet af geokoderne 33 og 34 i  

 Danmarks Statistiks geografiske opdeling af kommuner efter urbaniseringsgrad.  

 Det er for tiden de kommuner, der er omfattet af bilaget til denne  

 bekendtgørelse.
§ 2.  

  

 Amtsrådet nedsætter for hvert voksenuddannelsescenter et centerråd, der  

 omfatter 1)  

 	  

    

 repræsentation for  

 amtsrådet, 2)  

 	  

    

 repræsentation for  

 kommunalbestyrelserne i voksenuddannelsescentrets opland, 3)  

 	  

    

 repræsentanter valgt  

 af og blandt kursister, lærere og det øvrige personale, 4)  

 	  

    

 repræsentation for  

 fagbevægelsen i centrets opland udpeget af Landsorganisationen i Danmark og 5)  

 	  

    

 repræsentation for  

 arbejdsgiverne i voksenuddannelsescentrets opland udpeget af Dansk  

 Arbejdsgiverforening.
 Stk. 2.  

  

 Centerrådet  

 kan herudover efter amtsrådets bestemmelse omfatte repræsentanter for andre  

 grupper, foreninger mv. efter lokalt behov, herunder repræsentanter for de  

 videregående uddannelsesinstitutioner i voksenuddannelsescentrets opland.
 Stk. 3.  

  

 Forstanderen  

 er tilforordnet centerrådet.
§ 3.  

  

 Centerrådets  

 sammensætning, valgmåde og valgperiode samt afgrænsningen af  

 voksenuddannelsescentrets opland fastsættes af amtsrådet.
De  

 centerrådsmedlemmer, der ikke er repræsentanter for kursister og personale,  

 skal udgøre et flertal i centerrådet.
 § 4.  

  

 Centerrådet vælger selv sin formand blandt medlemmerne og fastsætter sin  

 forretningsorden.
 Stk. 2.  

  

 Centerrådet  

 holder møde, når formanden eller mindst 3 medlemmer ønsker det.
Stk. 3.  

  

 Centerrådet  

 er beslutningsdygtigt, når mindst halvdelen af medlemmerne er til stede.  

 Beslutningerne træffes ved stemmeflertal, hvor intet andet er bestemt i  

 forretningsordenen.
Ved stemmelighed er formandens stemme udslagsgivende.
 Stk. 4.  

  

 Voksenuddannelsescentret  

 varetager sekretariatsfunktionen for centerrådet.
 § 5.  

  

 Centerrådet træffer beslutning om voksenuddannelsescentrets budget inden for  

 de  

 fastsatte økonomiske rammer og betingelser på grundlag af  

 undervisningsbehovet  

 og under hensyntagen til gældende forpligtelser med hensyn til oprettelse af  

 undervisning.
 Stk. 2.  

  

 Centerrådet  

 varetager informationen om voksenuddannelsescentrets undervisningstilbud  

 inden  

 for rammer fastlagt af amtsrådet.
 Stk. 3.  

  

 Centerrådet  

 træffer beslutning om voksenuddannelsescentrets samarbejde med andre  

 uddannelsesinstitutioner.
 § 6.  

  

 Centerrådet  

 træffer beslutning om fagtilbuddet inden for almen voksenuddannelse og  

 fastsætter timetallet i de enkelte fag hertil.
 § 7.  

  

 Centerrådet  

 varetager efter amtsrådets nærmere bestemmelse andre af amtsrådets opgaver i  

 relation til voksenuddannelsescentret end dem, der er nævnt i §§ 5 og 6.
§ 8.  

  

 For  

 deltagelse i centerrådets møder kan amtsrådet beslutte at yde diæter,  

 erstatning for dokumenteret tabt arbejdsfortjeneste og udgiftsgodtgørelse i  

 overensstemmelse med § 16 a i lov om kommunernes styrelse til 1)  

 	  

    

 repræsentanter valgt  

 af og blandt kursisterne, jf. § 2, stk. 1, nr. 3 og 2)  

 	  

    

 repræsentanter for  

 andre grupper, foreninger mv. efter lokalt behov, herunder repræsentanter for  

 de videregående uddannelsesinstitutioner i voksenuddannelsescentrets opland,  

 jf. § 2, stk. 2.
 § 9.  

  

 Hvert  

 voksenuddannelsescenter nedsætter et pædagogisk råd, der omfatter  

 forstanderen  

 og alle lærere.
 Stk. 2.  

  

 Pædagogisk  

 råd vælger sin formand blandt medlemmerne og fastsætter sin forretningsorden.
 Stk. 3.  

  

 Forstanderen  

 indhenter udtalelse fra pædagogisk råd om overordnede spørgsmål af pædagogisk  

 karakter, der vedrører voksenuddannelsescentret, herunder overordnede  

 principper for den pædagogiske ledelse.
 Stk. 4.  

  

 Forstanderen  

 kan indhente udtalelse fra pædagogisk råd i alle spørgsmål af pædagogisk  

 karakter, der vedrører voksenuddannelsescentret.
 Stk. 5.  

  

 Pædagogisk  

 råd kan af egen drift afgive udtalelse om og stille forslag om alle  

 pædagogiske  

 spørgsmål vedrørende voksenuddannelsescentret.
 § 10.  

  

 Undervisningsministeriet  

 kan dispensere fra bekendtgørelsen, når det findes begrundet i usædvanlige  

 forhold.
 § 11.  

  

 Bekendtgørelsen  

 træder i kraft den 1. august 1999.
 Stk. 2.  

  

 Samtidig  

 ophæves bekendtgørelse nr. 611 af 20. september 1989 om  

 voksenuddannelsescentre.
 Stk. 3.  

  

 Indtil der  

 har fundet nyvalg sted til centerråd, fungerer de siddende centerråd.
