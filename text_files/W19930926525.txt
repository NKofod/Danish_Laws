Ankestyrelsens principafgørelse O-89-93 om kontanthjælp - tildeling - familiesammenføring - opgivelse af arbejde - dokumentation for arbejdsforhold - social begivenhed Resume:
 En kvindes oplysninger om tidligere arbejde i Iran samt det forhold, at manden i flere år havde været studerende uden andre indtægter end Statens Uddannelsesstøtte, var tilstrækkelig dokumentation for, at kvinden havde måttet opgive et selvstændigt forsørgelsesgrundlag på grund af familiesammenføring.
 Kassation:
Principafgørelsen er afløst af en nyere afgørelse Love:
Lov om social bistand - lovbekendtgørelse nr. 829 af 1. oktober 1992 - § 37, stk. 1 Sagsfremstilling:
En 29-årig mand anmodede om hjælp efter bistandsloven med henvisning til, at hustruen var indrejst i Danmark kort tid forinden.
Manden var studerende og modtog alene Statens Uddannelsesstøtte.
Det anførtes, at hustruen havde arbejdet på fabrik i Iran og opsagt arbejdet i forbindelse med indgåelse af ægteskab og efterfølgendefamiliesammenføring.
Det var ikke muligt at dokumentere arbejdsfor holdet, da det ikke var officielt.
 Kommunen gav afslag på kontanthjælp med den begrundelse, at manden var studerende, og at der ikke forelå tilstrækkelig dokumentation for, at hustruen havde mistet en indtægt i forbindelse med flytningen til Danmark.
Ankenævnet ændrede kommunens afgørelse.
Nævnet fandt, at der medopgivelsen af hustruens arbejde i forbindelse med flytningen til Dan mark var indtruffet en sådan ændring i hendes forhold, at der for hendes vedkommende var tale om en social begivenhed.
 Kommunen anførte ved indankningen, at en ansøger normalt må godtgøre, at forsørgelsesgrundlaget er bortfaldet og dermed har afskåret vedkommende fra at skaffe det fornødne til sit eget eller familiens underhold.
 Sagen blev behandlet i principielt møde til afklaring af, hvilkedokumentationskrav der kan stilles vedrørende tidligere arbejdsfor hold i udlandet, for at opgivelse af arbejdsforholdet kan betragtes som en social begivenhed.
 Afgørelse:
Ankestyrelsen fandt, at det måtte anses for tilstrækkeligt dokumen teret, at hustruen havde haft et selvstændigt forsørgelsesgrundlag i Iran, som hun havde måttet opgive på grund af familiesammenføring.
Ankestyrelsen lagde herved vægt på oplysningerne om hustruens tidligere arbejde i Iran samt det forhold, at manden igennem flere århavde været studerende uden andre indtægter end Statens Uddan nelsesstøtte.
 Ankestyrelsen tiltrådte således nævnets afgørelse.
