 I medfør af § 5, stk. 4, i lov om skibsfartens betryggelse, jfr.  

 lovbekendtgørelse nr. 309 af 3. august 1965, fastsætter industriministeriet  

 efter samråd med forsvarsministeriet herved følgende:
§ 1.  Mellem Lindstål på Falster og Hjelms Nakke på  

 Lolland foregår arbejder i anledning af bygning af en tunnel under Guldborg  

 Sund.
Som bilag til bekendtgørelsen er optrykt en kortskitse, som viser  

 arbejdsområde, sejlløb, afmærkning m.v.
§ 2.  I det i § 1 nævnte område i Guldborg Sund  

 etableres uden for sejlløbet et arbejdsområde, der strækker sig 200 m på hver  

 side af tunnellinien.
Områdets begrænsning afmærkes med gule tønder.
I  

 perioder vil arbejdsområdet blive udvidet, hvorved sejlløbets bredde bliver  

 reduceret, dog således at bredden altid vil være mindst 50 m.
Ved reduktion  

 af sejlløbets bredde vil dette blive afmærket med 6 lystønder.
Under  

 udlægning af tunnelelementer vil sejlløbet blive spærret i perioder op til 24  

 timer.
Sejlløbets frie dybde er 6,2 m.
 Stk. 2.  Sejlads i det i stk. 1 nævnte arbejdsområde er  

 forbudt med undtagelse af sejlads i forbindelse med tunnelbyggeriet.
 § 3.  Sejlads i nærheden af arbejdsområdet skal ske  

 med forsigtighed og langsom fart.
 Stk. 2.  Skibe og fartøjer, der i arbejdsområdet sejler  

 på tværs af sejlløbet, skal sejle således, at der ikke opstår fare for  

 kollision med skibe, som følger sejlløbet.
 § 4.  Oplysninger om arbejdets start og ophør og om  

 ændring i afmærkningen samt anden vejledning for besejling af området,  

 herunder oplysninger om mulighederne for ved hjælp af VHF at komme i kontakt  

 med byggeledelsen, vil blive givet i »Efterretninger for  

 Søfarende«.
 § 5.  Overtrædelse af denne bekendtgørelse straffes i  

 medfør af § 6, stk. 3, i lov om skibsfartens betryggelse med bøde.
 § 6.  Bekendtgørelsen træder i kraft ved  

 bekendtgørelsen i Lovtidende.
