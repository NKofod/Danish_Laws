Bekendtgørelse om udsættelse med fuldbyrdelse af  

 fængselsstraf og den administrative behandling af sager om benådning  

 (udsættelses- og benådningsbekendtgørelsen) I medfør af § 11, § 90, stk. 3, og § 111, stk. 4, i lov om  

 fuldbyrdelse af straf m.v., jf. lovbekendtgørelse nr. 207 af 18. marts 2005,  

 fastsættes:
Kapitel 1 Udsættelse med fuldbyrdelse af fængselsstraf Behandling af en ansøgning om udsættelse § 1.  

  

 Afgørelse om udsættelse træffes af politimesteren, jf. dog stk. 2.
 Stk. 2.  

  

 Ansøger den  

 dømte samtidig om benådning, eller bliver der spørgsmål om foreløbig  

 udsættelse  

 med henblik på eventuel efterfølgende benådning eller om udsættelse indtil  

 videre, træffes afgørelsen af Justitsministeriet, Direktoratet for  

 Kriminalforsorgen.
 Stk. 3.  

  

 Alle spørgsmål  

 om tilbagekaldelse af en tilladelse til udsættelse behandles af  

 politimesteren.  

 Tilbagekaldelse af en foreløbig udsættelse med henblik på eventuel  

 efterfølgende benådning skal dog forelægges for Justitsministeriet,  

 Direktoratet for Kriminalforsorgen, til afgørelse.
 Stk.4.  

  

 Ansøgning om  

 udsættelse med at fuldbyrde forvandlingsstraf for bøde behandles i  

 overensstemmelse reglerne i bødebekendtgørelsens kapitel 3 om henstand med  

 betaling af bøden.
 § 2.  

  

 Tilladelse til udsættelse betinges af, at den dømte ikke begår strafbart  

 forhold, ligesom udsættelse endvidere kan betinges af, at den dømte i øvrigt  

 overholder fastsatte vilkår, herunder undergiver sig tilsyn af  

 kriminalforsorgen, jf. straffuldbyrdelsesloven § 13, stk. 1.
 Stk. 2.  

  

 Udsættelsen skal  

 være begrænset til et bestemt tidsrum (udsættelsesperioden), jf. dog § 4.  

 Hvis  

 en tilladelse til udsættelse medfører, at en del af fængselsstraffen  

 fuldbyrdes  

 særskilt (opdeling), skal tilladelsen indeholde oplysning om varigheden af  

 den  

 første del af fængselsstraffen.
 Stk. 3.  

  

 Udsættelse gives  

 enten til det tidspunkt efter udløbet af udsættelsesperioden, hvor  

 pladsforholdene i afsoningsinstitutionen tillader, at indkaldelse til  

 afsoning  

 finder sted, eller til en bestemt dato, men kun hvis ganske særlige hensyn  

 taler derfor.
Udsættelse i særlige tilfælde § 3.  

  

 Justitsministeriet, Direktoratet for Kriminalforsorgen, kan med henblik på  

 eventuel efterfølgende benådning foreløbigt tillade udsættelse, jf. § 1, stk.  

 2. Inden afgørelsen af spørgsmålet om udsættelse skal der indhentes de  

 udtalelser,  

 som er nævnt i § 10, stk. 2 og 5.
Stk. 2.  

  

 Afgørelse om, at  

 straffuldbyrdelsen foreløbigt udsættes som nævnt i stk. 1, skal snarest  

 muligt  

 forkyndes for den dømte ved en af kriminalforsorgens afdelingers  

 foranstaltning.
Samtidig vejledes den dømte udførligt om afgørelsens  

 betydning,  

 herunder om forståelsen af de fastsatte vilkår og om virkningen af  

 vilkårsovertrædelser.
 Stk. 3.  

  

 Ca. 6 uger før  

 udsættelsesperiodens udløb skal afdelingen afgive en afsluttende udtalelse  

 til  

 Justitsministeriet, Direktoratet for Kriminalforsorgen, om forløbet af  

 udsættelsen.
 § 4.  

  

 Justitsministeriet, Direktoratet for Kriminalforsorgen, kan bestemme, at  

 fuldbyrdelsen af fængselsstraf indtil videre skal udsættes, hvis den dømte er  

 ramt af en alvorlig lidelse, jf. § 1, stk. 2.
 Stk. 2.  

  

 Afgørelse om,  

 hvornår fængselsstraffen kan fuldbyrdes, træffes af Justitsministeriet,  

 Direktoratet for Kriminalforsorgen.
 Stk. 3.  

  

 Inden der  

 træffes afgørelse om, at fængselsstraffen kan fuldbyrdes som nævnt i stk. 2,  

 indhentes en lægelig udtalelse.
 Stk. 4.  

  

 Stk. 2-3 finder  

 tilsvarende anvendelse for dømte, som i anledning af dommen undergives  

 frihedsberøvende foranstaltninger efter straffelovens § 73, indtil straffen  

 måtte kunne fuldbyrdes.
Kapitel 2 Opsættende virkning Opsættende virkning af ansøgning om udsættelse eller  

 benådning § 5.  

  

 Fuldbyrdelsen af en fængselsstraf skal udsættes, når en dømt på fri fod  

 indgiver ansøgning om udsættelse eller benådning som nævnt i  

 straffuldbyrdelseslovens § 12, stk. 1, rettidigt, jf. stk. 2-3, eller  

 ansøgningen tillægges opsættende virkning efter straffuldbyrdelseslovens §  

 12,  

 stk. 2. Ansøgningen har kun opsættende virkning, indtil der er truffet  

 afgørelse om udsættelse eller benådning.
 Stk. 2.  

  

 En ansøgning er  

 indgivet rettidigt, hvis politimesteren eller Justitsministeriet,  

 Direktoratet  

 for Kriminalforsorgen, har modtaget den senest 20 dage før datoen for  

 fremmøde  

 til udståelse af fængselsstraf, jf. dog stk. 3.  

 Er der givet tilladelse til udståelse af straf på bopælen under  

 intensiv overvågning og kontrol efter straffuldbyrdelseslovens kapitel 13 a,  

 er  

 ansøgningen indgivet rettidigt, hvis politimesteren eller Justitsministeriet,  

 Direktoratet for Kriminalforsorgen, har modtaget den senest 20 dage før den  

 dato, tilsynsmyndigheden har fastsat for fuldbyrdelsens iværksættelse.
Stk. 3.  

  

 Ansøgningen skal  

 være modtaget senest 7 dage før datoen for fremmøde, hvis den dømte 1)  

 	  

 er straffet efter  

 straffelovens § 119, § 123, § 216 eller §§ 244-246, 2)  

 	  

 i forbindelse med  

 betinget dom med vilkår om samfundstjeneste efter straffelovens § 64 er idømt  

 ubetinget fængselsstraf, 3)  

 	  

 har overtrådt vilkår  

 for betinget dom, herunder vilkår om samfundstjeneste, og der i den anledning  

 er truffet afgørelse om ubetinget fængselsstraf, eller 4)  

 	  

 inden fuldbyrdelsens  

 iværksættelse har fået tilbagekaldt en tilladelse til at udstå straffen på  

 bopælen under intensiv overvågning og kontrol efter straffuldbyrdelseslovens  

 kapitel 13 a.
Stk. 4.  

  

 Klage over  

 politimesterens afgørelse om udsættelse har kun opsættende virkning, mens  

 klagen behandles, hvis klagen er modtaget senest 10 dage efter, at  

 politimesterens afgørelse er meddelt den dømte, og ansøgningen havde  

 opsættende  

 virkning under politimesterens behandling af sagen.
I de tilfælde, der er  

 nævnt  

 i stk. 3, skal klagen dog være modtaget senest 3 hverdage efter, at  

 politimesterens afgørelse er meddelt den dømte.
Ansøgningen har kun  

 opsættende  

 virkning, indtil der er truffet afgørelse om udsættelse eller benådning.
 Stk. 5.  

  

 En klage over,  

 at politimesteren har tilbagekaldt en tilladelse til udsættelse, har ikke  

 opsættende virkning for straffuldbyrdelsen, medmindre Justitsministeriet,  

 Direktoratet for Kriminalforsorgen, bestemmer det.
 § 6.  

  

 Tager politimesteren spørgsmål om eventuel benådning efter § 15 op, skal  

 straffuldbyrdelsen udsættes.
 § 7.  

  

 Indgives der ansøgning om fritagelse for at udstå forvandlingsstraf for bøde  

 på  

 grund af den pågældendes helbredsforhold, jf. § 15, skal fuldbyrdelsen af  

 forvandlingsstraffen udsættes.
 Stk. 2.  

  

 Har den  

 pågældende tidligere fået afslag på en ansøgning om fritagelse, skal  

 straffuldbyrdelsen  

 dog kun udsættes, hvis den nye ansøgning indeholder væsentlige nye  

 oplysninger,  

 hvis rigtighed så vidt muligt er godtgjort, eller der i øvrigt er særlig  

 grund  

 til at afvente afgørelsen af den nye ansøgning.
Opsættende virkning af ansøgning om anketilladelse § 8.  

  

 Indgives der ansøgning om anketilladelse, jf. retsplejelovens § 962, stk. 3,  

 og  

 § 966, stk. 1, træffer politimesteren bestemmelse om, hvorvidt  

 straffuldbyrdelsen skal udsættes.
Hvis fuldbyrdelsen ikke udsættes, skal  

 politimesteren vejlede den dømte om adgangen til at indbringe spørgsmålet for  

 landsrettens præsident, jf. retsplejelovens § 962, stk. 4, eller Højesteret,  

 jf. retsplejelovens § 966, stk. 2.
 Stk. 2.  

  

 Indgives  

 ansøgning om genoptagelse, skal straffuldbyrdelsen kun udsættes, hvis Den  

 særlige Klageret bestemmer det, jf. retsplejelovens § 986, 1. pkt.
 Stk. 3.  

  

 Når en person,  

 som er idømt frihedsstraf ved finsk, islandsk, norsk eller svensk domstol,  

 efter lov om samarbejde med Finland, Island, Norge eller Sverige angående  

 fuldbyrdelse af straf m.v. har begæret spørgsmålet om lovligheden af en  

 afgørelse om fuldbyrdelse her i landet indbragt for retten, skal  

 fuldbyrdelsen  

 kun udsættes, hvis retten bestemmer det.
Opsættende virkning i særlige tilfælde § 9.  

  

 Justitsministeriet, Direktoratet for Kriminalforsorgen, kan i andre tilfælde,  

 hvor særlige omstændigheder taler for det, bestemme, at straffuldbyrdelsen  

 midlertidigt skal udsættes.
Kapitel 3 Behandling af ansøgning om benådning § 10.  

  

 Ansøgning om benådning indgives til politimesteren, jf. dog § 11.
 Stk. 2.  

  

 Politimesteren  

 afgiver udtalelse til Justitsministeriet, Direktoratet for Kriminalforsorgen,  

 om, hvorvidt den dømte bør benådes.
 Stk. 3.  

  

 Politiet  

 foretager en afhøring af den dømte, medmindre det efter indholdet af  

 ansøgningen ikke er nødvendigt.
 Stk. 4.  

  

 Den dømte skal  

 opfordres til at oplyse, om fuldbyrdelsen af fængselsstraffen ønskes udsat,  

 hvis ansøgningen afslås.
 Stk. 5.  

  

 Der kan  

 indhentes en udtalelse fra retten eller statsadvokaten.
§ 11.  

  

 Udstår den dømte fængselsstraf i fængsel eller arresthus, indgives ansøgning  

 om  

 benådning til fængslet eller arresthuset.
Hvis den dømte er udstationeret til  

 eller anbragt i en af kriminalforsorgens pensioner eller en institution m.v.  

 uden for kriminalforsorgen, indgives ansøgningen dog til den institution,  

 hvorfra den dømte er udstationeret, eller til den dømtes moderinstitution.  

 Hvis den dømte udstår straf på bopælen  

 under intensiv overvågning og kontrol efter straffuldbyrdelseslovens kapitel  

 13  

 a, indgives ansøgningen til den afdeling af kriminalforsorgen, der fører  

 tilsyn  

 og kontrol med den dømte.
 Stk. 2.  

  

 Institutionens  

 eller tilsynsmyndighedens leder eller den, der bemyndiges dertil, afgiver  

 indstilling til Justitsministeriet, Direktoratet for Kriminalforsorgen, om,  

 hvorvidt benådning bør gives.
 Stk. 3.  

  

 Ved behandlingen  

 af ansøgningen om benådning finder reglerne om behandlingen af sager om  

 prøveløsladelse tilsvarende anvendelse.
 § 12.  

  

 I  

 det omfang der ved kongelig resolution er givet bemyndigelse til det, træffes  

 afgørelse om benådning af Justitsministeriet, Direktoratet for  

 Kriminalforsorgen.
 Stk. 2.  

  

 Afgørelse om  

 afslag på benådning træffes af Justitsministeriet, Direktoratet for  

 Kriminalforsorgen.
 § 13.  

  

 Justitsministeriet, Direktoratet for Kriminalforsorgen, kan bestemme, at det  

 er  

 en forudsætning for benådning, at den dømte forinden betaler en bøde.
§ 14.  

  

 Benådning betinges i almindelighed af, at den dømte i en prøvetid på normalt  

 2  

 år ikke begår strafbart forhold.
Benådning kan endvidere betinges af, at den  

 dømte i øvrigt overholder fastsatte vilkår, herunder undergiver sig tilsyn af  

 kriminalforsorgen.
Stk. 2.  

  

 Afgørelse om, at  

 den dømte benådes, skal snarest muligt forkyndes for den pågældende ved  

 politiets eller en af kriminalforsorgens afdelingers foranstaltning.
Samtidig  

 vejledes den dømte udførligt om afgørelsens betydning, herunder om  

 forståelsen  

 af de fastsatte vilkår og om virkningen af vilkårsovertrædelser.
Kapitel 4 Benådning i særlige tilfælde § 15.  

  

 Politimesteren skal tage spørgsmålet om eventuel benådning op til  

 overvejelse,  

 hvis 1)  

 	  

 den dømte er på fri  

 fod, 2)  

 	  

 der er gået 1 år og 6  

 måneder fra det tidspunkt, hvor fængselsstraffen kunne fuldbyrdes  

 (fuldbyrdelsesordre), og  

 den dømte i  

 det nævnte tidsrum ikke er blevet straffet for et ikke bagatelagtigt forhold,  

 og 3)  

 	  

 den dømte stadig ikke  

 er blevet indkaldt til udståelse af fængselsstraffen.
Stk. 2.  

  

 Politimesteren  

 afgiver en udtalelse til Justitsministeriet, Direktoratet for  

 Kriminalforsorgen, om, hvorvidt den dømte bør benådes.
Forinden udtalelsen  

 afgives til direktoratet, skal den dømte have lejlighed til at udtale sig om  

 politimesterens udtalelse.
Er den dømte sigtet for et ikke bagatelagtigt  

 forhold, begået i det tidsrum, der er nævnt i stk. 1, nr. 2, og finder  

 politimesteren, at benådning bør afslås, spørges den dømte, om sagen ønskes  

 forelagt for Justitsministeriet, Direktoratet for Kriminalforsorgen.
Stk. 3.  

  

 Ved beregningen  

 af det tidsrum, der er nævnt i stk. 1, nr. 2, medregnes ikke den tid, hvor 1)  

 	  

 ansøgning om  

 udsættelse eller benådning fra den dømte har haft eller været tillagt  

 opsættende virkning, 2)  

 	  

 der har foreligget  

 hindringer for indkaldelse, som skyldes den dømtes forhold, eller 3)  

 	  

 fuldbyrdelsen har  

 været tilladt udsat.
Kapitel 5 Fritagelse for forvandlingsstraf for bøde § 16.  

  

 En  

 ansøgning om fritagelse for at udstå forvandlingsstraf for bøde på grund af  

 den  

 pågældendes helbredsforhold, behandles efter § 10, stk. 1-3, hvis afgørelsen  

 om  

 forvandlingsstraf fastholdes.
I andre tilfælde behandles ansøgningen efter  

 reglerne i bødebekendtgørelsens kapitel 7 om eftergivelse af bøde.
 Stk. 2.  

  

 Politimesteren  

 skal gøre den pågældende bekendt med, at fritagelse som nævnt i stk. 1, 1.  

 pkt., i givet fald ikke medfører bortfald af forpligtelsen til at betale den  

 bøde, forvandlingsstraffen skulle have trådt i stedet for.
Kapitel 6 Militære straffesager § 17.  

  

 Bekendtgørelsen  

 gælder ikke udsættelse med fuldbyrdelse af eller benådning for straf pålagt i  

 militære straffesager.
Kapitel 7 Ikrafttræden § 18.  

  

 Bekendtgørelsen træder i kraft den 1. juli 2005.
 Stk. 2.  

  

 Bekendtgørelse  

 nr. 364 af 17. maj 2001 om udsættelse med fuldbyrdelse af fængselsstraf og  

 den  

 administrative behandling af sager om benådning (udsættelses- og  

 benådningsbekendtgørelsen) ophæves.
