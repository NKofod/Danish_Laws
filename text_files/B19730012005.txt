 I medfør af § 3 i lov nr. 76 af 31 marts 1937 om forhyring af  

 skibsmandskab fastsættes følgende:
 § 1.  De i § 1 i lov om forhyring af skibsmandskab  

 omhandlede forhyringskontorer ledes af direktoratet for søfarende.
 § 2.  Forhyringskontorerne skal være behjælpelig med  

 tilvejebringelse af mandskab til danske og udenlandske skibe og kan efter  

 bemyndigelse fra en reder eller en skibsfører på disses vegne indgå  

 hyrekontrakter.
 Stk. 2.  På forhyringskontorerne skal der på et  

 iøjnefaldende sted være en fortegnelse over skibe, der søger mandskab.
 § 3.  Inden forhyring sker, skal forhyringskontoret  

 sikre sig, at den, der skal forhyres, opfylder lovgivningens krav med hensyn  

 til alder, kægeundersøgelse, kvalifikationer m.v.
 Stk. 2.  Forhyringskontorerne skal så vidt muligt sikre  

 sig, at følgende opfyldes:
 Stk. 3.  Blandt flere lige kvalificerede ansøgere til en  

 ledig hyre skal medlemmer af en anerkendt arbejdsløshedskasse have  

 fortrinsret.
 § 4.  Efter anmodning fra en reder eller en skibsfører  

 skal forhyringskontorerne drage omsorg for, at mandskab forhyret vedkontorets  

 hjælp for rederiets regning befordres til skibet eller til den havn, hvor  

 tjenesten skal tiltrædes.
 Stk. 2.  Når forhyring er sket, kan et forhyringskontor  

 efter anmodning fra en reder eller en skibsfører og for disses regning  

 udbetale hyreforskud samt afholde andre udgifter i forbindelse med  

 forhyringen.
 Stk. 3.  Forinden udgifter som nævnt i stk. 1 og 2  

 afholdes, kan forhyringskontoret kræve et depositum indbetalt af vedkommende  

 rederi.
 § 5.  Kan forhyring ikke ske ellr afsluttes inden for  

 forhyringskontorets amindelige åbningstid, uden at der derved påføres det  

 pågældende skib en væsentlig forsinkelse, skal forhyringspersonalet også uden  

 for åbningstiden efter anmodning med rimeligt varsel udføre  

 forhyringsforretninger.
 § 6.  Bistand fra et forhyringskontor ydes gratis.
 § 7.  Et eksemplar af bekendtgørelsen skal findes  

 opslået på et iøjnefaldende sted på forhyringskontoret.
 § 8.  Bekendtgørelsen træder i kraft den 1. april  

 1973.
 Stk. 2.  Bekendtgørelse nr. 81 af 26. marts 1938  

 angående forhyringskontorernes virksomhed ophæves.
 Handelsministerit, den 2. marts 1973.
 Erling Jensen.
 / Tage Madsen.
