Nr LSF 66 Forslag til Lov om ophævelse af lov for Grønland om Det offentlige  

 Aftalenævn m.v.
Fremsat af finansministeren (Henning Dyremose) den 18. januar 1991 Vedtaget ved tredjebehandling den 21. marts 1991 Lov nr. 192 af 26/03/1991 § 1 Lov nr. 182 af 14. maj 1980 for Grønland om Det offentlige Aftalenævn  

 ophæves.
§ 2 Stk. 1. Finansministeren, Grønlands hjemmestyre og De grønlandske  

 kommuners Landsforening indtræder for så vidt angår henholdsvis statens,  

 hjemmestyrets og kommunernes personale i de rettigheder og forpligtelser, som  

 ved lovens ikrafttræden tilkommer henholdsvis påhviler Det offentlige  

 Aftalenævn som part i henhold til kollektive overenskomster og aftaler m.v.  

 Staten, hjemmestyret og landsforeningen hæfter dog alle for forpligtelser,  

 der er påtaget før den 1. april 1991. Staten, hjemmestyret og landsforeningen  

 har indbyrdes regres for udgifter, der er afholdt som følge af hæftelsen.
Stk. 2. Finansministeren, Grønlands hjemmestyre og De grønlandske  

 kommuners Landsforening indtræder med hver en tredjedel i de kontraktlige  

 rettigheder og forpligtelser, som ved lovens ikrafttræden tilkommer  

 henholdsvis påhviler Det offentlige Aftalenævn.
Staten, hjemmestyret og  

 landsforeningen hæfter dog alle fuldt ud for forpligtelser, der er påtaget  

 før den 1. april 1991. Staten, hjemmestyret og landsforeningen har indbyrdes  

 regres for udgifter, der er afholdt som følge af hæftelsen.
§ 3 I § 51, stk. 1, i lov nr. 295 af 4. juni 1986 om arbejdsmiljø i  

 Grønland ændres »1 af Det offentlige Aftalenævn« til: »1 af  

 landsstyret i samråd med De grønlandske kommuners Landsforening og  

 Finansministeriet«.
§ 4 Loven træder i kraft den 1. april 1991.
Oprindeligt fremsat forslag § 1 Lov nr. 182 af 14. maj 1980 for Grønland om Det offentlige Aftalenævn  

 ophæves.
§ 2 Finansministeren, Grønlands hjemmestyre og De grønlandske kommuners  

 Landsforening indtræder for så vidt angår henholdsvis statens, hjemmestyrets  

 og kommunernes personale i de rettigheder og forpligtelser som ved lovens  

 ikrafttræden tilkommer henholdsvis påhviler Det offentlige Aftalenævn som  

 part i henhold til kollektive overenskomster og aftaler m.v.
Staten,  

 hjemmestyret og landsforeningen hæfter dog alle for forpligtelser, der er  

 påtaget før den 1. april 1991. Staten, hjemmestyret og landsforeningen har  

 indbyrdes regres for udgifter, der er afholdt som følge af hæftelsen.
Stk. 2. Finansministeren, Grønlands hjemmestyre og De grønlandske  

 kommuners Landsforening indtræder med hver en trediedel i de kontraktlige  

 rettigheder og forpligtelser, som ved lovens ikrafttræden tilkommer  

 henholdsvis påhviler Det offentlige Aftalenævn.
Staten, hjemmestyret og  

 landsforeningen hæfter dog alle fuldt ud for forpligtelser, der er påtaget  

 før den 1. april 1991. Staten, hjemmestyret og landsforeningen har indbyrdes  

 regres for udgifter, der er afholdt som følge af hæftelsen.
§ 3 I § 51, stk. 1, i lov nr. 295 af 4. juni 1986 om arbejdsmiljø i Grønland  

 ændres »1 af Det offentlige Aftalenævn« til: »1 af landsstyret  

 i samråd med De grønlandske kommuners Landsforening og  

 Finansministeriet«.
§ 4 Loven træder i kraft den 1. april 1991.
Bemærkninger til lovforslaget Almindelige bemærkninger Med henblik på at sikre en koordinering af det offentliges lønpolitik i  

 Grønland og herved undgå en uheldig konkurrence mellem staten, Grønlands  

 hjemmestyre og kommunerne i Grønland om arbejdskraften i Grønland blev der  

 ved lov nr. 182 af 14. maj 1980 for Grønland om Det offentlige Aftalenævn -  

 Folketingstidende 1979 til 80, sp. 6365, 7300, 8769 og 9066; tillæg A, sp.  

 4535; tillæg B, sp. 707; tillæg C, sp. 401 - etableret et nyt  

 offentligretligt organ, hvori staten, hjemmestyret og kommunerne er ligeligt  

 repræsenteret.
Aftalenævnet er i henhold til loven arbejdsgiverpart i alle  

 kollektive overenskomster og aftaler vedrørende personale ansat i den  

 offentlige forvaltning i Grønland bortset fra tjenestemænd og andet  

 personale, der er omfattet af hovedaftalen vedrørende tjenestemænd i  

 Grønland.
For så vidt angår sidstnævnte personalegrupper er Det offentlige  

 Aftalenævn af ministeren for Grønland, Grønlands hjemmestyre og de  

 grønlandske kommuner, v.
De grønlandske kommuners Landsforening, bemyndiget  

 til at indgå aftaler om løn- og ansættelsesvilkår, jf. tillæg af 5. april  

 1981 til hovedaftale af 21. juni 1976 mellem ministeren for Grønland og  

 Statstjenestemændenes Centralorganisationer vedrørende tjenestemænd mv. i  

 Grønland.
Grønlands hjemmestyre har fremsat ønske om, at Det offentlige Aftalenævn  

 nedlægges med virkning fra den 1. april 1991, og at hjemmestyret overtager  

 kompetencen til at fastsætte regler om indgåelse af kollektive overenskomster  

 og aftaler mv. for det personale under hjemmestyret og de grønlandske  

 kommuner, som ikke er omfattet af hovedaftalen vedrørende tjenestemænd i  

 Grønland.
Dette skal ses på baggrund af, at hjemmestyret siden hjemmestyrets  

 indførelse pr. 1. maj 1979 har overtaget hovedparten af de statslige opgaver  

 i Grønland.
Staten beskæftiger således i dag stort set kun personale inden  

 for sundhedsvæsenet, rigsombudet og retsvæsenet.
 I overensstemmelse med hjemmestyrets ønske foreslås det i lovforslaget, at  

 Det offentlige Aftalenævn nedlægges med virkning fra 1. april 1991.
Med virkning fra samme tidspunkt overtager hjemmestyret som en del af  

 sagsområderne »Grønlands Styrelsesordning« og  

 »Styrelsesordning for kommunerne«, jf. punkt 1 og 2 i bilaget til  

 loven om Grønlands hjemmestyre regelfastsættelsen vedrørende indgåelse af  

 kollektive overenskomster og aftaler samt vedrørende fastsættelse i øvrigt af  

 løn- og ansættelsesvilkår for personale under hjemmestyret og kommunerne, som  

 ikke er omfattet af hovedaftalen vedrørende tjenestemænd i Grønland.
Der  

 tænkes hermed såvel på kollektive overenskomster og aftaler, der indgås med  

 de pågældende lønmodtagerorganisationer, som på ensidigt fastsatte generelle  

 løn- og ansættelsesvilkår i form af regulativer og på individuelle  

 kontrakter.
Overtagelsen sker som nævnt i bestemmelsen i hjemmestyrelovens §  

 4.
 For fuldstændighedens skyld bemærkes, at regelfastsættelsen for så vidt  

 angår hjemmestyrets og kommunernes tjenestemænd og øvrigt personale, der er  

 omfattet af hovedaftalen vedrørende tjenestemænd i Grønland, i forvejen er  

 overtaget af Grønlands hjemmestyre.
Nedlæggelsen af Det offentlige Aftalenævn medfører bortfald af den  

 bemyndigelse, som aftalenævnet som ovenfor anført har haft til at indgå  

 aftaler for tjenestemænd m.fl.
Forhandlinger for statens tjenestemænd m.fl.  

 vil herefter skulle varetages af finansministeren.
Hvorledes  

 forhandlingsbeføjelserne for hjemmestyrets og kommunernes tjenestemænd m.fl.  

 skal udøves, må som for hjemmestyrets og kommunernes øvrige personale bero  

 på, hvilke regler der fastsættes af Grønlands hjemmestyre.
 For i videst muligt omfang at opnå, at der også fremover bliver ensartede  

 løn- og ansættelsesvilkår for offentligt ansatte i Grønland, er der mellem  

 staten, hjemmestyret og De grønlandske kommuners Landsforening indgået  

 aftale, hvorefter der etableres et samarbejde ved kommende forhandlinger  

 vedrørende kollektive overenskomster og aftaler m.v.
 Lovforslaget har været sendt til udtalelse hos de  

 lønmodtagerorganisationer, med hvilke Det offentlige Aftalenævn har indgået  

 overenskomster og aftaler m.v., idet der under stedfundne drøftelser inden  

 aftalenævnslovens ikrafttræden blev givet tilsagn om, at der med  

 organisationerne skulle optages forhandlinger med henblik på en eventuel  

 revision af loven, når aftalenævnet havde virket en vis periode.
 Udgifterne til aftalenævnets virksomhed har i henhold til aftalenævnsloven  

 været afholdt af staten, hjemmestyret og De grønlandske kommuners  

 Landsforening med hver en trediedel.
Lovforslaget påregnes ikke at medføre væsentlige administrative eller  

 økonomiske konsekvenser for staten.
Aftalenævnets funktion for så vidt angår  

 det statslige personale i Grønland forudsættes fremover varetaget af  

 Finansministeriet, idet 1/3 af nævnets personale (7 årsværk) overgår til  

 ansættelse i Finansministeriet.
De årlige driftudgifter til varetagelse af  

 opgaverne skønnes i det for finansloven for 1991 forventede pris- og  

 lønniveau at udgøre 2,7 mill. kr., hvoraf 1,8 mill. kr. er lønudgifter.  

 Driftsudgifterne afholdes inden for besparelsen vedrørende det hidtidige  

 tilskud på 2,8 mill. kr.
 Finansministeriet overtager 1/3 af Aftalenævnets formue således, at  

 inventar, kontormaskiner m.v. overtages fysisk, i det omfang dette skønnes  

 hensigtsmæssigt og således at den kontante formue samt aktiver, der afhændes  

 ved salg, optages som indtægt for Finansministeriet.
 Grønlands hjemmestyre har tilkendegivet at kunne tilslutte sig  

 lovforslaget.
Bemærkninger til lovforslagets enkelte bestemmelser Til §§ 1 og 4 Langt den overvejende del af de gældende overenskomster og aftaler m.v.  

 for ansatte i den offentlige forvaltning i Grønland indeholder bestemmelser  

 om, at opsigelse tidligst kan finde sted til den 1. april 1991. Det er derfor  

 hensigtsmæssigt, at aftalenævnet nedlægges pr. 1. april 1991.
Til § 2 Bestemmelsen i stk. 2 indebærer, at staten, hjemmestyret og De grønlandske  

 kommuners Landsforening overtager de kontraktlige rettigheder og  

 forpligtelser, som ved nedlæggelsen af Det offentlige Aftalenævn tilkommer  

 henholdsvis påhviler aftalenævnet.
Om en medkontrahent kan frigøre sig fra en kontrakt på grund af denne  

 overgang afhænger af de almindelige formueretlige regler.
Bestemmelsen om, at  

 staten, hjemmestyret og De grønlandske kommuners Landsforening fortsat hæfter  

 for opfyldelsen af de kontrakter, som Det offentlige Aftalenævn tidligere har  

 indgået, medfører dog, at en medkontrahent i almindelighed ikke kan frigøre  

 sig fra kontrakten.
Til § 3 Ændringen af § 51 i lov om Arbejdsmiljø i Grønland er en følge af  

 nedlæggelsen af Det offentlige Aftalenævn.
Bilag 1 I dette bilag er (med mindre skrift) indsat den gældende formulering af lov for Grønland om Det offentlige Aftalenævn Lov for Grønland om det offentlige aftalenævn § 1. Loven omfatter  

 fastlæggelse af løn- og ansættelsesvilkår ved kollektive overenskomster og  

 aftaler m.v. for ansatte i den offentlige forvaltning.
Stk. 2. Loven omfatter ikke løn- og ansættelsesvilkår for  

 tjenestemænd og andet personale, der er omfattet af hovedaftalen vedrørende  

 tjenestemænd i Grønland.
Ministeren for Grønland kan bemyndige aftalenævnet  

 til på sine vegne at føre forhandlinger og indgå aftaler med tjenestemændenes  

 centralorganisationer i overensstemmelse med reglerne i §§ 41-45 i lov om  

 statens tjenestemænd i Grønland.
 § 2. Med henblik på at opnå ensartede løn- og ansættelsesvilkår i  

 den offentlige forvaltning i Grønland oprettes et nævn, der betegnes det  

 offentlige aftalenævn, hvori staten, Grønlands hjemmestyre og de grønlandske  

 kommuner er repræsenteret.
 § 3. Aftalenævnet repræsenterer som part arbejdsgiverne i den  

 offentlige forvaltning i Grønland efter reglerne i stk. 2-3.
 Stk. 2. Aftalenævnet indgår og opsiger kollektive overenskomster  

 og aftaler m.v. som nævnt i § 1, stk. 1.
 Stk. 3. Aftalenævnet træffer beslutning om iværksættelse af  

 arbejdsretlige forholdsregler og er part i arbejdsretlige anliggender,  

 herunder i voldgiftssager og ved mægling.
 § 4. På områder, hvor aftalenævnet har indgået kollektive  

 overenskomster eller aftaler m.v. vedrørende løn- og ansættelsesvilkår, må  

 arbejdsgiverne i den offentlige forvaltning i Grønland kun ansætte  

 arbejdstagere på de i aftalerne m.v. fastsatte vilkår.
§ 5. Aftalenævnet ledes af en bestyrelse, der består af en formand  

 og 6 andre medlemmer.
Formanden udnævnes for 4 år af ministeren for Grønland,  

 Grønlands hjemmestyre og de grønlandske kommuners Landsforening.
Af de øvrige  

 medlemmer udpeges 2 af ministeren for Grønland, 2 af Grønlands hjemmestyre og  

 2 af De grønlandske kommuners Landsforening.
 Stk. 2. Bestyrelsen er beslutningsdygtig, når formanden og mindst  

 1 medlem fra hver af de i aftalenævnet repræsenterede myndigheder er til  

 stede.
Stk. 3. Beslutninger træffes ved stemmeflerhed, hvor intet andet  

 særligt er bestemt.
I tilfælde af stemmelighed er formandens stemme  

 afgørende.
 Stk. 4. Bestyrelsens beslutninger indføres i en  

 beslutningsprotokol, der efter hvert møde underskrives af de tilstedeværende  

 medlemmer.
 § 6. Enhver af de i aftalenævnet repræsenterede myndigheder, jf. §  

 2, kan på et møde, hvor der træffes beslutning om indgåelse af en kollektiv  

 overenskomst eller aftale m.v. på nærmere angivne vilkår eller om opsigelse  

 af en sådan, ved erklæring til beslutningsprotokollen kræve, at beslutningen  

 ikke skal omfatte arbejdstagere under denne myndighed.
 Stk. 2. Afgives erklæring som nævnt i stk. 1, træffer myndigheden  

 bestemmelse om, på hvilke vilkår aftalenævnet skal indgå aftalen eller  

 overenskomsten for disse arbejdstagere.
 § 7. Bestyrelsen fastsætter selv sin forretningsorden og de  

 nærmere regler om arbejdets fordeling mellem bestyrelse og sekretariat, jf. §  

 8.
 Stk. 2. Beslutninger efter stk. 1 skal vedtages enstemmigt af  

 bestyrelsen.
 § 8. Aftalenævnets daglige forretninger varetages af et  

 sekratariat, der ledes af en sekretariatschef.
Stk. 2. Sekretariatet består af en afdeling i Danmark og en  

 afdeling i Grønland.
Hver afdeling ledes af en afdelingsleder.
 § 9. Udgifter til aftalenævnets virksomhed afholdes af de i § 2  

 nævnte myndigheder med hver en tredjedel, medmindre andet vedtages enstemmigt  

 af bestyrelsen.
 § 10. Såfremt aftalenævnet som part i arbejdsretlige tvister  

 pålægges eller tilkendes bod, erstatning eller andre ydelser, deles ydelserne  

 mellem de i aftalenævnet repræsenterede myndigheder i forhold til det antal  

 arbejdstagere under hver myndighed, som den arbejdsretlige tvist har  

 omfattet.
 Stk. 2. Bestyrelsen kan ved enstemmig beslutning vedtage en anden  

 fordeling af ydelserne.
 § 11. Beslutninger, der træffes af bestyrelsen, kan ikke  

 indbringes for anden administrativ myndighed.
 § 12. Loven træder i kraft den 1. oktober 1980.
 Stk. 2. Aftalenævnet indtræder med virkning fra 1. april 1981 i de  

 rettigheder og forpligtelser som følger af kollektive aftaler og  

 overenskomster indgået af ministeren for Grønland før lovens ikrafttræden.
Bilag 2 I dette bilag er (med mindre skrift) indsat den gældende formulering af den bestemmelse, der berøres af lovforslaget, mens ændringsforslaget er indsat med almindelig skrift I § 51, stk. 1, i lov nr. 295 af 4. juni 1986 om arbejdsmiljø ændres  

 »1 af Det offentlige Aftalenævn« til: »1 af landsstyret i  

 samråd med De grønlandske kommuners Landsforening og Finansministeriet«.
§ 51. Det grønlandske arbejdsmiljøråd består af en formand udpeget  

 af landsstyret efter indhentet udtalelse fra arbejdsmarkedets parter, 3  

 repræsentanter for de ansatte, hvoraf 2 udpeges af Sulinermik  

 Inuutissarsiuteqartut Kattuffiat og 1 af Den grønlandske  

 Tjenestemandsforening, 2 repræsentanter for arbejdsgiverne, hvoraf 1 udpeges  

 af Den grønlandske Arbejdsgiverforening og 1 af Det offentlige Aftalenævn  

 samt 1 repræsentant for Grønlands Arbejdslederforening.
For hver repræsentant  

 udpeger organisationerne en stedfortræder.
 Stk. 2. Medlemmerne og stedfortræderne udpeges for en periode af 4  

 år.
 Stk. 3. Teknisk og lægeligt sagkyndige kan efter behov  

 tilforordnes rådet.
 Stk. 4. Arbejdstilsynet deltager med en repræsentant uden  

 stemmeret i rådets møder og fungerer i øvrigt som sekretariat for rådet.
