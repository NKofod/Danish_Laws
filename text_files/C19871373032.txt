Systemet for nummerering af sortsblandinger er ændret, så numrene 1  

 til 99 reserveres til sortsblandinger af vinterbyg, og sortsblandinger af  

 vårbyg får et 3-cifret nummer.
I meddelelsen er anført de sortsblandinger af  

 vårbyg, der er godkendt for sæsonen 1987/88, samt de gældende bestemmelser  

 for produktion og forhandling af sortsblandinger.
Nummerering af sortsblandinger For at undgå, at en godkendt sortsblanding af vinterbyg, henholdsvis  

 vårbyg, har samme nummer i en given sæson, vil numrene 1 til 99 fremover være  

 reserveret til blandinger af vinterbyg.
Numrene 100 til 999 vil blive brugt  

 til nummerering af blandinger af vårbyg.
Endvidere har vi fundet det hensigtsmæssigt, at nummeret på sortsblanding  

 er det samme år efter år.
Har en sortsblanding bestående af sorterne A, B, C  

 og D f.eks. haft nr. 133 i een sæson, vil samme sortsblanding bevare dette  

 nummer i følgende sæsoner.
For sæsonen 1987/88 er godkendt 38 sortsblandinger af vårbyg De godkendte sortsblandinger fremgår af bilag 1 I henhold til § 3, stk. 3, i bekendtgørelse om sædekorn (* 1) er fastsat  

 følgende bestemmelser for produktion og forhandling af sortsblandinger:
1. De partier af rene sorter, der ønskes anvendt i  

 sortsblandinger, skal hver for sig være prøvetaget, mærket, forseglet og  

 godkendt som certificeret sædekorn, inden blandingen finder sted.
Partierne  

 skal opfylde de normer, der er fastsat for certificeret sædekorn 2.  

 generation i sædekornsbekendtgørelsens bilag 1, Afsnit I, Danske  

 kvalitetsnormer.
 2. De enkelte komponenter skal indgå i blandingen i  

 samme mængdeforhold.
 3. Statsfrøkontrollens prøvetager skal, før blandingen  

 påbegyndes, have forevist de enkelte partier, overvåge blandingsprocessen og  

 have overdraget mærkesedlerne fra de enheder af rene sorter, der indgår i  

 blandingen.
 4. Blandingspartiet skal prøvetages, mærkes og  

 forsegles af Statsfrøkontrollens prøvetager eller under prøvetagerens  

 overvågning.
 5. Blandingspartiet skal mærkes med  

 Statsfrøkontrollens mærkeseddel formular 88c eller emballeres i sække med en  

 godkendt fortrykt mærkeseddel.
 6. En prøve af blandingspartiet skal indsendes til  

 Statsfrøkontrollen, hvor den indgår som et led i kontrollen med  

 sortsblandingerne.
En del af prøverne vil af Statsfrøkontrollen blive udsået i kontrolmarken  

 til undersøgelse for blandingsforholdet mellem de indgåede sorter.
For denne  

 undersøgelse betaler firmaerne en afgift pr. blandingsparti, der svarer til  

 10 pct, af afgiften for en kontroldyrkning.
Med venlig hilsen Anita Kjeldsen Bilag 1 til Meddelelse 123-87, SÆ-83 GODKENDTE SORTSBLANDINGER 1987/88 BLANDINGSNUMMER OG SORTSNAVN (* 1) Landbrugsministeriets bekendtgørelse nr. 365 af 5. juli 1984 om  

 sædekorn.
