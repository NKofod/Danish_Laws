 I medfør af § 52 og § 149, stk. 10, i lov om luftfart, jf.  

 lovbekendtgørelse nr. 162 af 7. marts 1994, fastsætter Statens Luftfartsvæsen  

 herved efter bemyndigelse fra Trafikministeriet, jf. bekendtgørelse nr. 138  

 af 17. februar 1997 om delegation af beføjelser til Statens Luftfartsvæsen og  

 om kundgørelse af de af luftfartsvæsenet udfærdigede forskrifter, følgende:
1. Referencedokumenter 1.1 BL 3-1, Bestemmelser om etablering af offentlige VMC-flyvepladser,  

 seneste udgave.
 1.2 BL 3-2, Bestemmelser om etablering af offentlige IMC-flyvepladser,  

 seneste udgave.
 1.3 BL 3-5, Bestemmelser om helikopterdæk på havanlæg, seneste udgave.
 1.4 BL 3-7, Anmeldelse og registrering af private flyvepladser, seneste  

 udgave.
 1.5 BL 3-22, Bestemmelser om rundflyvningsflyvepladser, flyvemaskine,  

 seneste udgave.
 1.6 BL 3-25, Bestemmelser om etablering af helikopterflyvepladser på  

 Færøerne og i Grønland, seneste udgave.
 1.7 Pjecen »Kvalitetsstyring«, udgivet af Statens Luftfartsvæsen  

 i juni 1996.
2. Definitioner Flyveplads (Aerodrome):
 Et bestemt område på land eller vand (omfattende bygninger, installationer  

 og udstyr) beregnet til anvendelse helt eller delvis ved landing, start og  

 manøvrering af luftfartøjer.
 Flyveplads, godkendt (Aerodrome, approved):
 En flyveplads, der af Statens Luftfartsvæsen er godkendt til en særlig  

 aktivitet.
 Flyveplads, offentlig (Aerodrome, public):
 En flyveplads, der er godkendt af Statens Luftfartsvæsen, og som på  

 nærmere fastsatte vilkår er åben for offentligheden.
 Flyveplads, privat (Aerodrome, private):
 En flyveplads, der ikke er offentlig.
 Flyvepladschef (Aerodrome manager):
 Chef for flyvepladsledelsen.
 Flyvepladsledelse (Aerodrome management):
 En organisation, som af Statens Luftfartsvæsen er godkendt til at forestå  

 den daglige drift og det daglige tilsyn med pladsen eller det civile område  

 på en militær flyvestation.
 Flyvepladstjeneste (Aerodrome services):
 En tjeneste, der har til opgave at sikre, at flyvepladsen med dens anlæg  

 og tilbehør er i foreskreven stand.
 Tjenestetid (Hours where service is provided):
 Den periode, hvor der på en offentlig flyveplads ydes flyvepladstjeneste  

 og lufttrafiktjeneste.
3. Anvendelsesområde Denne BL fastsætter bestemmelser for offentlige flyvepladser og civile  

 områder på militære flyvestationer samt for private, godkendte flyvepladser,  

 hvor Statens Luftfartsvæsen har fastsat, at der skal etableres en  

 flyvepladsledelse, jf. pkt. 4.2.
4. Etablering og drift 4.1 Det påhviler den, der har fået tilladelse til at indrette og drive en  

 offentlig flyveplads eller et civilt område på en militær flyvestation, i det  

 følgende kaldet koncessionshaveren, at etablere en flyvepladsledelse.
4.2 Statens Luftfartsvæsen kan ved godkendelse af private flyvepladser til  

 særlige aktiviteter, jf.
BL 3-5 og BL 3-22, stille krav om, at der etableres  

 flyvepladsledelse.
4.3 Koncessionshaveren er ansvarlig for a. fastsættelse af den målsætning, som flyvepladsen skal leve op til, jf.  

 bilag 1, pkt. 3, b. etablering af de tjenester, som er krævet af Statens Luftfartsvæsen,  

 jf.
BL 3-1, BL 3-2, BL 3-5 og BL 3-25, c. ansættelse af det personale, der er nødvendigt for drift af  

 flyvepladsen, samt at dette personale har den nødvendige uddannelse og de  

 nødvendige kvalifikationer for udøvelse af deres funktioner, d. at anlæg, udstyr og materiel, som er krævet af Statens Luftfartsvæsen,  

 forefindes, drives og vedligeholdes i overensstemmelse med Statens  

 Luftfartsvæsens krav, e. etablering af kvalitetsstyringssystem i overensstemmelse med afsnit 6,  

 samt f. at medarbejdere fra Statens Luftfartsvæsen i inspektionsøjemed har  

 uhindret adgang til flyvepladsen, herunder dens anlæg, udstyr og tjenester  

 samt eventuelle kontrol- og auditrapporter.
 4.4 Koncessionshaveren skal udarbejde en flyvepladshåndbog i  

 overensstemmelse med afsnit 5.
4.4.1 Flyvepladshåndbogen skal løbende ajourføres.
Et eksemplar skal  

 fremsendes til Statens Luftfartsvæsen, som til enhver tid kan kræve ændringer  

 i indholdet.
 4.5 Koncessionshaveren skal udpege en flyvepladschef til at forestå  

 flyvepladsledelsen.
 4.5.1 Koncessionshaveren skal meddele Statens Luftfartsvæsen, hvem der er  

 udpeget som flyvepladschef.
 4.6 Flyvepladschefen er ansvarlig for, at den daglige drift og  

 vedligeholdelse af flyvepladsen sker i henhold til flyvepladshåndbogen og  

 gældende retsforskrifter.
 4.6.1 Flyvepladschefen skal på koncessionshaverens vegne varetage  

 forbindelsen til Statens Luftfartsvæsen, Luftfartstilsynet, i sager  

 vedrørende anlæg, udstyr og tjenester, der berører flyvepladsens  

 tilladelser/godkendelse.
 4.6.2 Flyvepladschefen eller den person, der er udpeget til at varetage  

 flyvepladschefens operationelle ansvar, jf. pkt. 4.7, skal være til stede på  

 flyvepladsen i flyvepladsens tjenestetid.
 4.7 Flyvepladschefen kan uddelegere sine opgaver og forpligtelser i et  

 omfang, som er beskrevet i flyvepladshåndbogen.
5. Flyvepladshåndbog 5.1 Flyvepladshåndbogen skal indeholde de forskrifter og instruktioner,  

 der har relation til flyvesikkerhedsmæssige forhold på flyvepladsen, herunder  

 forskrifter og instruktioner, der er krævet i henhold til ministerielle  

 bekendtgørelser eller BL'er.
 5.5.1 Flyvepladshåndbogen skal mindst have det indhold, som er beskrevet i  

 bilag 1.
6. Kvalitetsstyring 6.1 Koncessionshaveren skal tilsikre, at de flyvesikkerhedsmæssige  

 forhold, som er beskrevet i gældende bestemmelser, og som er tiltrådt ved  

 Statens Luftfartsvæsens tiltrædelseskontrol, opretholdes gennem etablering af  

 et kvalitetsstyringssystem, der omfatter følgende elementer:
a.
Beskrivelse af flyvepladsens organisation, ressourcer, kommandoveje og  

 arbejdsgange i flyvepladshåndbogen, jf. afsnit 5.
b.
Etablering af et rapporteringssystem, der sikrer flyvepladsen og  

 Statens Luftfartsvæsen indblik i de sikkerhedsmæssige aspekter ved  

 flyvepladsens drift.
c.
Etablering af en selvstændig auditfunktion, der mindst een gang om året  

 kontrollerer, om flyvepladsen følger de arbejdsgange, der er beskrevet i  

 flyvepladshåndbogen, jf. pkt. a.
 6.1.1 VMC-flyvepladser skal alene opfylde pkt. 6.1 a.
6.2 Kvalitetsstyringssystemet skal sikre, at flyvepladsen opretholder det  

 tiltrådte sikkerhedsniveau ved - udnyttelsen af befæstede og ubefæstede arealer, - den etablerede hindringsfrihed, - udnyttelsen af de visuelle hjælpemidler (bemaling, lyssystemer, skilte,  

 afmærkninger o.s.v.), - udnyttelsen af de elektroniske hjælpemidler og - driften af etablerede tjenester.
 Anm.: Kvalitetsstyring er beskrevet i pjecen  

 »Kvalitetsstyring«, udgivet af Statens Luftfartsvæsen i juni  

 1996.
7. Dispensation Statens Luftfartsvæsen kan i ganske særlige tilfælde dispensere fra  

 bestemmelserne i denne BL, når det skønnes foreneligt med de hensyn, der  

 ligger til grund for de pågældende bestemmelser.
8. Klageadgang Afgørelser truffet af Statens Luftfartsvæsen efter bestemmelserne i denne  

 BL kan påklages til Trafikministeriet.
9. Straf 9.1. Overtrædelse af bestemmelserne i afsnit 4 i denne BL straffes med  

 bøde.
 9.2. Der kan pålægges aktieselskaber, andelsselskaber eller lignende  

 (juridiske personer) strafansvar efter reglerne i straffelovens 5. kapitel,  

 jf. luftfartslovens § 149, stk. 14.
10. Ikrafttræden 10.1 Denne BL træder i kraft den 1. maj 1997.
 10.2 Samtidig ophæves BL 3-18, 1. udgave af 6. november 1987.
 10.3 For flyvepladser, der er godkendt før denne BL's ikrafttræden, skal  

 kravene i pkt. 5.1.1 og afsnit 6 være opfyldt senest den 1. januar 1998.
Statens Luftfartsvæsen, den 14. marts  

 1997 Ole Asmussen /M.
Dambæk Bilag 1 Flyvepladshåndbogens indhold 1. Indledning - Revisionsoversigt - Fordelingsliste - Indholdsfortegnelse med oversigt over gældende sider - Bilagsfortegnelse med oversigt over gældende sider - Fortegnelse over eventuelle tillæg med oversigt over gældende sider 2. Generelt - Retningslinier for revision af flyvepladshåndbogen - Beskrivelse af flyvepladsens koncessionshaver - Beskrivelse af flyvepladsledelsen - Tjenestetid og åbningstid 3. Målsætning - Arten og omfanget af den forventede trafik - Ambitionsniveau for flyvepladsens anvendelighed på baggrund af  

 snerydning, glatførebekæmpelse, reparationstider etc.
- Andre aktiviteter, hvortil anlægget ønskes benyttet 4. Organisation - Beskrivelse af flyvepladsens organisation, ressourcer, kommandoveje og  

 arbejdsgange med henvisning til tjenester m.v.
- Organisationsplan, opbygning af ledelsesstruktur - Angivelse af adresse og telefonnummer på ledere 5. Forskrifter for flyvepladsens ledelse og tjenester,  

 herunder - Flyvepladschef - Flyvepladstjeneste - Lufttrafiktjeneste - Øvrige tjenester, f.eks. meteorologisk tjeneste og brand- og  

 redningstjeneste 6. Instrukser for daglig leder af flyvepladsens  

 organisatoriske enheder, herunder f.eks.
- Flyvepladstjeneste - Brand- og redningstjeneste - Luftrafiktjenesteenhed - Briefingkontor - Vejrobservationstjeneste - Formidlingstsjeneste - Meteorologisk kontor - Flyvevejrtjenestekontor 7. Kvalitetsstyring - Beskrivelse af flyvepladsens kvalitetsstyringssystem, jf. bestemmelserne  

 i afsnit 6, herunder hvem der er udpeget som ansvarlig for gennemførelse af  

 audit.
 8. Aftaler med andre myndigheder, f.eks.
- Politiet - Told- og skattemyndighederne - Beredskabsstyrelsen - Amt/kommune - Ambulancetjenesten - Forsvaret - Indrejsemyndigheder 9. Aftaler med godkendelsespligtige underleverandører,  

 f.eks.
- Tekniske organisation/tekniker, jf.
BL 3-3 - Godkendt sagkyndig, jf.
BL 3-16 10. Aftaler med øvrige underleverandører, f.eks.
- Indehaver af hydrantanlæg/tankningsanlæg, jf.
BL 3-6 - Tilsynsførende for lysanlæg, jf.
BL 3-21 11. Flyvepladsreglement, jf. bekendtgørelse nr. 321 af  

 16. juni 1985 om ordensreglement for flyvepladser, eller BL'er i 11-serien 12. Anvisninger vedrørende arbejdsaktiviteter, jf.
B  

 3-12 13. Reglementer for særlige aktiviteter på  

 flyvepladsen, f.eks.
- Faldskærmsspring, jf.
BL 9-1 - Modelflyvning, jf.
BL 9-4 - Drageflyvning, jf.
BL 9-5 - Ultralet flyvning, jf.
BL 9-6 og BL 9-12 - Svæveflyvning, jf.
BL 9-9 - Ballonflyvning, jf.
BL 9-11 14. Henvisning til eventuel(le) - Sikkerhedsplan, jf.
BL 3-15 (skal ikke være almen tilgængelig) - Alarmerings- og beredskabsplan, jf.
BL 3-9 - Anvisninger om forholdsregler til nedsættelse af kollisions- risikoen  

 mellem luftfartøjer og fugle/pattedyr på flyvepladser, jf.
BL 3-16 15. Bilag - Kopi af tilladelse til drift af flyveplads - Kopi af godkendelse af flyveplads - Kopi af godkendelse af anlæg, udstyr og tjenester - Kopi af meddelte dispensationer - Kort i målestoksforholdet 1:50.000 med angivelse af flyvepladsens  

 beliggenhed og de hindringfrie flader - Kort i målestoksforholdet 1:50.000, der viser placering og dimensioner  

 af flyvepladsens anlæg og udstyr - Situationsplan i målestoksforholdet 1:5.000, der viser placering og  

 dimensioner af flyvepladsens anlæg og udstyr - Målsatte tegninger og beskrivelse af flyvepladsens udstyr - Tekniske data for og oplysning om placering af anlæg og udstyr - Afmærknings- og bemalingsplan - Eventuel dyrknings- og beplantningsplan 16. Tillæg - Oplysninger om servitutter og tingbogsnoteringer eller tilsvarende  

 vedrørende de hindringsbegrænsende flader - Liste over luftfartshindringer - Kopi af servitutattester udstedt af Statens Luftfartsvæsen - Instrukser fra andre myndigheder - Beredskabsplan vedrørende flyvehavarier m.v.
