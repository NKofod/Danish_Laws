 Under årsforhandlingerne mellem Eritrea og Danmark den 13. - 14. november  

 1995 i Asmara er der indgået en overenskomst mellem Eritreas  

 Landbrugsministerium og Udenrigsministeriet, ifølge hvilken den danske  

 regering i perioden 1995 - 2000 yder et beløb på 12,199 mio. kr. som støtte  

 til etablering af et nationalt skovfrøcenter i Eritrea.
Projektets formål er at bidrage til at sikre et forbedret og øget udbud af  

 genetisk tilpassede skovfrø med henblik på forøgelse af skovproduktion,  

 rehabilitering af nedslidte områder og bekæmpelse af jorderosion.
Projektets  

 umiddelbare formål er at etablere et nationalt skovfrøcenter i hovedstaden  

 Asmara.
Sideløbende hermed vil projektet identificere, producere og udvikle  

 egnede frøarter med henblik på at tilvejebringe et udbud af skovfrø, der  

 tilfredsstiller den lokale efterspørgsel.
 Overenskomsten trådte i kraft i 17. november 1995 og løber i 5 år.
