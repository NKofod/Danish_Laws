Betænkning afgivet af Udvalget for Videnskab og Teknologi  

 den 8. december 2004 Betænkning over Forslag  

 til lov om Højteknologifonden [af videnskabsministeren (Helge Sander)] 1. Udvalgsarbejdet Lovforslaget blev fremsat den 6. oktober 2004 og var til 1. behandling  

 den 21. oktober 2004. Lovforslaget blev efter 1. behandling henvist til  

 behandling i Udvalget for Videnskab og Teknologi.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen været sendt i  

 høring, og videnskabsministeren sendte den 1. juli 2004 dette udkast til  

 udvalget, jf. (folketingsåret 2003-04) alm. del  bilag 312. Den 3.  

 september  

 2004 sendte videnskabsministeren de indkomne høringssvar samt et notat herom  

 til udvalget, jf. (folketingsåret 2003-04) alm. del  bilag 350.
Skriftlige henvendelser Udvalget har i forbindelse med udvalgsarbejdet modtaget 1  

 skriftlig henvendelse fra Novozymes A/S.
 Videnskabsministeren har over for udvalget skriftligt  

 kommenteret henvendelsen til udvalget.
Deputationer Endvidere har Novozymes A/S mundtligt over for udvalget  

 redegjort for sin holdning til lovfor-slaget.
Samråd Udvalget har stillet 1 spørgsmål til videnskabsministeren til  

 mundtlig besvarelse.
Ministeren har besvaret spørgsmålet i et samråd med  

 udvalget  

 den 3. december 2004.
Spørgsmål Udvalget har stillet 28 spørgsmål til videnskabsministeren til  

 skriftlig besvarelse, som denne har besvaret.
 8 af udvalgets spørgsmål til videnskabsministeren og dennes svar  

 herpå er optrykt som bilag 2 til betænkningen.
2. Indstillinger og politiske bemærkninger Et  

  

 flertal  

  

 i udvalget  

 (S, SF, RV, EL og KD) indstiller lovforslaget til  

  

 forkastelse  

  

 ved 3. behandling.
Socialdemokratiets, Socialistisk Folkepartis, Det Radikale  

 Venstres og Kristendemokraternes medlemmer af udvalget bemærker, at det i  

 2003  

 efter grundige drøftelser mellem politikerne og forskningsverdenen lykkedes  

 at  

 få skabt et nyt og mere enkelt forskningsrådgivende system, hvor der var bred  

 tillid til kvalitet og arbejdsdeling.
Som en nydannelse blev Det Strategiske  

 Forskningsråd (DSF) etableret.
Ideen med DSF var at få en enhed, der kunne  

 stå  

 for større strategiske satsninger, styrke samarbejdet mellem offentlig og  

 privat forskning samt tiltrække flere private midler.
Det eneste problem var,  

 at DSF ved etableringen fik meget få midler, hvilket ville have været oplagt  

 at  

 løse i forbindelse med finansloven for 2005.
 Virkeligheden er nu, at regeringen med dette lovforslag i stedet  

 har valgt at sprede de alt for få midler ved at etablere endnu en »kasse«,  

 Højteknologifonden, der får 300 mio. kr. i 2005. Det er efter partiernes  

 mening  

 uklogt af flere årsager:
Der går ikke, som regeringen tilsyneladende tror, en  

 lige vej fra forskning til beskæftigelse, hvis man bare kobler  

 kvalitetssikringen fra.
Højteknologifonden skal godt nok anvende det  

 forskningsfaglige  

 system, hvis den mener, at et projekt hører under kategorien »forskning«.
Men  

 Højteknologifonden er ikke forpligtet til at lytte til rådene.
Hvis den  

 vurderer, at der er tale om »innovation«, kan den bare køre derudad.
Ministeren bliver eneansvarlig for at udpege medlemmer  

 til bestyrelsen for Højteknologifonden Anvendelsen af midlerne overlades fuldt og helt til  

 bestyrelsen for Højteknologifonden, hvilket frakobler enhver form for grundig  

 politisk debat om, hvilke områder det vil være perspektivrigt for Danmark at  

 satse på.
Det hævdes, at Højteknologifonden skal understøtte  

 Lissabonprocessen (om bæredygtig vækst og beskæftigelse i EU), men fonden har  

 ingen forpligtelser til at sikre bæredygtighed som et vigtigt parameter i sit  

 arbejde.
Fonden er i øvrigt heller ikke forpligtet til at forholde sig til  

 etiske  

 konsekvenser af de projekter, som fonden støtter.
Højteknologifonden er endnu en »kasse«, der forudsætter  

 medfinansiering.
Hermed undergraves universiteternes og sektorforskningens  

 frie  

 midler (basismidlerne). Dette forstærkes af, at de frie midler ikke er øget  

 de  

 seneste 4 år.
 Det lyder besnærende, når Højteknologifonden promoveres under  

 internationale kodeord som nano, bio og ikt, men i realiteten er der tale om,  

 at man lader være med at forholde sig til, hvor dansk forskning og udvikling  

 har  

 sine styrker, og ad hvilken vej vi ønsker samfundet udviklet.
Ministeren gav ved 1. behandling den 21. oktober 2004 af  

 lovforslaget udtryk for, at alle dele i konstruktionen ikke var lagt fast på  

 forhånd i den politiske aftale af 31. marts 2004 med Dansk Folkeparti.
Der  

 kunne forhandles.
Ministerens løfte holdt imidlertid ikke.
I praksis har det  

 vist sig, at alle aftalens søm var slået i på det tidspunkt, hvor  

 pressemeddelelsen  

 røg ud fra Videnskabsministeriet.
 Socialdemokratiet, SF, Det Radikale Venstre og  

 Kristendemokraterne kan derfor ikke støtte lovforslaget.
Enhedslistens medlem af udvalget mener, at Danmarks skal satse  

 stærkt på forskning og uddannelse.
Men satsningen skal ikke finansieres ved  

 at  

 sælge ud af statens aktiver.
Satsningen skal være bred og af høj kvalitet, og  

 den skal skabe nye forskningsmiljøer overalt i samfundet.
Højteknologifondens  

 sigte er områder med åbenbare erhvervsmæssige potentialer, hvad der i sig  

 selv  

 er en kraftig indsnævring af en forskningssatsning.
Dertil kommer, at  

 fonden skal tage udgangspunkt i nano-, bio- og informations- og  

 kommunikationsteknologi.  

 Efter Enhedslistens opfattelse er der mange andre områder i det danske  

 samfund, hvor der kan blomstre nye forsknings- og innovationsmiljøer frem.  

 Eksempelvis inden for mediebranchen eller vidensserviceerhvervene.  

 Højteknologifonden er et klassisk eksempel på, at regeringen sætter nogle af  

 sine udvalgte venner fra det private erhvervsliv til at dele penge ud til sig  

 selv eller andre fra erhvervslivet uden at bekymre sig om,  

 hvad samfundet  

 får for pengene.
Offentlige midler bør styrke samfundets potentiale for  

 forskning som helhed, ikke en eller anden særlig branche, som nogle  

 partier har set sig varme på.
Offentlige midler skal fremtidssikre  

 forskningen,  

 det vil sige fremdyrke nye dygtige forskere, der kan bære næste generations  

 strategiske satsninger.
En opgave, der stort set ikke vil blive løftet af  

 Højteknologifonden.
 Et  

  

 mindretal  

  

 i  

 udvalget (V, DF og KF) indstiller lovforslaget til  

  

 vedtagelse uændret.
 Venstres, Dansk Folkepartis og Det Konservative Folkepartis  

 medlemmer af udvalget konstaterer på baggrund af høringsprocessen, at  

 lovforslaget har fået en meget positiv opbakning i det danske samfund,  

 herunder  

 ikke mindst fra forskningsinstitutioner, erhvervslivet, det  

 forskningsrådgivende system samt et bredt udsnit af interesseorganisationer.
Højteknologifonden  

 er en væsentlig nyskabelse med en egen profil og rolle i forsknings- og  

 innovationssystemet.  

 Fonden får til formål at fremme vækst og  

 beskæftigelse ved at støtte både forskning og innovation.
Den  

 selvstændige bestyrelse tildeles endvidere særlige virkemidler i kraft af, at  

 alle fondens satsninger skal indeholde erhvervsmæssigt potentiale,  

 offentlig-privat samspil og teknologioverførsel, og fonden kan via sin  

 selvstændige rolle støtte mere fokuserede og langsigtede satsninger.
Mindretallet ser dermed  

 Højteknologifonden som et markant bud på, hvordan vi i Danmark kan udnytte  

 den  

 nye globale dagsorden positivt.
Det er vigtigt at sikre fremtidig vækst og  

 beskæftigelse ved i øget grad at fokusere på forskning, højteknologi og  

 innovation, og fonden skal med sine  

 højteknologiske satsninger samtidig  

 være med til løfte forsknings- og innovationsindsatsen i små og mellemstore  

 virksomheder.
Højteknologifonden skal ses i sammenhæng med det øvrige  

 forsknings- og innovationssystem, og den skal dermed komplettere de  

 muligheder,  

 der eksisterer via Danmarks Grundforskningsfond, forskningsrådssystemet og  

 Rådet  

 for Teknologi og Innovation.
Det er en væsentlig pointe, at  

 Højteknologifonden  

 skal bruge forskningsrådene eller Danmarks Grundforskningsfond til  

 forskningsfaglig  

 rådgivning, ligesom bestyrelsen kan vælge at overføre midler til Det  

 Strategiske Forskningsråd og Rådet for Teknologi og Innovation.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
En oversigt over Folketingets sammensætning er optrykt i  

 betænkningen.
Der gøres opmærksom på, at et flertal eller et mindretal i  

 udvalget ikke altid vil afspejle et flertal/mindretal ved afstemning i  

 Folketingssalen.
Gitte Lillelund Bech (V)   

 Flemming Damgaard Larsen (V)   

 Tina Nedergaard (V)   

 Hanne Severinsen (V)  

  

  fmd.  

  

 Jesper Langballe (DF)   

 Søren Krarup (DF)   

 Pia Christmas‑Møller (KF)   

 Carina Christensen (KF)   

 Bodil Kornbek (KD)   

 Jacob Buksti (S)   

 Lene Jensen (S)   

 Niels Sindal (S)   

 Thomas Adelskov (S)  

  

  nfmd.  

  

 Torben Hansen (S)   

 Anne Grete Holmsgaard (SF)   

 Margrethe Vestager (RV)   

 Pernille Rosenkrantz‑Theil (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 54 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 3 * Heraf  

 1 medlem valgt på Færøerne Bilag 1 Oversigt over bilag vedrørende L 2 Bilagsnr.
Titel 1 Udkast til tidsplan for udvalgets behandling af  

 lovforslaget 2 Tidsplan for udvalgets behandling af lovforslaget 3 Henvendelse af 29/11-04 fra Novozymes A/S 4 1. udkast til betænkning 5 2. udkast til betænkning Oversigt over spørgsmål og svar vedrørende L 2 Spm.nr.
Titel 1 Spm. om mulige finansieringskilder til fonden, til  

 videnskabsministeren, og ministerens svar herpå 2 Spm. om ministerens forventninger til fondens afkast samt  

 samlede uddelingsmuligheder i 2005, til videnskabsministeren, og ministerens  

 svar herpå 3 Spm. om ministerens vurdering af fondens bidrag i 2005  

 til, at Danmark nærmer sig den såkaldte Barcelonamålsætning, til  

 videnskabsministeren,  

 og ministerens svar herpå 4 Spm. om ministerens forventninger til fondens afkast i  

 2006-2010, til videnskabsministeren, og ministerens svar herpå 5 Spm. om fondens bidrag i perioden 2006-2010 til, at  

 Danmark nærmer sig den såkaldte Barcelonamålsætning, til  

 videnskabsministeren, og ministerens svar herpå 6 Spm., om regeringspartiernes udtalelser under 1.  

 behandling vedrørende bio-, nano- og ikt-teknologi kun er tænkt som ideer til  

 fondens bestyrelse m.v., til videnskabsministeren, og ministerens svar herpå 7 Spm. om ministerens kommentar til professor Keld Laursens  

 udtalelser om, at lovforslaget er en fadæse, til videnskabsministeren, og  

 ministerens  

 svar herpå 8 Spm. om, ministerens kommentar til professor Keld  

 Laursens udtalelser om, at lovforslaget især retter sig mod den farmaceutiske  

 industri, til videnskabsministeren, og ministerens svar herpå 9 Spm. om, hvor lille et firma kan være og stadig have  

 kapacitet til at indgå i et forskningssamarbejde med et universitet, til  

 videnskabsministeren, og ministerens svar herpå 10 Spm. om konsekvenserne af, at fonden et givent år ikke  

 måtte have mulighed for at udlodde alle pengene, til videnskabsministeren, og  

 ministerens svar herpå 11 Spm. om, hvad ministeren forventer man gør ved de penge,  

 som Højteknologifonden et givent år ikke måtte have mulighed for at udlodde,  

 og om der vil være mulighed for at finansiere ren grundforskning for disse  

 midler, til videnskabsministeren, og ministerens svar herpå 12 Spm., om ministeren vil definere begrebet højteknologi  

 med henblik på en afgrænsning af fondens virksomhed, til  

 videnskabsministeren,  

 og ministerens svar herpå 13 Spm. om CO-industris og Dansk Metals ønsker om fonden som  

 industripolitisk redskab, til videnskabsministeren, og ministerens svar herpå 14 Spm. om medfinansiering af initiativer, til  

 videnskabsministeren, og ministerens svar herpå 15 Spm. om, hvad forskellene er mellem opgaverne udvikling,  

 innovation og forskning, og hvorledes fonden skal prioritere disse opgaver i  

 sine bevillinger, til videnskabsministeren, og ministerens svar herpå 16 Spm. om ministerens kommentar til professor Keld Laursens  

 udtalelser om, at fonden er et misfoster, til videnskabsministeren, og  

 ministerens  

 svar herpå 17 Spm. om særlige initiativer over for små og mellemstore  

 erhvervsvirksomheder, der angiveligt ikke forsker, til videnskabsministeren,  

 og ministerens svar herpå 18 Spm. om, hvilke krav om »indlejring« der kan stilles til  

 f.eks. en sektorforskningsinstitution ved fondens ydelse af støtte, jf.  

 lovforslagets § 7, stk. 2, og de specielle bemærkninger hertil, til  

 videnskabsministeren, og ministerens svar herpå 19 Spm. om, hvilke krav om »indlejring«, tilbagebetaling  

 eller afkast til samfundet eller lignende fonden skal stille til en  

 virksomhed, som får en bevilling, til videnskabsministeren, og ministerens  

 svar herpå 20 Spm. om, hvorvidt humaniora og samfundsvidenskab ikke  

 bidrager til vækst og velfærd, til videnskabsministeren, og ministerens svar  

 herpå 21 Spm. om udpegningen af særlig løfterige områder, til  

 videnskabsministeren, og ministerens svar herpå 22 Spm., om det er hensigten med fonden, at den skal bidrage  

 til, at universiteterne i højere grad skal beskæftige sig med  

 anvendelsesrelateret forskning, til videnskabsministeren, og ministerens svar  

 herpå 23 Spm., om ministeren generelt vil redegøre for  

 offentlighedens indblik i bestyrelsens beslutningsgrundlag og prioriteringer,  

 til videnskabsministeren, og ministerens svar herpå 24 Spm., om offentligheden har krav på at få indblik i  

 f.eks. et firmas eller en branches henvendelse eller ansøgning til fonden,  

 til videnskabsministeren, og ministerens svar herpå 25 Spm. om, hvor grænserne går for offentlighedens indblik,  

 og hvad ministeren forstiller sig der ikke er offentlig adgang til, til  

 videnskabsministeren,  

 og ministerens svar herpå 26 Spm. om, hvorledes der sikres åbenhed om udpegningen af  

 bestyrelsesmedlemmerne, herunder hvorledes der f.eks. skal ske indstilling,  

 til videnskabsministeren, og ministerens svar herpå 27 Spm. om bestyrelsesmedlemmers habilitet ved udpegningen  

 af strategiske satsninger, til videnskabsministeren, og ministerens svar  

 herpå 28 Spm. om kommentar til henvendelse af 29/11-04 fra  

 Novozymes A/S, til videnskabsministeren, og ministerens svar herpå Oversigt over samrådsspørgsmål vedrørende L 2 Samråds-spm.nr.
Titel A Samrådsspm., om der er nogen åbenhed fra ministerens side  

 i forhold til at ændre i lovforslaget, jf. ministerens tilkendegivelser under  

 1. behandling af lovforslaget den 21/10-04, til videnskabsministeren Bilag 2 8 af udvalgets spørgsmål til  

 videnskabsministeren og dennes svar herpå Spørgsmål 2, 3 og 5 og svarene er optrykt efter ønske fra  

 S, SF, RV og KD.
Spørgsmål 6, 9, 13, 14 og 22 og svarene er optrykt efter  

 ønske  

 fra V, DF og KF.
 Spørgsmål 2:
Vil ministeren redegøre for sine forventninger til fondens  

 afkast samt samlede uddelingsmuligheder i 2005? Svar:
Regeringen har med Dansk Folkeparti indgået aftale om, at fonden  

 kan disponere over 100 mio. kr. af det forventede afkast af den indskudte  

 kapital til uddelinger, inkl. sekretariatsudgifter.
Herudover afsættes  

 yderligere 100 mio. kr. over finansloven til fondens uddelinger i 2005.
 Spørgsmål 3:
Vil ministeren give sin vurdering af fondens bidrag i 2005 til,  

 at Danmark nærmer sig den såkaldte Barcelona-målsætning? Svar:
Regeringen har med Dansk Folkeparti indgået aftale om, at fonden  

 kan disponere over 100 mio. kr. af det forventede afkast af den indskudte  

 kapital til uddelinger, inkl. sekretariatsudgifter.
Herudover afsættes  

 yderligere 100 mio. kr. over finansloven til fondens uddelinger i 2005.
Uddelingen fra Højteknologifonden i 2005 forhøjer de statslige  

 forskningsbevillinger med ca. 2 pct.
Uddelingen bidrager samtidig til at  

 forhøje forskningsbevillingernes andel af BNP med ca. 0,01 pct.
 Spørgsmål 5:
Vil ministeren give sin vurdering af fondens bidrag 2006-2010  

 til, at Danmark nærmer sig den såkaldte Barcelona-målsætning? Svar:
 I forbindelse med aftalen om finansloven for 2005 er det aftalt  

 at indskyde 3 mia. kr. i Højteknologifonden i 2005. Det er endvidere aftalt,  

 at  

 fonden i 2005 kan disponere over 100 mio. kr. af det forventede afkast af den  

 indskudte kapital til uddelinger, inkl. sekretariatsudgifter.
I den følgende periode vil fondens kapital blive opbygget  

 gradvist gennem indskud, der fastsættes på de årlige finanslove.
Afkastets  

 størrelse i de efterfølgende år vil ligeledes blive fastsat på de kommende  

 bevillingslove.  

 Det vil således ikke være muligt at give en vurdering af fondens bidrag i  

 perioden 2006 til 2010 i forhold til Barcelona-målsætningen.
Det er et selvstændigt formål med etableringen af fonden, at  

 fonden vil kunne stimulere forskning på områder, hvor Danmark har et særligt  

 potentiale i både offentligt og privat regi.
Fondens uddelinger vil dermed  

 kunne skabe et løft i ikke kun den offentlige, men også den private  

 forskning.
 Spørgsmål 6:
Hvordan harmonerer regeringspartiernes udtalelser under 1.  

 behandlingen af L 2 om, at Bio-, nano- og IKT-teknologi kun er tænkt som  

 ideer  

 til fondens bestyrelse, der skal have frie hænder, med at Rådet for Teknologi  

 og Innovation skriver i deres GTS-institutternes performanceregnskab for året  

 2003 s. 25 under overskriften »Fokus for den højteknologiske fond«, at »Bio-,  

 nano- og IKT-teknologi er identificeret som de centrale områder i  

 målsætningen  

 om at løfte visionen om det højteknologiske samfund«? Svar:
I forbindelse med den politiske aftale om at oprette en  

 højteknologifond har regeringen peget på nanoteknologi, bioteknologi og  

 informations- og kommunikationsteknologi som eksempler på løfterige områder i  

 disse år.
Den dialog, som Videnskabsministeriet har gennemført i foråret med  

 forskere og erhvervsfolk inden for de tre områder, har bekræftet, at der er  

 store muligheder for Danmark på disse områder.
Det vil imidlertid være en opgave for fondens bestyrelse at tage  

 stilling til inden for hvilke konkrete områder, fonden vil satse i de  

 kommende  

 år.
De tre nævnte teknologiområder vil være et naturligt udgangspunkt for  

 fondens arbejde, men det forventes, at bestyrelsen løbende vil identificere  

 andre højteknologiske områder, der er i overensstemmelse med fondens sigte og  

 formål.
 Jeg ser ingen modsætning i, at de tre teknologiområder, hvor ny  

 forskning og innovation kan bidrage til samfundets vækst, også er nævnt i de  

 Godkendte Teknologiske Serviceinstitutters performanceregnskab for året 2003.
 Spørgsmål 9:
Hvor lille kan et firma være og stadig have kapacitet til at  

 indgå i et forskningssamarbejde med et universitet? Svar:
Der kan ikke fastsættes en minimumsgrænse for virksomheders  

 størrelse, når det gælder evnen til at indgå i et forskningssamarbejde med et  

 universitet.
Selv de mindste virksomheder, f.eks. dem der direkte udspringer  

 af  

 forskning eller forskningskompetencer på landets universiteter og  

 forskningsinstitutioner,  

 vil kunne have kapacitet til at indgå i et sådant samarbejde lige fra de  

 etableres.
For eksempel har Scion-DTU oplyst, at væksthuset  

 »Innovationscentret« i Hørsholm for små og nystartede virksomheder, der  

 ønsker  

 at være i et miljø af etablerede forskningsvirksomheder, i øjeblikket rummer  

 mellem 7 og 10 én-mandsvirksomheder.
Lignende eksempler kan hentes fra andre  

 universiteter og fra innovationsmiljøer og forskerparker.
Der er heller ikke i lovforslaget om Højteknologifonden fastsat  

 en minimumsgrænse for de deltagende virksomheders størrelse.
I forbindelse  

 med  

 fondens konkrete satsninger, vil det være bestyrelsen, der vurderer parternes  

 potentiale, herunder parternes kapacitet til at indgå i samarbejde om  

 forsknings- og innovationsaktiviteter.
 Endelig vil jeg bemærke, at Højteknologifonden skal gøre en  

 særlig indsats for at fremme forsknings- og innovationsindsatsen i små og  

 mellemstore virksomheder.
 Spørgsmål 13:
Imødekommer Højteknologifonden f.eks.
CO-industris og Dansk  

 Metals ønsker om, at fonden skal være et industripolitisk redskab, hvor  

 bestyrelsen i højere grad skal repræsentere erhvervs- end  

 forskningsinteresser,  

 og at den skal yde støtte til de små og mellemstore virksomheder? Svar:
Forskningspolitik og erhvervspolitik er, som jeg ser det, ikke  

 modsætninger i et moderne højteknologisk samfund.
Det er Højteknologifonden  

 efter min mening et godt eksempel på.
Fonden skal netop støtte satsninger  

 inden  

 for forskning og innovation, hvor der er tale om åbenbare erhvervsmæssige  

 potentialer.
Det er i den forbindelse også naturligt, at fonden skal gøre en  

 særlig indsats for at fremme forsknings- og innovationsindsatsen i små og  

 mellemstore virksomheder.
Men al støtte fra fonden skal tildeles ud fra en vurdering af  

 såvel satsningernes faglige kvalitet som deres erhvervsmæssige relevans.  

 Fondens bestyrelse, hvor formanden og fem medlemmer skal komme fra  

 erhvervslivet,  

 træffer beslutning om, hvilke satsninger der skal støttes.
Men bestyrelsen  

 skal, hvad angår de forskningsfaglige kvalitetsvurderinger, indhente den  

 rådgivning hos fagkyndige forskere via enten forskningsrådssystemet eller  

 Danmarks Grundforskningsfond.
 Spørgsmål 14:
Opgjort i procent i hvor høj grad forventes det så, at f.eks.  

 universiteter eller sektorforskningsinstitutioner medfinansierer initiativer,  

 i  

 hvor høj grad forventes det, at erhvervsvirksomheder medfinansierer  

 initiativer,  

 og hvilke forskelle i krav til medfinansiering vil der kunne stilles mellem  

 disse parter? Svar:
Lovforslaget om Højteknologifonden angiver de overordnede rammer  

 og kriterier for fondens virke, herunder kravet om en medfinansiering fra  

 alle  

 deltagende parter  offentlige som private  i satsninger støttet  

 af fonden.  

 Dette krav skal forstås fleksibelt i dobbelt forstand.
For det første skal  

 der  

 skabes mulighed for en fleksibel fordelingsnøgle mellem de forskellige parter  

 i  

 en given satsning, således at parterne ikke behøver at bidrage med en ligelig  

 andel af ressourcer.
For det andet kan medfinansieringen være af økonomisk  

 karakter eller bestå af f.eks. indskud af arbejdskraft i det støttede  

 projekt,  

 jf. bemærkningerne til § 7, stk. 3.
Det vil udelukkende være op til bestyrelsen for fonden at  

 vurdere af hvilken art og med hvilken andel, de forskellige parter fra såvel  

 den offentlige som private sektor skal bidrage med i deres medfinansiering  

 til  

 de enkelte fondsstøttede satsninger.
Dog skal de konkrete krav om  

 medfinansiering, som fonden stiller til de private parter, udformes, så de  

 ikke  

 vil være konkurrenceforvridende, jf.
EUs regler om statsstøtte.
 Jeg skal for god ordens skyld bemærke, at det vil være  

 videnskabsministeren, som efter indstilling fra bestyrelsen fastsætter de  

 endelige betingelser og vilkår for at opnå støtte.
 Spørgsmål 22:
Er det hensigten med fonden, at den skal bidrage til, at  

 universiteterne i højere grad skal beskæftige sig med anvendelsesrelateret  

 forskning? Svar:
Højteknologifonden skal blandt andet bidrage til et øget  

 offentlig-privat samspil og samarbejde inden for højteknologisk forskning og  

 innovation.
De støttede satsninger skal have mindst en offentlig og mindst en  

 privat part, og universiteter kan på linje med andre offentlige  

 forskningsinstitutioner vælge at søge om at indgå som deltager i fondens  

 satsninger.  

 I henhold til universitetsloven (§ 2, stk. 2) gælder det fortsat, at  

 universiteterne har forskningsfrihed og skal værne om denne, så det vil være  

 op  

 til universiteternes ledelse at beslutte, om fondens satsninger passer ind i  

 institutionernes strategier og forskningsområder.
