Et selskab blev udmeldt af den pågældende mesterorganisation, hvilket  

 ikke automatisk bragte den mellem organisationen og vedkommende fagforbund  

 bestående overenskomst til ophør i forhold til selskabet.
Antaget, at  

 formålet med, at selskabet senere likviderede, og at dets funktioner blev  

 overtaget af et nyt selskab, udelukkende var at frigøre virksomheden fra at  

 være forpligtet af overenskomsten.
Under disse omstændigheder var det nye  

 selskab forpligtet af overenskomsten i samme omfang som det likviderede  

 anpartsselskab.
 Sagens problem er, om en overenskomst gælder for en virksomhed også efter  

 arbejdsgiverens udmeldelse af mesterorganisationen og efter virksomhedens  

 overdragelse fra en person til et anpartsselskab og videre til et andet  

 anpartsselskab, og uanset at der ved overdragelsen kun var ansat en elev.
 PARTERNES PÅSTANDE:
 Klagerne, Landsorganisationen i Danmark for Murerforbundet i Danmark, har  

 indklaget Serridslev Murerforretning ApS for Arbejdsretten med påstand om, at  

 indklagede tilpligtes at anerkende at være omfattet af overenskomst indgået  

 mellem Murerforbundet i Danmark og Kjeld Laursen, at indklagede har brudt  

 gældende overenskomst ved at beskæftige uorganiseret arbejdskraft og ved ikke  

 at deltage i fagretlig behandling af sagen og at indklagede for de begåede  

 brud pålægges at betale en efter Arbejdsrettens skøn fastsat bod til  

 klagerne.
 Indklagede har påstået frifindelse, men har erkendt i perioden 13. oktober  

 1990 - 5. november 1990 at have haft ansat en medarbejder, der ikke var  

 organiseret som nævnt i overenskomsten.
 SAGSFREMSTILLING:
 Den 6. august 1979 tiltrådte murermester Kjeld Ivan Laursen den  

 overenskomst, som til enhver tid er gældende mellem Hovedorganisationen af  

 Mesterforeninger i Byggefagene i Danmark og Murerforbundet i Danmark.
Han indgik herefter et samarbejde med sin bror og en tredie mester i  

 Laursen og Juul A/S, senere ApS.
I midten af 1980'erne solgte Juul sine  

 anparter, og selskabet ændrede navn til Brdr.
Laursen ApS.
Nogle år senere  

 trådte broderen ud, og selskabet ændrede navn til Kjeld Laursen ApS.  

 Selskabet var medlem af Hovedorganisationen af Mesterforeninger samt af  

 organisationens garantiordning for kloakmestre.
For at komme ud af overenskomsten og garantiordningen meldte Kjeld Laursen  

 sig ud af mesterforeningen og likviderede anpartsselskabet pr. 31. december  

 1989 og startede pr. 1. januar 1990 et nyt anpartsselskab, Serritslev  

 Murerforretning ApS, med samme adresse og med den samme elev Brian  

 Kammersgaard ansat.
Kjeld Laursen er enedirektør i selskabet, der tegnes af  

 ham alene.
Eleven blev udlært i februar 1990 og var derefter ansat i  

 anpartsselskabet i 1-2 måneder.
Fra 13. oktober 1990 til 5. november 1990 var  

 Kristian Rasmussen, der ikke var organiseret hos klagerne, ansat i  

 Murerforretningen.
Han havde nogle år tidligere været ansat i Brdr.
Laursen  

 ApS.
Overenskomsten indeholder i §§ 10 og 11 pålæg til arbejdsgiverne om  

 fortrinsvis at ansætte organiserede svende og i § 9 visse regler om  

 beskæftigelse af elever.
Reglen om løn m.v. til elever findes i en speciel  

 overenskomst mellem de samme organisationer.
Klagerne gjorde i oktober 1990 gældende, at indklagede havde begået  

 overenskomstbrud.
Trods opfordringer deltog indklagede ikke i mæglingsmøde  

 eller fællesmøde.
 FORKLARINGER:
Johs.
Mølgaard har under sagen bl.a. forklaret, at afdelingen var  

 interesseret i et mæglingsmøde, men at det blev aflyst, fordi indklagedes  

 advokat stillede særlige betingelser.
Brian Kammersgaard var (og er) medlem  

 hos klagerne.
Kjeld Ivan Laursen har bl.a. forklaret, at han også efter Juuls udtræden  

 af anpartsselskabet fortsatte med at betale til garantiordningen for  

 kloakmestre i hovedorganisationen.
Da han ikke ville fortsætte med det og  

 heller ikke ville være bundet af overenskomsten, meldte han sig ud og  

 startede forretningen i et nyt anpartsselskab.
Eleven vidste godt, at det  

 anpartsselskab, der havde indgået uddannelsesaftalen, blev likvideret.
Han  

 gav ikke besked om likvidationen til Murerforbundet eller andre.
Når han ikke  

 deltog i noget møde med klagerne, var det, fordi han havde forstået, at dette  

 ville blive opfattet som en anerkendelse af, at overenskomsten gjaldt for  

 ham.
 PARTERNES ARGUMENTER:
Til støtte for sine påstande har klagerne gjort gældende, at udmeldelsen  

 af hovedorganisationen ikke i sig selv frigør arbejdsgiveren fra  

 overenskomsten.
Kjeld Laursen har forsøgt at omgå reglerne om frigørelse fra  

 overenskomsten ved at stifte et nyt selskab, der i realiteten er identisk med  

 det gamle.
Indklagede er derfor bundet af overenskomsten, som ubestrideligt  

 er overtrådt, dels ved vægringen ved at deltage i fagretlig behandling, dels  

 ved ansættelse af uorganiseret arbejdskraft.
Virksomheden er overdraget til indklagede, og forpligtelsen i henhold til  

 overenskomsten følger også af loven om lønmodtageres retsstilling ved  

 virksomhedsoverdragelse.
Eleven, der var ansat både i det gamle og i det nye  

 anpartsselskab, var omfattet af overenskomstens § 9, og loven finder derfor  

 anvendelse på denne virksomhedsoverdragelse.
 Indklagede har heroverfor anført, at arbejdsgiveren ved udmeldelsen af  

 hovedorganisationen er blevet frigjort fra overenskomsten.
 Selv bortset herfra kan hverken Kjeld Laursens tiltræden af overenskomsten  

 eller det tidligere anpartsselskabs medlemskab af hovedorganisationen  

 medføre, at indklagede - der er en ny juridisk person med eget  

 anpartsselskabs- registreringsnummer - er bundet af overenskomsten.
Ved virksomhedens overdragelse til indklagede var der i øvrigt ingen  

 ansatte omfattet af overenskomsten, idet eleven ikke blot via overenskomstens  

 § 9 kan anses omfattet af denne.
Loven om lønmodtageres retsstilling ved  

 virksomhedsoverdragelse finder derfor ikke anvendelse.
 ARBEJDSRETTENS PRÆMISSER OG KONKLUSION:
Det indklagede anpartsselskab, har pr. 1. januar 1990 overtaget  

 funktioner, adresse og ledelse fra Kjeld Laursen ApS, der blev likvideret pr.  

 31. december 1989. Formålet med overgangen til nyt selskab var udelukkende at  

 frigøre virksomheden fra forpligtelserne i henhold til overenskomsten og  

 garantiordningen.
Under disse omstændigheder må indklagede være forpligtet af  

 overenskomsten i samme omfang som det tidligere anvendte anpartsselskab.
Dette selskab var som medlem af Hovedorganisationen af Mesterforeninger i  

 Byggefagene i Danmark forpligtet til at følge overenskomstens regler,  

 herunder om ansættelse af organiseret arbejdskraft og om fagretlig behandling  

 af tvister.
Selskabet er bundet af overenskomsten, indtil den ophører efter  

 reglerne herom, og arbejdsgiverens udmeldelse af hovedorganisationen bringer  

 ikke automatisk overenskomsten til ophør i forhold til ham.
 Allerede af den grund tages klagernes påstand til følge, således at boden  

 for overenskomstbrud, herunder vægring ved at deltage i fagretlig behandling  

 af sagen, fastsættes til 25.000 kr.
 T h i k e n d e s f o r r e t :
 Indklagede, Serridslev Murerforretning ApS, skal anerkende at være  

 omfattet af overenskomsten med klageren, Murerforbundet i Danmark.
 Indklagede har brudt gældende overenskomst ved at beskæftige uorganiseret  

 arbejdskraft og ved ikke at deltage i fagretlig behandling af sagen og skal  

 for disse overenskomstbrud betale en bod på 25.000 kr. til Murerforbundet i  

 Danmark.
 I sagsomkostninger skal indklagede betale 2.000 kr. til Arbejdsretten.
 (* 1) Henvisninger: K. 91.196, K. 91.116, K. 87.437 (A 1988, s. 98).
