Nr LSF 46 Forslag til Lov om ændring af lov om beskatning til kommunerne af faste  

 ejendomme (Nedsættelse af den mindste tilladte grundskyldpromille) Fremsat af Kofod-Svendsen (KRF) Lysholm Christensen (KRF) Glønborg (KRF)  

 Inger Stilling Pedersen (KRF) den 8. oktober 1992 § 1 I lov om beskatning til kommunerne af faste ejendomme, jf.  

 lovbekendtgørelse nr. 808 af 4. december 1990, som ændret ved lov nr. 481 af  

 24. juni 1992, foretages følgende ændring:
 I § 2, stk. 2, ændres »6« til: »5«.
§ 2 Loven har virkning fra og med skatteåret 1993.
Bemærkninger til lovforslaget Baggrunden for lovforslaget er, at ejendomsvurderingerne ved 19.  

 almindelige vurdering er steget med 18 procent i gennemsnit på landsplan,  

 hvilket isoleret set vil betyde en skattestigning.
I aftalen om udmøntning i  

 1993 af aftalen mellem regeringen og Kommunernes Landsforening om kommunernes  

 økonomi i 1992-93 udtrykker parterne enighed om, at skattestigninger i  

 forhold til 1991 skal undgås.
Den gennemsnitlige grundskyldpromille udgør i  

 1992 11,4, mens den i 1991 udgjorde 10,9. Det henstilles derfor til  

 kommunerne, at grundskyldpromillen for 1993 under eet nedsættes med 0,5. De  

 kommuner, der allerede har en grundskyldpromille på lovens minimum,  

 forhindres, sådan som den gældende lovgivning er udformet, i at bidrage til  

 nedsættelsen af grundskyldpromillen, uanset om de har vilje til det.
 Hensigten med lovforslaget er at udvide det kommunale selvstyre ved at  

 give kommunerne mulighed for at nedsætte grundskyldpromillen til 5, hvis de  

 bl.a. på grund af de forhøjede ejendomsvurderinger ønsker det.
Forslag til de kommunale budgetter skal som hovedregel være  

 færdigbehandlet senest den 15. oktober forud for det pågældende regnskabsår.  

 Dog kan indenrigsministeren i medfør af § 38, stk. 2, i lov om kommunernes  

 styrelse fastsætte forskellige frister for nærmere angivne poster i  

 budgettet.
Forslagsstillerne forventer, at indenrigsministeren gør brug af  

 denne mulighed, således at fastsættelsen af grundskyldpromillen kan udsættes  

 til 15. december 1992. Selv om de fleste kommuner allerede ved lovforslagets  

 fremsættelse har færdigbehandlet budgettet for 1993, bliver det derved muligt  

 for dem at nedsætte grundskyldpromillen til 5, hvis de ønsker det.
