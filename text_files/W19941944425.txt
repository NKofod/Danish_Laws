Handelsværdi 19/5 93 Referencer: ABL § 6 - Handelsværdi pr. 19-5 1993 på unoterede aktier Ligningsrådet blev spurgt om følgende:
 Spørgsmål:
 Der ønskes bindende forhåndsbesked om handelsværdien af  

 selskabets aktier pr. 19/5 1993, således at følgende  

 værdier godkendes:
Gamle aktionærer i B A/S kurs 266 Aktionærerne A og M kurs 302 Svar:
 Handelsprisen på aktierne kan godkendes til kurs 200, gældende  

 for hele selskabets aktiekapital.
 Sagsfremstilling og begrundelse:
B A/S har en samlet aktiekapital på nom. 1.714.400 kr. fordelt  

 på 27 aktionærer.
Selskabet er etableret ved en skattefri fusion  

 pr. 1/7 1991 mellem selskaberne B A/S og A og M A/S.
Selskabets omsætning har i regnskabsårene afsluttet 30/6 1992  

 og 30/6 1993 udgjort 13.658 tkr. henholdsvis 15.737 tkr.
For samme  

 indkomstår er egenkapitalen primo forrentet med henholdsvis 0 pct. og  

 8,5 pct. (regnskabsmæssigt resultat efter skat).
 For ovennævnte regnskabsår, kan der beregnes følgende  

 indre værdier og formueskattekurser.
 Indre værdi:
regnskabsmæssig skattemæssig 30/6 1992 214 0 30/6 1993 222 0 Baggrunden for de lave skattemæssige værdier er, at der til  

 igangværende arbejder regnskabsmæssigt medtages avance, hvorimod  

 denne tilbageføres skattemæssigt.
Pr. 30/6 1993 indgår  

 igangværende arbejder regnskabsmæssigt med 6.630.915 kr. mere end  

 i den skattemæssige egenkapital.
 Formueskattekurser:
Regnskabsperiode afsluttet 30/6 1992 5 Regnskabsperiode afsluttet 30/6 1993 110 I henhold til aktionæroverenskomsten beregner selskabets revisor  

 årligt to kurser på selskabets aktier til brug for overdragelser.  

 En for frit salg og en for tvangskøb og tvangssalg.
I en overgangsperiode indtil 9/1 1997 beregnes endvidere efter en  

 særlig aftale en højere salgskurs for aktier tilhørende  

 aktionærerne A og M, der skal anvendes, såfremt disse forinden  

 denne dato fratræder deres stillinger i det fusionerede selskab.  

 Aftalen for M modsvares af en konkurrenceklausul, der er indsat i  

 ansættelsesoverenskomsten med selskabet.
For A's vedkommende modsvares  

 den særlige aftale af, at A ifølge ansættelsesoverenskomst  

 med selskabet tidligst kan meddele opsigelse af sin stilling den 30/4  

 1994.
 Selskabets revisor har efter regnskabsafslutningen for perioden 1/7  

 1992-30/6 1993 beregnet salgskursen ved frit salg til 266, der efter  

 aktionæroverenskomsten gælder ved overdragelser i perioden 1/7  

 1993-30/6 1994.
 Den særskilt beregnede salgskurs for aktier tilhørende A og M  

 er 302.
 Som begrundelse for at anvende kursfastsættelsen efter  

 udløbet af regnskabsperioden 30/6 1993 henviser revisor til den  

 forholdsvis korte periode, der er mellem 19/5 1993 og regnskabsafslutningen  

 pr. 30/6 1993.
Vedrørende handler er oplyst, at der i oktober 1992 er solgt en  

 aktiepost på nom. 27.200 kr. og i november 1992 en aktiepost på  

 nom. 18.000 kr.
Begge disse handler er gennemført til kurs 174,  

 svarende til 75 pct. af kursen ved frit salg i perioden 1/7 1992 til 30/6  

 1993, fastsat i henhold til aktionæroverenskomsten.
 Det skal oplyses i relation til to sidstnævnte salg, at der er tale  

 om tvangssalg/tvangskøb i henhold til aktionæroverenskomsten,  

 hvorefter kursen nedsættes til 75 pct. af den fastsatte kurs for frit  

 salg.
 Ligningsrådet udtalte, at henset til den korte periode, der er fra  

 19/5 1993 til regnskabsafslutningen 30/6 1993, kan kursen fastsættes  

 med udgangspunkt i dette regnskab.
 Ligningsrådet finder, at handelsværdien 19/5 1993 må  

 fastsættes til den kurs, der efter aktionæroverenskomsten  

 gælder for tvangssalg/tvangskøb, dvs. 75 pct. af kurs 266,  

 afrundet kurs 200, idet der henses til handlerne gennemført ultimo  

 1992, samt at selskabets aktier efter 1/7 1991 ikke er handlet til kurserne  

 fastsat for frit salg.
 Den fastsatte kurs 200 er 14,9 pct. højere end de  

 overdragelseskurser, der er handlet til i oktober og november 1992, og kan  

 sammenholdes med, at selskabets indtjening i regnskabsåret 92/93 har  

 forrentet egenkapitalen med 8,5 pct.
 Det er Ligningsrådets opfattelse, at handelsprisen må  

 gælde den fulde aktiekapital, som ikke er opdelt i flere klasser, idet  

 den fastsatte kurs på A's og M's aktier er en følge af en  

 særlig aftale indgået mellem aktionærerne, hvorved andre  

 forhold end aktiernes værdi er tillagt betydning, således at den  

 fastsatte kurs ikke er udtryk for en vurdering af aktiernes handelskurs 19/5  

 1993.
