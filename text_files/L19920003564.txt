Den 26. november 1991 undertegnedes i Lagos en overenskomst mellem Danmark og Nigeria om konsolidering af Nigerias statsgaranterede gæld til Danmark.
Overenskomsten er i overensstemmelse med de retningslinier for restrukturering af Nigerias gæld (Agreed Minute on the consolidation of the debt of the Federal Republic of multilaterale forhandlinger, som fandt sted i Paris den 17. og 18.
 januar 1991.
Konsolideringen er aftalt til 100% for hovedstol og renter for  

 statsgaranterede kreditter, hidrørende fra kontrakter, som er garanteret af  

 Eksportkreditrådet, og som er indgået før den 1. oktober 1985 med en  

 kredittid på over eet år, og som forfaldt eller forfalder i perioden 1.  

 januar 1991 til 31. marts 1992. Under konsolidering medtages også 100% af  

 forfaldne, ubetalte afdrag og renter (ekskl. morarenter) pr. 31. december  

 1990 samt 100% afdrag og renter ekskl. morarenter, der forfaldt eller  

 forfalder i perioden 1. januar 1991 til 31. marts 1992, og som stammer fra  

 moratorieaftalen med Nigeria af 24. december 1987, jf.
Udenrigsministeriets  

 bekendtgørelse nr. 24 af 16. marts 1988, Lovtidende C.
Sluttelig medtages  

 også 100% af afdrag på det danske udviklingslån af 29. marts 1971, jf.  

 Udenrigsministeriets bekendtgørelse nr. 81 af 30. august 1971, Lovtidende C,  

 som dels er ubetalt og forfaldet pr. 31. december 1990, dels forfalder i  

 perioden 1. januar 1991 til 31. marts 1992.
 Tilbagebetalingen af de konsoliderede afdrag på udviklingslånet skal finde  

 sted i 20 lige store halvårlige betalinger, første gang den 15. februar 2002  

 med sidste afdrag den 15. august 2011. Tilbagebetalingen af de konsoliderede  

 kommercielle kreditter skal finde sted i 14 lige store halvårlige betalinger,  

 første gang den 15. februar 2000 med sidste afdrag den 15. august 2006.  

 Endelig skal de konsoliderede beløb fra moratorieaftale med Nigeria af 24.  

 december 1987 tilbagebetales i 8 lige store halvårlige betalinger, første  

 gang den 15. februar 1996 med sidste afdrag den 15. august 1999.
 I overenskomsten udgør konsolideringen - udtrykt i dansk mønt - ca. 450  

 millioner DDK, der ab 16. februar 1992 forrentes med LIBOR (London Inter Bank  

 Offered Rate) + 0,5%. Indtil 15. februar 1992 er der aftalt en fast rente på  

 de involverede kontraktsvalutaer, således: USD 7,6875%; DEM 9,5625%; CHF  

 9,0625%; GBP 13,3125%; NLG 9,5625% og DKK 10,6875%. De konsoliderede afdrag  

 på udviklingslånet er rentefrie.
