Finansministeriet og Centralorganisationernes Fællesudvalg (CFU) har den  

 3. juli 1995 indgået en aftale om lokale aftaler om job på særlige vilkår,  

 jf. finansministeriets cirkulære af 18. juli 1995 om socialt kapitel  

 (Fmst.nr. 22/95) (* 2). Aftalen omfatter allerede ansatte, hvis arbejdsevne  

 er forringet af helbredsmæssige og/eller sociale årsager samt  

 førtidspensionister.
Herudover er der enighed om at gøre en særlig indsats  

 for grupper, der har vanskeligt ved at opnå en placering på arbejdsmarkedet.  

 Statslige institutioner har derfor en særlig forpligtelse overfor disse  

 grupper.
 Endvidere har Finansministeriet og centralorganisationerne den 7. juli  

 1995 indgået en tillægaftale til Samarbejdsaftalen af 6. november 1990 (* 3).  

 Tillægsaftalen, der er optrykt som bilag til dette cirkulære, har til formål  

 at styrke samarbejdsudvalgenes arbejde for at sikre integrering af grupper,  

 der har vanskeligt ved at få placering på arbejdsmarkedet, og for at sikre  

 beskæftigelsen for allerede ansatte, hvis arbejdsevne er blevet forringet.
Finansministeriet Den 19. juli 1995 P.M.V.
E.B Peter Friis Aftale om job på særlige vilkår - tillægsaftale til samarbejdsaftalen 1. Indledning Denne aftale er en tillægsaftale til Samarbejdsaftalen af 6. november 1990  

 indgået mellem Finansministeriet og Statsansattes Kartel,  

 Statstjenestemændenes Centralorganisation II, Akademikernes  

 Centralorganisation, Lærernes Centralorganisation og Overenskomstansattes  

 Centralorganisation.
2. Samarbejdsudvalgets drøftelser I forbindelse med samarbejdsudvalgets drøftelser af  

 institutionens/virksomhedens arbejds- og personaleforhold skal  

 samarbejdsudvalget:
- løbende undersøge mulighederne for integrere grupper, der har vanskeligt  

 ved at få placering på arbejdsmarkedet bl.a. via brug af de sociale- og  

 arbejdsmarkedspolitiske ordninger - løbende undersøge mulighederne for at etablere job på særlige vilkår,  

 jf. aftalen om lokale aftaler om job på særlige vilkår - fastlægge generelle retningslinjer for udformning af job på særlige  

 vilkår (arbejdsindhold, antal stillinger der kan besættes på særlige vilkår  

 mv.), hvis det besluttes at etablere sådanne på baggrund af  

 samarbejdsudvalgets løbende undersøgelser.
3. Uoverensstemmelser Uoverensstemmelser om denne aftale behandles efter bestemmelserne i  

 Samarbejdsaftalens pkt. 20, 21 og 26.
4. Ikrafttræden og opsigelse Denne aftale træder i kraft, når den er underskrevet af parterne.
Aftalen  

 kan af hver af parterne opsiges med 3 måneders varsel.
