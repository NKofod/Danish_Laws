I medfør af § 1, stk. 1 og 2, § 4 og § 24 i lov nr. 414 af 13. juni 1990 om administration af Det Europæiske Økonomiske Fællesskabs forordninger om markedsordningerne for landbrugsvarer m.v.
 fastsættes:
§ 1.  Intervention kan ske her i landet i henhold til  

 De Europæiske Fællesskabers markedsordning for korn under forudsætning af, at  

 kornet er høstet inden for De Europæiske Fællesskabers område.
Det er forbudt  

 til intervention at levere korn iblandet bejdset sædekorn eller korn  

 behandlet med proprionsyre samt tørret korn iblandet naturfugtigt korn.
 Stk. 2.  Udover de af De Europæiske Fællesskaber  

 fastsatte betingelser for intervention af korn skal de i §§ 2 og 3 anførte  

 betingelser være opfyldt.
§ 2.  Enhver, der ønsker at levere korn til  

 intervention, skal fremsætte tilbud til EF-direktoratet, Frederiksborggade  

 18, 1360 København K, på en blanket, der rekvireres hos direktoratet, og i  

 øvrigt følge direktoratets anvisning vedrørende levering.
EF-direktoratet  

 udsender vejledning om gældende bestemmelser for intervention.
§ 3.  EF-direktoratets overtagelse af korn til  

 intervention er bl.a. betinget af, § 4.  EF-direktoratet bestemmer det sted, på hvilket  

 kornet overtages, samt leveringsperioden.
EF-direkoratet skal ved  

 fastsættelse af leveringsperioden i videst muligt omfang tage hensyn til den  

 i tilbudet foreslåede leveringsperiode.
§ 5.  Såfremt EF-direktoratet efter tilbudets indhold  

 skønner, at de i markedsordningen og i denne bekendtgørelse fastsatte  

 betingelser for levering til intervention er til stede, udfærdiger  

 direktoratet snarest muligt slutseddel med angivelse af overtagelsessted,  

 leveringsperiode, kvalitetsbetinget interventionsopkøbspris og eventuelle  

 andre betingelser.
I modsat fald skal afslag meddeles med begrundelse.
 § 6.  Det nærmere tidspunkt for indlagringen af kornet  

 aftales mellem sælgeren og lagerholderen.
 Stk. 2.  Uanset købelovens bestemmelser overgår risikoen  

 for kornet først til EF-direktoratet, respektive lagerholderen, når endelig  

 overtagelse har fundet sted.
Stk. 3.  Endelig overtagelse af kornet er betinget af,  

 at kornet opfylder de fastsatte mindstekrav med hensyn til kvantitet og  

 kvalitet.
En autoriseret vejer og måler, som er godkendt af direktoratet,  

 foretager på interventionsstedet kontrol af kornets vægt, lugt og farve samt  

 konstaterer minimumsegenskaberne.
Han skal endvidere efter EF-direktoratets  

 instruks udtage og indsende prøve af kornet til Plantedirektoratet til brug  

 ved konstatering af, om kvalitetsbetingelserne i øvrigt er opfyldt.  

 Kontrollen med forekomsten af skadedyr udføres af Statens  

 Skadedyrlaboratorium.
Kontrollen af, hvorvidt blød hvede opfylder de særlige  

 minimumskrav til bageegnethed (almindelig og særlig god brødkornskvalitet),  

 foretages dels af Plantedirektoratet, dels af laboratorier godkendt af  

 EF-direktoratet.
 Stk. 4.  Omkostningerne ved den autoriserede vejer og  

 målers medvirken og omkostningerne ved Plantedirektoratet og Statens  

 Skadedyrlaboratoriums medvirken er sælger uvedkommende, bortset fra det i  

 stk. 5 og 6 omhandlede tilfælde, hvor sælger skal betale omkostningerne.  

 Omkostningerne ved henholdsvis de særlige brødhvedetests (konstatering af  

 proteinindholdet, dejtest, Hagbergfaldtalstest samt Zeleenytest) og  

 konstateringen af antallet af amylogramenheder i rug afholdes af sælger.
Stk. 5.  I tilfælde af, at sælger eller lagerholder ikke  

 kan tiltræde den autoriserede vejer og målers bedømmelse af kornets lugt og  

 farve, skal den pågældende vejer og måler udtage og indsende prøve af kornet  

 til bedømmelse hos Københavns bedømmelses- og voldgiftsudvalg for korn- og  

 foderstofhandelen.
Omkostningerne ved forsendelse og undersøgelse af de  

 omhandlede prøver skal efter påkrav betales af sælgeren, henholdsvis  

 lagerholderen, dersom undersøgelsens samlede resultat medfører en afvisning  

 af den fremsatte protest.
I tilfælde af, at sælger bestrider resultatet af  

 Plantedirektoratets analyse, skal EF-direktoratet lade foretage ny analyse af  

 prøven hos Plantedirektoratet.
Sidstnævnte gælder dog ikke  

 vandindholdsresultatet.
Det endelige resultat vil være gennemsnittet af de to  

 analyseresultater.
Omkostningerne i forbindelse med den fornyede analyse  

 afholdes af sælger.
Stk. 6.  Kornet afvises, såfremt endelig overtagelse i  

 medfør af stk. 3 og 5 ikke kan finde sted.
Såfremt kornet afvises, skal  

 sælgeren omgående for egen regning fjerne kornet og efter påkrav fra  

 EF-direktoratet godtgøre de omkostninger, der måtte være forbundet med  

 kornets midlertidige indtagning og henliggen på interventionslageret.
 § 7.  Overtrædelse af § 1, stk. 1, straffes med bøde,  

 medmindre højere straf er forskyldt i henhold til kap. 5 i lov nr. 414 af 13.  

 juni 1990 om administration af Det Europæiske Økonomiske Fællesskabs  

 forordninger om markedsordninger for landbrugsvarer m.v.
 Stk. 2.  For overtrædelser, der begås af aktieselskaber,  

 anpartsselskaber, andelsselskaber el. lign., kan der pålægges selskabet som  

 sådant bødeansvar.
 § 8.  Denne bekendtgørelse træder i kraft den 1. april  

 1991.
 Stk. 2.  Bekendtgørelse nr. 443 af 22. juni 1989 om  

 interventionskøb af korn ophæves samtidig.
