 Ankenævnet udtalte bl.a.:
Ankenævnet anser det ikke for godgjort, at varemærket HAIBLO  

 overvejende udtales i to stavelser, altså hajblo.
Ankenævnet  

 anser det for muligt, at mærket udtales i tre stavelser med  

 selvstændigt tryk på bogstavet "l", jf. udtalen af  

 følgende ord: Naivist, Haiti, Aida.
Der er det sammen antal bogstaver i de to mærker, fem ud af de seks  

 bogstaver er de samme, hvortil kommer, at de to første og det sidste  

 bostav er identiske.
Ved en hurtil udtale af HAIBLO forøges risikoen  

 for lydmæssig forveksling.
Ankenævnet finder herefter, at der foreligger såvel  

 synsmæssig som lydmæssig risiko for forveksling." Varemærket HAIBLO forveksleligt med  

 figurmærker indeholdende ordet HARIBO År 1998, den 16. januar afsagde  

 Patentankenævnet (Hans Chr.
Thomsen,  Michael Dorn,  Steffen Gulmann,  J.C.  

 Warnich-Hansen) følgende KENDELSE i sagen j.nr.
V 14/96:
Klage fra Haribo Lakrids A/S, Fakse, v/Chas.
Hude A/S over Patentdirektoratets afgørelse af 16. januar 1996  

 vedrørende gyldigheden af varemærkeregistreringnr.
VR 6733 1994  

 for Haitai Confectionery Co., Ltd., Sydkorea, v/Internationalt  

 Patent-Bureau.
 Den 15. juli 1994 indleverede Haitai Confectionery Co.,  

 Ltd., Sydkorea, v/Internationalt Patent-Bureau en ansøgning om  

 registrering af varemærket HAIBLO for nærmere angivne varer i  

 klasserne 30 og 32.
 Varemærket blev registreret den 7. oktober 1994.
 Den 2. november 1994 blev registreringen offentliggjort i  

 Dansk Varemærketidende.
Ved skrivelse af 30. december 1994 nedlagde klageren,  

 Haribo Lakrids A/S v/Chas.
Hude, indsigelse mod registreringens gyldighed.  

 Som begrundelse for indsigelsen anførtes:
 "Indsigelsen nedlægges på vegne af Haribo  

 Lakrids A/S, Fakse og støttes på varemærkelovens §15, idet  

 varemærket HAIBLO må anses for forveksleligt med VR 00118/1949  

 HARIBO figur, VR 04266/1984 HARIBO figur og VR 01152/1947 HAR I GO.
Registrering nr. 00118/1949 HARIBO figur omfatter alle  

 varer i klasse 30, og det samme gør reg. nr.
VR 04266/1984 HARIBO  

 figur, medens reg. nr.
VR 001152/1947 også omfatter alle varer i klasse  

 30.
 Det skal herefter bedømmes, hvorvidt mærkerne  

 HAIBLO og HARIBO er forvekslelige, og det skal gøres gældende,  

 at dette er tilfældet, idet mærkerne både ved en visuel og  

 auditiv bedømmelse kommer så tæt på hinanden, at  

 mærkerne kan forveksles.
Ved den visuelle bedømmelse skal jeg tillade mig at  

 stille mærkerne op under hinanden HA  IBLO HARIB  O Man vil ved denne opstilling umiddelbart se, at den  

 visuelle lighed mellem de to mærker er særdeles stor, idet der er  

 identitet for så vidt angår de to første bogstaver,  

 slutbogstavet samt IB midt i de to mærker.
Det er generelt antaget, at en lighed for så vidt  

 angår første stavelse af to varemærker er væsentlig  

 ved bedømmelsen af ligheden mellem to mærker, og dette er  

 tilfældet i nærværende sag, hvor der herudover er  

 fuldkommen identitet for så vidt angår vokalerne.
Det er  

 endvidere sådan, at begge mærker består af 6 bogstaver,  

 så også her er der ganske stor visuel lighed.
Auditivt er ligheden også slående, idet  

 første stavelse, som nævnt, er ens for de to mærker, og  

 det er denne første stavelse, der sammen med vokalernes lyd angiver  

 tonen af det pågældende mærke.
Jeg skal opfordre til at  

 udtale de to ord hurtigt, og man vil der blive slået af den store  

 lighed, der er mellem mærkerne.
 Situationen er jo den, at der stadig findes  

 slikforretninger i Danmark, og jeg er overbevist om, at man ved en mundtlig  

 efterspørgsel af konfekturevarer under navnet HARIBO meget vel kan  

 få udleveret et HAIBLO-produkt.
 Efter de kriterier man lægger til grund for  

 forvekslingsrisiko, må man således konstatere, at der er  

 nærliggende fare for, at forbrugerne vil kunne forveksle de to  

 mærker.
 Jeg skal endvidere tillade mig at pege på det  

 forhold, at varemærket HARIBO samtidig er mine klienters firmanavn, og  

 dette varemærke har det formål at tjene som et egentligt  

 housemark, hvilket man kan få syn for, idet mine klienter gennem en  

 meget lang række registreringer har inkluderet ordet HARIBO for at  

 fremhæve mærket og relatere varerne til mine klienters  

 virksomhed.
Jeg kan i denne forbindelse pege på VR 0036/1944  

 HARIBO-PECTORAL, på sloganet VR 01487/1950 IKKE BARE GO    MEN HARIBO,  

 reg. nr.
VR 00523/1958 HARIBORANGE, sloganet VR 00140/1966 LUK OP FOR NOGET  

 GODT   LUK OP FOR HARIBO, VR 02217/1969 HARIBO-COLA, VR 00751/1975 HARIBO  

 LAKRIDS MISSER figur, VR 04259/1981 SUPER PIRATOS HARIBO figur, VR 01892/1986  

 HARIBO MULTI-VITAMINOS, VR 03490/1986 HARIBO SALTE TÅRER, VR 03491/1986  

 HARIBO SALTE DRÅBER, VR 03492/1986 HARIBO DRÅBER, VR 03493/1986  

 HARIBO SORTE SKYER, VR 03494/1986 HARIBO BYER, VR 03495/1986 HARIBO  

 LAKRIDSSKÆG, VR06779/1990 HARIBO SANDWICH, VR 00433/1991 HARIBO TUDSER,  

 VR 03134/1992 HARIBO COCKTAIL, VR 03144/1992 HARIBO-VINO, VR 05994/1992  

 HARIBO LAKRIDS, VR 09386/1992 HARIBO ECU, VR 09264/1992 HARIBO BURGER, VR  

 11441/1992 HARIBO ..DEN ER GO  figur, VR 02045/1993 HARIBO  

 TÆNDRØR, VR 05706/1993 HARIBO GULDBAMSER, VR 06838/1993 HARIBO  

 MINI MIX figur, VR 6585/1993 LUK OOP FOR NOGET   LUK OP FOR HARIBO DOMINO  

 figur, VR 01668/1994 HARIBO GOLDBÄREN, VR 01669/1994 HARIBO GOLDBEAR, VR  

 06582/1994 HARIBO FAMILY MIX, VA 05775/1994 HARIBO KRYDDERSILD, VA 05776/1994  

 HARIBO BIDESILD, VA 05777/1994 HARIBO SKØNNE SILD, VA 05778/1994  

 HARIBO SALT SILD, VA 05779/1994 HARIBO GULDFISK, VA 05928/1994 HARIBO  

 COUNTRY, VA 05929/1994 HARIBO STAR MIX, VA 06161/1994 HARIBO DOLLY, VA  

 06955/1994 HARIBO STAFETTER, VA 06956/1994 HARIBO SUPERSTAR.
 Der er således tale om et meget stort antal  

 varemærker, hvori HARIBO indgår, og når hertil lægges  

 den meget store indarbejdelse, der er sket af varemærket HARIBO,  

 må man konstatere, at dette varemærke er særdeles  

 velindarbejdet på det danske marked.
 Denne indarbejdelse har strakt sig over en meget lang  

 årrække og har fundet sted i dagspressen, og ikke mindst i TV,  

 hvor der har kørt en meget lang række reklamespots, og hvor  

 sloganet HARIBO   DEN ER GO , vel snart er kendt af enhver forbruger her i  

 landet.
 I henhold til praksis er det således, at  

 velindarbejdede varemærker har krav på en udvidet beskyttelse  

 både i forhold til artsfjerne varer, men også i forhold til andre  

 varemærker.
 Dette princip er knæsat bl.a. i  

 Patentankenævnets afgørelse V 55/91 LOGO(S) = LEGO, hvor det  

 netop blev lagt til grund, at LEGO er et velindarbejdet varemærke, og  

 selv om mærkerne LOGO(S) og LEGO ikke umiddelbart er forvekslelige, har  

 LEGO qua sin bekendthedsgrad krav på en udvidet beskyttelse.
 Det er min påstand, at varemærket HARIBO  

 mindst er lige så velindarbejdet på det danske marked som  

 varemærket LEGO, og jeg skal derfor anmode om, at det samme princip  

 lægges til grund i nærværende sag.
 Et moment man i nærværende sag også  

 bør tage i betragtning er den købekreds, som de to  

 varemærker henvender sig til.
Varefortegnelsen angiver, at der bl.a. er tale om  

 konfekturevarer, og mine klienters indarbejdelse er netop sket for  

 sådanne varer.
Det store antal forbrugere af disse specielle varer  

 må nok i første række henregnes til børn, og  

 erfaringsmæssigt ved man, at børn ikke har den samme mulighed  

 for at analysere to ord, men nemmere tager fejl, og det er derfor vigtigt, at  

 denne specielle gruppe ikke bliver udsat for to varemærker, som kommer  

 så tæt på hinanden som HARIBO og HAIBLO.
 Det skal i denne forbindelse også gøres  

 gældende, at børn først efter begyndt skolegang har  

 mulighed for at læse, og for dem er det primært en auditiv  

 bedømmelse, når man skal se på forvekslingsrisiko af  

 varemærker, og i nærværende sag må jeg holde for, at  

 børn meget nemt vil kunne tage fejl af de to varemærker  

 specielt ved den auditive brug af disse.
 For så vidt angår varefortegnelsen for HAIBLO,  

 der også dækker klasse 32, er der således ikke  

 vareidentitet, og jeg skal derfor anmode om, at det lægges til grund,  

 at mine klienters varemærke er et særdeles velindarbejdet  

 varemærke på det danske marked, og derfor også i henhold  

 til varemærkelovens §15 kan forbyde nærkommende varemærker  

 for artsfjerne varer, når dette kan betyde en snylten på  

 goodwill.
 Jeg vil anse det for hævet over enhver tvivl, at  

 HARIBO er et velindarbejdet varemærke, og jeg finder også, at en  

 brug af varemærket HAIBLO   selv på artsfjerne varer   vil kunne  

 udgøre en snylten på den goodwill, der er knyttet til mine  

 klienters varemærke HARIBO.
På grundlag heraf skal jeg anmode om, at  

 varemærket HAIBLO nægtes endelig registrering for varer  

 både i klasse 30 og klasse 32." I skrivelse af 3. juli 1995 bestred mærkeindehaveren  

 mærkernes forvekslelighed og udtalte:
 "Indsigelsen er nedlagt på grundlag af tre  

 registreringer, 2 figurmærker og et ordmærke.
 Ved en visuel bedømmelse må vi stille de to  

 af mærkerne op på den måde, de er registreret, nemlig som  

 billedmærker, således:
 Den af indsiger anførte visuelle lighed, som skulle  

 medføre risiko for forvekslelighed, har vi herefter overordentligt  

 svært ved at få øje på.
Det første billedmærke er HARIBO i en ganske  

 speciel, nærmest skreven skrifttype, stående på skrå  

 og med en understregning.
Navnet er desuden anbragt i en kontrasterende  

 rombe.
 Det næste billedmærke er HARI BO, hvor det  

 så afgjort er billedet af de to børn, der er det karakteristiske  

 og især meget iøjnefaldende, og hvor HARI BO er skrevet med  

 ganske små skrifttyper.
 Vi henleder i forbindelse med disse billedmærker  

 opmærksomheden på, at "det ikke kan antages, at et ord i et  

 figurmærke opnår helt den samme beskyttelse som det rene  

 ordmærke"" se Carlsen Registreringspraksis, p. 55.
 Som en sidebemærkning gør vi opmærksom  

 på, at skulle mærkerne være bedømt som  

 ordmærker, ville det have været et tostavelsesmærke HAI BLO  

 over for et trestavelses ord HA RI BO.
Det tredje indsigermærke er ordmærket HAR I  

 GO.
Stiller man det op overfor det ansøgte mærke, som vel at  

 mærke er et figurmærke, således:
HAR I GO HAI BLO vil man se, at ingen stavelser i de to ord er identiske.  

 Direktoratet har således under sin behandling af det ansøgte  

 mærke HAIBLO heller ikke fundet det forveksleligt med indsigers  

 mærker, men har fulgt de retningslinier, som er skitseret i  

 Koktvedgaard og Wallberg Kommenteret Varemærkelov, side 119. Her  

 nævnes at "når et mærke med to stavelser  

 bedømmes over for et mærke med tre stavelser, anses de for  

 forvekslelige, hvis begge stavelser er fuldstændigt indeholdt som  

 stavelser i trestavelsesordet"" Dette er netop ikke tilfældet med  

 HAI BLO contra HAR I GO.
Auditivt er der også forskel på de to  

 mærker, idet det ansøgte mærke så tydeligt udtales  

 som et tostavelsesord "haj blo" medens HARIBO udtales med et mere  

 åbent "a" og et tydeligt "i"   i et  

 trestavelsesord.
Vi har svært ved at se forvekslingsrisikoen mellem  

 disse mærker.
Hvad angår indsigers henvisning til at HARIBO  

 også er firmanavnet, er dette selvfølgelig også korrekt  

 men det må da kræves, at der er identitet eller næsten  

 identitet mellem firmaet og det pågældende varemærke som  

 f.eks.
GLOBE/GLOBUS, BENCO/BENKO og ÆRFA/ERFA, se Carlsen,  

 Registreringspraksis side 64 for at få betydning.
 I betragtning af, at vi ikke anser de til indsigelsen  

 anvendte tre mærker for forvekslelige, mener vi, at de i indsigers brev  

 yderligere nævnte mærker indeholdende elementet HARIBO ikke  

 bør have indflydelse på afgørelsen om forvekslelighed  

 idet disse er endnu mindre forvekslelige.
Når det i indsigers brev nævnes, at det  

 væsentligt er børn, der er forbrugere af disse specielle  

 konfekturevarer, er dette muligvis rigtigt, men andre erfaringer viser  

 også, at er der noget børn er bevidste om, så er det  

 hvilken slags slik, de skal have.
Derfor behøver man sjældent  

 nære frygt for, at de tager fejl.
Indsiger mener at HARIBO s beskyttelsesområde skal  

 strækkes til også at angå artsfjerne varer.
Udover at vi  

 stadig må fastholde vort synspunkt om at indsigers mærke ikke er  

 at anse for forvekslelige med HAIBLO, må vi, da vi ikke vil bestride  

 HARIBO'  velkendthed, hævde, at HARIBO er så indarbejdet for  

 lakrids og slik, at der ikke vil være tvivl om, at varer under HAIBLO  

 ikke stammer fra indsiger.
På grundlag heraf anmoder vi om at indsigelsen ikke  

 tages til følge." Klageren kommenterede i skrivelse af 5. september 1995  

 mærkeindehaverens svarskrift af 3. juli 1995 som følger:
 "Glædeligvis erkender indehaverne af det  

 angrebne mærke uforbeholdent, at indsigermærket HARIBO er ganske  

 overordentlig velkendt og indarbejdet.
Men når mærkeindhaveren som konsekvens vil  

 hævde, at der så skulle være mindre risiko for forveksling,  

 kan jeg ikke være enig deri, idet retspraksis taler i modsat retning.
I  

 sagen UfR 1979.497H (Solram = Osram) udtaler seks ud af de syv  

 Højesteretsdommere, der deltog i sagens behandling, utvetydigt:
 "Den omstændighed, at et varemærke er  

 stærkt indarbejdet og velkendt, findes at måtte medføre en  

 øget beskyttelse efter varemærkeloven, også i forhold til  

 varer indenfor samme vareart. " (Min understregning).
 I følge retspraksis nyder kendte mærker  

 altså øget beskyttelse mod forvekslelige mærker på  

 det direkte kolliderende område.
Det må således lægges til grund, at  

 indsigermærket HARIBO nyder denne beskyttelse i klasse 30, hvor der er  

 direkte varesammenfald.
At dette også gør sig gældende i  

 klasse 32 er et andet aspekt af kendtheden.
Mærkeindehaveren konstaterer, at de involverede  

 mærker er i figurlig og/eller billedlig udformning, og  

 fremfører, at dette skulle mindske risikoen for forveksling.
Deri kan  

 jeg ikke være enig.
Forholdet er nemlig dette, at det angrebne mærke  

 HAIBLO fremtræder som et rent ordmærke alene skrevet med neutrale  

 versaler.
Den omstændighed, at det i Direktoratet af ansøgnings-  

 og trykketekniske årsager er noteret som "fig.", er efter min mening  

 sagen uvedkommende.
Følgelig må det angrebne mærke  

 også i forvekslingsmæssig henseende betragtes som et rent  

 ordmærke.
Når det på den ene side drejer sig om et rent  

 ordmærke - et mærke der fremtræder i sædvanlige  

 versaler og intet andet - er det efter praksis ligegyldigt, at de på  

 den anden side involverede ordmærker tillige omfatter figurlige  

 elementer.
Thi det der kan og skal sammenlignes er alene ordene.
 Det, der skal afgøres her og nu, er altså om  

 ordene HARIBO og HAIBLO er forvekslelige, og dette skal afgøres efter  

 en streng målestok, idet HARIBO, som det er erkendt af modparten, er et  

 indarbejdet og velkendt varemærke.
 Dette er efter min opfattelse klart tilfældet, som  

 jeg nærmere har redegjort for i min indsigelsesskrivelse af 30.  

 december 1994, idet mærkerne såvel visuelt som auditivt kommer  

 tæt på hinanden.
 Udtalen af mærkernes to første identiske  

 bogstaver HA er efter min opfattelse helt ens, som i det velkendte verbum  

 "har", dels på grund af det efterfølgende - men i sig selv  

 uhørlige - R i indsigermærket, dels på grund af det  

 efterfølgende I, i det angrebne mærke.
Efter den fælles HA-lyd ("har") følger i  

 begge tilfælde I.
Slutstavelserne adskiller sig alene fra hinanden ved  

 et godt gemt L.
I sig selv rimer BLO på BO såvel hvad angår  

 B som O.
Mærkerne er lige lange, med samme vokalfølge A-I-O,  

 samme indledning og samme afslutning .
 De er med andre ord forvekslelige, hvilket stemmer overens  

 med praksis, idet der supplerende skal henvises til højesteretsdommen  

 UfR 1960.593H hvor mærker, der ikke var velkendte, nemlig JACTA - YAXA,  

 uanset visuel forskel blev fundet forvekslelige af Højesteret, fordi  

 de auditivt lå tæt på hinanden, samt til dommen i UfR  

 1977.69, hvor mærket IPALCO blev fundet forveksleligt med det velkendte  

 ICOPAL.
Da indsigermærket, som erkendt af modparten, er  

 velkendt her i landet, vil brugen af det dermed forvekslelige yngre  

 mærke også for det beslægtede vareområde i klasse 32  

 medføre en utilbørlig udnyttelse af HARIBO's  

 særpræg og renomme, som derved kan skades.
I denne forbindelse  

 henvises til UfR 1991.697H, hvor COCALINE for "sko" blev fundet forveksleligt  

 med det meget velkendte COCA COLA for "læskedrikke" .
Idet jeg henviser til ovenstående og det tidligere  

 fremførte skal jeg på ny henstille, at mærket HAIBLO  

 nægtes endelig registrering som klart forveksleligt med det velkendte  

 indsigermærke." Hertil fremsendte mærkeindehaveren i skrivelse af 7.  

 november 1995 følgende kommentarer:
"Indledningsvis bemærkes, at vi stiller os  

 uforstående over for den glæde, med hvilken indsigerne noterer  

 sig, at vi erkender, at HARIBO er indarbejdet.
Det, vi erkender, er, at vi  

 ikke vil bestride, at mærket er velkendt for lakrids og slik.
At  

 gøre andet vil være spild af vor og Patentdirektoratets tid.
Dog har vi hermed på ingen måde erkendt, at  

 brugen af HAIBLO vil være en utilbørlig udnyttelse af  

 indsigermærkets særpræg eller renomme.
Således er vi  

 uenige med indsigerne i konsekvenserne af, at et mærke er velkendt.
Anvendelsen af den såkaldte Kodak-regel i  

 varemærkelovens §15, stk. 4, nr. l, kræver både  

 velkendthed samt det forhold, at brugen af det yngre mærke vil  

 medføre en  utilbørlig udnyttelse af det ældre  

 mærkes særpræg eller renomme, eller sådan brug vil  

 skade dette særpræg eller renomme.
Det er der slet ikke tale om  

 her, idet stavelserne er forskellige og ingen er fælles.
I COCALINE - COCA COLA, som indsigerne har henvist til,  

 var der tale om, at ansøgerne havde markedsført sine  

 COCALINE-sko under betegnelsen COCALINE "med typer, der stærkt minder  

 om den skrift, der er anvendt i COCA COLA-mærket", jf.
UfR 1991, side  

 698, venstre spalte, l. afsnit, hvilket klart påvirkede  

 højesteretsafgørelsen i denne sag.
Når der, som her, er en total mangel på noget  

 at bebrejde ansøgerne, hvilket Coca Cola bogstaverne i COCALINE /COCA  

 COLA er et godt, modsat eksempel på, så mener vi ikke, at en evt.  

 velkendthed tillægger noget i sagen, når der i denne sag er tale  

 om et tostavelsesmærke over for et trestavelsesmærke, og hvor end  

 ingen af stavelserne er identiske.
I denne forbindelse vil vi kort kommentere  

 følgende aspekter fra indsigernes skrivelse af 5. september.
 - SOLRAM - OSRAM har betydelig flere ligheder, herunder  

 bl.a. fælles slutstavelse.
 - Det er ikke korrekt, som hævdet af indsigerne, at  

 vokalfølgen er ens - den er forskellig:
aj -oa-i-o - der er betydelige visuelle forskelle  

 mellemansøgermærket og indsigermærkerne.
 - JACTA = YAXA og IPALCO = ICOPAL lå  

 betydeligtættere på hinanden end nærværende  

 mærker, idetde havde flere auditive stavelser fælles.
Vi fastholder med andre ord, at mærkerne ikke er  

 forvekslelige, og ser frem til, at indsigelsen bliver  

 afslået." Patentdirektoratet traf afgørelse i sagen den 16.  

 januar 1996 og afviste indsigelsen med følgende begrundelse:
 "To varemærker er forvekslelige i henhold til  

 varemærkelovens § 15, stk. 1, nr. 2, jf. § 4, stk. l, når  

 mærkerne ligner hinanden så meget, at der er risiko for  

 forveksling, og mærkerne vedrører varer eller tjenesteydelser af  

 samme eller lignende art.
Der foreligger sammenfald af varer omfattet af  

 registreringerne.
Det er derimod direktoratets opfattelse, at  

 mærkelighed ikke er til stede.
Figurmærket VR 0118 1949 består af  

 tre-stavelsesordet HARIBO.
Dette ord har 5 ud af 6 bogstaver tilfælles  

 med det registrerede mærke HAIBLO, i samme rækkefølge,  

 hvilket indebærer en vis lighed i mærkernes udseende.
Imidlertid  

 har ordene et forskelligt antal stavelser, og ingen af disse stavelser er  

 fælles.
Det registrerede mærke udtales "haj-blo", hvorimod  

 indsigers mærke udtales "ha-ri-bo". Mærkerne ligner således  

 ikke hinanden udtalemæssigt.
Efter en samlet vurdering finder  

 direktoratet ikke, at mærkerne ligner hinanden i et sådant  

 omfang, at risiko for forveksling er til stede.
Indsigers figurmærke VR 4266 1984, HARI B0,  

 adskiller sig yderligere fra det registrerede mærke, idet ordet HARIBO  

 er opdelt i HARI og BO.
Disse to ord står skrevet på bluserne af  

 to små drenge og associerer således til to drengenavne.
Det er ligeledes direktoratets opfattelse, at indsigers  

 ordmærke VR 1152 1947, HAR I G0, ikke ligner nærværende  

 mærker så meget, at det vil kunne forveksles hermed.
Mærket  

 HAR I GO består af 3 ord med hver sin kendte betydning, hvorimod HAIBLO  

 er et to-stavelsesord uden nogen betydning.
 Indsigelsen taget derfor ikke til følge på  

 dette punkt.
 De har endvidere påberåbt, at indsigers  

 mærke er velindarbejdet på det danske marked, og derfor skal nyde  

 en udviddet beskyttelse.
 Betingelserne for, at bestemmelsen i varemærkelovens  

 § 15, stk. 4, nr. 1 kan bringes i anvendelse er, at det ansøgte  

 varemærke skal ligne det ældre varemærke, det ældre  

 mærke skal være velkendt her i landet, og brugen af det yngre  

 mærke skal medføre en utilbørlig udnyttelse af det  

 ældre mærkes særpræg eller renomme.
 Der er ingen tvivl om, at HARIBO er et velkendt  

 mærke her i landet, hvilket registreringsindhaver ej heller bestrider.  

 Da der imidlertid ikke foreligger mærkelighed mellem HAIBO og HAIBLO,  

 er den første betingelse ikke opfyldt, og indsigelsen kan allerede af  

 den grund ikke tages til følge for så vidt angår  

 varemærkelovens § 15, stk. 4, nr. l.
 Endelig har De anført, at HARIBO tillige er  

 indsigers firmanavn.
 Ifølge varemærkelovens § 14, nr. 4, er bl.a.  

 varemærker, der kan opfattes som et virksomhedsnavn, hvortil en anden  

 har lovlig adkomst, udelukket fra registrering.
 Denne bestemmelse fortolkes i praksis således, at  

 varemærket skal være identisk eller næsten identisk med den  

 dominerende del af selskabsnavnet.
Da det registrerede mærke HAIBLO hverken er identisk  

 eller næsten identisk med indsigers firmanavn HARIBO, vil indsigelsen  

 nedlagt i medfør af § 14, nr. 4, ikke kunne tages til  

 følge." Denne afgørelse har klageren ved skrivelse af 15.  

 marts 1996 indbragt for Patentankenævnet med påstand om, at  

 varemærket VR 6733 1994 HAIBLO nægtes endelig registrering.
 I ankebegrundelse af 20. juni 1996 anfører klageren  

 følgende:
 "1) Det er indsigernes påstand, at  

 mærkerne HARIBO og HAIBLO må anses for forvekslelige, selv  

 på grund af en bedømmelse af mærkernes lighed ud fra en  

 snæver varemærkeretlig teoretisk bedømmelse.
Det bør i denne forbindelse lægges til grund,  

 at mærkerne har eksakt samme antal bogstaver.
Ud af disse 6 bogstaver  

 er de 5 identiske, og yderligere er 3 af bogstaverne placeret på samme  

 sted i de to mærker.
 Det bør endvidere lægges til grund, at  

 mærkerne omfatter identiske varer, og i sådanne tilfælde  

 bør produktreglen anvendes, således at forstå, at man  

 må stille større krav til adskillelse mellem mærkerne.
 I forbindelse hermed vil jeg gerne gøre op med den  

 argumentation, der følges - både af ansøgerne og af  

 Patentdirektoratet, idet man lægger overordentlig stor vægt  

 på de hovedregler, der er opstillet i den kommenterede  

 varemærkelov af Koktvedgaard og Knud Wallberg.
 I denne forbindelse må jeg understrege, at disse  

 hovedregler er - som ordet siger   alene hovedregler, og et administrativt  

 hjælpemiddel for sagsbehandlerne i Patentdirektoratet til at  

 systematisere lighedsbedømmelsen mellem varemærker.
 Hovedregler er, som nævnt, sådanne regler, der  

 anlægger kriterier for hvilke forhold, der bør lægges til  

 grund ved bedømmelse af forvekslingsrisiko mellem to varemærker.  

 Det er altså et rent hjælpemiddel, der ikke kan stå alene.  

 Hjælpemidlet må ikke tilsidesætte den sunde fornuft, og jeg  

 må derfor holde for, at i alle tilfælde, hvor hovedregler  

 anlægges og bruges i bedømmelsen, må man, når man  

 på grundlag af hovedreglernes anvisninger har truffet en beslutning,  

 overveje, om man er kommet til et rimeligt resultat.
 Det kan da godt være, at nærværende sag  

 efter de hovedregler, der er opstillet i vejledningen for bedømmelse  

 af forvekslingsrisiko, tilsiger, at mærkerne ikke er forvekslelige, men  

 det er efter min opfattelse alene teoretiske betragtninger, der ikke kan  

 stå alene.
 Efter min opfattelse må man, når så  

 mange lighedspunkter findes mellem to mærker, som nævnt ovenfor,  

 komme til det resultat, at mærkerne er forvekslelige.
 2) Jeg vil gerne understrege, at vi er inden for et  

 specielt område, hvor man primært henvender sig til et  

 særligt segment af forbrugergruppen, nemlig børn og unge  

 mennesker.
 Der er særlige forhold, der gør sig  

 gældende i dette segment, idet vi, der sidder og bedømmer  

 forvekslingsrisiko, er på et andet stade i livet - et stade, hvor der  

 er sket en oplæring, og vi har et rimeligt stort erfaringsgrundlag at  

 bygge på.
 Dette gør sig ikke gældende ved  

 specialsegmentet for aftagere af varer under mærkerne HARIBO og HAIBLO,  

 og man kan derfor ikke helt lægge vor voksne bedømmelse af  

 forvekslingsrisiko mellem to mærker til grund for en  

 afgørelse.
Vi har lært at læse; vi har erfaringsgrundlag  

 for at adskille ord o.s.v. gennem vor læsefærdighed.
Den samme  

 erfaring og viden findes ikke hos hovedparten af de, der efterspørger  

 produkter under varemærkerne HARIBO og HAIBLO.
 Det er derfor indsigernes påstand, at man her  

 må tage særligt hensyn til den pågældende gruppe,  

 således at disse ikke udsættes for en forvekslingsrisiko, der  

 efter min opfattelse er meget nærliggende, når det drejer sig om  

 varemærkerne HARIBO og HAIBLO.
Som nævnt vil en stor del af aftagergruppen ikke  

 kunne læse, og kender altså ikke bogstaverne, men vil ved at se  

 det pågældende mærke skrevet danne sig et billede, og et  

 billede uden at kunne læse vil efter min opfattelse være  

 fokuseret på lighederne i begyndelse og slutning, og når man  

 sammenligner HARIBO og HAIBLO, vil man netop finde lighedspunkter   for ikke  

 at tale om identitet - i begyndelse og slutning, og derudover domineres de to  

 mærker af bogstaverne I respektive B.
Visuelt er der altså en  

 overordentlig stor lighed mærkerne imellem, som ikke normalt af  

 aftagergruppen vil blive analyseret på samme måde som af en  

 person, der har erfaring i at læse.
 Auditivt er mærkerne også særdeles  

 tæt på hinanden, og jeg tvivler stærkt på, at denne  

 specielle aftagergruppe begynder at analysere, hvorvidt der er 2 eller 3  

 stavelser - næh, man lægger vægt på lydklangen i de  

 to mærker, og lydklangen af mærkerne er domineret af for- og  

 slutbogstaverne, der er identiske i de to mærker.
3) Det er af indsigerne og af direktoratet uomtvistet, at  

 varemærket HARIBO er et endog særdeles velindarbejdet  

 varemærke på det danske marked.
Dette må efter indsigernes  

 opfattelse bevirke, at varemærket HARIBO har krav på en bredere  

 beskyttelse end blot formalregistrerede varemærker - både for  

 så vidt angår vareartslighed som mærkelighed.
 Jeg lægger i denne forbindelse praksis til grund og  

 henviser specielt til Højesterets afgørelse refereret i  

 Ugeskrift for Retsvæsen 1979.497H SOLRAM = OSRAM.
 Indsigerne finder, at når 6 ud af 7  

 højesteretsdommere udtaler, at stærkt indarbejdede og velkendte  

 mærker har krav på øget beskyttelse efter  

 varemærkeloven - både i forhold til varer inden for samme vareart  

 som for artsfjerne varer, er dette et påbud til  

 registreringsmyndigheden om at tage sådanne forhold i betragtning ved  

 bedømmelse af forvekslingsrisiko mellem to mærker.
Selve sagen SOLRAM og OSRAM er måske ikke specielt  

 analog til nærværende sag, idet der indgik andre momenter i  

 sagen, f.eks. at slutstavelsen RAM var brugt af andre inden for  

 området.
Imidlertid lægger jeg stor vægt på sagen  

 Ugeskrift for Retsvæsen 1977.69, hvor mærket IPALCO blev fundet  

 forveksleligt med mærket ICOPAL.
 Jeg finder denne sag analog til nærværende  

 sag, idet en analyse af de to mærker efter de hovedregler, der er  

 fastlagt i Koktvedgaard/Wallbergs anvisninger i den kommenterede  

 varemærkelov, klart tilsiger, at mærkerne efter en sådan  

 bedømmelse ikke kan anses for forvekslelige.
 Når man gennemgår selve afgørelsen kan  

 man se, at det forhold, at varemærket ICOPAL var velindarbejdet  

 på det danske marked som et særligt kendetegn, bevirkede, at man,  

 selvom mærkerne måske ikke ved en umiddelbar bedømmelse  

 kunne anses for forvekslelige, alligevel statuerede forvekslingsrisiko  

 på grund af mærket ICOPALs indarbejdelse.
 Dommen er således udtryk for, at de særlig  

 stærkt indarbejdede varemærker har krav på en særlig  

 beskyttelse, idet disse mærker til forskel fra andre er udsat for  

 angreb fra konkurrenter - bevist eller ubevist - og dermed har en risiko for  

 at blive udvandet.
 Der er således al mulig grund til at beskytte den  

 good-will, der er oparbejdet til et kendt varemærke, således at  

 man sørger for, at mærker, der har en lighed med det  

 pågældende mærke, specielt inden for det direkte  

 konkurrenceområde, respekterer disse velindarbejde varemærkers  

 integritet og særpræg og ikke medvirker til udvanding heraf.
 Jeg skal naturligvis ikke kunne sige, om forbrugerne tager  

 fejl af varemærkerne IPALCO/ICOPAL - det kan man aldrig, men der er for  

 mig at se ingen tvivl om, at brugen af varemærket IPALCO kunne medvirke  

 til at udvande den eneret og good-will, der er opbygget til varemærket  

 ICOPAL.
 Dette stemmer fuldkommen overens med sagens forhold i  

 nærværende anke, idet vi her også har et velkendt  

 varemærke - et endog særdeles velkendt varemærke, der er i  

 fare for at blive udvandet, fordi man lader konkurrenterne komme alt for  

 tæt på det pågældende mærke, og dermed rejser  

 en risiko for udvanding af mærkets særpræg og dermed tab af  

 den til mærket knyttede good-will.
 I tillæg hertil vil jeg gerne kommentere  

 direktoratets afgørelse på et par enkelte punkter.
Jeg vil henvise til direktoratets afgørelse, pagina  

 2, sidste afsnit, 2. linie, hvor det siges: "Dette ord (HARIBO) har 5 ud af 6  

 bogstaver tilfælles med det registrerede mærke HAIBLO, i samme  

 rækkefølge, hvilket indebær en vis lighed i  

 mærkernes udseende. " Direktoratet erkender således, at der er en vis  

 lighed mellem mærkernes udseende.
 Jeg mener her, at direktoratet straks skulle have  

 været på vagt, når man konstaterer en vis lighed mellem to  

 varemærker, og man samtidig holder sig for øje, at det ene  

 varemærke er endog særdeles velindarbejdet på markedet og  

 dermed have fundet anvendelse for de principper, som domstolene, herunder  

 specielt Højesteret, har anlagt i sagen SOLRAM/OSRAM og konstateret en  

 forvekslingsrisiko mellem de to varemærker.
 Direktoratet analyserer naturligvis reglen i  

 varemærkelovens § 15, stk. 4, nr. 1 ganske korrekt,  

 jævnfør direktoratets afgørelse pagina 3, 5. afsnit.
 Den afgørelse, direktoratet har truffet i henhold  

 til § 15, stk. 4, nr. 1, kan ud fra de givne argumenter være korrekt,  

 men jeg må understrege, at afgørelsen ikke tager hensyn til  

 retspraksis på området, idet direktoratets afgørelse alene  

 henholder sig til lovens ord, og princippet i Højesterets  

 afgørelse i sagen OSRAM/SOLRAM er ikke inkorporeret i lovteksten, men  

 er dog alligevel gældende ret i Danmark.
 Jeg vil derfor anfægte direktoratets  

 afgørelse på dette område, idet jeg finder den mangelfuld,  

 men muligvis uangribelig ud fra lovens ord.
Afslutningsvis vil jeg anføre, at min henvisning  

 til at varemærket HARIBO samtidig er mine klienters firmanavn alene er  

 gjort for at understrege vigtigheden af mine klienters varemærke, idet  

 dette er et såkaldt "housemark" - et mærke, der er  

 hovedmærke for mine klienter, og i stort set alle markedstiltag er  

 dette det overordnede kendetegn, der forbinder mine klienters produkter med  

 forbrugerne.
Mærket har derfor på sæt og vis et  

 garantipræg, og sådanne mærker er meget følsomme  

 overfor lignende mærker, idet "housemarks" så at sige er et af  

 eksistensgrundlagene for firmaets markedsføring.
Jeg skal således henstille til ankenævnet, at  

 Patentdirektoratets afgørelse af 16. januar 1996 omgøres, og at  

 varemærket HAIBLO nægtes endelig registrering." Mærkeindehaveren har i skrivelse af 18. november  

 1996 påstået Patentdirektoratets afgørelse  

 stadfæstet og har anført:
 "  Vi skal indledningsvis henholde os til det  

 tidligere fremførte, herunder særlig Patentdirektoratets  

 afgørelse, som ikke bør ændres.
 Den nærmere ankebegrundelse giver særlig  

 anledning til følgende bemærkninger og  

 imødegåelser.
 Ankende gør gældende at man med de produkter  

 der markedsføres under mærket HARIBO, primært henvender  

 sig til børn og unge mennesker og at det skal føre til en anden  

 bedømmelse af forvekslingsrisikoen end normalt.
Det skal herfra bestrides at det forhold at mange  

 børn er forbrugere af produktet, på nogen måde skal  

 medføre en anden bedømmelse af forvekslingsrisikoen.
Der er  

 ikke belæg for et sådant holdepunkt i retspraksis, hvor  

 argumentet blev fremført i Højesteretsdommen refereret i  

 Ugeskrift for Retsvæsen 1963, side 120 hvor argumentet ikke  

 medførte noget gunstigt resultat for den pågældende part.  

 Mange erfaringer tyder desuden på, at netop børn er  

 overordentligt mærkevareorienterede og -opmærksomme.
Også det fremførte synspunkt om, at det  

 forhold, at en del af forbrugerne ikke er i stand til læse, skulle  

 medføre en anden bedømmelse af forvekslingsrisikoen er  

 uholdbart.
Det fremførte argument synes snarere tværtom, at  

 understrege betydningen af det auditive indtryk af de to mærker overfor  

 hinanden.
I så tilfælde understreges det at forvekslingsrisikoen  

 ikke er til stede, idet HARIBO udtales tydeligt med tre stavelser med  

 skiftevis konsonanter og vokaler, hvorimod HAIBLO tydeligt udtales med to  

 stavelser.
Det fremgår således at der heller ikke for  

 børn, der er ude af stand til at læse, består en  

 forvekslingsrisiko.
En særlig målestok for dette segment af  

 forbrugere vil nok i højere grad kunne være passende i  

 forbindelse med markedsføringsretlige vurderinger, som jo ikke er af  

 relevans i denne sag.
I ankeskriftet fremføres det, at der ikke skal  

 lægges for stor vægt på de registreringsmæssige  

 hovedregler for hvornår mærker betragtes forvekslelige og, at  

 hovedregler netop ikke bør være universelt gældende.
Det  

 ses imidlertid ikke at have sin rigtighed, når ankende anfører -  

 formentlig for at illustrere og sandsynliggøre en ringe betydning af  

 hovedreglerne - at de 2 Højesteretsdomme henholdsvis SOLRAM overfor  

 OSRAM og IPALCO overfor ICOPAL kan betragtes som eksempler på, at  

 hovedreglerne ikke er i overensstemmelse med retspraksis.
Det hedder i den  

 kommenterede varemærkelov side 119 om mærker med 2 stavelser:  

 "Som hovedregel er 2 mærker, der begge består af 2 stavelser,  

 forvekslelige, når flere bogstaver i mærkerne er identiske og  

 optræder i samme rækkefølge". Der ses her ingen tvivl om  

 at SOLRAM og OSRAM efter denne hovedregel er forvekslelige.
Nederst samme  

 side hedder det om mærker med 3 stavelser: "Bedømmes 2  

 mærker, der begge består af ord med 3 stavelser, over for  

 hinanden, er hovedreglen, at mærkerne er forvekslelige, når de  

 har mindst 2 stavelser fælles". ICOPAL og IPALCO har alle 3 stavelser  

 fælles, hvor der blot er byttet om på de 2 sidste stavelser.
Det er tydeligt at der er væsentlig større  

 forskel mellem HARIBO og HAIBLO end nogen af de andre mærker  

 nævnt af ankende.
Der er således intet i den foreliggende sag der  

 tilsiger, at de omtalte hovedregler bør fraviges, og at det resultat  

 som Patentdirektoratet er kommet til, er forkert.
Det gøres gældende fra ankendes side, at det  

 forhold, at mærket HARIBO er særlig velkendt, skal medføre  

 et udvidet beskyttelsesomfang ikke er alene for så vidt angår  

 udvidelse til vare- og tjenesteydelser af anden art, jfr.  

 varemærkelovens § 4, stk. 2, men også med hensyn til  

 bedømmelsen af forvekslingsrisikoen.
Det sidste har ingen hjemmel i  

 varemærkeloven og der ses heller ikke belæg for, at uddrage en  

 sådan læresætning af retspraksis.
De 2  

 Højesteretsdomme nævnt af modparten til støtte for et  

 sådant synspunkt, ses ikke at fastslå en sådan  

 forvekslingsrisikolære for så vidt angår berømte  

 mærker.
I dommen om ICOPAL ctr.
IPALCO udtaler Højesterets  

 flertal: "Der findes ikke at kunne lægges vægt på, at  

 parternes produkter hidtil har været af forskellig karakter indenfor  

 vareklasse 19, hvorved også må tages i betragtning, at det i  

 varemærkelovens § 6, stk. 2 litra a, udtalte princip tilsiger en  

 særlig beskyttelse af appellantens gennem meget lang tid stærkt  

 indarbejdede og i såvel ind- som udland velkendte mærke". I denne  

 dom benyttes den udvidede beskyttelse således netop for så vidt  

 angår vareområdet, hvorimod bedømmelsen af  

 forvekslingsrisikoen ikke ses påvirket.
I sagen om SOLRAM overfor OSRAM, var der heller ikke tale  

 om brug for helt identiske varer, idet SOLRAM blev anvendt i forbindelse med  

 en særlig type langtidsholdbare glødelamper til et specielt  

 kundesegment, hvilket givetvis må ihukommes når Højesteret  

 udtaler: "Den omstændighed, at et  

 varemærke er stærkt indarbejdet og velkendt, findes at  

 måtte medføre en øget beskyttelse efter  

 varemærkeloven også i forhold til varer inden for samme vareart".  

 Her tales netop om samme vareart og altså ikke vareidentitet.
Det vil  

 således være alt for vidtgående i denne dom at indfortolke  

 en generel regel om, at velkendte mærker har en udvidet beskyttelse  

 også for så vidt angår  

 forvekslingsrisikobedømmelsen.
 Der ses hverken i teori eller retspraksis holdepunkter for  

 den påståede generelle udvidelse af beskyttelsesomfanget til  

 også at omfatte vurderingen af forvekslingsrisikoen, når der er  

 tale om velkendte mærker.
Med disse bemærkninger skal vi anmode om, at  

 Ankenævnet stadfæster Patentdirektoratets  

 afgørelse." Ankenævnet har behandlet sagen på sit  

 møde den 3. november 1997.
 For klageren (indsiger) mødte varemærkeagent  

 Claus Hyllinge, der nedlagde påstand om, at indklagedes  

 varemærke, Haiblo, nægtes endelig registrering.
 For indklagede (varemærkeindehaver) mødte  

 advokat Christian Akhøj, der påstod stadfæstelse af  

 Patentdirektoratets afgørelse.
 Parterne procederede sagen overvejende under henvisning  

 til det i processkrifterne anførte.
 Ankenævnet skal udtale:
Ankenævnet anser det ikke for godtgjort, at  

 varemærket HAIBLO overvejende udtales i to stavelser, altså  

 haj-blo.
Ankenævnet anser det for muligt, at mærket udtales i tre  

 stavelser med selvstændigt tryk på bogstavet "I", jf.  

 udtalen af følgende ord: Naivist, Haiti, Aida.
Der er det samme antal bogstaver i de to mærker, fem  

 ud af de seks bogstaver er de samme, hvortil kommer, at de to første  

 og det sidste bogstav er identiske.
Ved en hurtig udtale af HAIBLO  

 forøges risikoen for lydmæssig forveksling.
 Ankenævnet finder herefter, at der foreligger  

 såvel synsmæssig som lydmæssig risiko for forveksling.
 Da indsigermærket ubestridt er meget stærkt  

 indarbejdet og velkendt her i landet, bør indsigermærket nyde  

 beskyttelse ikke kun over for de foreløbigt registrerede varer i  

 klasse 30, men også over for de foreløbigt registrerede varer i  

 klasse 32.
 Med denne begrundelse tager Ankenævnet klagerens  

 påstand til følge.
 Thi bestemmes:
 Varemærkeregistrering VR 6733/1994 erklæres  

 ugyldig.
