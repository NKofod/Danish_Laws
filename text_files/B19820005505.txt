 § 75  h i lov om arbejdsformidling og  

 arbejdsløshedsforsikring m.v. indeholder følgende bestemmelse:
»§ 75 h.  Et medlem, der ikke har optjent fuld  

 ret til ferie med feriegodtgørelse eller løn, kan ved afholdelse af ferie få  

 udbetalt feriedagpenge i det resterende antal feriedage, hvis medlemmet enten  

 er i et arbejdsforhold som lønmodtager eller er ledigt.
Det er en betingelse  

 for udbetaling af feriedagpenge, at medlemmet ville have dagpengeret i  

 tilfælde af ledighed i de pågældende dage.
 Stk. 2.  Et medlem, hvis dagpengeret først indtræder  

 efter ferieperiodens udløb den 30. september, kan dog højst få 12 dages ferie  

 med feriedagpenge i det pågældende ferieår.
 Stk. 3.  Et medlem, der får ret til dagpenge efter § 54  

 i perioden fra 1. januar til ferieårets begyndelse, har ikke ret til  

 feriedagpenge i det ferieår, hvor dagpengeretten opnås.
Stk. 4.  Nærmere regler om feriedagpenge, herunder om  

 beregningen af feriedagpengene og lediges underretning til  

 arbejdsformidlingen om tidspunktet for feriens afholdelse, fastsættes af  

 arbejdsdirektøren efter forhandling med landsarbejdsnævnet.« I henhold til § 75 h, stk. 4, og efter forhandling med landsarbejdsnævnet  

 fastsættes følgende:
 § 1.  Ved opgørelsen af et medlems ret til  

 feriedagpenge fradrages et antal dage, der svarer til medlemmets  

 beskæftigelse som lønmodtager i optjeningsåret.
 Stk. 2.  For medlemmer, der den 1. april er  

 dagpengeberettiget som heltidsforsikret, beregnes fradraget efter følgende  

 formel:
 Fradrag = arbejdstimer x 0,016.
 Stk. 3.  For medlemmer, der den 1. april er  

 dagpengeberettiget som deltidsforsikret, beregnes fradraget efter følgende  

 formel:
 Fradrag = arbejdstimer x 0,032.
 § 2.  Feriedagpenge udbetales med et beløb, der pr.  

 dag svarer til den for medlemmet senest anvendte dagpengesats forud for den  

 1. april.
 Stk. 2.  Til medlemmer, der den 1. april er  

 dagpengeberettiget som heltidsforsikret, og som ikke inden for de sidste 2 år  

 forud herfor har modtaget dagpenge som heltidsforsikret, udbetales  

 feriedagpenge med den for nyuddannede gældende sats, jfr.  

 arbejdsløshedslovens § 51, stk. 2; for ungarbejdere dog med et beløb, der  

 svarer til 90 0/0 af den typiske mindsteløn for ungarbejdere inden for  

 pågældende område.
 Stk. 3.  Til medlemmer, der den 1. april er  

 dagpengeberettiget som deltidsforsikret, og som ikke inden for de sidste 2 år  

 forud herfor har modtaget dagpenge som deltidsforsikret, udbetales  

 feriedagpenge med halvdelen af en eventuel inden for de sidste 2 år beregnet  

 sats som heltidsforsikret, eller - hvis en sådan beregning ikke er foretaget  

 - med halvdelen af den for nyuddannede gældende sats.
 § 3.  For et medlem, der er i beskæftigelse, gælder  

 ferielovens almindelige regler med hensyn til afholdelse af ferie, herunder  

 arbejdsgiverens ret til at fastsætte, hvornår ferien skal holdes.
 Stk. 2.  Et medlem, der er ledigt, skal inden den 1. maj  

 give arbejdsformidlingskontoret meddelelse om tidspunktet for feriens  

 afholdelse.
 Stk. 3.  Er medlemmet ikke ledigt den 30. april, men  

 bliver ledig efter denne dato, skal arbejdsformidlingskontoret inden 14 dage  

 efter ledighedens indtræden have meddelelse om, hvornår ferien ønskes  

 afholdt.
Stk. 4.  Et ledigt medlem, der rettidigt har givet  

 meddelelse om feriens afholdelse, men som inden feriens påbegyndelse bliver  

 syg, kan, hvis meddelelse herom straks gives til arbejdsformidlingen, udsætte  

 tidspunktet for feriens afholdelse.
Meddelelse om nyt tidspunkt for feriens  

 afholdelse skal senest afgives 14 dage efter sygdommens ophør.
 Stk. 5.  Undladelse af at give den i stk. 2 og 3 samt  

 stk. 4, 2. pkt., nævnte meddelelse indebærer, at ferie kun kan holdes, hvis  

 arbejdsformidlingen skønner, at beskæftigelse ikke kan anvises på tidspunktet  

 for feriens afholdelse.
 § 4.  Et ledigt medlem, der har ret til feriedagpenge,  

 skal holde samlet ferie i mindst 18 dage i tiden 2. maj - 30. september og  

 kan højst afholde ferie i 4 uger før den 24. december.
 Stk. 2.  Bortset fra ferie i forbindelse med  

 virksomhedslukning og restferiedage, kan feriedagpenge ikke udbetales for  

 mindre end 6 dage.
Stk. 3.  Det er en forudsætning for udbetaling af  

 feriedagpenge, at eventuel optjent ferie på grundlag af arbejdsperioder  

 forinden er afholdt.
Undtagelse herfra kan dog gøres, hvis ferielovens regler  

 om feriens placering nødvendiggør dette.
 § 5.  Udbetaling af feriedagpenge kan tidligst finde  

 sted 1 uge før feriens afholdelse.
 Stk. 2.  Udbetaling af feriedagpenge forud for feriens  

 afholdelse kan ikke finde sted, medmindre begæring herom er indgivet til  

 kassen senest 1 måned før feriens påbegyndelse.
 § 6.  Det påhviler kassen at beregne omfanget af et  

 medlems ret til feriedagpenge, og at registrere, i hvilket omfang der  

 udbetales feriedagpenge.
 § 7.  Bekendtgørelsen træder i kraft den 1. april  

 1982.
 § 8.  Der udarbejdes en vejledning om anvendelsen af  

 bekendtgørelsen.
 § 9.  Arbejdsdirektoratets bekendtgørelse nr. 88 af  

 24. februar 1981 ophæves hermed.
