 Baggrund:
 - Bekendtgørelse nr. 43 af 22. januar 1981 om tekniske hjælpemidlers  

 indretning og anvendelse.
 - Bekendtgørelse nr. 401 af 27. juli 1945 om indretningen og brugen af  

 mekanisk drevne kraner.
 Denne At-meddelse giver vejledning om og eksempler på praktisk anvendelse  

 af anhugningsgrej.
 Anhugningsgrej bruges til at give en sikker forbindelse mellem en byrde og  

 den del (ofte en krankrog) af løfteindretningen, som byrden skal bæres af.
Anhugningsgrej skal være indrettet og mærket samt bruges forsvarligt efter  

 arbejdsmiljølovgivningens bestemmelser om tekniske hjælpemidler.
Ud fra disse  

 bestemmelser stilles efter arbejdstilsynets administrative praksis følgende  

 krav:
Mærkning Anhugningsgrej skal være mærket med største tilladelige belastning.
Denne  

 betegnes ofte SWL, der betyder Safe Working Load, d.v.s. sikker  

 arbejdsbelastning.
Fremstilleren eller leverandøren har pligt til at mærke  

 grejet med den største tilladelige belastning.
 Hvis mærkningen ikke er tydelig, skal grejet mærkes igen.
Brugsanvisning Leverandøren skal medlevere nødvendig skriftlig anvisning på dansk om  

 betjening, brug og vedligeholdelse.
Det har væsentlig betydning for specielle  

 åg, løftetænger, pallegafler, magnet- og vacuumaggregater m.v.
Brug Ved anhugning med krog skal krogen altid gribe helt ind i det, den  

 anhugges i- en krog, der kun har fat med spidsen, kan kun bære ca. 1/3 af  

 det, den kan bære, når den er i fuldt indgreb.
 De almindelige kroge som vist på fig. 1 har den ulempe, at det, der hænger  

 i dem, ret let kan hægtes af, fx hvis en byrde fisker under nedfiring.
Det kan en sikkerhedskrog forhindre.
Men sikkerhedskroge findes i mange  

 forskellige udgaver.
 Fig. 2 viser en meget almindelig type sikkerhedskrog.
Det er let at få stropperne ind i krogen, men hvis en strop bliver slæk,  

 fx ved en midlertidig landing af byrden, eller hvis byrden fisker under  

 firing, kan stroppen komme til at ligge som vist på figuren til højre.  

 Stroppen vil smutte ud af krogen, så snart der hejses, eller hvis byrden igen  

 kommer fri og hænger med sin fulde vægt.
Der er sket alvorlige ulykker af  

 denne årsag.
Den i fig. 3 viste type har flere gode egenskaber.
Så snart der kommer  

 belastning i krogen, lukker og låser den selv, og der skal foretages en  

 bevidst handling for at få den op igen, idet den lille fjederbelastede pal  

 skal trykkes ned.
Fig. 4 viser en sikkerhedskrog, der specielt er beregnet til påsvejsning  

 på skovle, grabber o.lign.
Der findes flere varianter af denne type.
De  

 benævnes ofte gravemaskinekroge.
Sjækler bruges til at forbinde forskelligt anhugningsgrej, fx  

 koble en kæde til en ring eller til en anden kæde.
Sjækler må kun anvendes  

 til anhugningsgrej, hvis de er mærket med største tilladelige belastning.
Der  

 findes sjækler, der betegnes »handelskvalitet«, som ikke er mærket  

 og derfor ikke må anvendes til løfteopgaver.
 Der findes to grundtyper af sjækler, type 1 og type 2, som vist på fig. 5.
 Ved brug af type 1 skal bolten altid skrues helt i bund.
 Ved brug af type 2 skal møtrikken altid være sikret fx med split eller  

 kontramøtrik.
 For begge typer gælder, at der kun må anvendes originale bolte eller bolte  

 af tilsvarende materiale og kvalitet.
 Sjækler skal kasseres, hvis:
- bøjlen er kommet ud af facon - bolten er bøjet eller har slidmærker - gevindet er ødelagt.
 Sjækler af stål må aldrig udglødes.
+++FUGUR+++ Ved korrekt anhugning skal den strop, der glider ved sansning, gå gennem  

 øjet på sjæklen.
 Hvis stroppen går om sjæklens bolt, er der fare for, at stroppen trækker  

 bolten rundt.
Øjebolte i udførelse som vist ved a på fig. 7 må kun anvendes til  

 lodret træk.
Er trækket skråt, skal øjebolten være forstærket med bryst som  

 vist ved b på fig. 7. Øjebolte af stål må aldrig udglødes.
Bardunstrammere og vantskruer bør kun anvendes til  

 opstramning af barduner og lignende.
Hvis bardunstrammere og vantskruer  

 anvendes i forbindelse med anhugning eller i hejseredskaber, skal den  

 tilladelige belastning svare til bæremidlets eller stroppens styrke Pladekløer er specielt egnede til at løfte jernplader.
De skal  

 spændes forsvarligt om pladen, og der må kun løftes een plade ad gangen.  

 Gevindet skal holdes vel smurt, og de rillede spændeplader skal udskiftes,  

 når de er slidt.
Pladekløer er ofte blevet misbrugt til at løfte profiljern,  

 men de kan slet ikke gribe forsvarligt på profiljernenes skrå flanger.
Automatisk pladeklo for lodret løft.
Kloen kan frit sættes ned  

 over pladekanten, men når der hejses, klemmer den fast om pladen, og desto  

 fastere jo tungere pladen er.
Den kan kun tages af, når hejsewiren er slap  

 igen.
Denne pladeklo kan ikke trods dens automatiske virkemåde gribe sikkert  

 om skrå flader fx et profiljerns flange.
Den skal vedligeholdes godt, så alle  

 bevægelige dele går let, og bliver gribefladerne slidt, skal de udskiftes.  

 Der må aldrig løftes mere end een plade ad gangen.
Automatisk pladeklo må kun  

 anvendes til at løfte lodretstående plader; den må aldrig anvendes til at  

 rejse en plade op fra vandret stilling.
Automatisk pladeklo med lås.
Denne pladeklo har væsentlige  

 sikkerhedsmæssige fordele frem for den almindelige automatiske pladeklo.
Den  

 kan ikke miste taget, hvis en plade under firing rammer en forhindring, så  

 hejsewiren kortvarigt slækkes.
Den kan anvendes til at rejse en plade fra  

 vandret til lodret stilling og naturligvis også til at lægge den ned igen.
 Der findes automatiske pladekløer specielt beregnet til løft af  

 profiljern.
 Pladehager med bom til at holde afstand mellem pladehagerne.
 Pladehager som disse må aldrig bruges som almindelig krog.
 Pladehager med automatisk fastklemming giver en ekstra sikkerhed  

 mod, at pladen skrider sidelæns ud af hagerne.
Særligt anhugningsgrej til tønder og tromler.
De to specielle  

 kroge skal passe til tromleenderne, og endeflangerne må ikke være defekte  

 eller for svage til at klare belastningen.
De fleste stropper af stål, hamp og kunstfibre har et  

 lukket øje i hver ende.
Hyssingstropper er i reglen udformede som lukkede  

 ringe, såkaldte endeløse eller lukkede stropper.
Hyssingstropper er ofte mærket med tilladelig belastning i kode, nemlig  

 ved særlig gruppering af bindslerne.
Kodens løsning skal findes opslået ved  

 arbejdsstedet.
Når man løfter en byrde i to enkeltstropper eller to enkeltkæder, vil  

 stropperne danne en vis vinkel med hinanden.
Det medfører, at belastningen i  

 de to stropper eller kæder tilsammen bliver større end byrdens vægt.
I praksis regner man med, at ved stropvinkler op til 30 grader skal hver  

 strop kunne bære byrdens halve vægt.
Ved vinkler mellem 30 grader og 90  

 grader skal hver strop kunne bære 3/4 af byrdens vægt, og ved vinkler over 90  

 grader skal hver strop kunne bære hele byrdens vægt.
Stropvinkler over 120  

 grader er forbudt.
Brug så lange stropper som muligt, det er altid det  

 sikreste.
Brug et åg, hvis det findes; derved undgår man helt problemet med  

 stropvinkler.
Bruger man anhugning med 4 stropper eller kæder, skal man regne med, at  

 hver strop skal kunne bære den halve vægt ved vinkler op til 30 grader, 3/4  

 af vægten mellem 30 grader og 90 grader, og den fulde vægt ved vinkler fra 90  

 grader op til 120 grader.
Det skyldes, at man aldrig kan vide, hvordan  

 belastningen fordeler sig.
I ugunstigste tilfælde er det blot to af  

 stropperne, der faktisk bærer, medens de to andre kun støtter og forhindrer,  

 at byrden kæntrer.
Stropper og kæder, der lægges om skarpe kanter på hårde materialer som  

 sten, jern, beton o.s.v., skal altid beskyttes med et forsvarligt mellemlæg.  

 Der kan fås færdige vinkler af stål, der giver stropperne en rimelig blød  

 bøjning.
Men en vinkel af to stykker træ kan også bruges.
Stropper af kunstfibre (nylon, polypropylen og mange andre) har vundet  

 stor udbredelse og har den fordel fremfor stålstropper, at de er mindre  

 modtagelige for kemiske angreb, og den fordel fremfor stropper af naturfibre,  

 at de ikke kan rådne.
Der er dog også nogle ulemper:
 - De er i reglen mere elastiske, hvilket kan give anledning til  

 ubehagelige svingninger.
 - Mange kunstfibermaterialer er meget glatte, og dette forøger faren for,  

 at byrden kan skride i anhugningen; denne ulempe kræver særlig opmærksomhed  

 ved stroppens anbringelse.
- Temperaturen har en kraftigere indvirkning på kunstfibermaterialer end  

 på stropper af stål og naturfibre.
Kulde gør dem skøre, og mange  

 kunstfibermaterialer tåler ikke temperaturer over 80-100 grader C.
Fig. 19 viser to ståltovstropper med et øje i den ene ende og en  

 krog i den anden.
Den ekstra rundtørn om godset er nødvendig, for at  

 stropperne ikke skal glide ind mod hinanden.
Der kræves en omhyggelig  

 udførelse af anhugningen, så krogen griber sikkert om stropparten mellem  

 byrde og krankrog.
Sikkerhedskrogen foroven er af almindelig type, men ikke  

 særlig god (se side 3).
 Fig. 20 viser en anhugning, der effektivt sikrer, at stropperne ikke kan  

 glide ind mod hinanden.
Anhugning med dorn.
Bruger man en kort dorn, er det vigtigt, at  

 stropperne er sikret mod afhægtning i begge sider fx med en skive og en stift  

 som vist på fig. 21. Bruger man en lang dorn, er det vigtigt, at der er god  

 plads, så dornen ikke fisker.
 Fig. 22 viser løft af et bundt brædder med stropperne langt fra hinanden  

 og godt sansede om bundtet.
Løft af sække med en enkelt ringstrop som vist på fig. 23 skal udføres med  

 stor omhu.
Der må navnlig advares imod at løfte for mange sække ad gangen: de  

 mindste sække kan have tilbøjelighed til at glide ud, især hvis sækkene har  

 glat overflade, eller indholdet er »levende«.
En hanefod benyttes meget som anhugningsgrej.
Ved anhugningen skal  

 krogene anbringes, så deres spidser vender udad (se fig. 25), så slipper de  

 ikke taget, selv om der opstår et midlertidigt slæk i kæderne.
En kævletang eller tangkrog , fig. 26, er et nyttigt  

 hejsemiddel med den store fordel, at grebet om byrden bliver desto hårdere jo  

 tungere byrden er.
Kløerne forneden kan have andre udformninger, som gør det  

 muligt at bruge tangen til andet end trækævler.
 Konvolutløftesling (evt. i forbindelse med bom til at holde  

 afstand mellem pladehagerne). Konvolutløftebeslag som disse må aldrig bruges  

 som almindelig krog.
Åg findes i mange former.
Fig. 28 viser et indstilleligt åg til  

 løft af emner af forskellig længde.
Ved lange åg kan en krog i midten være  

 nødvendig ved løft af lange, bøjelige byrder.
 Pallegaffel til løft af gods stablet på palle.
Der findes pallegafler, der automatisk indstiller løfteøjet efter  

 belastningen.
Godset skal ligge forsvarligt på pallen og må om fornødent  

 surres fast inden løftet.
Til dækelementer benyttes ofte særligt løftegrej, hvis princip minder om  

 pallegaflens.
Dette grej går ofte under betegelse »  

kageske«.
Det kræver særlig instruktion ved brugen og må i øvrigt  

 kun benyttes til de betonelementer, som det er konstrueret til.
Et net er et udmærket anhugningsgrej for stykgods, der vanskeligt  

 lader sig stable eller sammenbinde.
Der kan ved små emner lægges et mere  

 fintmasket net inden i det grovere (eller evt. en presenning).
 Der findes et specielt sæt øje og krog for anhugning af trykflasker.
 Ved løft af mange trykflasker er det rationelt at anvende åg med monterede  

 stålflaskesling til anhugning af flere flasker i hvert løft, se fig. 32.
 Anhugning med magnet eller med  

sugekopper (vacuumanhugning). Der kræves særlige foranstaltninger for  

 at sikre, at ingen kommer til skade, hvis magneter eller sugekopper svigter,  

 og byrden falder ned.
Løft af containere sker med specielt anhugningsgrej.
Der kræves  

 særlig vejledning og instruktion for at udføre disse anhugningsopgaver  

 korrekt og forsvarligt.
