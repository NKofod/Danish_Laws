Foranlediget af en konkret klagesag rejste Registertilsynet over for  

  Dansk  Forening  for  International  Motorkøretøjsforsikring spørgsmålet om  

 betingelserne for registrering af forsikringstagere på grund af  

 »afvigende skadesforløb« i det af foreningen førte fællesregister  

 over motorkøretøjer.
Foreningen foretog herefter en generel skærpelse af  

 betingelserne for indberetning til registeret.
Registertilsynet modtog en klage over registrering i det af  Dansk  

  Forening  for  International  Motorkøretøjsforsikring  (D.F.I.M.) førte  

 fællesregister over motorkøretøjer.
Baggrunden for registreringen var, at  

 klagerens bil ved to lejligheder var blevet skadet i forbindelse med tyveri  

 af bilen.
Klageren fandt det vildledende, at klageren blev registreret i  

 fællesregisteret »på grund af skader«, således at det ikke fremgik,  

 at skaderne var sket ved tyveri og ikke skyldtes klagerens egen kørsel.
 Registertilsynet anmodede  Dansk  Forening  for  International  

  Motorkøretøjsforsikring om mere generelt at oplyse, hvilke betingelser der  

 skulle foreligge opfyldt ved registreringen af en forsikringstager i den del  

 af fællesregisteret, som omhandler »afvigende skadeforløb«,  

 herunder hvor mange skader der normalt skulle foreligge, før et  

 forsikringsselskab var berettiget til at indberette en forsikringstager til  

 fællesregisteret.
 Foranlediget heraf drøftedes i  Dansk  Forening  for  International  

  Motorkøretøjsforsikring de generelle regler for indberetning af  

 »afvigende skadesforløb«.  Dansk  Forening  for  International  

  Motorkøretøjsforsikring foretog herefter en generel skærpelse af  

 betingelserne for indberetning af »afvigende skadesforløb« til  

  Automobilforsikringsselskabernes  Fællesregister og udsendte meddelelse  

 herom til de tilsluttede forsikringsselskaber.
 Et forsikringsselskab bør herefter bl.a. først indberette »afvigende  

 skadesforløb«, såfremt der har foreligget tre belastende skader inden  

 for et år eller minimum fire friskader, hvorved der som oftest forstås brand,  

 tyveri, glas og nedstyrtede genstande.
 Dansk  Forening  for  International  Motorkøretøjsforsikring slettede af  

 egen drift klageren af fællesregisteret som følge af de ændrede  

 indberetningsregler.
 (* 1) Registertilsynets årsberetning 1989 s. 82.
