 I henhold til § 330, stk. 3, og § 331 a, i lov om rettens pleje, jf.  

 lovbekendtgørelse nr. 567 af 1. september 1986 som ændret ved lov nr. 420 af  

 13. juli 1988 og senest ved lov nr. 730 og 731 af 7. december 1988,  

 fastsættes:
§ 1.  Efter retsplejelovens § 330 kan der efter  

 ansøgning meddeles en person fri proces, såfremt § 2.  Ved afgørelser om fri proces benyttes som  

 indtægtsgrundlag det beløb, der anvendes til beregning af 6  

 procent-indkomstskat efter personskattelovens § 8 før det deri nævnte  

 bundfradrag. (* 1) Stk. 2.  Indtægtsgrundlaget opgjort efter stk. 1  

 anvendes med virkning for det andet kalenderår efter indkomstårets udløb.
Stk. 3.  Fri proces efter retsplejelovens § 330 kan  

 meddeles, hvis ansøgerens indtægtsgrundlag opgjort efter stk. 1 er 152.000  

 kr. eller mindre.
Lever ansøgeren i ægteskab eller i et andet samlivsforhold,  

 kan fri proces meddeles, hvis summen af ægtefællernes eller de samlevendes  

 indtægtsgrundlag er 193.000 kr. eller mindre.
Stk. 4.  Beløbene i stk. 3 forhøjes med 26.000 kr. for  

 hvert barn, herunder stedbørn og plejebørn, under 18 år, som enten bor hos  

 ansøgeren eller i overvejende grad forsørges af denne.
Dette gælder dog ikke  

 børn, til hvilke ansøgeren betaler bidrag, som ved skatteansættelsen helt  

 eller delvis kan fradrages i indkomsten.
 Stk. 5.  Stk. 3, 2. pkt., anvendes ikke i sager, der er  

 omfattet af retsplejelovens kapitel 42 (Sager om ægteskab eller  

 forældremyndighed).
§ 3.  Afviger ansøgerens aktuelle indkomstforhold  

 ifølge de foreliggende oplysninger væsentligt fra det, der er lagt til grund  

 ved opgørelsen af indtægtsgrundlaget efter § 2, stk. 1, lægges de tilsvarende  

 aktuelle indkomstforhold til grund.
Det samme gælder, hvis der ikke er  

 opgjort et indtægtsgrundlag for ansøgeren.
 § 4.  Er ansøgeren under 18 år, kan der tillige tages  

 hensyn til forældrenes økonomiske forhold.
 § 5.  Uanset § 2 kan fri proces undtagelsesvis  

 meddeles, såfremt ansøgeren skønnes at have et ganske særligt behov for  

 bistand, eller sagens omkostninger skønnes at blive ekstraordinært store.
 § 6.  Fri proces kan ikke meddeles, hvis  

 omkostningerne ved sagen skønnes at blive uvæsentlige i forhold til  

 ansøgerens indtægtsgrundlag opgjort efter § 2, stk. 1.
 Stk. 2.  Stk. 1 finder ikke anvendelse på forbrugere,  

 hvis afgørelsen om fri proces træffes i medfør af retsplejelovens § 335 a.
 § 7.  Er ansøgningen om fri proces indgivet af flere,  

 skal der ved afgørelsen tages hensyn til, om ansøgerne i fællesskab er i  

 stand til at bære de omkostninger, der er forbundet med sagen.
 Stk. 2.  Det samme gælder, selv om ansøgningen kun er  

 indgivet af en enkelt, når sagens udfald har betydning for flere.
 § 8.  Der skal ved vurderingen af, om ansøgeren har  

 rimelig grund til at føre proces, tages hensyn til muligheden for at få sagen  

 behandlet ved Forbrugerklagenævnet eller et klage- eller ankenævn, der er  

 godkendt af Forbrugerklagenævnet.
§ 9.  Ansøgeren skal vedlægge årsopgørelse fra  

 skattemyndighederne for 1987. Indgives ansøgningen i december 1989, vedlægges  

 tillige årsopgørelsen for 1988. Lever ansøgeren i ægteskab eller i et andet  

 samlivsforhold, skal ægtefællens henholdsvis samleverens årsopgørelse tillige  

 vedlægges.
Dette gælder dog ikke, hvis retssagen er omfattet af  

 retsplejelovens kapitel 42 (Sager om ægteskab eller forældremyndighed).
Stk. 2.  Ansøgeren skal oplyse antallet af børn,  

 herunder stedbørn og plejebørn, under 18 år, som enten bor hos ansøgeren  

 eller i overvejende grad forsørges af denne.
Dette gælder dog ikke børn, til  

 hvilke ansøgeren betaler bidrag, som ved skatteansættelsen helt eller delvis  

 kan fradrages i indkomsten.
Stk. 3.  Ansøgeren skal oplyse, om der er en  

 retshjælpsforsikring, og i bekræftende fald forsikringsselskabets navn og  

 policenummeret. (* 2) Stk. 4.  Statsamtet eller Justitsministeriet kan pålægge  

 ansøgeren at tilvejebringe yderligere oplysninger til brug for sagens  

 behandling.
 § 10.  Bekendtgørelsen træder i kraft den 1. januar  

 1989.
 Stk. 2.  Bekendtgørelsen finder anvendelse på  

 ansøgninger, der behandles den 1. januar 1989 eller senere, medmindre den  

 retssag, hvortil der ansøges om fri proces, er afsluttet før denne dato.
Stk. 3.  Bekendtgørelse nr. 457 af 28. juli 1988 om fri  

 proces ophæves.
Bekendtgørelsen finder dog fortsat anvendelse på ansøgninger  

 om fri proces i retssager, der er afsluttet før den 1. januar 1989.
Justitsministeriet, den 15. december  

 1988 ERIK NINN-HANSEN /Hans-Viggo Jensen (* 1) Dette beløb er summen af ansøgerens personlige indkomst og  

 ansøgerens kapitalindkomst, hvis kapitalindkomsten er positiv.
Størrelsen af  

 den personlige indkomst og den positive kapitalindkomst fremgår af  

 årsopgørelsen fra skattemyndighederne.
Er der på årsopgørelsen anført en  

 »beregningsmæssig personlig indkomst« og en »beregningsmæssig  

 kapitalindkomst«, er det disse 2 tal, der skal anvendes.
 (* 2) Der er knyttet retshjælpsforsikring til følgende 4 forsikringstyper:  

 motorkøretøjsforsikring, parcelhusforsikring, familieforsikring og  

 lystfartøjsforsikring.
