 Forbeholdt efternavn kunne ikke godkendes som fornavn.
I et gennem biskoppen over Københavns stift hertil indsendt andragende af  

 28. januar 1977 har De udbedt Dem ministeriets afgørelse med hensyn til en af  

 stud. jur.
NN og hustru OO fremsat anmodning om, at der ved navngivelsen  

 tillægges deres den 14. januar 1977 fødte søn navnet Trolle som fornavn,  

 således at barnets fulde navn bliver Trolle Mikkel Svendstrup.
 I denne anledning skal man meddele, at der ifølge bestemmelsen i § 10,  

 stk. 1, i lov nr. 193 af 29. april 1981 om personnavne ikke som fornavn må  

 vælges navne, der ikke efter deres karakter er egentlige fornavne, og at  

 justitsministeriet i en tilsvarende, tidligere sag har udtalt, at navnet  

 Trolle ikke kan tillades anvendt som fornavn, da navnet ikke er godkendt som  

 egentligt fornavn, hvorimod det er forbeholdt som slægtsnavn.
 Kirkeministeriet kan henholde sig til det af Justitsministeriet udtalte og  

 finder herefter ikke at kunne godkende, at der tillægges det pågældende barn  

 navnet Trolle som fornavn.
 For så vidt forældrene har henvist til, at der ved dåb i Grenå kirke den  

 16. juli 1944 er tillagt en dreng navnet Trolle som fornavn bemærkes, at  

 denne navngivelse, der i øvrigt ikke har været forelagt Kirkeministeriet,  

 ikke efter ikrafttrædelsen pr. 1. januar 1962 af den fornævnte lov om  

 personnavne kan påberåbes til støtte for den af de pågældende fremsatte  

 anmodning.
