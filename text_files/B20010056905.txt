Bekendtgørelse om produktionsafgift  

 på ørred, solgt fra danske dambrug I medfør af § 102, § 106, stk. 1 og 2, og § 130, stk. 2 i lov nr.  

 281 af 12. maj 1999 (fiskeriloven) fastsættes:
 § 1. Bekendtgørelsen omfatter enhver  

 ørredproduktion fra danske dambrug, herunder yngel og  

 ægproduktion.
 § 2. Produktionsafgiften gælder ved ethvert  

 salg fra danske dambrug.
 Stk. 2. Afgiften beregnes på baggrund af dambrugets  

 nettoproduktion, dvs. den solgte produktion med fradrag af indkøbte  

 mængder af fisk, yngel og æg.
 Stk. 3. Produktionsafgiften på ørred,  

 herunder yngel, er 8 øre pr. kilo.
 Stk. 4. Produktionsafgiften på ægproduktion  

 er 40 øre pr. kilo.
 § 3. Produktionsafgiften indgår i  

 Afgiftsfonden for Danske Dambrug, c/o Dansk Dambrugerforening,  

 Vejlsøvej 51, 8600 Silkeborg.
 § 4. Driftsansvarlig ejer eller forpagter,  

 herunder enhver fysisk eller juridisk person, der erhvervsmæssigt  

 driver dambrug, skal kvartalsvis inden den 10. februar, 10. maj, 10. august  

 og 10. november udarbejde og indsende en indberetning til Afgiftsfonden for  

 Danske Dambrug om den samlede nettoproduktion, jf. § 2, og afregne den  

 herefter skyldige afgift med ovennævnte fond.
 Stk. 2. Afgiftsbeløb under 100 kr. bortfalder.
 Stk. 3. Negative produktionsafgifter kan ikke  

 medføre krav om tilbagebetaling fra fonden.
§ 5. Den driftsansvarlige skal endvidere ved hvert  

 regnskabsårs afslutning til fonden indsende en opgørelse over  

 den samlede nettoproduktion, jf. § 2. Opgørelsen skal attesteres af en  

 statsautoriseret eller registreret revisor.
Hvis den årlige produktion  

 svarer til en afgift på under 5.000 kr., kan attestation erstattes af  

 en erklæring fra den driftsansvarlige, medmindre Afgiftsfonden for  

 Danske Dambrug kræver revisorattestation.
§ 6. Betales skyldige afgiftsbeløb ikke  

 rettidigt, tillægges en årlig rente, svarende til den rente, der  

 er fastsat i henhold til rentelovens § 5, fra forfaldsdagen at regne.
Den  

 tillagte rente udgør dog mindst 50 kr.
 § 7. Der er udpantningsret for forfaldne  

 beløb, herunder de i § 6 nævnte beløb.
 § 8. Den, der overtræder eller  

 forsøger at overtræde §§ 4 og 5 straffes med bøde,  

 medmindre højere straf er forskyldt i medfør af fiskerilovens §  

 130.
 Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5. kapitel.
 § 9. Denne bekendtgørelse træder i kraft den 1.  

 juli 2001.
