Vejledning  

 til bekendtgørelse om udbydere af elektroniske  

  

 kommunikationsnets og elektroniske  

  

 kommunikationstjenesters registrering og opbevaring  

  

 af oplysninger om teletrafik (logningsbekendtgørelsen) 1. Vedr. bekendtgørelsens  

 formål og anvendelsesområde (bekendtgørelsens kapitel 1) 1.1. Baggrund Ved lov nr. 378 af 6. juni 2002  den såkaldte første  

 anti-terrorlov  blev der bl.a. indsat nye bestemmelser i  

 retsplejelovens  

 § 786 om registrering og opbevaring af oplysninger om teletrafik og om  

 telenet- og teletjenesteudbyderes praktiske bistand til politiet.
Efter retsplejelovens § 786, stk. 4, påhviler det  

 udbydere af telenet eller teletjenester at foretage registrering og  

 opbevaring  

 i 1 år af oplysninger om teletrafik til brug for efterforskning og  

 retsforfølgning  

 af strafbare forhold.
Justitsministeren fastsætter i henhold til bestemmelsen  

 efter  

 forhandling med ministeren for videnskab, teknologi og udvikling nærmere  

 regler  

 om denne registrering og opbevaring.
Disse nærmere regler er indeholdt i  

 logningsbekendtgørelsen.
Den 21. februar 2006 vedtog Rådet (retlige og indre anliggender)  

 endvidere et EU-direktiv om logning af trafikdata.
Direktivet skal være  

 gennemført i national ret senest den 15. september 2007.
1.2. Terminologi Før anti-terrorloven anvendte retsplejelovens bestemmelser om  

 indgreb i meddelelseshemmeligheden definitioner på nøglebegreber, der  

 stammede  

 fra telelovgivningen.
Definitionerne var ordrette gengivelser af  

 telelovgivningens definitioner.
Retsplejelovens begreber har altså hidtil  

 baseret  

 sig på telelovgivningens definitioner.
 Da logningsbekendtgørelsen udstedes på baggrund af bemyndigelsen i  

 retsplejelovens § 786, stk. 4, lægger bekendtgørelsen også  

 telelovgivningens definitioner til grund.
Logningsbekendtgørelsen gennemfører endvidere dele af  

 EU-direktivet.
Bekendtgørelsen indeholder derfor tillige en række begreber  

 fra  

 direktivet.
Den terminologi, der er anvendt i EU-direktivet, er ikke på alle  

 måder entydig.
Det skyldes bl.a., at direktivet først skal være gennemført  

 den  

 15. september 2007, og at flere medlemslande endnu ikke fuldt ud har gjort  

 sig  

 endelige overvejelser om, hvordan direktivet skal gennemføres i national ret.  

 Den  

 fælles forståelse af begreberne i direktivet blandt medlemslandene vil kunne  

 bidrage  

 til en nærmere fortolkning af reglerne i logningsbekendtgørelsen.
 I 2003 blev terminologien i telelovgivningen ændret fra »telenet  

 eller teletjenester« til »elektroniske kommunikationsnet eller -tjenester«,  

 uden at det medførte konsekvensrettelser i retsplejeloven.
 Terminologi-ændringen i telelovgivningen ændrede dog ikke på  

 indholdet af definitionerne, og retsplejelovens begreber svarer således  

 indholdsmæssigt stadig til telelovgivningens, selv om ordlyden er en anden.
 Begreberne i logningsbekendtgørelsen er gengivelser af telelovgivningens  

 definitioner og anvender derfor også terminologien i telelovgivningens  

 definitioner (elektroniske kommunikationsnet eller -tjenester).  

 Indholdsmæssigt  

 er disse dog identisk med retsplejelovens terminologi (telenet eller  

 teletjenester).
1.3. »Oplysninger,  

 der genereres eller behandles« (bekendtgørelsens § 1) Udbyderne er alene forpligtet til at foretage registrering og  

 opbevaring af oplysninger om teletrafik, der genereres eller behandles i  

 udbyderens net.
Det betyder, at oplysninger om teletrafik, der f.eks. af tekniske  

 grunde ikke generes eller behandles i udbyderens net, ikke skal registreres.  

 Det er altså ikke alene oplysninger, der allerede i dag anvendes af udbyderne  

 til brug for f.eks. debitering, der skal registreres.
Det afgørende er alene,  

 at en oplysning rent faktisk genereres eller behandles i udbydernes systemer,  

 også selv om det kun sker meget kortvarigt.
 Udbyderne er således ikke forpligtet til at investere i nyt udstyr  

 med henblik på registrering og opbevaring af oplysninger, der ikke allerede i  

 dag genereres eller behandles i udbyderens net.
1.4. »Udbyder af  

 elektroniske kommunikationsnet eller -tjenester til slutbrugere« 1.4.1. Begrebet »udbyder  

 af elektroniske kommunikationsnet eller -tjenester til slutbrugere« Begrebet svarer til definitionen i den gældende § 6,  

 stk. 1, i lov om konkurrence- og forbrugerforhold på telemarkedet.
 Det følger af bemærkningerne til bestemmelsen, at § 6, stk. 1,  

 svarer til § 5, stk. 1, som definerer et bredere  

 udbyderbegreb,  

 idet der dog i 6, stk. 1, er tale om underkategorier af de i  

 § 5,  

 stk. 1, nævnte parter.
 § 6, stk. 1, afgrænser således udbydere af elektroniske  

 kommunikationsnet eller -tjenester til slutbrugere i forhold til udbydere,  

 der  

 f.eks. alene udbyder elektroniske kommunikationsnet eller -tjenester i form  

 af  

 samtrafikprodukter til andre udbydere af elektroniske kommunikationsnet eller  

 -tjenester.
 Ifølge bemærkningerne til § 5, stk. 1, betyder  

 definitionen, at enhver, der markedsfører og sælger net eller tjenester, som  

 defineret i § 3, stk. 1 og 2, til flere parter, anses for at være  

 udbyder  

 med de rettigheder, dette giver  det vil sige, at alle selskaber, der  

 på  

 kommercielt grundlag betjener mere end én slutbruger eller mere end én anden  

 udbyder af elektroniske kommunikationsnet eller -tjenester med henblik på  

 formidling af dele af disses trafik, er omfattet af begrebet.
 Det er uden betydning, om udbyderen har egen infrastruktur, om der  

 er tale om offentligt tilgængelige tjenester eller lukkede net, hvilket  

 omfang  

 udbudet har, samt hvilken form for tjenester der udbydes.
 Virksomheder med eget net, der kun tilvejebringer infrastruktur  

 til eget brug, falder dog uden for begrebet.
 Hovedkravet er altså, at der udbydes elektroniske  

 kommunikationsnet eller -tjenester på kommercielt grundlag  

 til slutbrugere.
1.4.2. Omfanget af udbyderbegrebet og pligter i  

 forbindelse med outsourcing Det følger af bemærkningerne til lov om konkurrence- og  

 forbrugerforhold på telemarkedet, at udbyderen kan outsource forpligtelsen,  

 jf.  

 § 15 i loven, til indretning af udstyr og systemer, således at indgreb i  

 meddelelseshemmeligheden er mulig.
Den udbyder, som forpligtelsen påhviler,  

 skal have mulighed for at aftale med f.eks. en anden udbyder, at de praktiske  

 indgreb kan ske i den anden udbyders domæne.
Det kan f.eks. gøre sig gældende  

 for gensalgsudbydere og bolignet.
 Forpligtelsen afgrænses således, at den udbyder, der har  

 slutbrugerforholdet, som udgangspunkt har ansvaret for at sikre, at der kan  

 gives adgang til indgreb i meddelelseshemmeligheden.
 Det er altid den udbyder, som outsourcer forpligtelsen, der er  

 ansvarlig for, at den udbyder, forpligtelsen er outsourcet til, indretter  

 systemet, så indgreb i meddelelseshemmeligheden kan finde sted.
Det fremgår endvidere af bemærkningerne til lov om konkurrence- og  

 forbrugerforhold på telemarkedet, at outsourcing-leverandører kan antage  

 flere  

 former, afhængigt af deres forretningsmodel, og kan således omfatte  

 virksomheder, der ud over den interne teleinfrastruktur og de basale interne  

 tjenester overvåger, driver og vedligeholder virksomhedens øvrige centrale  

 IT-systemer og applikationer, virksomhedens hjemmesider, herunder hjemmesider  

 til internethandel, e-mail-adresser og -applikationer m.v.
Det outsourcede  

 udstyr og de outsourcede funktioner kan fysisk enten være placeret hos  

 virksomheden  

 (kunden) selv eller hos leverandøren.
Uanset hvor udstyret er placeret, vil  

 der  

 i den samlede installation nødvendigvis indgå en eller flere dedikerede  

 forbindelser (typisk faste kredsløb) med henblik på at sikre  

 outsourcing-leverandøren, henholdsvis virksomheden, adgang til det omhandlede  

 interne net med tilhørende interne tjenester.
 Kommunikation i interne net er kun undtaget, så længe der alene er  

 tale om intern kommunikation modsat den situation, at kommunikationen går ud  

 af  

 det interne net til det offentlige net.
Virksomheder, der via internettet udbyder det stadigt stigende  

 antal såkaldte webbaserede applikationer  som eksempelvis  

 computerspilsapplikationer, søgetjenester, e-mail-tjenester af samme type som  

 f.eks.
Hotmail, videokonferenceapplikationer, meddelelsestjenester som f.eks.  

 MSN Messenger og LotusSameTime, download af software og lignende,  

 internettelefoni-applikationer,  

 der ikke omfatter udveksling af trafik med den offentlige nummerplan og de  

 traditionelle taletefonitjenester (PSTN)  kan ikke anses for udbydere  

 af  

 elektroniske kommunikationsnet eller -tjenester.
 For de ovenfor nævnte afgrænsninger af udbyderbegrebet gælder, at  

 virksomheder, der både leverer denne type ydelser (outsourcing og/eller  

 webbaseret udbud af applikationer), og tillige er udbydere af elektroniske  

 kommunikationsnet eller -tjenester i telelovgivningens forstand, for så vidt  

 angår den sidstnævnte del af deres virksomhed vil være omfattet af  

 udbyderbegrebet.
1.4.3. »Kommercielt grundlag« Der findes ikke i telelovgivningen en selvstændig definition af  

 udtrykket »kommercielt grundlag«.
Om der i et givent tilfælde er tale om  

 kommercielt grundlag vil således i princippet afhænge af en konkret  

 vurdering.
 Det er imidlertid klart, at begrebet omfatter en aktivitet, hvis  

 den sædvanligvis tilbydes eller efterspørges på markedsmæssige vilkår,  

 herunder  

 hvis aktiviteten er af generel karakter og rettet til en modtagerkreds, som  

 kan  

 forventes at betale herfor.
»Kommercielt grundlag« betyder således, at en person, et selskab eller  

 en offentlig institution sælger og markedsfører et produkt for at få en  

 fortjeneste.
Det er dog uden betydning, om salget af produktet reelt  

 oppebærer  

 en fortjeneste eller giver underskud.
Kravet om udbud på »kommercielt grundlag« indebærer f.eks., at biblioteker,  

 uddannelsesinstitutioner og andre offentlige institutioner, der på  

 ikke-kommercielt grundlag stiller net eller tjenester til rådighed for  

 eksterne  

 parter i form af lånere, studerende, patienter eller lign., ikke er omfattet  

 af  

 logningspligten.
Ligeledes vil arbejdspladser, der stiller telefon og  

 internet-adgang til rådighed for ansatte på et ikke-kommercielt grundlag,  

 ikke  

 være omfattet af logningspligten.
1.4.4. »Elektroniske kommunikationsnet eller  

 -tjenester« Udtrykket »elektroniske kommunikationsnet eller -tjenester«, der  

 anvendes i logningsbekendtgørelsen, svarer til det anvendte udtryk i lov om  

 konkurrence- og forbrugerforhold på telemarkedet.
For en fortolkning af  

 begreberne skal der derfor i det hele henvises til bemærkningerne til  

 begreberne  

 i denne lov.
Nedenfor er imidlertid beskrevet de mest centrale elementer til  

 forståelse  

 af de begreber, der anvendes i bekendtgørelsen.
1.4.4.1. »Elektroniske kommunikationsnet« Af bemærkningerne til lov om konkurrence- og forbrugerforhold på  

 telemarkedet fremgår det, at der er tale om bred definition, der har til  

 hensigt at fastslå, at enhver form for trådløs eller kabelbaseret  

 infrastruktur, der anvendes til elektronisk transport af elektroniske  

 kommunikationstjenester, er omfattet af begrebet.
Det fremgår endvidere af bemærkningerne, at det er uden betydning,  

 hvilken transmissionsteknologi der er tale om, herunder om der er tale om  

 kobber-, koaksial eller fiberkabler eller eventuelle nye former for kabler,  

 der  

 anvendes til transport af elektroniske kommunikationstjenester, eller om der  

 er  

 tale om en eller flere radiokommunikationsteknologier, herunder teknologier,  

 der sigter på etablering af mobilinfrastruktur, eller infrastruktur baseret  

 på  

 radiokommunikation fra et fast punkt til et andet fast punkt.
Det er  

 ligeledes  

 uden betydning, om der er tale om kredsløbs- eller pakkekoblede net.
1.4.4.2. »Elektroniske kommunikationstjenester« Af bemærkningerne til lov om konkurrence- og forbrugerforhold på  

 telemarkedet fremgår det, at der er tale om en bred afgrænsning, der  

 indebærer,  

 at elektroniske kommunikationstjenester omfatter enhver form for overføring  

 af  

 lyd, billeder, tekst eller kombinationer heraf, ved hjælp af radio- eller  

 telekommunikationsteknik, mellem nettermineringspunkter.
Det fremgår endvidere af bemærkningerne, at selve informations-  

 eller indholdstjenesten derimod ikke er omfattet af definitionen af en  

 elektronisk  

 kommunikationstjeneste.
Herudover fremgår det, at definitionen ikke skelner  

 mellem elektroniske kommunikationstjenester (teletjenester), der  

 tilvejebringes  

 og leveres via mobile net og elektroniske kommunikationstjenester  

 (teletjenester), der tilvejebringes via et fast nettermineringspunkt.  

 Definitionen  

 skelner heller ikke imellem, om der er tale om transporttjenester, der  

 tilvejebringes  

 via internettet eller gennem andre dele af det traditionelle telenet.
Begge  

 dele anses for omfattet af definitionen elektronisk kommunikationstjeneste  

 (teletjeneste).
1.5. »Slutbruger« Af bemærkningerne til lov om konkurrence- og forbrugerforhold på  

 telemarkedet fremgår det, at begrebet også kan dække andre end fysiske  

 personer.
 Det fremgår således af bemærkningerne, at slutbruger defineres i  

 modsætning til udbydere af elektroniske kommunikationsnet eller -tjenester og  

 kan omfatte såvel erhvervsdrivende som ikke-erhvervsdrivende brugere af  

 elektroniske kommunikationsnet eller -tjenester, herunder storkunder og  

 lignende, som i et vist omfang vælger at etablere deres egen infrastruktur og  

 sammenkoble denne med de offentlige net med henblik på udveksling af trafik.  

 En  

 storkunde kan herunder også være et fælles antenneanlæg, en bolig- eller  

 grundejerforening eller lignende, som har valgt at etablere f.eks. lokal  

 bredbåndsinfrastruktur i accessnettet på egen hånd.
1.6. Andelsforeninger,  

 ejerforeninger, antenneforeninger og lignende foreninger eller  

 sammenslutninger  

 heraf (bekendtgørelsens § 3) Forpligtelsen til at registrere og opbevare oplysningerne gælder  

 ikke for andelsforeninger, ejerforeninger, antenneforeninger og lignende  

 foreninger eller sammenslutninger heraf, der inden for foreningen eller  

 sammenslutningen udbyder elektroniske kommunikationsnet eller -tjenester til  

 færre end 100 enheder.
 Andelsforeninger, ejerforeninger, antenneforeninger og lignende  

 foreninger eller sammenslutninger heraf med flere end 100 enheder, og som i  

 øvrigt opfylder betingelserne i teleloven for elektroniske kommunikationsnet  

 eller -tjenester, er omfattet af logningskravene i bekendtgørelsen.
 Ved en enhed forstås f.eks. et bolig- eller erhvervslejemål.
2. Vedr.  

 registrerings- og opbevaringspligten (bekendtgørelsens kapitel 2) I det følgende anføres eksempler på, hvad der nærmere menes med de  

 anførte registreringer af oplysninger.
2.1. Fastnet- og  

 mobiltelefoni (bekendtgørelsens § 4) 2.1.1. Oplysninger om opkaldende identitet Den terminologi, der anvendes i bekendtgørelsen vedrørende  

 oplysninger om brugeren, som foretager et opkald, svarer til EU-direktivets.
Udbydere  

 af  

 fastnet- og mobiltelefoni skal registrere telefonnummeret på den opkaldende  

 abonnent  

 eller andre tilsvarende former for identifikation, der er knyttet til  

 opkaldet,  

 herunder også eventuelle foretagne ændringer af nummeret eller  

 identifikationen,  

 f.eks. i forbindelse med omstillinger eller viderestillinger.
Udbyderne skal  

 også registrere det eller de telefonnumre, der kaldes op til, eller andre  

 tilsvarende former for identifikation, herunder også eventuelle foretagne  

 ændringer af numre m.v., f.eks. i forbindelse med omstillinger eller  

 viderestillinger.
 Ved andre tilsvarende former for identifikation forstås f.eks. et  

 kundenummer eller et kortnummer på et taletidskort, der identificerer  

 brugerens  

 adgang over for udbyderen.
Ved oplysninger om omstilling forstås f.eks. situationer, hvor en  

 slutbruger ringer via egen eller andre udbydere til en anden udbyder, der  

 omstiller  

 til det ønskede nummer.
I disse tilfælde skal oplysninger om det nummer, der  

 omstilles til, ligeledes registreres.
Oplysninger om viderestilling skal tillige registreres.
Ved  

 viderestilling forstås f.eks. situationer, hvor slutbruger A ringer til B,  

 men  

 hvor B har lavet viderestilling til telefon C.
Viderestilling fra B til C vil  

 af udbyderen blive registreret som et nyt kald.
Oplysninger om kaldet fra A  

 til  

 B skal kunne sammenkædes med det tidsmæssigt samtidige udgående kald fra B  

 til  

 C.
 Ved viderestilling forstås endvidere de situationer, hvor en  

 slutbruger (A) ringer til et hotels reception eller et kollegium (B), der  

 viderestiller til et værelse (C) og omvendt.
 For så vidt angår oplysninger om omstillinger og viderestillinger  

 skal disse alene registreres, hvis der omstilles eller viderestilles til et  

 af  

 udbyderens egne numre, eller hvis oplysningen i øvrigt genereres eller  

 behandles i udbyderens eget net.
 Udbyderne skal endvidere registrere navn og adresse på abonnenten  

 eller den registrerede bruger.
Udbydere af mobiltelefoni skal desuden registrere oplysninger om  

 identiteten på det benyttede kommunikationsudstyr, dvs.
IMSI- og IMEI-numre,  

 for den kaldende abonnent.
Et IMSI-nummer (International Mobile Subscriber  

 Identification) identificerer telefonens SIM-kort, mens et IMEI-nummer  

 (International Mobile Equipment Identifier) identificerer den fysiske  

 mobilenhed,  

 dvs. selve mobiltelefonen.
Oplysninger om ubesvarede opkald skal tillige registreres.
Ved  

 ubesvarede opkald forstås opkald, hvor der opnås kontakt til modtageren af  

 opkaldet, men hvor modtageren ikke svarer.
Hvis der f.eks. omstilles til en  

 telefonsvarer, vil der ikke være tale om et ubesvaret opkald, men derimod om  

 et  

 gennemført opkald, der under alle omstændigheder skal registreres.
 Udbyderne skal tillige registrere det opkaldende og det opkaldte  

 nummer på en bruger fra en udenlandsk udbyder, der roamer i udbyderens net.
 Ved roaming forstås en mobiltelefonibrugers mulighed for at  

 anvende sin telefon til kommunikation uden for egen udbyders dækningsområde.  

 Det kan f.eks. ske i forbindelse med udlandsrejser eller lignende, hvor en  

 anden udbyder stiller visse servicer til rådighed for slutbrugeren efter  

 aftale  

 med slutbrugerens egen udbyder.
 De oplysninger, der i øvrigt skal registreres om brugere, f.eks.  

 oplysninger om navn og adresse, vil ikke nødvendigvis kunne registreres for  

 brugere fra en udenlandsk udbyder, der roamer i udbyderens net, idet disse  

 oplysninger typisk er ukendte for udbyderen.
 Oplysningerne vil  i overensstemmelse med bekendtgørelsens  

 anvendelsesområde  alene skulle registreres, hvis de er kendte for  

 udbyderne  

 eller genereres eller behandles i udbydernes systemer.
2.1.2. Oplysninger om opkaldte identitet Den terminologi, der anvendes i bekendtgørelsen vedrørende  

 oplysninger om brugeren, som modtager et opkald, svarer til EU-direktivets.
 Udbyderne skal registrere  

 telefonnumrene på den opkaldende og den opkaldte abonnent eller andre  

 tilsvarende former for identifikation, der er knyttet til opkaldet, herunder  

 også eventuelle foretagne ændringer af nummeret eller identifikationen,  

 f.eks.  

 i forbindelse med omstillinger eller viderestillinger.
 Udbyderne skal endvidere registrere navn og adresse på abonnenten  

 eller den registrerede bruger.
Udbydere af mobiltelefoni skal desuden registrere identiteten på  

 det benyttede kommunikationsudstyr, dvs.
IMSI- og IMEI-numre, for den  

 opkaldte  

 abonnent.
 Udbyderne skal tillige registrere det opkaldende og det opkaldte  

 telefonnummer på en bruger, der roamer i udbyderens net.
 De oplysninger, der i øvrigt skal registreres om brugere, f.eks.  

 oplysninger om navn og adresse, vil ikke nødvendigvis kunne registreres for  

 brugere, der roamer i udbyderens net, idet disse oplysninger typisk er  

 ukendte  

 for udbyderen.
 Oplysningerne vil  i overensstemmelse med bekendtgørelsens  

 anvendelsesområde  alene skulle registreres, hvis de er kendte for  

 udbyderne  

 eller genereres eller behandles i udbydernes systemer.
 For en nærmere beskrivelse af IMSI- og IMEI-numre, roaming m.v.  

 henvises til pkt. 2.1.1.
2.1.3. Celle- og masteoplysninger  

 (bekendtgørelsens § 4, nr. 6) Den terminologi, der anvendes i bekendtgørelsen vedrørende  

 masteoplysninger, svarer til EU-direktivets.
 Udbydere af mobiltelefoni skal registrere oplysninger om den eller  

 de celler, en mobiltelefon er forbundet til ved kommunikationens start og  

 afslutning, samt masternes præcise geografiske eller fysiske placering på  

 tidspunktet for kommunikationen.  

 Udbyderne skal således registrere oplysninger om »den første og sidste mast«.
Pligten til at registrere masternes præcise geografiske eller  

 fysiske placering betyder, at udbyderne løbende skal opdatere oplysninger om  

 masternes geografiske placering, herunder angivelse af masternes placering  

 angivet i bredde- og længdegrad.
Det gælder også master, der ikke permanent  

 er  

 placeret et bestemt sted.
 Ved master, der ikke permanent er placeret et bestemt sted,  

 forstås f.eks. mobile master, der opstilles midlertidigt i forbindelse med  

 større arrangementer med henblik på at sikre dækning i et bestemt område.
2.1.4. Særligt vedr.
EMS Det følger af Europa-Parlamentets og Rådets direktiv 2006/24/EF af  

 15. marts 2006 om lagring af data genereret eller behandlet i forbindelse med  

 tilvejebringelse af offentligt tilgængelige elektroniske  

 kommunikationstjenester eller elektroniske kommunikationsnet og om ændring af  

 direktiv 2002/58/EF, at medlemslandene skal fastsætte krav om registrering af  

 oplysninger om EMS.
 Der er i overensstemmelse hermed medtaget et sådant krav i  

 bekendtgørelsen.
EMS genereres eller behandles imidlertid ikke nødvendigvis i et  

 net.
Det skyldes, at EMS udgør en software-funktion i en mobiltelefon.
Denne  

 software fortolker under særlige omstændigheder data i en SMS.
Det kan f.eks.  

 være en såkaldt »smiley« eller en simpel ringetone.
EMS-trafik vil derfor  

 blot  

 optræde som overføring af helt almindelige SMSer.
EMS er således ikke  

 selvstændig kommunikation, men derimod egentligt indhold i en SMS.
 I det omfang der er tale om egentlige indholdsoplysninger, vil  

 udbyderne ikke skulle registrere oplysninger om EMS.
2.1.5. Oplysninger  

 om  

 SMS, EMS eller MMS (opkaldende identitet) Den terminologi, der anvendes i bekendtgørelsen vedrørende  

 oplysninger om brugeren, som sender en SMS, EMS eller MMS, svarer til  

 EU-direktivets.
Udbydere af SMS, EMS og MMS skal registrere identiteten på den  

 kaldende bruger og den eller de kaldte brugere samt identiteten, dvs.
IMSI-  

 og  

 IMEI-numre, på det benyttede kommunikationsudstyr.
 Udbyderne skal endvidere registrere oplysninger om ændring af det  

 kaldende nummer eller identitet samt ændringer af kaldte numre eller  

 identifikation, omstillinger og viderestillinger.
 Oplysninger om omstilling og viderestilling skal  i  

 overensstemmelse med bekendtgørelsens anvendelsesområde  dog alene  

 registreres, hvis der omstilles eller viderestilles til et af udbyderes egne  

 numre, eller hvis oplysningerne i øvrigt genereres eller behandles i  

 udbyderens  

 eget net.
 I det omfang udbydere udveksler kvittering for modtagelse af  

 meddelelser, skal oplysninger om kvitteringsmeddelelserne også registreres.
 Udbydere skal endvidere registrere navn og adresse på abonnenten  

 eller den registrerede bruger.
 For en nærmere beskrivelse af IMSI- og IMEI-numre, roaming m.v.  

 henvises til pkt. 2.1.1.
2.1.6. Oplysninger  

 om  

 SMS, EMS eller MMS (opkaldte identitet) Den terminologi, der anvendes i bekendtgørelsen vedrørende  

 oplysninger om brugeren, som modtager en SMS, EMS eller MMS, svarer til  

 EU-direktivets.
Udbydere af SMS, EMS og MMS skal registrere identiteten på den  

 kaldte bruger samt identiteten, dvs.
IMSI- og IMEI-numre, på det benyttede  

 kommunikationsudstyr.
 Udbyderne skal endvidere registrere oplysninger om ændring af det  

 kaldende nummer eller identitet samt ændringer af kaldte numre eller  

 identifikation, omstillinger og viderestillinger.
 Oplysninger om omstilling og viderestilling skal dog alene  

 registreres, hvis der omstilles eller viderestilles til et af udbyderes egne  

 numre, eller hvis oplysningerne i øvrigt genereres eller behandles i  

 udbyderens  

 eget net.
 I det omfang udbydere udveksler kvittering for modtagelse af  

 meddelelser, skal oplysninger om kvitteringsmeddelelserne også registreres.
 Udbydere skal endvidere registrere navn og adresse på abonnenten  

 eller den registrerede bruger.
 For en nærmere beskrivelse af IMSI- og IMEI-numre, roaming m.v.  

 henvises til pkt. 2.1.1.
2.1.7. Anonyme tjenester (taletidskort)  

 (bekendtgørelsens § 4, nr. 8) Den terminologi, der anvendes i bekendtgørelsen vedrørende  

 oplysninger om anonyme tjenester (taletidskort), svarer til EU-direktivets.
 Udbydere af forudbetalte anonyme tjenester (taletidskort) skal  

 registrere dato og tidspunkt for første aktivering af tjenesten og  

 oplysninger  

 om den mast, hvorfra aktiveringen blev foretaget.
Udbyderne skal herudover registrere de oplysninger, der i øvrigt  

 skal registreres for mobiltelefoni, jf. bekendtgørelsens § 3, på en  

 bruger,  

 der anvender taletidskort i udbyderens net.
Dog vil oplysninger om f.eks.  

 navn  

 og adresse ikke nødvendigvis kunne registreres for brugere, der anvender  

 taletidskort i udbyderens net, idet disse oplysninger typisk er ukendte for  

 udbyderen.
 Oplysningerne vil  i overensstemmelse med bekendtgørelsens  

 anvendelsesområde  alene skulle registreres, hvis de er kendte for  

 udbyderne  

 eller genereres eller behandles i udbydernes systemer.
2.1.8. Tidspunkt for kommunikationens start og  

 afslutning (bekendtgørelsens § 4, nr. 7) Udbyderne skal registrere dato og klokkeslæt for kommunikationens  

 start- og sluttidspunkt.
 Kravet om tidsangivelse vil være opfyldt, hvis tidsangivelsen er  

 nøjagtig inden for 1 sekund i forhold til en offentlig tilgængelig  

 tidsstandard, eksempelvis UTC-tid (Universal Time, Co-ordinated).
2.2. Internet-oplysninger  

 (bekendtgørelsens § 5) 2.2.1. Sessionslogning (bekendtgørelsens  

 § 5, stk. 1) Udbydere af adgang til internettet skal, for så vidt angår en  

 internet-sessions initierende og afsluttende pakke, registrere oplysninger om  

 den afsendende og den modtagende internetprotokol-adresse (herefter benævnt  

 IP-adresse), afsendende og modtagende portnummer og transportprotokol.
Ved IP-adresse forstås den brugeridentitet, en internetbruger gør  

 brug af ved anvendelse af internettet.
IP-adressen tildeles elektronisk af  

 internetudbyderen på baggrund af et abonnementsforhold eller lignende.
Modtagende IP-adresse identificerer en internet-sessions  

 destination.
Det kan f.eks. være en anden slutbruger, Hotmail, en anden  

 hjemmeside eller lignende.
Ved kommunikation på internettet sendes oplysninger fra en port  

 til en anden port.
Et portnummer kan identificere, hvilken type kommunikation  

 der finder sted som led i anvendelsen af internettet.
Ved oplysninger om transportprotokol forstås oplysninger om,  

 hvilken protokol der har været anvendt til at transportere de pakker, der  

 indgår i en internet-session.
Det kan f.eks. være TCP, UDP eller lignende.
Ved »internet-session« forstås ikke en nærmere afgrænset teknisk  

 definition.
Med det begreb, der anvendes i bekendtgørelsen, skal imidlertid  

 forstås den situation, hvor en slutbruger sender eller modtager data på  

 internettet.
En udbyder skal således registrere oplysninger om en  

 internet-sessions  

 initierende og afsluttende pakke, herunder oplysninger om afsendende og  

 modtagende  

 IP-adresse, afsendende og modtagende portnummer samt transportprotokol, hver  

 gang en slutbruger tilgår f.eks. en server eller kommunikerer direkte over  

 internettet med en anden slutbruger.
Hvis en udbyder registrerer oplysninger om den afsendende og den  

 modtagende IP-adresse, afsendende og modtagende portnummer samt  

 transportprotokol, vil man efter omstændighederne kunne sortere kortere  

 sessioner med et mindre antal pakker fra, med henblik på, at disse  

 oplysninger  

 ikke registreres og opbevares.
Det forudsættes, at en eventuel frasortering  

 sker efter samråd med politiet.
De nærmere retningslinjer herfor fastsættes i  

 en senere bekendtgørelse.
2.2.2. »Sampling« (bekendtgørelsens § 5,  

 stk. 4) Forpligtelsen til at registrere oplysninger om en  

 internet-sessions initierende og afsluttende pakke gælder ikke for udbydere,  

 hvis en sådan registrering ikke er teknisk mulig i udbydernes system.  

 Oplysningerne skal i så fald i stedet registreres for hver 500. pakke, der  

 indgår i en slutbrugers kommunikation på internettet.
 Hvis udbyderne registrerer oplysninger for hver 500. pakke, der  

 indgår i en slutbrugers kommunikation på internettet, skal der registreres  

 oplysninger om afsendende og modtagende IP-adresse, afsendende og modtagende  

 portnummer samt transportprotokol.
 Udbyderne er ikke forpligtet til at udvikle nye tekniske systemer  

 med henblik på at være i stand til at registrere oplysninger om en  

 internet-sessions initierende og afsluttende pakke (sessionslogning). En  

 udbyder  

 vil f.eks. leve op til logningsforpligtelsen, selv om udbyderen ændrer sine  

 systemer eller udvikler nye systemer, der kun kan registrere for hver 500.  

 pakke, der indgår i en slutbrugers kommunikation på internettet.
2.2.3. Oplysninger om en brugers adgang til  

 internettet (bekendtgørelsens § 5, stk. 2) Den terminologi, der anvendes i bekendtgørelsen vedrørende  

 oplysninger om en brugers adgang til internettet, svarer til EU-direktivets.
 Udbyderne skal, for så vidt angår oplysninger om en brugers adgang  

 til internettet, registrere oplysninger om den tildelte brugeridentitet.  

 Oplysninger om den tildelte brugeridentitet kan f.eks. være et kundenummer,  

 abonnementsnummer eller lignende oplysning, der identificerer slutbrugeren  

 over  

 for udbyderen under kommunikationen.
Udbyderne skal endvidere registrere den brugeridentitet og det  

 telefonnummer, som er tildelt kommunikationer, der indgår i et offentligt  

 elektronisk  

 kommunikationsnet.
Ved oplysninger om brugeridentitet og telefonnummer  

 forstås  

 f.eks. situationer, hvor en slutbruger ved brug af en telefonlinje ringer op  

 til en tjeneste og herefter tildeles en IP-adresse til brug ved den  

 pågældende  

 internet-session.
Udbyderne skal i sådanne situationer registrere oplysninger  

 om det af slutbrugeren anvendte telefonnummer, samt den IP-adresse  

 slutbrugeren  

 herefter blev tildelt.
 Herudover skal udbyderne registrere navn og adresse på den  

 abonnent eller registrerede bruger, til hvem en IP-adresse, en  

 brugeridentitet  

 eller et telefonnummer var tildelt på kommunikationstidspunktet.
2.2.4. Registrering ved overgangen til andre  

 net (bekendtgørelsens § 5, stk. 5) Registrering af internet-oplysningerne skal ske ved overgangen  

 mellem udbyderens eget net og et andet eller andre net.
Det gælder uanset, om  

 udbyderne registrerer initierende og afsluttende pakke eller alene  

 registrerer  

 hver 500. pakke, der indgår i en slutbrugers kommunikation på internettet.  

 Pligten til at registrere ved overgangen mellem udbyderens eget net og et  

 andet  

 eller andre net er illustreret nedenfor:
Figuren ovenfor illustrerer, at oplysninger om en slutbrugers  

 tilgang til internettet skal registreres af udbyderen, hvis kommunikationen  

 forlader udbyderens net.
Figuren illustrerer ligeledes, at udbyderen skal  

 registrere oplysninger om en slutbrugers anvendelse af udbyderens egne  

 tjenester (pkt. 2.3.), uanset om tilgangen til tjenesten sker via udbyderens  

 eget net eller via et andet eller andre net.
2.2.5. Hot spots (bekendtgørelsens § 5,  

 stk. 3) Ud over de internet-oplysninger,  

 der i øvrigt skal registreres, skal oplysninger om et hot spots  

 præcise  

 geografiske eller fysiske placering samt identiteten på det benyttede  

 kommunikationsudstyr registreres.
 Det betyder, at en udbyder af internetadgang via et hot spot skal registrere  

 oplysninger om en brugers adgang til internettet, og at udbyderen samtidig  

 skal  

 registrere oplysninger om, hvor det pågældende hot spot geografisk er  

 placeret.
Ved trådløs adgang til internettet (hot spots) forstås f.eks.  

 netværk, der giver slutbrugere trådløs adgang til internettet på offentlige  

 steder, eksempelvis banegårde og lufthavne.
Der etableres som oftest trådløs  

 adgang for slutbrugeren til internettet på baggrund af identiteten på det  

 benyttede  

 kommunikationsudstyr  f.eks. i form af en MAC-adresse  og et  

 kundenummer.  

 Udbyderen af trådløs adgang til internettet skal registrere oplysninger om  

 identiteten på det benyttede kommunikationsudstyr, en bruger anvender i  

 forbindelse med tilkobling til routeren, samt den IP-adresse den pågældende  

 slutbruger blev tildelt som led i kommunikationen.
2.2.6. Tidspunktet for kommunikationens start  

 og afslutning Udbyderne skal registrere tidspunktet for kommunikationens start  

 og afslutning.
Når udbyderne registrerer oplysninger om en brugers adgang til  

 internettet, skal tidspunktet for opkobling og afkobling således registreres.
Ved registrering af initierende og afsluttende pakke skal  

 udbyderne registrere tidspunktet for sessionens start i et standardiseret  

 format med klar angivelse af, hvilket format der er anvendt.
Samme format  

 skal  

 anvendes ved registrering af oplysninger om sessionens afslutning.
 Hvis udbyderen alene registrerer hver 500. pakke, der indgår i en  

 slutbrugers kommunikation på internettet, vil det være tidspunktet for  

 registreringen af oplysninger om pakken, der skal registreres.
 Ved registrering for hver 500. pakke skal udbyderne tillige  

 anvende et standardiseret format med klar angivelse af, hvilket format der er  

 anvendt.
 Kravet om tidsangivelse vil være opfyldt, hvis tidsangivelsen er  

 nøjagtig inden for 1 sekund i forhold til en offentlig tilgængelig  

 tidsstandard, eksempelvis UTC-tid (Universal Time, Co-ordinated).
2.3. Oplysninger  

 om udbydernes egne tjenester  e-mail og internettelefoni  

 (bekendtgørelsens  

 § 6) 2.3.1. Udbydernes egne tjenester Den terminologi, der anvendes i bekendtgørelsen vedrørende  

 oplysninger om udbydernes egne tjenester, svarer til EU-direktivets.
 Pligten til at registrere oplysninger om egne tjenester (e-mail og  

 internettelefoni) gælder alene for de udbydere, der er omfattet af telelovens  

 definition af en udbyder af elektroniske kommunikationsnet og -tjenester.
 Det betyder, at det alene er de udbydere, der har  

 slutbrugerforholdet, som skal registrere oplysningerne.
 Alle former for tjenester, der udbyder taletelefoni over  

 internettet, er omfattet af logningsforpligtelsen.
2.3.2. Afsenderoplysninger Udbyderne skal registrere oplysninger om den tildelte  

 brugeridentitet.
Ved brugeridentitet forstås f.eks. kundenummer,  

 abonnementsnummer eller andre oplysninger, der identificerer slutbrugeren  

 over  

 for udbyderen.
 For så vidt angår e-mails, skal udbyderne endvidere registrere  

 oplysninger om den afsendende e-mail-adresse.
Udbyderne skal endvidere registrere oplysninger om den  

 brugeridentitet, det anvendte telefonnummer og den IP-adresse, som er tildelt  

 kommunikationer, der indgår i et offentligt elektronisk kommunikationsnet.  

 Ved  

 oplysninger om brugeridentitet og telefonnummer forstås f.eks. situationer,  

 hvor en slutbruger tildeles en IP-adresse til brug ved den pågældende session  

 og herefter ringer til en anden bruger via det offentlige elektronisk  

 kommunikationsnet.
I den forbindelse tildeles slutbrugeren et telefonnummer  

 eller anden identifikationsnummer.
Udbyderne skal i sådanne situationer  

 registrere oplysninger om de til slutbrugeren tildelte identiteter, numre og  

 IP-adresser.
 Endelig skal udbyderne registrere navn og adresse på den abonnent  

 eller registrerede bruger, til hvem en IP-adresse, en brugeridentitet eller  

 et  

 anvendt telefonnummer var tildelt på kommunikationstidspunktet.
2.3.3. Modtageroplysninger Udbyderne skal registrere oplysninger om brugeridentiteten eller  

 telefonnummeret på den modtager, som et opkald over internettet er rettet  

 til.
Udbyderne skal endvidere registrere navn og adresse på  

 abonnent(en)(erne) eller de(n) registrerede bruge(r)(en) og brugeridentitet,  

 som kommunikationen er rettet til.
For så vidt angår e-mails, skal udbyderne  

 endvidere registrere oplysninger om den modtagende e-mail-adresse.
 Det er udbyderen, der har slutbrugerforholdet for så vidt angår  

 afsenderen af oplysningerne, der skal registrere oplysningerne.
 For en nærmere beskrivelse af, hvad der forstås ved  

 brugeridentitet, telefonnummer m.v. henvises til pkt. 2.3.2.
2.3.4. Tidspunktet for kommunikationens start  

 og afslutning Oplysninger, der er nødvendige for at fastslå en kommunikations  

 dato, klokkeslæt og varighed, skal registreres.
 Kravet om tidsangivelse vil være opfyldt, hvis tidsangivelsen er  

 nøjagtig inden for 1 sekund i forhold til en offentlig tilgængelig  

 tidsstandard, eksempelvis UTC-tid (Universal Time, Co-ordinated).
2.4. Hvis flere  

 udbydere kan registrere oplysningerne (bekendtgørelsens § 7) Kan oplysningerne registreres af flere udbydere, skal  

 oplysningerne registreres og opbevares af mindst én af udbyderne.  

 Forudsætningen  

 for, at oplysningerne registreres af mindst én af udbyderne, er, at udbyderne  

 indbyrdes aftaler, at oplysningerne registreres og opbevares af den ene af  

 udbyderne.
Oplysninger om kommunikation, der initieres, transmitteres eller  

 termineres som led i udbuddet af elektroniske kommunikationsnet eller  

 -tjenester  

 til slutbrugere, og som  

  i overensstemmelse  

 med bekendtgørelsens anvendelsesområde  genereres eller behandles i  

 udbydernes  

 systemer, skal registreres.
Det er imidlertid ikke afgørende, om det f.eks.  

 er  

 udbyderen i forhold til den opkaldende eller den opkaldte identitet, der  

 registrerer og opbevarer oplysningerne.
Det afgørende er alene, at  

 oplysningerne  

 registreres og opbevares af mindst én af udbyderne, hvis oplysningerne kan  

 registreres af flere udbydere.
2.5. Outsourcing  

 af forpligtelser til at registrere og opbevare oplysninger (bekendtgørelsens  

 § 8) Registrering og opbevaring af oplysningerne kan efter aftale med  

 udbyderen på dennes vegne foretages af en anden udbyder eller af en  

 tredjemand.
