Fremsat den 6. oktober 1999 af ministeren for  

 fødevarer, landbrug og fiskeri (Henrik Dam Kristensen) Forslag til Lov om ændring af lov om  

 foderstoffer (Indberetning om køb og salg af  

 tilsætningsstoffer,  

 indgriben mod sundhedsfarlige foderstoffer m.m.) § 1 I lov om foderstoffer, jf. lovbekendtgørelse nr. 422 af 15. maj  

 1996, foretages følgende ændringer:
 1. § 1, stk. 1, affattes således:
» 1)	fremstilling af alle produkter, der er bestemt til fodring af dyr,  

 dog ikke fiskemel og  olie, og 2)	opbevaring, køb, salg og anvendelse af alle produkter, der er  

 bestemt til fodring af dyr.« 2. I § 1 indsættes efter stk. 1 som nyt  

 stykke:
» Stk. 2-5 bliver herefter stk. 3-6.
 3. I § 1, stk. 2, der bliver stk. 3, indsættes efter  

»stk. 1«: »og 2«.
 4. I § 1, stk. 2, der bliver stk. 3, affattes nr. 5  

 således:
» 5. I § 1, stk. 2, der bliver stk. 3, indsættes efter  

nr. 8 som nyt nummer:
» Nr. 9 og 10 bliver herefter nr. 10 og 11.
 6. I § 1, stk. 2, der bliver stk. 3, affattes nr. 10,  

 der bliver nr. 11, således:
» 7. § 1, stk. 3 og 4, der bliver stk. 4 og 5, ophæves,  

 og i stedet indsættes:
» Stk. 5, der bliver stk. 4, forbliver herefter stk. 5.
 8. § 1, stk. 5, affattes således:
» 9. § 2, stk. 1, affattes således:
» 10. I § 2 indsættes efter stk. 2 som nyt  

 stykke:
» Stk. 3 og 4 bliver herefter stk. 4 og 5.
 11. I § 2, stk. 3, der bliver stk. 4, ændres »Landbrugs- og fiskeriministeren« til: »Ministeren«.
 12. § 2, stk. 4, der bliver stk. 5, affattes  

 således:
» 13. Efter § 2 indsættes:
» § 2b.
Ministeren for fødevarer, landbrug og fiskeri kan  

 i forbindelse med større katastrofer, herunder krise eller krig,  

 fastsætte de regler og træffe de bestemmelser, der er  

 nødvendige for at sikre den mest fordelagtige produktion og anvendelse  

 af alle produkter, der er bestemt til fodring af dyr, undgå forurening  

 m.v. og sikre foderstofforsyningen.
 Stk. 2. Såfremt de i medfør af stk. 1  

 fastsatte regler eller trufne bestemmelser medfører et  

 økonomisk tab for ejere m.v. af foderstoffer, er staten  

 erstatningspligtig.
Stk. 3. Erstatning ansættes i mangel af mindelig  

 overenskomst i overensstemmelse med regler, der fastsættes af  

 ministeren.« 14. Efter § 4  

 indsættes:
» Stk. 2. Der er udpantningsret for betalingsforpligtelser  

 fastsat efter § 1, stk. 3, nr. 11, og for renter og gebyrer fastsat efter  

 stk. 1.« 15. § 6 affattes således:
» Stk. 2. I regler og bestemmelser, der udstedes i  

 medfør af loven, kan der fastsættes straf af bøde for  

 overtrædelse af bestemmelser i reglerne.
I reglerne kan der endvidere  

 fastsættes straf af bøde for overtrædelse af bestemmelser  

 i regler fastsat af Det Europæiske Fællesskab om forhold, der er  

 omfattet af denne lov.
Stk. 3. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.« 16. I § 7, stk. 1, ændres »Ved overtrædelse af bestemmelser fastsat efter §  

 1« til: »Ved  

 fastsættelse af straf af bøde efter § 6«.
§ 2 Loven træder i kraft den 1. januar 2000.
Bemærkninger til lovforslaget Almindelige bemærkninger Lovforslaget fremsættes med henblik på en  

 ændring af lov om foderstoffer, jf. lovbekendtgørelse nr. 422 af  

 15. maj 1996 (jf.
Folketingstidende 1990/1991, forhandlingerne s. 815, 1733,  

 4523 og 4629, Tillæg A s. 1403, Tillæg B s. 307 og Tillæg C  

 s. 283 samt 1995/1996, forhandlingerne s. 1433, 1850, 4584, 4765,  

 Tillæg A s. 2337, Tillæg B s. 363, 380 og Tillæg C s.  

 325).
1. Baggrund for forslaget Problemerne med antibiotikaresistens er verden over  

 voksende.
Danmark har endnu ikke haft så alvorlige problemer med  

 resistens, som det er set i andre lande.
Dette skyldes bl.a., at Danmark i  

 mange år har haft en restriktiv praksis for anvendelse af antibiotika  

 både til mennesker og dyr.
Sammenhængen mellem resistente  

 bakterier og forbruget af antibiotiske stoffer er efterhånden generelt  

 accepteret af forskerne.
Det er derfor af stor betydning fortsat at fastholde  

 og udbygge indsatsen for at begrænse forbruget af antibiotika og  

 antibiotikalignende stoffer, herunder forbruget af vækstfremmere i  

 husdyrproduktionen.
 I maj 1997 afgav et udvalg, nedsat af  

 fødevareministeren, "Rapport om forbedring af sundhedstilstanden  

 i danske husdyrbesætninger og om reduktion af forbruget af antibiotika  

 og antimikrobielle vækstfremmere". Udvalget
anbefalede bl.a., at der etableres en central  

 registrering af forbruget i husdyrbesætningerne af terapeutiske  

 antibiotika, foderlægemidler og visse tilsætningsstoffer til  

 foderstoffer.
Endvidere var fødevareministeren sammen med  

 sundhedsministeren i september 1998 vært ved en EU konference om  

 antibiotika ("The Microbial Threat"). På konferencen deltog  

 eksperter i human og veterinær medicin fra EU-landene samt en  

 række andre lande.
På konferencen blev det bl.a. konkluderet, at  

 det er nødvendigt, at de enkelte lande indsamler pålidelige data  

 om anvendelse og udlevering af antibiotika og antibiotikalignende stoffer.  

 Disse data er vigtige parametre for igangsættelse af  

 undersøgelser og andre foranstaltninger i forbindelse med  

 antibiotikaresistens, herunder fastsættelse af retningslinier for god  

 praksis ved anvendelse af de pågældende stoffer.
Uhensigtsmæssig brug af antibiotika og  

 antibiotikalignende stoffer kan medvirke til, at der i øget omfang  

 dannes resistente bakterier, som kan overføres til mennesker.
Dermed  

 reduceres mulighederne for senere effektiv behandling.
Det er derfor vigtigt  

 at have et detaljeret overblik over forbruget af disse stoffer.
Behandling af  

 dyr med veterinære lægemidler og anvendelse af foderstoffer  

 tilsat f.eks. antibiotika kan indebære en risiko for menneskers eller  

 dyrs sundhed eller for miljøet, da det kan medføre  

 uønskede restprodukter i fødevarer eller i naturen.
På denne baggrund foreslås det, at der  

 etableres et register for receptpligtige veterinære lægemidler  

 samt visse tilsætningsstoffer til foderstoffer (Vetstat). Registrets  

 udformning vil i store træk bygge på den ovennævnte rapport  

 om forbedring af sundhedstilstanden.
Registret vil indeholde oplysninger om  

 forbruget af receptpligtige veterinære lægemidler,  

 foderlægemidler og tilsætningsstoffer til foderstoffer af  

 følgende 3 kategorier: 1) antibiotika, 2) coccidiostatica og andre  

 lægemidler samt 3) vækstfremmende stoffer.
Herefter: "de  

 omhandlede stoffer".
Vetstat vil give et detaljeret overblik over forbruget af  

 de omhandlede stoffer inden for husdyrproduktionen både totalt set og  

 fordelt på de enkelte dyrlæger, foderstofvirksomheder og  

 husdyrbrug.
Registret vil derudover indeholde oplysninger om forbruget af  

 medicin til dyr, der ikke er omfattet af det Centrale Husdyrbrugsregister  

 (GLR/CHR). Vetstat vil kunne anvendes i forskningsmæssig  

 sammenhæng i forbindelse med bl.a. overvågning af  

 resistensudviklingen.
Registret vil endvidere være et brugbart  

 styringsredskab for både myndigheder, organisationer, dyrlæger,  

 foderstofvirksomheder og de enkelte landbrugere til begrænsning af  

 forbruget af de omhandlede stoffer.
Oplysningerne kan endvidere være  

 nyttige i forbindelse med kildesporing samt ved eventuelle fremtidige  

 vurderinger af sundhedstilstanden i besætningerne.
Samtidig med dette lovforslag fremsættes forslag til  

 lov om ændring af lov om dyrlægegerning m.v.
Ved disse to  

 lovændringer etableres Vetstat og en indberetningspligt ved salg og  

 anvendelse m.v. af de omhandlede stoffer.
Derved skabes der mulighed for et  

 overblik over anvendelsen af disse stoffer til dyr.
Lovforslaget omhandler endvidere en mulighed for, at  

 ministeren kan gribe ind med et forbud mod salg og anvendelse af foderstoffer  

 på baggrund af en begrundet formodning om, at de pågældende  

 foderstoffer indeholder stoffer, der vil kunne udgøre en risiko for  

 menneskers eller dyrs sundhed eller for miljøet.
Det kunne f.eks.  

 være et for højt indhold af dioxin eller salmonella.
Dette  

 initiativ skal ses som et led i Fødevareministeriets samlede strategi  

 for at sikre forbrugerne sunde og rene fødevarer.
I en tid, hvor der  

 oftere opstår sager med f.eks. uønskede stoffer i foderstoffer,  

 er det af afgørende betydning at kunne gribe ind så tidligt som  

 muligt.
I dag skal et forbud afvente, at en eventuel formodning  

 bekræftes ved en laboratorieanalyse.
En sådan analyse kan  

 være tidskrævende.
Det betyder, at foderstofpartiet ofte vil  

 være solgt og i værste fald allerede anvendt til foder,  

 før end resultatet af analysen foreligger, og der dermed kan gribes  

 ind.
Med lovændringen vil der kunne gribes ind allerede ved en  

 begrundet formodning.
Endelig omhandler lovforslaget en mulighed for at  

 indføre restriktioner for foderstoffer fra områder, der har  

 været udsat for forurening, og en mulighed for at fastsætte  

 regler eller træffe bestemmelser om særlige foranstaltninger til  

 sikring af foderstofforsyningen i forbindelse med større katastrofer,  

 herunder krise eller krig.
Erfaringer fra især Tjernobyl-katastrofen i  

 1986 har vist, at det under større katastrofer kan være  

 nødvendigt at kunne træffe særlige foranstaltninger for at  

 undgå forurening af foderstoffer og for at sikre foderstof- og  

 fødevareforsyningen.
2. Lovforslagets indhold Det foreslås, at der som noget nyt etableres en  

 generel hjemmel til at fastsætte regler om afgivelse af oplysninger i  

 forbindelse med køb og salg af alle produkter, der er bestemt til  

 fodring af dyr.
Ved forslaget skabes der bl.a. mulighed for at  

 pålægge en køber af foderstoffer at give visse oplysninger  

 i forbindelse med købet og at pålægge sælgeren en  

 pligt til at indberette disse oplysninger til myndighederne.
Der kan  

 således f.eks. stilles krav om afgivelse af oplysninger i forbindelse  

 med køb af forblandinger og foderblandinger med indhold af  

 tilsætningsstoffer af følgende tre kategorier: antibiotika,  

 coccidiostatica og andre lægemidler samt vækstfremmende stoffer.
Køber skal til brug for registreringen oplyse  

 registreringsnummer i Det Centrale Husdyrbrugsregister (CHR) og andre  

 relevante oplysninger i forbindelse med købet.
Foderstofvirksomhederne  

 foretager indberetningen til registeret.
Ved direkte indkøb i et andet  

 land pålægges køberen at indberette disse oplysninger.
I  

 forbindelse med planlægning og etablering af Vetstat vil der være  

 løbende kontakt med erhvervet og andre interessenter i  

 registreringssystemet med henblik på at sikre den bedst mulige  

 datakvalitet, samt at indberetninger til systemet kan foregå på  

 en praktisk og enkel måde for erhvervet.
 Der henvises i øvrigt til forslag til lov om  

 ændring af lov om dyrlægegerning m.v.
Det foreslås endvidere, at der etableres hjemmel for  

 fødevareministeren til at gribe ind i tilfælde, hvor der er en  

 begrundet formodning om, at anvendelsen af et parti foderstoffer til fodring  

 vil udgøre en risiko for menneskers eller dyrs sundhed eller for  

 miljøet.
I sådanne tilfælde kan salg og anvendelse  

 forbydes, indtil der foreligger et analyseresultat.
Efter de gældende  

 regler vil partiet ofte være enten solgt eller anvendt til fodring,  

 inden analyseresultatet foreligger.
Det er derfor vigtigt, at der efter denne  

 lovændring vil kunne gribes ind allerede ved begrundet formodning.  

 Såfremt formodningen bekræftes af laboratorieanalysen, meddeles  

 der i medfør af foderstoflovens gældende regler påbud om  

 at bringe foderstofferne i overensstemmelse med de fastsatte forskrifter, at  

 anvende dem til andet formål end fodring, at tilintetgøre dem  

 eller, for så vidt angår foderstoffer, der er ført ind i  

 landet fra udlandet, at tilbagesende dem.
Endelig foreslås en hjemmel til at indføre  

 restriktioner for foderstoffer fra områder, der har været udsat  

 for forurening, samt en hjemmel til at fastsætte regler eller  

 træffe bestemmelser om særlige foranstaltninger til sikring af  

 foderstofforsyningen i forbindelse med større katastrofer, herunder  

 krise eller krig.
Erfaringer fra især Tjernobyl-katastrofen i 1986 har  

 vist, at det under større katastrofer kan være nødvendigt  

 at kunne træffe særlige foranstaltninger for at undgå  

 forurening af foderstoffer og for at sikre foderstof- og  

 fødevareforsyningen.
Det kan eksempelvis være nødvendigt  

 at give pålæg om, at foder til dyr skal produceres, behandles og  

 anvendes efter særligt fastlagte retningslinier for derved at  

 undgå, at forurening overføres til fødevarerne.
Endvidere  

 kan det være nødvendigt i en krisesituation at sikre en  

 fornuftig fordeling af de tilgængelige foderstofressourcer,  

 således at fødevareforsyningen kan opretholdes.
 Herudover indeholder lovforslaget mindre ændringer  

 af rente- og straffebestemmelserne.
3. Lovforslagets økonomiske og administrative konsekvenser for  

 det offentlige De samlede økonomiske og administrative  

 konsekvenser af dette lovforslag samt forslag til ændring af lov om  

 dyrlægegerning m.v. er beskrevet nedenfor for så vidt angår  

 etablering af Vetstat.
Ved nærværende lovforslag og ved lovforslaget  

 om ændring af lov om dyrlægegerning m.v. foreslås der  

 indsat en hjemmel til at etablere et centralt register over receptpligtige  

 veterinære lægemidler og forbruget af visse  

 tilsætningsstoffer til foderstoffer (Vetstat). Den nærmere  

 udformning af registret er under projektering.
Udgifterne i forbindelse med  

 etableringen og driften af registeret vil blive optaget på  

 finansloven.
Oprettelse af dette register kræver udvikling af et  

 program til registrering af de nødvendige oplysninger, edb-udstyr til  

 behandling samt indrapportering og udtræk fra registret mellem de  

 pågældende institutioner.
Der kan endvidere være behov for  

 oprettelse af stillinger i Plantedirektoratet, Fødevaredirektoratet og  

 Statens Veterinære Serumlaboratorium til vurdering af udtræk fra  

 registret samt opfølgning på sådanne oplysninger.
 Der er på finansloven for 1999 afsat 15 mill. kr.  

 til etablering af et centralt register for receptpligtig medicin til husdyr  

 (Vetstat) i forbindelse med udmøntningen af den afsatte reserve  

 på 40 mill. kr. årligt i perioden 1999-2001 på  

 finanslovforslaget for 1999.
Efter år 2001 forventes driftsomkostningerne at  

 beløbe sig til 3-4 mill. kr. årligt, hvilket afholdes inden for  

 de respektive institutioners nettoudgiftsbevilling.
Eventuelle udgifter til  

 Lægemiddelstyrelsen og andre eksterne tjenesteydere i forbindelse med  

 driften af registeret afholdes af Ministeriet for Fødevarer, Landbrug  

 og Fiskeri.
 Såfremt et parti foderstoffer tilbageholdes på  

 baggrund af en mistanke, der viser sig ikke at blive bekræftet, er  

 staten erstatningsansvarlig efter dansk rets almindelige  

 erstatningsgrundsætninger.
 Såfremt der træffes særlige  

 foranstaltninger i forbindelse med større katastrofer, herunder krise  

 og krig, er staten tillige erstatningsansvarlig efter dansk rets almindelige  

 erstatningsgrundsætninger.
 Forslaget har ingen økonomiske eller administrative  

 konsekvenser for kommuner og amtskommuner.
4. Lovforslagets økonomiske og administrative konsekvenser for  

 erhvervslivet Forslagets § 1, nr. 5, om afgivelse af visse oplysninger i  

 forbindelse med køb og salg af foderstoffer, har umiddelbart visse  

 administrative konsekvenser for foderstofvirksomhederne, som skal registrere  

 og indberette salget af antibiotika, coccidiostatica og andre  

 lægemidler samt vækstfremmende stoffer til det enkelte husdyrbrug  

 (på CHR-nummer). Virksomhederne registrerer i forvejen den samlede  

 produktion af foderstoffer med indhold af disse stoffer, men uden oplysninger  

 om den enkelte køber.
Virksomhederne indberetter den samlede  

 produktion af foderstoffer med indhold af sådanne stoffer til  

 Plantedirektoratet.
Indberetningen på CHR-nummer vil kræve en  

 mindre tilpasning af virksomhedernes edb-system.
Indberetningerne kan  

 foretages elektronisk eller via et skema.
Indberetningen bliver tilrettelagt  

 på den mest praktiske og enkle måde og skønnes  

 således ikke at få væsentlige administrative eller  

 økonomiske konsekvenser for erhvervet.
Projektet omfatter i sin  

 nuværende form ca. 90 foderstofvirksomheder.
Hvis alle  

 tilsætningsstoffer i kategorierne antibiotika og vækstfremmende  

 stoffer udfases, vil projektet omfatte ca. 40 foderstofvirksomheder.
Landbrugere, der køber tilsætningsstoffer hos  

 foderstofvirksomheder her i landet, bliver ikke direkte økonomisk  

 berørt af lovændringen.
Forslaget får den begrænsede  

 administrative konsekvens for landbrugerne, at de ved køb af  

 foderstoffer skal afgive visse oplysninger.
Landbrugere, der køber tilsætningsstoffer hos  

 foderstofvirksomheder i udlandet, bliver berørt administrativt, idet  

 de pålægges at indberette diverse oplysninger om købet  

 direkte til det centrale register med oplysning om CHR-nummer.
Antallet af  

 landbrugere, der indkøber disse tilsætningsstoffer fra udlandet,  

 vurderes at være begrænset.
Forslaget vil på sigt også have den positive  

 effekt, at offentligheden gennem Vetstat vil få en nem adgang til  

 generelle oplysninger om forbruget af de omhandlede stoffer.
Endvidere vil  

 dyrlæger, foderstofvirksomheder og landbrugere få adgang til  

 oplysninger om forbruget af de omhandlede stoffer i egen praksis eller  

 virksomhed eller på egen bedrift.
5. Lovforslagets konsekvenser for miljøet Forslagets § 1, nr. 5, sikrer et bedre overblik over  

 anvendelsen af de omhandlede stoffer til dyr.
Brugen af registreringen som  

 styringsinstrument for dyrlægerne og den enkelte landbruger  

 skønnes at ville betyde en begrænsning i anvendelsen og dermed  

 en mindre påvirkning af miljøet med disse stoffer.
Et bedre  

 overblik over anvendelsen af antibiotika vil også muliggøre en  

 bedre myndighedsovervågning af området med henblik på evt.  

 indgriben.
 Forslagets § 1, nr. 10, skønnes ligeledes at  

 medføre miljømæssige forbedringer, idet det i  

 højere grad vil være muligt at konstatere indhold af  

 uønskede og skadelige stoffer og at føre kontrol med  

 foderstoffernes hygiejniske kvalitet, før de er anvendt til fodring.  

 Resultatet forventes således at være, at der bliver færre  

 tilfælde af udledning til miljøet af uønskede og andre  

 skadelige stoffer.
6. Forholdet til EU-retten EU forventes bl.a. som opfølgning på  

 konferencen "The Microbial Threat" at fremsætte forslag om  

 indsamling af oplysninger om anvendelse og forbrug af antibiotika m.v.  

 Forslagets gennemførelse vil bevirke, at  Danmark får et  

 erfaringsgrundlag, der vil være nyttigt ved overvejelserne om kommende  

 EU-bestemmelser om en nøjere registrering af anvendelsen og forbruget  

 af de omhandlede stoffer.
Hvis der nedlægges forbud efter forslagets § 1, nr.  

 10, skal Kommissionen efter omstændighederne underrettes herom, jf.  

 Europa-Parlamentets og Rådets beslutning nr. 3052/95/EF af 13. december  

 1995 om indførelse af en ordning for gensidig information om nationale  

 foranstaltninger, der fraviger princippet om frie varebevægelser inden  

 for Fællesskabet (EF-tidende nr.
L 321 af 30. december 1995, side 1).  

 Denne underretningspligt indebærer ikke nogen  

 godkendelsesbeføjelser for Kommissionen.
Forbud efter forslagets § 1,  

 nr. 10, vil derfor kunne bringes i umiddelbar anvendelse.
7. Høring Lovforslaget har være forelagt DAKOFO, Danmarks  

 Fiskeindustri og Eksportforening, Danmarks Fiskeriforening, Danmarks  

 Landboungdom, Dansk Akvakultur, Danske Andelsselskaber, Danske Slagterier,  

 Dansk Familielandbrug, Dansk Industri, Dansk Pelsdyravlerforening, De danske  

 Landboforeninger, Den Danske Dyrlægeforening, Det Danske  

 Fjerkræraad, Det Veterinære Sundhedsråd,  

 Forbrugerrådet, Foreningen af Dyremadleverandører, Foreningen  

 for Danmarks Fiskemel- og Fiskeolieindustri, Foreningen for danske  

 Fiskefoderfabrikanter, Handelskammeret, Kødbranchens  

 Fællesråd, Landbrugets Rådgivningscenter, Landbrugsraadet,  

 Landsforeningen den lokale andel, Mejeriforeningen, Nærings- og  

 Nydelsesmiddelarbejderforbundet, Specialarbejderforbundet i Danmark og  

 Økologisk Landscenter.
 Lovforslaget har endvidere været forelagt  

 Beredskabsstyrelsen, Erhvervsministeriet, Finansministeriet,  

 Justitsministeriet, Miljø- og Energiministeriet, Registertilsynet,  

 Statsministeriet og Sundhedsministeriet.
8. Vurdering af konsekvenser af lovforslaget De med * markerede er et samlet skøn for dette  

 lovforslag samt forslag til lov om ændring af lov om  

 dyrlægegerning m.v. for så vidt angår Vetstat.
Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og  

 amtskommuner Ingen Ingen Administrative konsekvenser for stat, kommuner og  

 amtskommuner Ingen Staten: Løbende drift og behandling af data, som  

 indgår til Vetstat.* Økonomiske konsekvenser for erhvervslivet Ingen Evt. omkostninger til ændring af edb.
Løbende  

 omkostninger i forbindelse med indberetning til Vetstat.* Administrative konsekvenser for erhvervslivet Adgang til oplysninger om forbruget af de omhandlede  

 stoffer.* Dyrlæger og foderstofvirksomheder m.v. skal indberette  

 oplysninger om de omhandlede stoffer.* Miljømæssige konsekvenser Påvirkningen af miljøet med de omhandlede  

 stoffer og resistensproblemet begrænses.* Ingen Administrative konsekvenser for borgerne Ingen Ingen Forholdet til EU-retten Forbud i henhold til lovforslagets § 1, nr. 10, vil efter  

 omstændighederne skulle underrettes til Kommissionen, jf.  

 Europa-Parlamentets og Rådets beslutning nr. 3052/95/EF af 13. december  

 1995 om indførelse af en ordning for gensidig information om nationale  

 foranstaltninger.
Det forventes i øvrigt, at der senere også fra  

 fællesskabets side vil blive indført regler om registrering af  

 anvendelse og forbrug af antibiotiske stoffer.* Bemærkninger til lovforslagets enkelte  

 bestemmelser Til § 1 Til nr. 1 Det foreslås, at den gældende  

 hjemmel i lovens § 1, stk. 1, nr. 2, til at fastsætte bestemmelser om  

 opbevaring, salg og anvendelse af alle produkter, der er bestemt til fodring  

 af dyr, udvides til også at omfatte bestemmelser om køb af de  

 pågældende produkter.
Bestemmelsen er en forudsætning for  

 forslagets § 1, nr. 5, om afgivelse af visse oplysninger i forbindelse med  

 køb og salg af visse tilsætningsstoffer til foderstoffer,  

 hvilket skal medvirke til en forbedring af menneskers og dyrs sundhed samt  

 sikre miljøet.
Til nr. 2 Bestemmelserne i forslagets § 1, nr. 2,  

 indeholder sammen med forslagets § 1, nr. 1, en revision af den  

 gældende § 1, stk. 1. Den gældende ordlyd omfatter kun adgangen  

 til at fastsætte bestemmelser til gennemførelse af forskrifter,  

 hvilket alene omfatter direktiver.
Med ændringen opdeles bemyndigelsen,  

 således at forslagets § 1, nr. 1, omhandler ministerens generelle  

 nationale bemyndigelse til at fastsætte regler inden for de samme  

 områder, som fremgår af lovens § 1, stk. 1, nr. 1 og 2. Med  

 forslagets § 1, nr. 2, udvides ministerens gældende bemyndigelse til at  

 fastsætte regler eller træffe bestemmelser med henblik på  

 gennemførelse af såvel direktiver som forordninger og  

 beslutninger, og til at fravige de nævnte retsakter i det omfang,  

 retsakterne giver adgang dertil.
Bestemmelsen svarer indholdsmæssigt  

 til § 61, stk. 1 og 2, i lov nr. 471 af 1. juli 1998 om fødevarer m.m.
Bemyndigelsen til ministeren til at træffe konkrete  

 bestemmelser forudsættes anvendt i tilfælde af, at der f.eks.  

 skal gennemføres EU-beslutninger om hastende foranstaltninger  

 vedrørende f.eks. importbegræsninger, og hvor der ikke er tid  

 til at afvente udstedelse af generelle regler.
Bestemmelsen forudsættes  

 dog kun anvendt undtagelsesvis i forbindelse med gennemførelse af  

 hastende EU-beslutninger og ikke i forbindelse med andre former for EU  

 retsakter.
Til nr. 3 Der er tale om en konsekvensrettelse som  

 følge af forslagets nr. 2.
Til nr. 4 I forbindelse med ikrafttræden af  

 Rådets direktiv 96/25/EF af 29. april 1996 om omsætning af  

 fodermidler blev betegnelsen "ublandede foderstoffer" erstattet med  

 betegnelsen "fodermidler". Som en konsekvens af dette ændres  

 ordlyden af lovens § 1, stk. 2, nr. 5. Den nye betegnelse  

 "fodermidler" er en fællesbetegnelse for de tidligere  

 foderstofkategorier "ublandede foderstoffer" og  

 "råvarer". Råvarer var tidligere ikke omfattet af  

 mærkningsreglerne.
Den ændrede betegnelse betyder, at de  

 mærkningsregler, der tidligere skulle overholdes ved salg af ublandede  

 foderstoffer, nu også finder anvendelse ved salg af råvarer til  

 fremstilling af foderblandinger.
Lovens regler om foderstoffer vil fortsat  

 også gælde denne kategori.
De nærmere definitioner af  

 kategorier af foderstoffer er fastsat på bekendtgørelsesniveau  

 som en implementering af EU s regelsæt.
Til nr. 5 Om baggrunden for forslaget henvises til de  

 almindelige bemærkninger til lovforslaget.
 Den gældende bemyndigelsesbestemmelse i lovens § 1,  

 stk. 2, indeholder ikke hjemmel til indsamling af oplysninger om køb  

 og salg af foderstoffer.
Bestemmelsen i forslagets § 1, nr. 5, giver ministeren  

 bemyndigelse til at foreskrive, at landbrugere skal opgive CHR-nummer m.v.  

 over for sælgeren i forbindelse med køb af forblandinger og  

 foderblandinger med indhold af tilsætningsstoffer af kategorierne  

 antibiotika, coccidiostatica og andre lægemidler samt  

 vækstfremmende stoffer.
Samtidig gives der ministeren bemyndigelse til  

 at fastsætte regler om, at sælgeren skal indberette de af  

 køber afgivne oplysninger vedrørende salg af disse  

 ovennævnte forblandinger og foderstoffer, f.eks.
CHR-nummer, det aktive  

 stof, der er iblandet den solgte foderblanding samt mængden.
Ved  

 direkte indkøb i et andet land gives ministeren endvidere bemyndigelse  

 til at kræve, at køber indberetter disse oplysninger.
De nærmere regler vil fremgå af  

 bekendtgørelse.
Det forventes, at der vil blive tale om bestemmelser  

 om køb af foderstoffer med højt indhold af uønskede  

 eller skadelige stoffer, tilsætningsstoffer og forblandinger med  

 indhold af tilsætningsstoffer til hvis anvendelse, der kræves en  

 godkendelse eller registrering efter bekendtgørelse om registrering  

 m.m. af foderstofvirksomheder.
Der vil derfor i bekendtgørelse  

 også blive fastsat krav om, at køber i forbindelse med  

 købet skal meddele sælger sit registreringsnummer efter  

 bekendtgørelse om registrering m.m. af foderstofvirksomheder.
Forslaget åbner mulighed for i  

 bekendtgørelsesform at fastsætte lignende bestemmelser om  

 indberetning af oplysninger også for andre kategorier af foderstoffer,  

 hvis der på et senere tidspunkt konstateres et behov herfor.
F.eks.  

 overvejer EU-Kommissionen for tiden at fastsætte bestemmelser om  

 registrering af salg og forbrug af kød-/benmel.
Til nr. 6 Gebyrbestemmelsen i lovens § 1, stk. 2, nr.  

 10, udgår, idet der indføjes en ændret bestemmelse herom i  

 forslagets nr. 14. Med den ændrede formulering tilsigtes ingen  

 ændring af den nuværende praksis, hvorefter der er fuld  

 brugerbetaling, således at udgifterne ved kontrol og administration  

 betales af foderstofvirksomhederne m.v.
Til nr. 7 Bestemmelserne i lovens § 1, stk. 3 og 4,  

 flyttes indholdsmæssigt til en ny § 4a, jf. nedenfor under  

 bemærkningerne til nr. 14.
Bestemmelsen i forslagets § 1, nr. 7, som er ny, skal ses  

 i sammenhæng med forslagets § 1, nr. 5, der giver ministeren  

 bemyndigelse til at fastsætte regler om, at indberetningen skal ske til  

 et andet ministerium.
Det kan f.eks. besluttes, at indberetningen skal ske  

 via Sundhedsministeriet til Fødevareministeriet.
Til nr. 8 Da lovens § 1, stk. 1, deles op i to stykker,  

 jf. forslagets § 1, nr. 1 og 2, er det nødvendigt at foretage en  

 konsekvensændring i lovens § 1, stk. 5, således at der også  

 i regler og bestemmelser fastsat efter den nye § 1, stk. 2, jf. forslagets §  

 1, nr. 2, kan fastsættes regler om udbud til salg m.v.
Til nr. 9 Den gældende § 2, stk. 1, indeholder et krav om, at  

 foderstoffer til salg eller indførsel skal være af god  

 handelsmæssig kvalitet og ikke ved hensigtsmæssig anvendelse  

 må kunne udgøre nogen fare for dyrs eller menneskers sundhed.  

 Den gældende bestemmelse indeholder ikke bestemmelse om, at  

 foderstofferne ved hensigtsmæssig anvendelse ikke må  

 udgøre nogen fare for miljøet. § 2, stk. 1, foreslås  

 udvidet til også at omfatte miljøet.
Med den øgede  

 interesse for at beskytte miljøet findes det hensigtsmæssigt, at  

 hensynet til miljøet indgår på lige fod med hensynet til  

 menneskers og dyrs sundhed i de generelle krav til kvaliteten af  

 foderstoffer.
Formuleringen "menneskers eller dyrs sundhed eller  

 miljøet" er den gængse formulering, der går igen i  

 EU-reguleringen på foderstofområdet.
Et eksempel på, at  

 foderstoffer kan udgøre en fare for miljøet er, at  

 foderstofferne har et større indhold af uønskede stoffer end  

 tilladt i foderstofreguleringen.
Til nr. 10 Den gældende § 2, stk. 1, indeholder et  

 krav om, at foderstoffer til salg eller indførsel skal være af  

 god handelsmæssig kvalitet og ikke ved hensigtsmæssig anvendelse  

 må kunne udgøre nogen fare for dyrs eller menneskers sundhed.  

 Hvis foderstoffer ikke overholder de fastsatte forskrifter, kan ministeren  

 meddele virksomheder og landbrugere påbud om at anvende dem til andre  

 formål eller tilintetgøre dem, jf. lovens § 2, stk. 3. Denne  

 bemyndigelse giver kun hjemmel til at meddele påbud, når det er  

 konstateret, at foderstofferne ikke overholder de fastsatte forskrifter.
Et  

 parti foderstoffer kan ofte være solgt eller anvendt til fodring, inden  

 der foreligger et analyseresultat, der viser, om foderstofferne overholder  

 reglerne.
Efter bestemmelsen i forslagets § 1, nr. 10, som er ny,  

 kan ministeren i tilfælde af begrundet formodning om, at et parti  

 foderstoffer ikke overholder de gældende lovbestemmelser, forbyde salg  

 eller anvendelse af partiet, indtil der foreligger et analyseresultat.  

 Laboratorieanalyser af foderstoffer er ofte tidskrævende.
Under normale  

 omstændigheder vil analysetiden være 1-6 uger afhængig af  

 analysernes antal og karakter.
F.eks. var analysetiden 6 uger i forbindelse  

 med den belgiske dioxinsag i 1999.
En begrundet formodning vil bygge på oplysninger om  

 tilstedeværelse af risikofaktorer i forbindelse med foderstoffer.  

 Ministeriet vil på baggrund af sådanne oplysninger foretage en  

 faglig vurdering af, om der er fare for menneskers eller dyrs sundhed eller  

 for miljøet.
En begrundet formodning kan f.eks. bygge på, at der  

 er konstateret forekomst af uønskede eller skadelige stoffer i  

 skibsladninger med foderstoffer, der er ankommet til en europæisk havn,  

 og som føres ind i Danmark.
Andre eksempler på en begrundet  

 formodning er, at der i forbindelse med salmonella-proceskontrol på en  

 foderstofvirksomhed konstateres salmonella i produktionsprocessen, eller at  

 der på grund af de hygiejniske forhold på en virksomhed  

 skønnes at være risiko for forekomst af salmonellabakterier i  

 færdigvarerne.
I sådanne situationer vil det være muligt at  

 forhindre, at foderstofferne bliver solgt og anvendt, inden resultatet af en  

 undersøgelse foreligger.
 Bekræftes formodningen, er der i den gældende  

 § 2, stk. 3, der bliver stk. 4, hjemmel til at påbyde, at partiet  

 anvendes til andet formål end fodring, at det tilintetgøres  

 eller, for så vidt angår foderstoffer, der er ført ind fra  

 udlandet, at de tilbagesendes.
Til nr. 11 Som følge af at ministerområdet  

 nævnes første gang i den nye § 2, stk. 3, jf. forslagets nr. 10,  

 angives i det efterfølgende stk. 3, der bliver stk. 4, kun ministeren.
Til nr. 12 Der er tale om en konsekvensrettelse som følge af  

 forslagets nr. 10, således, at også udgifter i forbindelse med  

 det nye stk. 3, jf. forslagets § 1, nr. 10, om tilbageholdelse af  

 foderstoffer på begrundet formodning påhviler den, som de  

 påbudte foranstaltninger er rettet mod.
I forbindelse med forbud mod salg og anvendelse af et parti foderstoffer  

 kan virksomhederne blive påført udgifter til lageromkostninger,  

 foretagelse af erstatningskøb eller lignende.
Hvis det  

 efterfølgende viser sig, at formodningen om at det  

 pågældende parti foderstoffer udgør en risiko for  

 menneskers eller dyrs sundhed eller for miljøet ikke bekræftes,  

 er staten erstatningsansvarlig efter lovgivningens almindelige regler,  

 hvilket vil sige de regler, der er fastsat i lovgivningen eller er udviklet  

 på ulovbestemt grundlag, herunder dansk rets almindelige  

 erstatningsregel, culpareglen.
Til nr. 13 Bestemmelsen i forslagets § 1, nr. 13, om §  

 2a er ny.
For så vidt muligt at undgå forurening i  

 fødevarer giver bestemmelsen ministeren mulighed for at forbyde  

 dyrkning af afgrøder i områder, som har været udsat for  

 f.eks. luftbåren forurening.
Bestemmelsen giver endvidere ministeren  

 mulighed for at forbyde salg og anvendelse af foderstoffer, der er dyrket i  

 disse områder, når der foreligger en risiko for, at  

 foderstofferne er forurenede på en måde, der medfører  

 risiko for menneskers eller dyrs sundhed eller for miljøet.  

 Bestemmelsen tænkes anvendt i tilfælde, hvor der er konstateret  

 forurening pga. radioaktivt nedfald eller anden form for forurening.
Denne  

 bestemmelse skal ses i sammenhæng med bestemmelsen § 10 i lov om  

 fødevarer m.m. (fødevareloven). I de tilfælde, hvor et  

 forbud har karakter af ekspropriation, følger erstatningskravet af  

 Grundlovens § 73.
Bestemmelsen i forslagets § 1, nr. 13, om § 2b, stk. 1,  

 som er ny, bemyndiger ministeren til at fastsætte regler eller  

 træffe bestemmelser om særlige foranstaltninger, herunder  

 påbud og forbud, til sikring af foderstofforsyningen og derved  

 fødevareforsyningen i forbindelse med større katastrofer,  

 herunder krise eller krig.
Erfaringerne fra Tjernobyl-katastrofen i 1986 har  

 vist, at det under større katastrofer kan blive nødvendigt at  

 træffe særlige foranstaltninger for at undgå forurenede  

 foderstoffer og sikre foderstofforsyningen.
Da der kan blive tale om hastesituationer, vil der i visse  

 situationer ikke være tid til at afvente udstedelsen af en  

 bekendtgørelse, hvorfor der er behov for at give ministeren  

 bemyndigelse til at udstede påbud og forbud.
Der kan gives påbud  

 om f.eks. rationering af foder og forbud mod f.eks. salg af  

 foderafgrøder, der skal indgå i en national reserve.
Det er  

 således hensigten at give ministeren mulighed for at sikre den mest  

 fordelagtige produktion og anvendelse af foderstoffer i en kritisk situation.  

 Denne bestemmelse skal ses i sammenhæng med bestemmelsen § 77 i lov om  

 fødevarer m.m. (fødevareloven).
Bestemmelsen i forslagets § 1, nr. 13, om § 2b, stk. 2,  

 som er ny, omhandler statens erstatningsansvar for virksomheders og  

 landbrugeres økonomiske tab som følge af en forpligtelse til at  

 træffe særlige foranstaltninger.
Staten er ansvarlig efter  

 lovgivningens almindelige regler, hvilket vil sige de regler, der er fastsat  

 i lovgivningen eller er udviklet på ulovbestemt grundlag, herunder  

 dansk rets almindelige erstatningsregel, culpareglen.
Såfremt et forbud  

 eller et påbud har karakter af ekspropriation, følger  

 erstatningskravet af Grundlovens § 73, og § 2b, stk. 2, vil således i  

 de situationer være uden selvstændig betydning.
 Bestemmelsen i stk. 3, om at erstatning i mangel af  

 mindelige overenskomst ansættes i overensstemmelse med regler, der  

 fastsættes af ministeren, svarer til bestemmelsen i beredskabslovens §  

 28, stk. 5. Såfremt et forbud eller et påbud har karakter af  

 ekspropriation, følger erstatningskravet af Grundlovens § 73, og § 2b,  

 stk. 3, vil således i de situationer være uden selvstændig  

 betydning.
Til nr. 14 Lovens § 1, stk. 3 og 4, foreslås af  

 lovtekniske grunde flyttet til en ny § 4a, således at loven  

 gøres mere læsevenlig.
Rentesatsen i lovens § 1, stk. 3, foreslås  

 ændret fra 1,3 % pr. påbegyndt måned til den almindelige  

 rentesats i henhold til renteloven med tilknyttede forskrifter dog  

 således, at renten mindst udgør 50 kr.
Rentesatsen  

 nedsættes herved, ligesom den bliver variabel i forhold til diskontoen.  

 Forslaget svarer til de rentebestemmelser, der er indsat i de seneste  

 lovforslag på ministeriets område.
Det foreslås, at der for  

 erindringsskrivelser indføres et fast gebyr på 200 kr., hvilket  

 også svarer til de bestemmelser, der er indsat i de seneste lovforslag  

 på ministeriets område.
 Forslagets § 1, nr. 14, stk. 2, er en konsekvensrettelse  

 som følge af forslagets § 1, nr. 6, og § 1, nr. 14, stk. 1.
Til nr. 15 Ved forslaget udvides den gældende  

 straffehjemmel i § 6, stk. 1 og 2, til også at omfatte  

 overtrædelse af påbud og forbud meddelt efter § 2, stk. 3, jf.  

 forslagets nr. 10, § 2a og 2b, stk. 1, jf. forslagets nr. 13. Desuden  

 bemyndiges ministeren til at fastsætte straf af bøde for  

 overtrædelse af bestemmelser i regler fastsat af Det Europæiske  

 Fællesskab om forhold, der er omfattet af denne lov.
 Den ændrede ordlyd i stk. 3 er af lovteknisk  

 karakter, og den er en følge af lov nr. 474 af 12. juni 1996 om  

 ændring af straffeloven, for så vidt angår strafansvar for  

 juridiske personer.
Til nr. 16 Ved ændringen ajourføres § 7,  

 således at ministeren i alle tilfælde, hvor der er adgang til at  

 fastsætte straf af bøder, har adgang til at tilkendegive, at  

 sagen skal afgøres ved en udenretlig vedtagelse af et  

 bødeforlæg.
Bilag 1 Lovforslaget sammenholdt med gældende lov Gældende formulering Lovforslaget § 1 I lov om foderstoffer, jf. lovbekendtgørelse nr. 422 af 15. maj  

 1996, foretages følgende ændringer:
 1. § 1, stk. 1, affattes således:
§ 1. Landbrugs- og fiskeriministeren kan fastsætte  

 bestemmelser, herunder bestemmelser til gennemførelse af forskrifter  

 fastsat af Det Europæiske Fællesskab, om »§ 1. Ministeren for fødevarer, landbrug og fiskeri kan  

 fastsætte regler om« 1) fremstilling af alle produkter, der er bestemt til fodring af dyr, dog  

 ikke fiskermel og -olie, og 1) fremstilling af alle produkter, der er bestemt til fodring af dyr, dog  

 ikke fiskemel og  olie, og 2) opbevaring, salg og anvendelse af alle produkter, der er bestemt til  

 fodring af dyr.
2) opbevaring, køb, salg og anvendelse af alle produkter, der er  

 bestemt til fodring af dyr.« 2. I § 1 indsættes efter stk. 1 som nyt  

 stykke:
»Stk. 2. Ministeren kan fastsætte regler eller  

 træffe bestemmelser med henblik på opfyldelse af Det  

 Europæiske Fællesskabs direktiver og beslutninger om forhold, der  

 er omfattet af denne lov.
Ministeren kan endvidere fastsætte de regler,  

 der er nødvendige for anvendelsen af Det Europæiske  

 Fællesskabs forordninger om forhold, der er omfattet af denne lov.  

 Ministeren kan fastsætte regler eller træffe bestemmelser om  

 fravigelse af reglerne i ovennævnte retsakter i det omfang, disse  

 indeholder adgang hertil.« Stk. 2-5 bliver herefter stk. 3-6.
Stk. 2. Landbrugs- og fiskeriministeren kan ved  

 fastsættelse af bestemmelser efter stk. 1, bl.a. fastsætte  

 forskrifter om, 3. I § 1, stk. 2, der bliver stk. 3,  

 indsættes efter »stk. 1«: »og 2«.
1) registrering og godkendelse af produktions- og salgsvirksomheder samt  

 importører, 2) anvendelse af vegetabilske og animalske produkter samt organiske og  

 uorganiske stoffer til fremstilling af eller tilsætning af  

 foderstoffer, 3) tilrettelæggelse af produktionen med henblik på at sikre  

 produkternes hygiejniske standard, 4) pakning, mærkning og angivelse af sammensætningen af  

 foderstoffer, 4. I § 1, stk. 2, der bliver stk. 3, affattes  

 nr. 5 således:
5) betegnelse af ublandede foderstoffer, »5) betegnelse af fodermidler,« 6) tilladt indhold af uønskede stoffer og produkter i  

 foderstoffer, 7) autorisation af og tilsyn med kemiske laboratorier samt godkendelse af  

 analysemetoder og arbejdsforskrifter, 8) regnskab over produktion, indførsel, lager og salg, 5. I § 1, stk. 2, der bliver stk. 3,  

 indsættes efter nr. 8 som nyt nummer:
»9) afgivelse af oplysninger i forbindelse med køb og salg af  

 foderstoffer, herunder tilsætningsstoffer til foderstoffer, og om  

 indberetning af disse oplysninger,« Nr. 9 og 10 bliver herefter nr. 10 og 11.
9) kontrol med overholdelsen af loven og af bestemmelser fastsat efter  

 loven samt om offentliggørelse af kontrol- og analyseresultater  

 og 6. I § 1, stk. 2, der bliver stk. 3, affattes  

nr. 10, der bliver nr. 11, således:
 10) afgifter til hel eller delvis dækning af udgifterne ved kontrol  

 og administration og opkrævning af gebyrer til hel eller delvis  

 dækning af omkostningerne ved erindringsskrivelser.
»11) hel eller delvis betaling af udgifterne ved kontrol og administration  

 af loven samt af regler og bestemmelser fastsat i medfør af  

 loven.« Stk. 3. Beløb, der er omfattet af regler fastsat i  

 henhold til denne lov, og som ikke betales rettidigt til den  

 afgiftskrævende myndighed, tillægges en rente på 1,3 pct.  

 månedlig for hver påbegyndt måned fra forfaldsdagen at  

 regne.
Den tillagte rente udgør dog mindst 50 kr.
 7. § 1, stk. 3 og 4, der bliver stk. 4 og 5,  

 ophæves, og i stedet indsættes:
 Stk. 4. Der er udpantningsret for afgifter og gebyrer fastsat  

 efter stk. 2, nr. 10, og for renter fastsat efter stk. 3.
»Stk. 4. Ministeren kan træffe bestemmelser om, at  

 indberetningen i henhold til stk. 3, nr. 9 skal ske til en anden  

 myndighed.« Stk. 5, der bliver stk. 6, forbliver herefter stk. 5.
 8. § 1, stk. 5, affattes således:
 Stk. 5. I bestemmelser fastsat efter stk. 1 kan der  

 fastsættes regler om udbud til salg, fordeling, levering eller anden  

 form for overdragelse.
» 9. § 2, stk. 1, affattes således:
 § 2. Ved indførsel og ved salg skal foderstoffer  

 opfylde de bestemmelser, der er fastsat efter § 1, være af god  

 handelsmæssig kvalitet og må ikke ved hensigtsmæssig  

 anvendelse kunne udgøre nogen fare for dyrs og menneskers  

 sundhed.
» Stk. 2. Foderstoffer, der ikke overholder fastsatte  

 forskrifter, må ikke anvendes til fodring.
 10. I § 2 indsættes efter stk. 2 som  

 nyt stykke:
»Stk. 3. Er der begrundet formodning for, at anvendelsen af et  

 parti foderstoffer til fodring vil udgøre en risiko for menneskers  

 eller dyrs sundhed eller for miljøet, kan ministeren for  

 fødevarer, landbrug og fiskeri forbyde salg og anvendelse af partiet,  

 indtil resultatet af en iværksat undersøgelse foreligger.« Stk. 3 og 4 Stk. 3. Landbrugs- og fiskeriministeren kan meddele  

 registrerede og godkendte virksomheder og importører samt ejere og  

 brugere af foderstoffer påbud om at bringe foderstoffer, der ikke  

 overholder fastsatte forskrifter, i overensstemmelse med disse forskrifter,  

 om at anvende dem til andre formål end fodring, om at  

 tilintetgøre dem eller, for så vidt angår foderstoffer,  

 der er ført ind i landet fra udlandet, om at tilbagesende dem.
 11. I § 2, stk. 3, der bliver stk. 4, ændres »Landbrugs- og fiskeriministeren« til: »Ministeren«.
 12. § 2, stk. 4, der bliver stk. 5, affattes  

 således:
 Stk. 4. Udgifterne ved påbudte foranstaltninger  

 påhviler den, påbudet er rettet til.
» 13. Efter § 2 indsættes:
» § 2b.
Ministeren for fødevarer, landbrug og fiskeri kan i  

 forbindelse med større katastrofer, herunder krise eller krig,  

 fastsætte de regler og træffe de bestemmelser, der er  

 nødvendige for at sikre den mest fordelagtige produktion og anvendelse  

 af alle produkter, der er bestemt til fodring af dyr, undgå forurening  

 m.v. og sikre foderstofforsyningen.
 Stk. 2. Såfremt de i medfør af stk. 1  

 fastsatte regler eller trufne bestemmelser medfører et  

 økonomisk tab for ejere m.v. af foderstoffer, er staten  

 erstatningspligtig.
Stk. 3. Erstatning ansættes i mangel af mindelig  

 overenskomst i overensstemmelse med regler, der fastsættes af  

 ministeren.« 14. Efter § 4  

 indsættes:
» Stk. 2. Der er udpantningsret for betaling efter § 1,  

 stk. 3, nr. 11, og for renter og gebyrer fastsat efter stk. 1.« 15. § 6 affattes således:
 § 6. Overtrædelse af § 2, stk. 1 og 2, og  

 § 3, stk. 2, straffes med bøde.
» Stk. 2. I forskrifter fastsat efter § 1 kan der  

 fastsættes straf af bøde for overtrædelse af bestemmelser  

 i forskrifter og af påbud meddelt efter § 2, stk. 3.
Stk. 2. I regler og bestemmelser, der udstedes i  

 medfør af loven, kan der fastsættes straf af bøde for  

 overtrædelse af bestemmelser i reglerne.
I reglerne kan der endvidere  

 fastsættes straf af bøde for overtrædelse af bestemmelser  

 i regler fastsat af Det Europæiske Fællesskab om forhold, der er  

 omfattet af denne lov.
Stk. 3. Er overtrædelsen begået af et  

 aktieselskab, anpartsselskab, andelsselskab, eller lignende, kan der  

 pålægges selskabet som sådant bødeansvar.
Er  

 overtrædelsen begået af en kommune eller et kommunalt  

 fællesskab, jf. § 60 i lov om kommunernes styrelse, kan der  

 pålægges kommunen eller det kommunale fællesskab  

 bødeansvar.
Stk. 3. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.« § 7. Ved overtrædelse af bestemmelser fastsat efter § 1 kan  

 landbrugs- og fiskeriministeren under overholdelse af bestemmelserne i  

 retsplejelovens regler om indhold af anklageskrift i politisager  

 tilkendegive, at sagen kan afgøres uden retslig forfølgning,  

 hvis den, der har begået overtrædelsen, erkender sig skyldig og  

 erklærer sig rede til inden for en nærmere angivet frist, der  

 efter begæring kan forlænges, at betale en i tilkendegivelsen  

 angivet bøde.
 16. I § 7, stk. 1, ændres »Ved overtrædelse af bestemmelser fastsat efter §  

 1« til: »Ved  

 fastsættelse af straf af bøde efter § 6«.
 Stk. 2. Betales bøden i rette tid, eller bliver  

 den efter stedfunden vedtagelse inddrevet eller afsonet, bortfalder videre  

 forfølgning.
