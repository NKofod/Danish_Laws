Nr LSF 26 Forslag til Lov om ændring af lov om udlægning af åndssvageforsorgen og  

 den øvrige særforsorg m.v. (Nedlæggelse af Statens Hjælpemiddelcentral for  

 Blinde) Fremsat af socialministeren (Else Winther Andersen) den 2. oktober 1991 Vedtaget ved tredjebehandling den 5. december 1991 Lov nr. 836 af 18/12/1991 § 1 I lov nr. 257 af 8. juni 1978 om udlægning af åndssvageforsorgen og den  

 øvrige særforsorg m.v. foretages følgende ændring:
 § 2, stk. 4, nr. 5, ophæves.
 Nr. 6 og 7 bliver herefter nr. 5 og 6.
§ 2 Loven træder i kraft den 1. januar 1992.
Oprindeligt fremsat forslag § 1 I lov nr. 257 af 8. juni 1978 om udlægning af åndssvageforsorgen og den  

 øvrige særforsorg m.v. foretages følgende ændring:
 § 2, stk. 4, nr. 5 ophæves.
 Nr. 6 og 7 bliver herefter nr. 5 og 6.
§ 2 Loven træder i kraft den 1. januar 1992.
Bemærkninger til lovforslaget Almindelige bemærkninger Statens Hjælpemiddelcentral for Blinde, hvis landsdækkende virksomhed  

 omfatter indkøb og videresalg uden avance af særlige hjælpemidler til blinde  

 og svagtsynede samt formidling af information om sådanne hjælpemidler, blev  

 etableret omkring 1954 som en afdeling under Statens Bibliotek og Trykkeri  

 for Blinde.
 Ved overførsel af Statens Bibliotek og Trykkeri for Blinde (fra 1. januar  

 1992 benævnt Danmarks Blindebibliotek) til Kulturministeriet pr. 1. januar  

 1985 blev hjælpemiddelcentralen udskilt som en selvstændig institution, der i  

 medfør af udlægningslovens § 2, stk. 4, siden da organisatorisk er placeret  

 under Socialstyrelsen, fra 1. januar 1991 under Socialministeriet.
 Institutionens informationsformidlende virksomhed er især baseret på et  

 særligt hjælpemiddelkatalog, der ikke hidtil har foreligget på edb-basis.
I tilknytning til hjælpemiddelscentralen er nedsat et rådgivende  

 hjælpemiddeludvalg med repræsentanter fra Dansk Blindesamfund,  

 Blindeinstituttet, Refsnæsskolen, Amtsrådsforeningen (de amtskommunale  

 synskonsulenter) og fra Socialministeriet.
Udvalget har som hovedformål at  

 vurdere og at rådgive om, hvilke hjælpemidler der skal forhandles i  

 hjælpemiddelcentralen.
Institutionens udgifter til indkøb af hjælpemidler, der i det væsentlige  

 bevilges af kommunerne i henhold til bistandslovens § 58, udlignes ved  

 tilsvarende salgsindtægter.
De løbende driftsudgifter, der ikke modsvares af  

 indtægter, omfatter i 1991 lønninger til 21/2 årsværk, ca. 0,5 mio. kr., og  

 øvrige drift (husleje og kontorhold m.v.) ca. 0,3 mio. kr.
Driftsudgifterne  

 er afholdt med hjemmel i bistandslovens § 134, stk. 1.
Baggrunden for lovforslaget Socialministeriet har nu til hensigt at nedlægge institutionen og at  

 overdrage dens arbejdsopgaver med hensyn til indkøb og videresalg til  

 Kommunernes Landsforening, Kommuneservice.
Kommuneservice har en omfattende  

 servicevirksomhed med en lang række praktisk betonede distributionsopgaver,  

 der ligger på linie med opgaverne på blindeområdet.
Hjælpemiddelcentralens  

 opgaver kan således indgå på linie med Kommuneservice's øvrige opgaver og vil  

 give god sammenhæng med de leveringsaftaler, der gennem mange år har bestået  

 mellem Dansk Blindesamfund og Kommunernes Landsforening vedrørende førerhunde  

 og kassettebåndsmaskiner til blinde og stærkt synshæmmede.
 Informationsvirksomheden over for (amts)kommuner m.fl. er tænkt udbygget,  

 således at hjælpemiddelkataloget og øvrigt erfaringsmateriale om  

 blindehjælpemidler indlægges i en særlig edb-database, der er under opbygning  

 på Dansk Hjælpemiddel Institut.
Der forudsættes nedsat et hjælpemiddelsudvalg med repræsentation fra Dansk  

 Blindesamfund, Amtsrådsforeningen, Kommunernes Landsforening, Refsnæsskolen  

 og Blindeinstituttet.
Udvalget skal være et rådgivende forum for  

 erfaringsindsamling og -formidling samt afprøvning af hjælpemidler for  

 synshandicappede.
Personalemæssige forhold Kommunernes Landsforening ønsker ikke at overtage det til  

 hjælpemiddelcentralen knyttede personale (21/2 årsværk). Institutionens  

 nedlæggelse vil derfor medføre udgifter på anslået ca. 270.000 kr. til  

 fratrædelsesgodtgørelser.
Økonomiske konsekvenser Kommunernes Landsforening er indstillet på at overtage  

 hjælpemiddelscentralens opgaver mod et eengangsbeløb fra staten på 3,2 mio.  

 kr. svarende til ca. 4 års reelle driftsudgifter samt vederlagsfri  

 overtagelse af varelager pr. 31. december 1991 - anslået til at ville andrage  

 et beløb på ca. 200.000 kr.
Udgifter i 1992 til eengangsbeløbet, der vil  

 blive modsvaret af bortfald af bevillinger i 1992 og de efterfølgende år,  

 forudsætter en særskilt bevilling på 3,2 mio. kr. i året 1992.
 Udgiften i forbindelse med udbygning af edb-database anslås til ca.  

 120.000 kr. og forudsættes afholdt inden for Socialministeriets bevillinger.  

 Ligeledes forudsættes udgiften på ca. 270.000 kr. til fratrædelsesgodtgørelse  

 afholdt inden for Socialministeriets bevillinger.
 Ved nedlæggelse af centralen påregnes der en besparelse i  

 Socialministeriets departement svarende til ca. 1/2 årsværk eller ca. 150.000  

 kr.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget I § 2, stk. 4, udgår: »5) Statens Hjælpemiddelcentral for  

 Blinde«.
 § 2. De § 115 i lov om social bistand omhandlede  

 statsinstitutioner for særforsorg overføres til de amtskommuner, i hvilke de  

 er beliggende.
 Stk. 2. Med socialministerens godkendelse, for skolernes  

 vedkommende tillige efter forhandling med undervisningsministeren, kan det  

 mellem amtsråd aftales, at en institution overføres til en anden amtskommune  

 end den, i hvilken den er beliggende, jf. dog § 15, stk. 2.
 Stk. 3. Med socialministerens godkendelse kan det mellem  

 vedkommende amtsråd og en kommunalbestyrelse aftales, at en institution  

 overføres til kommunen, jf. dog § 15, stk. 2. Skoler kan dog ikke overføres.
 Stk. 4. Følgende institutioner drives af staten eller drives som  

 selvejende institutioner, med hvilke staten har indgået overenskomst:
1) John F.
Kennedy-instututtet.
 2) Øjeklinikken ved statens institut for blinde og svagsynede.
 3) Statens Bibliotek for Blinde.
 4) Statens Trykkeri for Blinde.
 5) Statens Hjælpemiddelcentral for Blinde.
 6) Døvefilm.
 7) Laboratoriet for teknisk-audiologisk forskning.
 Stk. 5. Overførsel af statens institutioner sker vederlagsfrit.  

 Tilhørende bygninger og arealer overføres i det omfang, hvori bygningerne og  

 arealerne den 1. januar 1980 var i brug til institutionsformål.
