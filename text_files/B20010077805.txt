Bekendtgørelse om sygehusapotekers  

 udførelse af opgaver for offentlige og private virksomheder og  

 institutioner I medfør af § 56 a og § 72, stk. 2 og 3, i lov om  

 apoteksvirksomhed, jf. lovbekendtgørelse nr. 657 af 28. juli 1995, som  

 ændret bl.a. ved lov nr. 472 af 31. maj 2000 og lov nr. 493 af 7. juni  

 2001, fastsættes:
 § 1. Sygehusapoteker kan udføre opgaver for  

 offentlige og private virksomheder og institutioner, i det omfang opgaverne  

 naturligt og hensigtsmæssigt knytter sig til et sygehusapoteks  

 virksomhed.
 Stk. 2. Sygehusapoteker kan dog ikke forhandle  

 dosisdispenserede lægemidler til private apoteker beregnet til  

 navngivne forbrugere, jf. apotekerlovens § 56 a, stk. 1, 2.  

 pkt.
 § 2. Sygehusapoteker skal foretage en kalkulation  

 af de samlede omkostninger, der vil være forbundet med sygehusapotekets  

 udførelse af en opgave, jf. lovens § 56 a, stk. 2, 3. pkt.  

 Den betaling, sygehusapoteket skal opkræve for at udføre  

 opgaven, skal mindst dække omkostningerne ved at udføre  

 opgaven.
 § 3. Kalkulationen af et sygehusapoteks samlede  

 omkostninger ved udførelse af en opgave for offentlige og private  

 virksomheder og institutioner skal omfatte:
 1)	Alle de direkte omkostninger, der er forbundet med  

 opgavevaretagelsen, f.eks. løn inkl. pensionsbidrag og andre  

 løndele samt over- og merarbejde, tjenesterejser, materialer og  

 specielt anskaffet apparatur.
 2)	Alle de indirekte omkostninger, der er forbundet med  

 opgavevaretagelsen, f.eks. indirekte lønomkostninger, andel af  

 fællesomkostninger til f.eks. ledelse, administration, husleje, udstyr,  

 udvikling m.v. og lovpligtige forsikringer, pensionsforpligtelser,  

 forrentning og afskrivning af anlægsværdier samt beregnede  

 omkostninger for faciliteter i øvrigt, der er stillet til  

 rådighed ved opgavevaretagelsen.
§ 4. Sygehusapoteker, der efter lovens § 56 a  

 udfører opgaver for offentlige og private virksomheder og  

 institutioner, skal for hver enkelt opgave foretage løbende  

 registrering af de med opgaven forbundne indtægter og omkostninger.
De  

 i årets løb oppebårne indtægter og afholdte  

 omkostninger skal for hver opgave særskilt opføres på  

 sygehusapotekets regnskab for det pågældende år.  

 Omkostningerne skal specificeres i overensstemmelse med reglerne om  

 aflæggelse af regnskab for sygehusapoteker.
 Stk. 2. I det år, hvor en opgave afsluttes, optages i  

 sygehusapotekets årsregnskab en regnskabsmæssig  

 redegørelse for opgaven, herunder for eventuelle afvigelser i forhold  

 til omkostningskalkulationen i henhold til § 3.
 § 5. Med bøde straffes den, der  

 overtræder § 1, stk. 2, samt §§ 2-4.
 Stk. 2. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 § 6. Bekendtgørelsen træder i kraft  

 den 1. oktober 2001.
 Stk. 2. Bekendtgørelse nr. 901 af 27. september 2000 om  

 sygehusapotekers udførelse af opgaver for offentlige og private  

 virksomheder og institutioner ophæves.
