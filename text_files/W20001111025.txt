Kendelse fra Pressenævnet i sag nr.  

 7/2000 En mand har klaget til Pressenævnet over to artikler  

 bragt i Berlingske Tidende den 20. december 1999, idet han mener, at god  

 presseskik er tilsidesat.
 Det fremgår bl.a. af artiklen med overskriften  

"Læger hjalp  Værnet til flugt", at:
 "Nazi-læge: Arkivmateriale viser,  

 at den nazistiske danske læge  Carl  Peter  Værnet fik  

 hjælp af andre læger til at komme ud af landet.
Den danske nazistiske læge  Carl  Peter  

  Værnet blev efter Anden Verdenskrig efter alt at dømme hjulpet  

 på flugt af to fremtrædende danske læger for at undgå  

 at blive anklaget for krigsforbrydelser.
Det fremgår af arkivmateriale  

 fra Frederiksberg Politi, som Ritzau har fået adgang til i Landsarkivet  

 for Sjælland i København.
 Værnet flygtede til Argentina og undgik dermed at  

 blive stillet for retten.
 Læge  Gunnar  Kelstrup, der havde tilknytning til  

 Generalstabens Efterretningssektion (forløberen for Forsvarets  

 Efterretningstjeneste, red.) og overlæge dr. med [A] fra  

 Kommunehospitalet i København afgav begge i 1945 og 1946 gentagne  

 erklæringer på, at  Værnet led af en alvorlig hjertesygdom.  

 Han skulle angivelig kun have få år tilbage at leve i.
I slutningen af 1946 forsvandt den nazistiske læge  

 ud af landet   senere ankom han til Argentina.
Her blev han ansat i det  

 argentinske sundhedsministerium og drev samtidig en specialpraksis.  C.  P.  

  Værnet døde i 1965 i en alder af 72 år.
 Carl  Peter  Værnet blev ved Anden Verdenskrigs  

 slutning arresteret i Tyskland, fordi han som koncentrationslejrlæge i  

 Neuengamme og Buchenwald havde udført medicinske eksperimenter med  

 homoseksuelle fanger, hvoraf mindst to efter alt at dømme døde  

 som følge af forsøgene.
Carl  Peter  Værnet var rejst til Tyskland i 1943,  

 hvor han fik laboratorier i Prag, der dengang lå i det nazistisk  

 kontrollerede Protektorat Böhmen-Mähren.
Han fik rang af  

 SS-sturmbannführer (major), og politichefen  Heinrich  Himmler, en af de  

 mægtigste mænd i det nazistiske rige, interesserede sig  

 personligt for hans projekt.
Efter krigen blev  Værnet interneret på  

 Alsgade Skole i København, hvor den britiske militærmission i  

 Danmark havde et internat for mistænkte krigsforbrydere.
I december  

 1945 blev han imidlertid indlagt på Kommunehospitalet i  

 København for en hjertelidelse, og i slutningen af 1946 forsvandt han  

 ud af landet efter   på baggrund af lægeerklæringerne   at  

 have fået tilladelse til at besøge en hjertespecialist på  

 Karolinskasygehuset i Stockholm.
Svær hjertelidelse Om sygdommen skrev overlæge [A] 24. januar 1946 i en  

 erklæring, at  Værnet "har en meget svær hjertelidelse, og  

 jeg mener, at en fornyet fængsling antagelig vil medføre  

 døden forholdsvis hurtigt, ligesom en afhøring i heldigste  

 tilfælde vil nøjes med at fremkalde svære hjerteanfald med  

 hjertekrampe". Syv måneder senere, den 22. august 1946, erklærede  

 læge  Gunnar  Kelstrup over for statsadvokat  Th.  B.  Roepstorff, at  

 "læge  Værnets sygdom i den sidste da forløbne tid har  

 udviklet sig på den måde, som er forudsat i overlægens  

 erklæringer".
I mellemtiden havde  Carl  Peter  Værnet imidlertid  

 virket aktivt for at skabe en storstilet produktion af sit hormonprodukt, som  

 han håbede kunne bruges til en kur mod ældning i almindelighed  

 ikke blot som et kureringsmiddel for mandlige homoseksuelle." Det fremgår bl.a. af artiklen med overskriften  

" Værnetsag forarger", at:
 "Forkert: Professor  Niels  Høiby fra  

 Rigshospitalet er forarget over afsløringen af, at danske læger  

 ved hjælp af falske lægeerklæringer hjalp nazi-lægen  

  Carl  Peter  Værnet ud af landet og væk fra en anklage om  

 krigsforbrydelser.
 Afsløringen af, at mindst to danske læger  

 hjalp koncentrationslejrlægen  Carl  Peter  Værnet til at flygte  

 efter Anden Verdenskrig, chokerer i lægeverdenen.
"Det er jo noget af det, vi har frygtet, at der var  

 kollegaer dybt involveret i at udsmugle  Værnet.
Det er meget  

 forargeligt, at kammerateri er gået først, og at man ved at  

 forfalske lægeattester har ladet en krigsforbryder undslippe.
Og det er  

 helt forkert, at man først får kendskab til det nu", siger  

  Niels  Høiby, professor og overlæge ved Rigshospitalet.
I forsøget på at "kurere" homoseksualitet  

 foretog  Værnet i 1944 dødelige eksperimenter i den tyske  

 kz-lejr Buchenwald.
Efter krigen sad  Værnet  

 varetægtsfængslet i Danmark, men blev løsladt, fordi  

 lægekollegaerne  Gunnar  Kelstrup og [A] attesterede, at han led af en  

 alvorlig hjertesygdom, som kun kunne behandles i Sverige.
Fra Sverige undslap  

  Værnet til Argentina, og han blev aldrig stillet for retten." Klageren, der er søn af afdøde  

 overlæge, dr.med. [A], har til brug for sagens behandling fremlagt  

 bl.a. en række erklæringer, rapporter og breve fra 1945 til  

 1947.
 Klageren har gjort gældende, at artiklernes indhold  

 og researchmæssige baggrund er i strid med god presseskik, og at bladet  

 groft har krænket [A]s eftermæle og bragt hans efterkommere,  

 herunder klagerens gode navn og rygte i miskredit.
Klageren har anført, at artiklen med overskriften  

 "Læger hjalp  Værnet til flugt" sammenholdt med underrubrikken  

 "Nazi-læge: Arkivmateriale viser, at den nazistiske danske læge  

  Carl  Peter  Værnet fik hjælp af andre læger til at komme  

 ud af landet" bibringer læseren den klare opfattelse, at [A] aktivt har  

 hjulpet en nazistisk krigsforbryder til flugt fra retsforfølgelse.
Der  

 er imidlertid intet, som tyder på, at [A] har foretaget sig andet end  

 at udføre sin lægelige pligt, nemlig at afgive en  

 erklæring om en patients helbredstilstand, og der er ingen  

 dokumentation for, at [A] som følge af misforstået  

 kollegialitet, politiske sympatier eller af andre årsager skulle have  

 udfærdiget en "hjælpsom" lægeattest.
Overskriften og  

 underrubrikken har således ingen dækning i artiklens indhold.
Klageren har derudover anført, at artiklen med  

 overskriften " Værnetsagen forarger" sammenholdt med underrubrikken  

 "Forkert: Professor  Niels  Høiby fra Rigshospitalet er forarget over  

 afsløringen af, at danske læger ved hjælp af falske  

 lægeerklæringer hjalp nazi-lægen  Carl  Peter  Værnet  

 ud af landet og væk fra en anklage om krigsforbrydelser" bibringer  

 læseren den opfattelse, at der er tale om afsløringer af falske  

 lægeerklæringer, hvilket der imidlertid ikke er dokumentation for  

 i nogen af artiklerne.
Overskriften og underrubrikken har således ikke  

 dækning i artiklens indhold.
Klageren har tillige anført, at der i artiklen med  

 overskriften " Værnetsagen forarger" fremføres en lang  

 række anklager mod [A], men at der mangler dokumentation for talrige af  

 påstandene.
Redaktionelle bemærkninger fremstilles således  

 som historiske kendsgerninger, hvilket er i strid med god presseskik.
Dette  

 gælder f.eks., at  Værnet blev løsladt fra  

 fængsling, fordi [A] attesterede, at han led af en alvorlig  

 hjertesygdom, at [A] skulle have udfærdiget falske  

 lægeerklæringer, og at [A] skulle have erklæret, at  

  Værnets sygdom alene kunne behandles i Sverige.
Det forhold, at  

  Værnet levede i 20 år efter lægeerklæringerne blev  

 skrevet, er ikke dokumentation for, at erklæringerne var falske.
 Klageren har videre anført, at der først i  

 1947 opstod mistanke om, at  Værnet havde medvirket ved medicinske  

 forsøg i tyske koncentrationslejre, og at han i 1945 alene var under  

 anklage for overtrædelse af nogle almindelige  

 værnemagerparagraffer   ikke for grove krigsforbrydelser.
Klageren har yderligere anført, at  Værnet  

 ikke blev arresteret i Tyskland som oplyst i artiklerne, men at han blev  

 arresteret i sin hjemby Odder den 6. maj 1945, enten af den danske  

 modstandsbevægelse eller af det danske politi.
Det er relevant for  

 bedømmelsen af sagen, at indklagede giver forkerte oplysninger om,  

 hvornår  Værnet blev arresteret, idet dette er symptomatisk for  

 indholdet af artiklerne.
Klageren har derudover anført, at de i alt syv  

 lægeerklæringer, som [A] skrev, stammer fra perioden 24. november  

 1945 (12 dage efter  Værnets indlæggelse) til 18. februar 1946  

 (dagen før  Værnet blev udskrevet). Ved en gennemlæsning  

 af disse lægeerklæringer fremgår det, at [A] var i tvivl  

 om, hvad han skulle stille op med sin patient.
Den 19. februar 1946 blev  

  Værnet udskrevet fra Kommunehospitalet, og [A]s forbindelse med sagen  

 ophører.
At læge  Kelstrup i brev af 22. august 1946 anmoder om  

 tilladelse til, at  Værnet rejser til Sverige for at blive behandlet  

 for sine hjerteproblemer, og samtidig henviser til  

 lægeerklæringer afgivet af [A] mange måneder tidligere, kan  

 ikke lægges [A] til last. [A] anbefalede således på intet  

 tidspunkt, at  Værnet skulle behandles i Sverige.
Klageren har endelig anført, at oplysninger, der  

 kan være skadelige, krænkende eller virke agtelsesforringende for  

 nogen skal efterprøves i særlig grad, men at det fremgår  

 af Landsarkivets dokumenter, at artiklernes forfatter kun havde de relevante  

 dokumenter til gennemsyn nogle få dage forud for, at artiklerne blev  

 bragt.
Oplysningerne i artiklerne er således ikke efterprøvet i  

 særlig grad, hvilket er i strid med god presseskik.
 Indklagede har til brug for sagens behandling fremlagt  

 bl.a. en række breve, notater, erklæringer og avisartikler fra  

 1945 til 1949 samt en redegørelse vedrørende læge  

  Værnets flugt fra København via Stockholm til Argentina i 1946,  

 udarbejdet af professor, overlæge, dr. med.  Niels  Høiby 19.  

 januar 2000.
 Indklagede har gjort gældende, at klageren savner  

 den fornødne retlige interesse i sagen, idet han ikke selv omtales i  

 artiklerne, hvorfor Pressenævnet bør afvise sagen.
 Indklagede har anført, at såvel artiklernes  

 indhold som deres opsætning giver en dækkende beskrivelse af de  

 faktiske forhold, og at oplysningerne i artiklerne er efterprøvet i  

 særlig grad.
Indklagede har tillige anført, at der er  

 overensstemmelse mellem artiklernes overskrifter/underrubrikker og artiklerne  

 indhold, og at artiklernes indhold er korrekt.
Som dokumentation for  

 artiklernes oplysninger om, at [A] og læge  Kelstrup hjalp  

  Værnet til flugt, har indklagede henvist til en artikel i Berlingske  

 Tidende fra 9. juli 1947, hvoraf det bl.a. fremgår, at "Den tidligere  

 Københavnske modelæge, dr.  Carl  Værnet, er flygtet fra  

 politiet.
Han var sigtet for landsskadelig virksomhed og blev anholdt for  

 lang tid siden, men fik på grundlag af en række  

 lægeerklæringer tilladelse til at rejse til Stockholm til en  

 specialbehandling for et hjerteonde". Indklagede har videre henvist til en  

 artikel i Ugeskrift for læger fra 23. februar 1999, "En skamplet  

 på den danske lægestand", hvoraf det ligeledes fremgår, at  

  Værnet på grundlag af en række lægeerklæringer  

 fik lov til at rejse til Sverige.
Indklagede har derudover anført, at de to  

 læger  Kelstrup og [A] ikke var uvidende redskaber i  Værnets  

 flugtplan, men at de bevidst samarbejdede med  Værnet, hvilket bl.a.  

 kan udledes af, at [A] skrev syv lægeerklæringer, der reelt  

 beskrev  Værnet som døende, hvilket ikke var troværdigt,  

  Værnets senere livsforløb taget i betragtning. [A] skrev bl.a.  

 i erklæringen den 22. december 1945, "at jeg ikke tror, at han  

 nogensinde mere bliver arbejdsdygtig, og at det er mest sandsynligt, at han  

 ikke lever ret længe".  Værnet rejste imidlertid fra Sverige til  

 Sydamerika sidst på året i 1946, hvor han levede i yderligere 20  

 år.
Som yderligere dokumentation for, at lægeerklæringerne  

 var afgivet mod bedre vidende, har indklagede henvist til brev af 27. april  

 1946 fra  Værnet til dennes advokat, hvori omtales fabrikationen af  

 nogle hormonpræparater, hvor  Værnet skriver: "Da nu intet af alt  

 dette kan sættes i gang, uden at jeg personligt er tilstede, vil det  

 sige, at hvis der rejses tiltale, er alt dette ødelagt   også  

 for landet". Fire måneder senere anbefalede læge  Kelstrup  

 på baggrund af lægeerklæringerne fra [A], at  Værnet  

 skulle rejse til Sverige for at blive behandlet for sine hjertelidelser med  

 en E-vitaminkur.
 Indklagede har dernæst anført, at et  

 yderligere moment, som tyder på, at der var tale om et bevidst  

 samarbejde mellem  Værnet,  Kelstrup og [A] er, at en svensk E-vitamin  

 behandling ifølge redegørelse fra overlæge  Niels  

  Høiby var uden lægeligt holdepunkt.
Indklagede har videre anført, at det er uden  

 betydning, at de danske myndigheder først fik mistanke om  

  Værnets KZ-eksperimenter i 1947, idet det afgørende var, at han  

 selv kendte hertil, og at han dermed var sig bevidst, at han ville blive  

 stillet til regnskab for sine handlinger på et tidspunkt.  Værnet  

 var derfor interesseret i at komme ud af landet.
Indklagede medgiver dog  

 klageren, at man ved læsning af artiklerne får indtryk af, at  

 sigtelsen for hormoneksperimenter blev rejst i 1945 og ikke i 1947.  

 Unøjagtigheden har imidlertid ingen relevans for vurderingen af [A]s  

 rolle i sagen, og unøjagtigheden påvirker ikke  

 avislæsernes forståelse af forløbet.
 Indklagede har tillige anført, at det var  

 almindelig kendt i offentligheden, at  Værnet plejede omgang med  

 DNSAP-ledere, hvilket ikke kan have undgået [A]s opmærksomhed.  

 Det kan endvidere udledes af en af [A]s erklæringer, at han må  

 have vidst, at  Værnet var varetægtsfængslet, idet [A] i  

 erklæringen har forholdt sig til en eventuel fornyet fængsling af  

  Værnet. [A] har således været klar over  Værnets  

 situation, og har måttet indse, hvilken betydning  

 lægeerklæringerne havde for denne.
Indklagede har anført, at [A]s og læge  

  Kelstrups handlinger og betydningen af disse handlinger skal bedømmes  

 samlet. [A] udskrev således nogle ukorrekte  

 lægeerklæringer, som  Kelstrup henviste til, da han den 22.  

 august 1946 anbefalede, at  Værnet kom til Sverige, hvor han skulle  

 behandles med en E-vitaminkur, som skulle have forbløffende virkninger  

 ved behandlingen af hjertelidelser.
At [A] og  Kelstrup arbejdede bevidst  

 sammen om at få  Værnet ud af landet kan endvidere udledes af, at  

  Værnet i brev den 20. november 1945 skrev, at han ville være  

 lykkelig for at få endnu en række gode arbejdsår, og at han  

 ville være glad, hvis  Kelstrup ville overvåge den lægelige  

 side af produktionen af  Værnets hormonpræparat. 4 dage senere,  

 nemlig den 24. november 1945 afgav [A] den første af sine i sagen  

 fremlagte syv lægeerklæringer.
Indklagede har derudover anført, at  Værnet  

 var allieret krigsfange på Alsgade Skole i sommeren 1945, og at han  

 senere blev overdraget til dansk politi.
Indklagede medgiver dog klageren, at  

 det fremgår af en politirapport fra 6. maj 1945, at  Værnet blev  

 anholdt i Odder.
Indklagede mener imidlertid, at dette spørgsmål  

 er uden betydning ved bedømmelsen af, om god presseskik er  

 tilsidesat.
 Indklagede har endelig anført, at artiklens  

 forfatter har arbejdet grundigt med dokumenterne på Landsarkivet  

 såvel den 16. og den 17. december 1999, og at han i øvrigt  

 kendte hovedlinierne i sagsforløbet, idet han har dækket  

  Værnet sagen siden engang i 1999. Indklagede har således  

 efterprøvet oplysningerne grundigt, og han har arbejdet med sagen i et  

 fuldt forsvarligt tidsrum.
 I sagens behandling har følgende  

 nævnsmedlemmer deltaget: Axel Kierkegaard, Aage Lundgaard, Ulrik  

 Holmstrup og Kirsten Dyregaard.
 Pressenævnet udtaler:
 Da klageren er søn af afdøde [A], har han  

 den fornødne retlige interesse i sagen, og han er dermed berettiget  

 til at få afgjort af Pressenævnet, om god presseskik er  

 overtrådt.
 På baggrund af sagens oplysninger anser  

 Pressenævnet det for sandsynligt, at  Værnet havde et  

 ønske om at undgå at blive stillet til regnskab for sine  

 handlinger under Anden Verdenskrig.
 Tre medlemmer   Aage Lundgaard, Ulrik Holmstrup og Kirsten Dyregaard  

 udtaler :
 Pressenævnet finder endvidere, at [A]s  

 lægeerklæringer om  Værnets helbred ikke er i  

 overensstemmelse med det forhold, at  Værnet levede indtil 1965.
 Da den lægeerklæring, som udløste  

  Værnets tilladelse til at rejse til Sverige for at blive behandlet, i  

 vid udstrækning er baseret på [A]s erklæringer, finder  

 Pressenævnet ikke grundlag for at kritisere den journalistiske  

 fremstilling af baggrunden for  Værnets flugt til Argentina.
 Bladet har derfor ikke tilsidesat god presseskik.
 Et medlem   Axel Kierkegaard   udtaler:
 Jeg finder, at Pressenævnet ikke har mulighed for at  

 afgøre, om de lægeerklæringer, [A] udskrev om  

  Værnet, byggede på en forsvarlig lægefaglig vurdering.  

 Dette gælder også det forhold, at  Værnet i strid med [A]s  

 antagelse faktisk blev arbejdsdygtig igen og levede til 1965.
[A] udtalte sig i sine erklæringer ikke om, hvorvidt  

  Værnets hjertesygdom med fordel kunne behandles i udlandet, og hans  

 erklæringer indeholdt ingen anbefaling af, at  Værnet blev sendt  

 til Sverige for at blive behandlet der.
Der er ikke grund til at antage, at  

 var involveret i den henvendelse, som læge  Kelstrup 22. august  

 1946   et halvt år efter, at  Værnet var udskrevet fra [A]s  

 hospitalsafdeling, - rettede til Statsadvokaten, og hvori der henvistes til  

 nogle af [A]s under  Værnets indlæggelse afgivne  

 erklæringer til støtte for, at  Værnet kom til  

 hospitalsbehandling i Sverige.
Jeg finder, at det derfor er i strid med god  

 presseskik og kritisabelt, når bladet både i overskriften  

 "Læger hjalp  Værnet til flugt" og i selve artiklen fremstiller  

 det, som om [A] hjalp  Værnet til flugt.
 Der afsiges kendelse efter stemmeflertallet, og  

 Pressenævnet udtaler derfor ikke sin kritik af bladet.
 Afsagt den 1. marts 2000.
