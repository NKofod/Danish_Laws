 Det skal meddeles, at Finansministeriet og Danmarks Jurist- og  

 Økonomforbund og Akademikernes Centralorganisation i forbindelse med  

 overenskomstforhandlingerne i 1989 har drøftet anvendelsen af  

 stillingsbetegnelsen sekretær og fuldmægtig.
 Der er herefter opnået enighed om, at der ved ansættelse af personale på  

 overenskomstvilkår eller tjenestemandsvilkår fremtidig kan benyttes  

 stillingsbetegnelsen fuldmægtig i stillinger, som hidtil har været betegnet  

 sekretær/fuldmægtig.
 Der er endvidere enighed om, at ansatte, der allerede har  

 stillingsbetegnelsen sekretær eller ekspeditionssekretær, kan bevare denne  

 efter hidtidige regler.
 Finansministeriets cirkulæreskrivelse af 29. januar 1974 ophæves hermed.
Finansministeriet Administrations- og Personaledepartementet, den 19. juli 1989 P.M.V.
 E.B.
