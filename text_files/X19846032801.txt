 Et pengeinstitut havde opkrævet højere morarenter end angivet i  

 pantebrev.
 Tilsynet udtalte, at det ikke var i overensstemmelse med god bank- og  

 sparekassepraksis.
 Tilsynets skrivelse af 23. maj 1984 vedrørende opkrævning af morarente.
 En kunde klagede over, at et pengeinstitut opkrævede 1,5 pct. pr.  

 påbegyndt måned i morarente af en prioritetsydelse til trods for, at  

 morarenten i det pågældende pantebrev var angivet til kun at andrage 1 pct.  

 pr. påbegyndt måned.
Tilsynet fandt det stridende mod god bank- og sparekassepraksis, at  

 pengeinstituttet havde opkrævet en højere morarente end angivet i  

 pantebrevet.
Det kunne ikke bringe pengeinstituttets handlemåde i  

 overensstemmelse med bank- og sparekasselovens § 1, stk. 6, at  

 pengeinstituttet gennem udsendelse af rykkerskrivelser med angivelse af en  

 højere morarentesats end 1 pct. er gået ud fra, at kunderne stiltiende havde  

 accepteret ændringerne i morarentens størrelse.
