Bekendtgørelse om ændring af bekendtgørelse om specialpædagogisk støtte ved videregående uddannelse (SPS-bekendtgørelsen) § 1 I bekendtgørelse nr. 819 af 2. juli 2007 om specialpædagogisk støtte ved videregående uddannelse (SPS-bekendtgørelsen), som ændret ved bekendtgørelse nr. 752 af 28. juni 2012, foretages følgende ændringer:
 1. Indledningen affattes således:
»I medfør af § 2, stk.1, nr. 3, § 3, stk. 2, nr. 1 og 3, § 4, stk. 2, § 9, stk. 2, § 12, stk. 6 og 7, § 12 a, § 13, stk. 3, § 15, stk. 1, § 16, stk. 4, § 17, stk. 3, og § 18, stk. 3, i lov om specialpædagogisk støtte ved videregående uddannelser, jf. lovbekendtgørelse nr. 210 af 1. marts 2007, som ændret ved lov nr. 514 af 4. juni 2012, fastsættes efter bemyndigelse i henhold til bekendtgørelse nr. 537 af 6. juni 2012:« 2. I § 6 indsættes efter stk. 1 som nyt stykke 2 og 3:
»Stk. 2. Når institutionen indskriver en studerende, der medbringer et hjælpemiddel bevilget under et tidligere uddannelsesforløb, skal den studerende indgive ansøgning til institutionen om overførsel af bevillingen.
På baggrund af ansøgningen foretager institutionen en indstilling til styrelsen inden for den angivne frist, jf. stk. 2. Institutionen oplyser om tidligere støtteforløb i sin indstilling og vurderer i sin redegørelse, om der er behov for ændringer af støtten.
Hvis der ikke indstilles ændringer af støtten, kan der ses bort fra dokumentationskravet, jf. § 5, stk. 2, nr. 3.
Stk. 3. Indstillingen skal fremsendes til styrelsen senest 14 dage efter, at institutionen har modtaget den studerendes ansøgning og relevant dokumentation for den studerendes fysiske eller psykiske funktionsnedsættelse foreligger.« Stk. 2-5 bliver herefter stk. 4-7.
 3. § 6, stk. 5, der bliver stk. 7, ophæves.
 4. I § 9 indsættes som stk. 2:
»Stk. 2. Hjælpemidler tildelt i medfør af denne bekendtgørelses § 3, stk. 1, nr. 2, følger den studerende til anden uddannelse omfattet af lovens § 4, stk. 1, eller omfattet af bekendtgørelse om særlige tilskud til specialpædagogisk bistand ved ungdomsuddannelser m.v., lov om folkehøjskoler, efterskoler, husholdningsskoler og håndarbejdsskoler (frie kostskoler) og lov om private gymnasieskoler, studenterkurser og kurser til højere forberedelseseksamen (hf-kurser).« § 2 Bekendtgørelsen træder i kraft den 1. januar 2013.
