 3.  

 DE KOMMUNALE OPGAVER (KOMMUNALFULDMAGTEN)



  

 Om en kommunes adgang til at yde støtte til et test- og træningscenter,  

 der blev stillet til rådighed for eliteidrætsudøvere


  

 Udtalt generelt, at kommuner sideløbende med reglerne i  

 folkeoplysningsloven efter almindelige kommunalretlige grundsætninger om  

 kommuners opgavevaretagelse (de såkaldte kommunalfuldmagtsregler) under visse  

 betingelser kan stille faciliteter til rådighed for borgerne med henblik på  

 at  

 fremme folkesundheden og idrætslivet i kommunen eller yde støtte til en  

 privat  

 person eller virksomhed, der driver sådanne faciliteter.
 Det er  

 en betingelse, at kommunen eller den private person eller virksomhed,  

 kommunen  

 støtter, ikke har til formål at opnå en fortjeneste ved at stille sådanne  

 faciliteter til rådighed for borgerne.
 Det er  

 endvidere en betingelse, at sådanne faciliteter stilles til rådighed for alle  

 borgere i kommunen eller for en kreds af borgere, der er afgrænset efter  

 saglige kriterier.
Endvidere  

 udtalt, at der ikke ud fra ovennævnte grundsætning kan udledes en præcis  

 afgrænsning af, hvilke opgaver kommuner kan varetage eller støtte til fremme  

 af  

 folkesundheden og idrætslivet i kommunen.
En sådan afgrænsning må foretages  

 på  

 baggrund af blandt andet udviklingen i udøvelsen af motionsidræt.
Motionsidrætten  

 udøves i dag også som en selvstændig idrætsgren ved hjælp af særlige  

 stationære  

 motionsredskaber og -maskiner, og således at udøvelsen ikke kræver større  

 lokaliteter som f.eks. idrætshaller.
Dette forhold indebærer, at borgerne  

 også  

 kan dyrke denne form for motionsidræt i centre, som drives af private på  

 kommercielle vilkår.
Det er  

 imidlertid i de kommunale tilsynsmyndigheders praksis antaget, at dette  

 forhold  

 ikke kan begrunde, at en kommune skulle være afskåret fra at varetage eller  

 støtte sådanne motionsaktiviteter.
Det er således almindeligt antaget, at  

 kommuner under visse betingelser lovligt kan drive eller støtte  

 motionscentre,  

 og at dette gælder, uanset om den samme aktivitet også varetages af private  

 på  

 kommercielle vilkår.
I den konkrete  

 sag fandt ministeriet, at en kommune lovligt kunne yde støtte til det  

 omhandlede test- og træningscenter, idet formålet hermed var, at  

 eliteidrætsudøvere kunne benytte centerets redskaber og maskiner som led i  

 deres idrætsudøvelse og derigennem opbygge en grundkondition, ligesom  

 eliteidrætsudøvere fik mulighed for at få målt deres træningstilstand samt  

 forebygge skader og sygefravær.
Det forhold, at der efter oplyste tillige var  

 to kommercielt drevne centre i kommunen, kunne ikke føre til en ændret  

 vurdering af lovligheden af kommunens støtte til centeret.
 For så  

 vidt angik betydningen af, at centeret - bortset for så vidt angår kommunens  

 ansatte - alene blev stillet til rådighed for eliteidrætsudøvere, udtalte  

 ministeriet blandt andet følgende:
 Det  

 følger af § 1 i lov om eliteidrættens fremme (lov nr. 643 af 19. december  

 1984  

 med senere ændringer - den såkaldte Team Danmark-lov), at loven har til  

 formål  

 at sikre en social og samfundsmæssig forsvarlig udvikling af dansk  

 eliteidræt.  

 Til at varetage dette formål er der oprettet en selvejende institution - Team  

 Danmark - som har til opgave at iværksætte, koordinere og effektivisere  

 fælles  

 foranstaltninger for eliteidrætten i Danmark, herunder varetage den  

 overordnede  

 planlægning vedrørende eliteidrætten, forbedre udnyttelse og udformning af  

 faciliteter i samarbejde med kommuner og amtskommuner samt yde individuel  

 økonomisk støtte til eliteidrætsudøvere.
 Team  

 Danmark-loven indeholder ikke hjemmel til kommunal støtte til eliteidræt.  

 Kommuner må imidlertid antages med hjemmel i kommunalfuldmagtsreglerne at  

 kunne  

 yde støtte til eliteidræt.
Endvidere  

 udtalt, at det fremgår af ministeriets redegørelse af 17. september 2001 til  

 Folketingets Kommunaludvalg om kommuners engagement i professionel fodbold,  

 at  

 en kommune lovligt kan opføre anlæg med henblik på at tilgodese  

 eliteidrætten.  

 Det er endvidere lovligt for en kommune at beslutte, at adgangen til et  

 idrætsanlæg eller -center foregår via en udvælgelsesprocedure, således at der  

 alene er adgang for eliteidrætsudøvere til det pågældende idrætscenter.
Dette  

 gælder blandt andet, hvor kommunens omkostninger herved er af forholdsvis  

 begrænset størrelse, og afgrænsningen af, hvilke sportsudøvere der omfattes  

 af  

 kravet om eliteudøvelse, ikke drages snævert.
 Ministeriet  

 fandt i den konkrete sag, at det ikke havde betydning for lovligheden af  

 kommunes tilskud til test- og træningscenteret, at centeret - bortset fra  

 kommunens ansatte - alene blev stillet til rådighed for eliteidrætsudøvere.
Ministeriet  

 bemærkede, at det må anses for sagligt, at en kommune begrænser adgangen til  

 bestemte sportsfaciliteter ud fra en vurdering af de pågældende  

 idrætsudøveres  

 sportslige færdigheder for derigennem at sikre de pågældende adgang til  

 træningsfaciliteter, herunder faciliteter der svarer til de enkelte  

 idrætsudøveres niveau.
Ministeriet fandt ikke holdepunkter for at antage, at  

 kommunen gennem motionscentret støttede professionelle idrætsudøvere.
Udtalelse afgivet af Indenrigs- og Sundhedsministeriet om en  

 kommunes adgang til at yde støtte til et test og træningscenter, der blev  

 stillet til rådighed for eliteidrætsudøvere Kaj V.
Villadsen  

  

 Strandvejen 8  

  

 7600 Struer Ved brev af 8. oktober 2000  

 har De rettet henvendelse til Indenrigsministeriet (nu Indenrigs- og  

 Sundhedsministeriet) vedrørende en udtalelse af 10. august 2000 fra  

 Tilsynsrådet for Vestsjællands Amt om Slagelse Kommunes økonomiske engagement  

 i  

 Test- og Træningscenteret i Antvorskovhallen i Slagelse.
 Indenrigs- og  

 Sundhedsministeriet har nu afsluttet behandlingen af sagen, og det er  

 ministeriets opfattelse, at Tilsynsrådet for Vestsjællands Amts udtalelse af  

 10. august 2000 vedrørende Slagelse Kommunes økonomiske engagement i Test- og  

 Træningscenteret i Antvorskovhallen i Slagelse ikke er udtryk for en urigtig  

 retsopfattelse eller hviler på et urigtigt faktisk grundlag.
Her følger først en  

 gennemgang af sagens baggrund og derefter en nærmere begrundelse for  

 Indenrigs-  

 og Sundhedsministeriets opfattelse.
Ministeriet skal dog indledningsvis  

 beklage, at det ikke har været muligt at afgive en udtalelse i sagen på et  

 tidligere tidspunkt.
Det skyldes, at der har været og for tiden er et meget  

 stort antal sager til behandling i ministeriet.
Sagens baggrund Ved brev af 17. marts 2000  

 klagede De til Tilsynsrådet for Vestsjællands Amt over Slagelse Kommunes  

 økonomiske engagement i Test- og Træningscenteret i Antvorskovhallen i  

 Slagelse.
De anførte, at  

 formålet med  

 centeret var at anvende det til træning og testning af lokale idrætsfolk,  

 ligesom centeret skulle stå gratis til rådighed for alle offentligt ansatte i  

 Slagelse Kommune.
De oplyste i den forbindelse, at der i kommunen allerede  

 var  

 to kommercielt drevne træningscentre, hvoraf det ene havde et testcenter, som  

 blev brugt af blandt andet eliteidrætsfolk.
 Ved brev af 5. juni 2000  

 oplyste Slagelse Kommune blandt andet følgende til besvarelse af en  

 henvendelse  

 fra Tilsynsrådet for Vestsjællands Amt:
 "Slagelse Kommune har  

 etableret et trænings/testcenter for kommunens  

 "eliteidrætsudøvere".
 Dette er bl.a. sket med  

 baggrund i den af S.I.K.S. (Sammenslutningen af Idrætsklubber i Slagelse)  

 udarbejdede Idrætsplan 2001, hvori klubberne giver udtryk for et ønske om  

 styrkelse af de "lokale eliteidrætsudøvere".
 Trænings/testcenteret er  

 etableret i et sikringsrum under Antvorskov Skole.
 Faciliteterne kan benyttes  

 af de foreninger der dels er indmeldt i foreningen SportsTeamSlagelse dels  

 har  

 fået godkendt, hvem af foreningens medlemmer der kan betegnes som  

 "lokale  

 eliteidrætsudøvere".
 Slagelse Kommune har i  

 lighed med etablering af idrætshaller, gymnastiksale, fodboldbaner (græs,  

 grus,  

 kunststof) og andre faciliteter, indrettet ovennævnte lokaler, der  

 vederlagsfrit kan benyttes af SportsTeamSlagelse, der ligeledes forestår det  

 videre arbejde med fordeling af træningstimer, vedligeholdelse,  

 kontingentfastsættelse m.m.
Centeret vil endvidere indgå  

 som et aktiv i kommunens personalepolitik, idet mange fysiske og mindre  

 psykiske skader kan forebygges og helbredes ved fysisk træning og dermed  

 nedsætte de lidelser og sygdomsfravær som følge heraf.
Via den kommunale  

 idrætsforening tilbydes de ansatte træningstimer i centret.
Dette må anses  

 for  

 at være en god personalepolitik, idet det bl.a. i Herlev Kommune, hvor det  

 ved en  

 lignende ordning har vist sig at nedsætte sygefraværet væsentligt.
 Lokalet har 3  

 hovedfunktioner:
-  

 	  

 En træningsdel, hvor  

 eliteidrætsudøverne kan opbygge en grundkondition -  

 	  

 En testdel, hvor man  

 kan "måle" idrætsudøvernes træningstilstand -  

 	  

 Forebyggelse af  

 skader/sygefravær." Af §§ 2-4 i vedtægterne for  

 SportsTeamSlagelse, som er vedtaget på stiftende generalforsamling den 29.  

 marts 1999 og generalforsamling den 3. november 1999, fremgår blandt andet  

 følgende:
"§ 2.  

 FORMÅL Det er organisationens formål  

 at medvirke til udvikling af eliteidrætsklubber og eliteidrætstalenter i  

 Slagelse Kommune, og bidrage til at Slagelse får et image som en aktiv  

 eliteidrætsby.
 SportsTeamSlagelse skal:
 - arbejde for optimale  

 trænings- og instruktionsmuligheder med henblik på talentudvikling for  

 eliteidrætsudøvere ...
-  

 	  

 yde økonomisk, eller  

 anden form for støtte der, hvor der endnu ikke er opnået støtte gennem de  

 enkelte idrætsgrenes egen specialforbund eller Team Danmark.
Dog kan der også  

 gives støtte, hvor der i forvejen ydes støtte fra anden side -  

 	  

 koordinere arbejdet i  

 forbindelse med etablering og drift af et Elitetrænings- og testcenter samt  

 styrke fællesaktiviteter og sociale relationer klubber og eliteidrætsudøvere  

 imellem. ...
§ 3. MEDLEMMER Klubber Alle klubber under SIKS  

 (Samvirkende Idrætsklubber i Slagelse) kan optages som klubmedlem, uanset om  

 klubben har eliteidrætsudøvere, som kan godkendes i.h.t. gældende regler for,  

 hvilke udøvere der kan være tilknyttet SportsTeamSlagelse.
Disse regler  

 fastsættes  

 på generalforsamlingen. ...
Kontingentet, som gælder for  

 en 2-årig periode, fastsættes på Repræsentantskabsmødet.
Ved  

 SportsTeamSlagelses stiftelse udgør kontingentet:
Klubber: kr. 500,- Sponsorer: kr. 1.000,- ...
§ 4. LEDELSE Repræsentantskabet, der er  

 øverste ledelse i SportsTeamSlagelse, har følgende sammensætning:
 ...
4. Slagelse  

 Kommune udpeger 2 medlemmer" Ved brev af 5. juli 2000 har  

 Slagelse Kommune supplerende oplyst, at centeret indgår som en naturlig del  

 af  

 de idrætsfaciliteter, som kommunen stiller til rådighed for det lokale  

 fritidsliv.
For at kunne benytte centeret skal man være medlem af en  

 idrætsforening.
Kommunen har dog efterfølgende oplyst, at dette krav ikke  

 stilles i forhold til kommunens eget personale.
Centeret stilles  

 vederlagsfrit  

 til rådighed for foreningen SportsTeamSlagelse.
De foreninger, der er  

 medlemmer  

 af foreningen SportsTeamSlagelse, betaler kontingent for medlemsskabet, der  

 dækker de faktiske omkostninger for drift af centeret.
 Den 10. august 2000 udtalte  

 Tilsynsrådet for Vestsjællands Amt blandt andet følgende:
"Vedrørende kommunens  

 tilskud til etablering og drift af det beskrevne center har tilsynsrådet lagt  

 til grund, at der er tale om et kommunalt tilbud i lighed med kommunens  

 støtte  

 til idrætshaller, gymnastikhaller, fodboldbaner og andre faciliteter, som  

 kommunen vederlagsfrit stiller til rådighed for foreningen  

 SportsTeamSlagelse,  

 hvor andre foreninger kan blive medlem og via kontingentet hertil dækker de  

 faktiske omkostninger ved drift af centeret, som er etableret i et kommunalt  

 lokale.
Hertil kommer, at centret indgår som en del af kommunens  

 personalepolitik, hvor de ansatte i kommunen via den kommunale idrætsforening  

 tilbydes træningstimer i centret.
 Tilsynsrådet har med  

 kommunens beskrivelse af centret endvidere lagt til grund, at centret ikke  

 frit  

 kan benyttes af foreninger, som ikke er medlem af foreningen  

 SportsTeamSlagelse  

 og hvis medlemmer ikke samtidig er betegnet "lokale  

 eliteidrætsudøvere".  

 Ligeledes er lagt til grund, at det er en forudsætning for kommunale  

 medarbejderes  

 benyttelse af centret, at de er medlem af en kommunal idrætsforening.
Efter rådets opfattelse vil  

 kommunen lovligt kunne yde tilskud til og vederlagsfrit stille kommunale  

 lokaler til rådighed for en idrætsforening med den eventuelle konsekvens,  

 dette  

 i henhold til gældende bestemmelser om foreningsaktiviteter måtte få for  

 spørgsmålet  

 om betaling af told og moms.
Dog må det herved forudsættes, at støtten ikke  

 ydes til en forening/den del af en forening, der driver professionel  

 virksomhed.
I den konkrete sag har rådet således lagt til grund, at  

 foreningen  

 SportsTeamSlagelse ikke driver professionel virksomhed.
Spørgsmålet er så, om det  

 forhold, at centret alene kan benyttes af brugere, som er afgrænset ved, at  

 de  

 dels er medlem af en forening, som igen er medlem af SportsTeamSlagelse og  

 dels  

 har status som "lokale eliteidrætsudøvere" kan føre til et andet  

 resultat.
Hvis formålet med kommunens tilbud ikke er, at fremme det  

 almindelige  

 idrætstilbud til kommunens borgere, men er begrænset til visse  

 eliteidrætsudøvere,  

 kan det efter rådets opfattelse give anledning til tvivl, om kommunen lovligt  

 kan yde støtte hertil.
 Det forhold, at centret også  

 kan benyttes af kommunens ansatte, når dette tilbud beskrives af kommunen som  

 et tilbud, der konkret gives via en idrætsforening, giver efter rådets  

 opfattelse ikke i sig selv grundlag for at betegne kommunens tilbud som  

 ulovligt.  

 Når tilbudet gives af en forening, må rådet lægges til grund, at det er  

 medlemsskabet af foreningen og ikke den pågældendes status som kommunalt  

 ansat,  

 der giver ret til benyttelse af centret.
Hertil kommer, at der efter  

 rådets opfattelse må anses for at være grænser for, hvilke personalegoder en  

 kommune kan tilbyde sine ansatte som supplement til lønnen.
En egentlig  

 afklaring heraf synes dog ikke at foreligge via den forvaltningsretlige  

 litteratur  

 eller via tilsynspraksis.
 Sammenfattende er det  

 tilsynsrådets opfattelse, at under forudsætning af, at foreningen  

 SportsTeamSlagelse ikke driver professionel virksomhed og under forudsætning  

 af, at foreningen samt brugerne af det kommunalt etablerede center betaler  

 eventuel skat og moms i overensstemmelse med gældende regler herom, så har  

 rådet ikke grundlag for at fastslå, at kommunen har handlet ulovligt ved at  

 yde  

 tilskud til etablering og drift af centret, således om denne støtte er  

 beskrevet overfor tilsynsrådet.
Tilsynsrådet forudsætter i  

 denne forbindelse, at kommunalbestyrelsen på sædvanlig vis påser, at  

 SportsTeamSlagelses administration af centret bl.a. med hensyn til fordeling  

 af  

 træningstimer, vedligeholdelse og kontingentfastsættelse sker efter gældende  

 retningslinier for en kommunes tilskud til denne del af foreningslivet i  

 kommunen." Ved brev af 8. oktober 2000  

 har De klaget til ministeriet over Tilsynsrådet for Vestsjællands Amts  

 udtalelse af 10. august 2000. De har i den forbindelse bl.a. anført, at Test-  

 og Træningscentret er en offentlig konkurrent til de to privat ejede test- og  

 træningscentre, der er etableret i kommunen.
Endvidere har De gjort gældende,  

 at eliteidrætsudøvere normalt er enten hel- eller halvprofessionelle, som  

 helt  

 eller delvist lever af sponsorater, hvorfor der efter Deres opfattelse aldrig  

 kan været behov for et offentligt finansieret center.
De finder ikke, at det  

 offentlige træningscenter kan betragtes som en naturlig del af de i forvejen  

 støttede offentlige støttede idrætsfaciliteter.
De bemærker herved, at f.eks.  

 fodboldbaner og håndboldhaller typisk ikke ejes af private, mens der er mange  

 privat ejede træningscentre.
Endelig anfører De, at det ikke kan være  

 lovligt,  

 at en kommune stiller personalegoder til rådighed, hvor der ikke svares skat  

 og  

 afgift af de pågældende goder.
Den 19. oktober 2000 har  

 ministeriet anmodet Tilsynsrådet for Vestsjællands Amt om en udtalelse om  

 sagen.
Tilsynsrådet for Vestsjællands Amt har i brev af 15. marts 2001  

 meddelt  

 til ministeriet, at rådet henholder sig til sin tidligere udtalelse af 10.  

 august  

 2000. Samme dag henviste ministeren Dem til at rette henvendelse til Told- og  

 Skattestyrelsen vedrørende de skatte- og afgiftsspørgsmål, som De har anført  

 i  

 Deres brev.
Slagelse Kommune har  

 telefonisk oplyst over for ministeriet den 21. november 2001, at der ikke er  

 udarbejdet visioner og en definition af, hvad der forstås ved  

 eliteidrætsudøvere, således som der er henvist til i § 5 i vedtægterne for  

 SportsTeamSlagelse.
Kommunen har videre oplyst, at der ikke er professionelle  

 idrætsklubber i kommunen, hvorfor Test- og træningscenteret ikke anvendes af  

 professionelle idrætsudøvere.
Indenrigs-  

 og Sundhedsministeriets udtalelse Det tilsyn, som de kommunale  

 tilsynsmyndigheder udøver over for kommunerne og amtskommunerne, er et  

 retligt  

 tilsyn.
Tilsynet omfatter kun spørgsmål om, hvorvidt der er sket en  

 tilsidesættelse af lovgivningen, herunder offentligretlige  

 retsgrundsætninger,  

 jf. § 61 i lov om kommunernes styrelse (lovbekendtgørelse nr. 629 af 29. juni  

 2001).
 Indenrigs- og  

 Sundhedsministeriet er ikke almindelig klageinstans i forhold til  

 tilsynsrådene, men ministeriet fører tilsyn med, at tilsynsrådene ikke  

 tilsidesætter lovgivningen, og at tilsynsrådenes udtalelser ikke er udtryk  

 for  

 en urigtig retsopfattelse eller hviler på et urigtigt faktisk grundlag, jf. §  

 61 a i lov om kommunernes styrelse.
 Indenrigs- og  

 Sundhedsministeriet finder på baggrund af Deres henvendelse anledning til at  

 udtale sig om følgende spørgsmål:
 1) Slagelse Kommunes  

 oprettelse af Test- og træningscenteret, herunder betydningen for kommunens  

 adgang til at oprette og yde støtte til centeret, at der er to kommercielt  

 drevne test- og træningscentre i kommunen.
 2) Betydningen af, at  

 centeret - bortset for så vidt angår kommunens ansatte - alene stilles til  

 rådighed for eliteidrætsudøvere, der er medlem af en forening.
 3) Slagelse Kommunes adgang  

 til at stille Test- og træningscenteret gratis til rådighed for kommunens  

 ansatte som led i kommunens personalepolitik.
 Ad 1) Adgangen for en  

 kommune til at støtte motionscentre m.v.
 I henhold til lov om støtte  

 til folkeoplysende voksenundervisning, frivilligt folkeoplysende  

 foreningsarbejde og Folkeuniversitetet (folkeoplysningsloven)  

 (lovbekendtgørelse nr. 924 af 5. oktober 2000) yder kommuner - i et vist  

 omfang  

 pligtmæssige - tilskud til folkeoplysende virksomhed.
Det fremgår af § 3, stk. 2,  

 i bekendtgørelse nr. 990 af 3. november 2000 om støtte til folkeoplysende  

 voksenundervisning og frivilligt folkeoplysende foreningsarbejde, at tilskud  

 efter lovens §§ 1 og 7 ikke kan ydes til undervisning inden for idræt samt  

 sports-  

 og konkurrencepræget virksomhed.
Kommunalbestyrelsen kan dog efter høring af  

 folkeoplysningsudvalget fastsætte nærmere overordnede retningslinjer for,  

 hvad  

 der ligger i de begreber, der er nævnt i stk. 2, og kommunalbestyrelsen kan  

 fravige de i stk. 2 nævnte begrænsninger.
Det følger videre af  

 bekendtgørelsens  

 § 2, stk. 4, at i tilfælde, hvor der kan være mulige konkurrenceforvridende  

 følgevirkninger for private kommercielle virksomheder, skal  

 folkeoplysningsudvalget være særligt opmærksomt på folkeoplysningslovens krav  

 til formål og foreningsdannelse, når den støtteberettigende virksomhed  

 vurderes, herunder når kommunalbestyrelsen fraviger reglen i § 3, stk. 2. Der  

 er ikke i øvrigt i folkeoplysningsloven eller i forskrifter udstedt i medfør  

 af  

 loven fastsat bestemmelser om kommunal støtte til idræt, herunder  

 motionsgymnastik.
Sideløbende med reglerne i  

 folkeoplysningsloven kan kommuner efter almindelige kommunalretlige  

 grundsætninger om kommuners opgavevaretagelse (de såkaldte  

 kommunalfuldmagtsregler) under visse betingelser stille faciliteter til  

 rådighed for borgerne med henblik på at fremme folkesundheden og idrætslivet  

 i  

 kommunen eller yde støtte til en privat person eller virksomhed, der driver  

 sådanne faciliteter.
Det er en betingelse, at kommunen eller den private  

 person  

 eller virksomhed, kommunen støtter, ikke har til formål at opnå en  

 fortjeneste  

 ved at stille sådanne faciliteter til rådighed for borgerne.
Det er endvidere  

 en betingelse, at sådanne faciliteter stilles til rådighed for alle borgere i  

 kommunen eller for en kreds af borgere, der er afgrænset efter saglige  

 kriterier.
Der henvises i det hele til Jens Garde og Jørgen Mathiassen,  

 Kommunalret, 1991, side 29 ff. og 59, Martin Basse og Oluf Jørgensen, 3.  

 udg.,  

 1997, side 142, Karsten Loiborg m.fl., Forvaltningsret, 1994, side 471 ff. og  

 483, samt Erik Harder, Dansk Kommunalforvaltning II, Opgaver, 2. udg., 1987,  

 side 102 ff.
Der kan efter Indenrigs- og  

 Sundhedsministeriets opfattelse ikke ud fra ovennævnte grundsætning udledes  

 en  

 præcis afgrænsning af, hvilke opgaver kommuner kan varetage eller støtte til  

 fremme af folkesundheden og idrætslivet i kommunen.
En sådan afgrænsning må  

 foretages på baggrund af blandt andet udviklingen i udøvelsen af  

 motionsidræt.
Motionsidrætten udøves i dag  

 også som en selvstændig idrætsgren ved hjælp af særlige stationære  

 motionsredskaber og -maskiner, og således at udøvelsen ikke kræver større  

 lokaliteter som f.eks. idrætshaller.
Dette forhold indebærer, at borgerne  

 også  

 kan dyrke denne form for motionsidræt i centre, som drives af private på  

 kommercielle vilkår.
Det er imidlertid i de  

 kommunale tilsynsmyndigheders praksis antaget, at dette forhold ikke kan  

 begrunde, at en kommune skulle være afskåret fra at varetage eller støtte  

 sådanne motionsaktiviteter.
Det er således almindeligt antaget, at kommuner  

 under visse betingelser lovligt kan drive eller støtte motionscentre, og at  

 dette gælder, uanset om den samme aktivitet også varetages af private på  

 kommercielle vilkår.
 Efter Indenrigs- og  

 Sundhedsministeriets opfattelse kan Slagelse Kommune lovligt yde støtte til  

 Test- og træningscenteret, idet formålet hermed er, at eliteidrætsudøvere kan  

 benytte centerets redskaber og maskiner som led i deres idrætsudøvelse og  

 derigennem opbygge en grundkondition, ligesom eliteidrætsudøvere får mulighed  

 for at få målt deres træningstilstand samt forebygge skader og sygefravær.  

 Det forhold,  

 at der efter oplyste tillige er to kommercielt drevne centre i kommunen, kan  

 ikke føre til en ændret vurdering af lovligheden af kommunens støtte til  

 centeret.
 Ad 2) Betydningen af, at  

 centeret - bortset for så vidt angår kommunens ansatte - alene stilles til  

 rådighed for eliteidrætsudøvere, der er medlem af en forening.
Det følger af § 1 i lov om  

 eliteidrættens fremme (lov nr. 643 af 19. december 1984 med senere ændringer  

 -  

 den såkaldte Team Danmark-lov), at loven har til formål at sikre en social og  

 samfundsmæssig forsvarlig udvikling af dansk eliteidræt.
Til at varetage  

 dette  

 formål er der oprettet en selvejende institution - Team Danmark - som har til  

 opgave at iværksætte, koordinere og effektivisere fælles foranstaltninger for  

 eliteidrætten i Danmark, herunder varetage den overordnede planlægning  

 vedrørende eliteidrætten, forbedre udnyttelse og udformning af faciliteter i  

 samarbejde med kommuner og amtskommuner samt yde individuel økonomisk støtte  

 til eliteidrætsudøvere.
Team Danmark-loven  

 indeholder ikke hjemmel til kommunal støtte til eliteidræt.
Kommuner må  

 imidlertid antages med hjemmel i kommunalfuldmagtsreglerne at kunne yde  

 støtte  

 til eliteidræt.
 Ministeriet har i en  

 redegørelse af 17. september 2001 til Folketingets Kommunaludvalg om  

 kommuners  

 engagement i professionel fodbold blandt andet anført følgende vedrørende  

 støtte til eliteidræt (afsnit 4.1.3):
"Efter  

 kommunalfuldmagtsreglerne må en kommune ... som udgangspunkt ikke uden særlig  

 lovhjemmel gennemføre foranstaltninger, der udelukkende eller i det  

 væsentligste er begrundet i varetagelse af individuelle interesser hos  

 enkeltpersoner eller enkeltvirksomheder.
Det er endvidere antaget, at en  

 kommune ikke uden lovhjemmel kan tildele ydelser til enkeltpersoner, der er  

 afgrænset efter økonomiske eller andre sociale kriterier.
Det anførte indebærer, at en  

 kommune ikke med hjemmel i kommunalfuldmagtsreglerne kan yde støtte til  

 ikke-professionelle idrætsudøvere, herunder eliteidrætsudøvere, der er  

 begrundet i økonomiske eller andre sociale kriterier.
En sådan støtte vil  

 alene  

 kunne ske med hjemmel i skreven ret herunder, for så vidt angår statsmidler,  

 gennem reglerne i Team Danmark-loven.
Hverken  

 kommunalfuldmagtsreglerne eller Team Danmark-loven er imidlertid til hinder  

 for, at en kommune tilpasser sine idrætsudbud m.v. til de forskellige  

 niveauer,  

 som kommunens borgere har.
Det vil således være lovligt for en kommune at yde  

 støtte til en forening, hvor optagelse foregår via en udvælgelsesprocedure,  

 således at foreningen alene optager eliteidrætsudøvere.
Det vil endvidere  

 være  

 lovligt for en kommune at opføre anlæg eller indkøbe særlige materialer med  

 henblik på at tilgodese eliteidrætten." Som det fremgår af  

 ovenstående, kan en kommune lovligt opføre anlæg med henblik på at tilgodese  

 eliteidrætten.
Det er endvidere lovligt for en kommune at beslutte, at  

 adgangen  

 til et idrætsanlæg eller -center foregår via en udvælgelsesprocedure, således  

 at der alene er adgang for eliteidrætsudøvere til det pågældende  

 idrætscenter.  

 Dette gælder blandt andet, hvor kommunens omkostninger herved er af  

 forholdsvis  

 begrænset størrelse, og afgrænsningen af, hvilke sportsudøvere der omfattes  

 af  

 kravet om eliteudøvelse, ikke drages snævert.
Det fremgår af sagen, at  

 Test- og Træningscenteret er etableret med udgangspunkt i et ønske fra  

 Sammenslutningen af Idrætsklubber i Slagelse Kommune om styrkelse af de  

 lokale  

 eliteidrætsudøvere.
Centeret kan anvendes vederlagsfrit af de foreninger, der  

 er indmeldt i foreningen SportsTeamSlagelse.
De foreninger, der er medlemmer  

 af  

 SportsTeamSlagelse, betaler kontingent for medlemsskabet.
Kontingentet dækker  

 de faktiske omkostninger for drift af centeret.
Centeret drives af  

 SportsTeamSlagelse, der står for fordelingen af træningstimer,  

 vedligeholdelse,  

 kontingentfastsættelse mv.
Efter Indenrigs- og  

 Sundhedsministeriets opfattelse har det ikke betydning for lovligheden af  

 Slagelse Kommunes tilskud til Test- og træningscenteret, at centeret -  

 bortset  

 fra kommunens ansatte - alene stilles til rådighed for eliteidrætsudøvere,  

 der  

 via deres medlemskab af en forening, er medlemmer af SportsTeamSlagelse.
Det  

 bemærkes herved, at det som gengivet ovenfor i citatet af ministeriets  

 redegørelse til Folketingets Kommunaludvalg må anses for sagligt, at en  

 kommune  

 begrænser adgangen til bestemte sportsfaciliteter ud fra en vurdering af de  

 pågældende idrætsudøveres sportslige færdigheder for derigennem at sikre de  

 pågældende adgang til træningsfaciliteter, herunder faciliteter der svarer  

 til  

 de enkelte idrætsudøveres niveau.
Det bemærkes herved, at ministeriet ikke  

 har  

 fundet holdepunkter for at antage, at Slagelse Kommune gennem motionscentret  

 støtter professionelle idrætsudøvere.
 Det tilføjes, at Indenrigs-  

 og Sundhedsministeriet ikke har fundet grundlag for at vurdere forholdet til  

 §  

 2 i de ovenfor gengivne vedtægter for centret, hvorefter SportsTeamSlagelse  

 skal "yde økonomisk, eller anden form for støtte der, hvor der endnu  

 ikke  

 er opnået støtte gennem de enkelte idrætsgrenes egen specialforbund eller  

 Team  

 Danmark." Det hænger sammen med, at Slagelse Kommune efter det oplyste  

 rent faktisk ikke yder økonomisk støtte til eliteidrætsudøvere.
 Ad 3) Slagelse Kommunes  

 adgang til at stille Test- og træningscenteret gratis til rådighed for  

 kommunens ansatte som led i kommunens personalepolitik.
Efter kommunalfuldmagtsreglerne  

 kan en kommune som oven for nævnt ikke uden lovhjemmel yde tilskud til  

 enkeltpersoner, som er begrundet i varetagelsen af de pågældendes  

 individuelle  

 interesser.
En kommune er efter kommunalfuldmagtsreglerne således som  

 udgangspunkt alene berettiget til at udbetale de økonomiske ydelser til  

 kommunens ansatte, som kommunen er forpligtet til i henhold til de aftalte  

 løn-  

 og ansættelsesvilkår.
 Det er imidlertid i de  

 kommunale tilsynsmyndigheders praksis antaget, at det ovennævnte  

 kommunalretlige  

 udgangspunkt kan fraviges dels i mindre betydelige spørgsmål ud fra hensynet  

 til de ansattes velfærd, dels i tilfælde hvor fravigelsen sker med henblik på  

 at varetage kommunens interesser som arbejdsgiver.
En kommunalbestyrelse vil  

 således som led i den almindelige personalepleje lovligt kan træffe  

 beslutning  

 om at stille almindelige personalegoder til rådighed for ansatte.
I den  

 samlede  

 vurdering af, hvilke personalegoder en kommune kan stille til rådighed for  

 sine  

 ansatte, må der efter ministeriets vurdering lægges vægt på, om det på  

 arbejdsmarkedet som helhed er almindeligt at stille den pågældende ydelse til  

 rådighed.
Endvidere må kommunens konkrete egeninteresse som arbejdsgiver i  

 den  

 pågældende ordning tillægges betydning, og kommunalbestyrelsen må i den  

 forbindelse kunne foretage et skøn inden for relativt vide rammer.
Det  

 bemærkes  

 herved, at der i almindelighed efter ministeriets opfattelse må stilles  

 større  

 krav til ordningens evne til at fremme varetagelsen af kommunens egennyttige  

 interesse som arbejdsgiver, jo mindre udbredt den pågældende ordning er på  

 arbejdsmarkedet som helhed.
Herudover må det indgå i vurderingen af  

 ordningens  

 lovlighed, hvilke udgifter for kommunen, der er forbundet med at stille  

 personalegodet til rådighed.
Endelig kan det tillægges vægt, hvor tæt en  

 sammenhæng personalegodet har med selve arbejdsudførelsen (eller  

 arbejdsforholdet mere generelt).
 Disse kriterier har  

 tidligere ført Indenrigs- og Sundhedsministeriet til at antage, at en kommune  

 lovligt kan stille motionscentre til rådighed for kommunens ansatte, og at  

 det  

 i den forbindelse ikke har betydning, om tilsvarende faciliteter mod betaling  

 stilles til rådighed af private virksomheder.
Det er en betingelse for den  

 pågældende ordnings lovlighed, at ydelsen stilles til rådighed efter saglige  

 kriterier.
Det er samtidig en forudsætning for en kommunes adgang til at  

 stille  

 personalegoder til rådighed for kommunens ansatte, at støttens størrelse og  

 varighed ikke går ud over, hvad kommunens varetagelse af dens interesser som  

 arbejdsgiver  

 kan begrunde.
Efter omstændighederne vil det således ikke være lovligt at  

 stille det pågældende personalegode til rådighed for alle kommunens ansatte,  

 men alene til de grupper af ansatte, hvor ydelsen konkret tjener kommunens  

 interesser som arbejdsgiver.
Efter Indenrigs- og  

 Sundhedsministeriets opfattelse varetager Slagelse Kommune hermed et lovligt  

 kommunalt personalepolitisk hensyn.
Ministeriet har i den forbindelse lagt  

 vægt  

 på, at formålet med ydelsen er at forebygge skader hos medarbejderne og  

 dermed  

 fremme medarbejdernes livskvalitet samt nedsætte sygefraværet i kommunen.
Det  

 er også indgået i vurderingen, at det på arbejdsmarkedet som helhed ikke er  

 ualmindeligt, at arbejdsgivere stiller motionsrum m.v. til rådighed for de  

 ansatte.
Ministeriet har herudover lagt til grund, at de gratis træningstimer  

 bliver tilbudt alle kommunens ansatte.
Ordningen opfylder således de krav til  

 anvendelsen af saglige kriterier, som der må stilles i relation til en  

 kommunes  

 udbud af personalegoder.
 Sammenfattende finder  

 Indenrigs- og Sundhedsministeriet ikke, at tilsynsrådets udtalelse i sagen er  

 udtryk for en urigtig retsopfattelse eller hviler på et urigtigt faktisk  

 grundlag.
 Indenrigs- og  

 Sundhedsministeriet foretager derfor ikke videre i sagen.
 Tilsynsrådet for  

 Vestsjællands Amt og Slagelse Kommune har samtidig hermed fået tilsendt en  

 kopi  

 af dette brev.
