 Afslag på bevilling til skilsmisse i medfør af ægteskabslovens § 37  

 (nu § 33) under hensyn til, at manden og hustruen opretholdt samlivet.
 Manden og hustruen havde under mægling- og vilkårsforhandlingerne i  

 statsamtet den 18. december 1986 i forbindelse med skilsmisse på grund af  

 utroskab oplyst, at de ville fortsætte samlivet indtil sommerferien 1987, men  

 at hustruen ikke havde tilgivet manden utroskaben, og at samlivet  

 opretholdtes af praktiske grunde og af hensyn til børnene.
Den 19. januar 1987 meddelte statsamtet i medfør af ægteskabslovens § 42,  

 stk. 3, afslag på at udfærdige skilsmissebevilling, idet hustruen fandtes at  

 have frafaldet sin ret til skilsmisse ved at fortsætte samlivet med manden,  

 jf. ægteskabslovens § 37, stk. 1, 2. pkt. (nu § 33, stk. 1, 2. pkt.) Den 26. februar 1987 anmodede hustruen og manden om genoptagelse og  

 oplyste, at samlivet nu ville blive ophævet.
Den 3. marts 1987 meddelte  

 statsamtet på ny afslag, idet der henvistes til, at hustruen, efter at hun  

 var blevet bekendt med utroskaben, havde fortsat samlivet med manden.
 ./. Under Civilretsdirektoratets behandling af sagen oplyste  

 folkeregisteret den 5. maj 1987, at manden og hustruen fortsat var tilmeldt  

 samme adresse.
 Civilretsdirektoratet stadfæstede statsamtets afgørelser samt  

 begrundelserne for disse.
