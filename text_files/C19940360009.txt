 Dette cirkulære indeholder retningslinier for AFs indberetning til den  

 kvartalsvise produktionsstatistik over arbejdsformidlingens aktiviteter i  

 forbindelse med gennemførelsen af lov nr. 434 om en aktiv  

 arbejdsmarkedspolitik af 30. juni 1993 og lov nr. 435 af 30. juni 1993 om  

 orlov, med senere ændringer.
Produktionsstatistikkens indhold Indhold og opgørelse af produktionsstatistikken er behandlet i redegørelse  

 fra følgegruppe 2 om statistikspørgsmål om behov for statistikker og  

 statistikudtræk til overvågning, analyse og opfølgning på  

 arbejdsmarkedsreformen af 19. november 1993.
 Styrelsen har på den baggrund etableret en indberetning af kvartalsvis  

 produktionsstatistik på følgende områder:
 AFs ordinære virksomhed:
- Ordinære ordrer - Virrksomhedsbesøg Kontakt med de arbejds- og uddannelsessøgende:
- Åbne tilbud - Individuelle samtaler - Kollektive arrangementer Individuelle handlingsplaner:
- Individuelle handlingsplaner Aktivering:
- Vejledning - Jobtræning - Særlig tilrettelagt jobtræning - Etableringsydelse (ETY) - Uddannelse orlov og rotation:
- Uddannelsesorlov og rotation - Sabbatorlov og rotation - Børnepasningsorlov og rotation - Uddannelse og jobrotationsordninger i øvrigt Afløbsaktiviteter i hht ATB-lovgivningen:
- Arbejdstilbud (ATB) - Uddannelsestilbud (UTB) - uddannelsesydelse (UDY) - Iværksætterydelse (IVY) - behovsorienteret aktivering (BOA) Opgørelsesgrundlag Definition, indsamlingsform og tællingskriterier for hvert enkelt tal i  

 den kvartalsvise produktionsstatistik fremgår af Bilag 1.
Opmærksomheden henledes på, at der fortsat er enkelte områder, hvor det  

 nødvendige grundlag for indberetning endnu ikke er etableret.
Det drejer sig  

 om følgende:
- Indgåede IHP fordelt på målgrupper - Påbegyndte med minimumsret - Uddannelse som led i jobrotation Styrelsen forventer, at indberetning til produktionsstatistikken på disse  

 områder vil kunne iværksættes med virkning fra den 1. januar 1995.
Krav til registrering Der er ved fastlæggelsen af disse retningslinier lagt vægt på, at der i  

 videst mulig omfang sker en edb-mæssig indberetning.
Det skal understreges,  

 at dette stiller store krav dels til brugen af AF-Match og dels til  

 regionernes datadisciplin.
I den sammenhæng skal regionerne være særligt  

 opmærksomme på, at de oplysninger (koder m.v.), der er grundlaget for  

 indberetning til produktionsstatistikken, registreres systematisk og løbende  

 i AF-Match.
Det er afgørende for anvendelsen af produktionsstatistikken, at eventuelle  

 registreringsmæssige efterslæbsproblemer minimeres mest muligt.
Styrelsen  

 skal derfor - på baggrund af de hidtidige erfaringer med indberetning til den  

 kvartalsvise produktionsstatistik for 1994 - indskærpe, at regionerne er  

 særligt opmærksomme på de registreringsmæssige krav i relation til opgørelse  

 af antallet af påbegyndte i (tilgangen til) aktiveringsordninger.
En  

 minimering af efterslæbet i opgørelsen af tilgangen forudsætter, at en  

 aktivitets status for IHP'en ændres fra »planlagt« til  

 »iværksat« på aktivitetens faktiske startdato.
Det er i øvrigt centralt for en korrekt opførelse af delperiode i  

 produktionsstatistikken, at der fastholdes en høj datadisciplin i forbindelse  

 med registreringen heraf.
Der skal således ved manuel opdatering af  

 delperiodeangivelse ske en konsekvent registrering både i O-kontaktkoden og i  

 delperiode-feltet i skærmbillede A.25.11.
Indberetningsprocedurer Det fremgår af bilag 1, at indberetning af oplysninger til den  

 kvartalsvise produktionsstatistik stort set vil være baseret på centrale  

 edb-udtræk fra AF-match/A-virk/K-registret.
Bortset herfra er dog  

 indberetning vedrørende »Besøgende i AFs Åbne tilbud« og  

 »Uddannelse og jobrotationsordninger i øvrigt«:
Indberetningen vedrørende »Besøgende i AF Åbne tilbud« og  

 »Uddannelse og jobrotationsordninger i øvrigt« foretages manuelt på  

 skemaer.
Oplysningerne indberettes halvårligt.
Skemaer til brug for den  

 manuelle indberetning for 1994 er fremsendt tidligere, jf. styrelsens  

 skrivelse af 28. april 1994 vedrørende »Manuel indberetning til den  

 kvartalsvise produktionsstatistik over AFs aktiviteter«.
Edb-udtrækkene foretages centralt og sendes i skematisk form til  

 høring/godkendelse i regionerne.
Skemaerne returneres til AMS, KAA med en  

 kvittering og eventuelle korrektioner.
Der skal bemærkes, at små og  

 ubetydelige forskelle ikke skal korrigeres.
Regionerne skal derimod være  

 opmærksomme på korrektion/justering af større afvigelser mellem regionens  

 egne opgørelser og de udsendte edb-udtræk.
Disse forskelle kan skyldes  

 særlige administrative forhold i regionerne.
I forbindelse med regionene  

 godkendelse og eventuelle korrektion bedes der taget højde for forhold af  

 denne karakter.
Efterfølgende vil styrelsen gennem supplerende landsdækkende edb-kørsler  

 forestå endelig ajourføring af indberetningen for hvert enkelt kvartal.
Det  

 vil ske 2 måneder efter kvartalets afslutning, dvs. primo juni, oktober,  

 december og marts.
Opmærksomheden henledes på, at indberetningen af ordrer til »Den  

 kvartalsvise produktionsstatistik« og »Ordrestatistikken« er  

 kædet indholdsmæssigt og tidsmæssigt sammen.
Det indebærer, at regionernes  

 validering af de centale udtræk af ordretal skal være i overensstemmelse med  

 en tilsvarende validering af de branchefordelte ordretal i  

 »Ordrestatistikken«.
Tidsfrister for indberetning De centrale udtræk fra AF-Match bliver foretaget den 1. mandag efter  

 kvartalets afslutning.
AF-regionernes validerede tal med  

 kvittering/godkendelse samt de manuelle indberetningsskemaer skal være  

 Arbejdsmarkedsstyrelsen i hænde ca. en uge efter regionens modtagelse.
 Tidsfrister for indberetningen fremgår af bilag 2.
 Dette cirkulære erstatter tidligerer udsendte AF-cirkulære nr. 5/93 af 12.  

 marts 1993 ang. indberetning af Nøgletal for Arbejdsformidlingen og  

 Midlertidig statistik over AFs produktion ved gennemførelse af  

 ATB-lovgivningen og aktiveringsordningen af 8. maj 1992.
 P.S.V.
 E.B.
