Bekendtgørelse om EU's  

 informationsprocedure for tekniske standarder og forskrifter samt forskrifter  

 for informationssamfundets tjenester1) I medfør af § 13 d i lov om erhvervsfremme, jf.  

 lovbekendtgørelse nr. 323 af 25. april 1996 som ændret ved lov  

 nr. 1089 af 29. december 1999, lov nr. 1090 af 29. december 1999 og lov nr.  

 409 af 31. maj 2000, fastsættes efter bemyndigelse:
Afgrænsning og definitioner § 1. Tekniske standarder og forskrifter samt  

 forskrifter for informationssamfundets tjenester skal som udkast notificeres  

 over for Europa-Kommissionen i overensstemmelse med bestemmelserne i direktiv  

 98/34/EF som ændret ved direktiv 98/48/EF om en informationsprocedure  

 med hensyn til tekniske standarder og forskrifter samt forskrifter for  

 informationssamfundets tjenester (informationsproceduredirektivet). En  

 sammenskrivning af direktiverne er optaget som bilag til denne  

 bekendtgørelse.
 Stk. 2. Definitionerne af »standard«, »teknisk forskrift« og  

 »forskrift vedrørende tjenester« m.v. fremgår af direktivets  

 artikel 1.
Stk. 3. En vejledende liste over tjenester, der ikke er  

 omfattet af direktivets artikel 1, nr. 2, andet afsnit, findes i bilag V til  

 direktivet.
En vejledende liste over finansielle tjenesteydelser, som  

 omhandlet i artikel 1, nr. 5, tredje afsnit, findes i bilag VI til  

 direktivet.
 § 2. Informationsproceduren omfatter ikke  

 bemyndigelsesbestemmelser til en minister, en styrelse eller en institution  

 om at udfærdige forskrifter.
 Stk. 2. Informationsproceduren finder endvidere ikke  

 anvendelse på love, administrative bestemmelser eller frivillige  

 aftaler, som medlemsstaterne efter EF-retten er forpligtede til at  

 indføre, jf. direktivets artikel 10, stk. 1.
 § 3. Med hensyn til forpligtelsen til notifikation  

 i henhold til WTO´s aftale om tekniske handelshindringer henvises til  

 Erhvervsfremme Styrelsens cirkulære nr. 85 af 16. juni 1995.
 Stk. 2. Med hensyn til anmeldelsespligten i henhold til  

 Rådets beslutning 3052/95 om indførelse af en ordning for  

 gensidig information om nationale foranstaltninger, der fraviger princippet  

 om frie varebevægelser inden for Fællesskabet, henvises til  

 Erhvervsfremme Styrelsens cirkulære nr. 145 af 11. september 1996 om  

 anmeldelse til Kommissionen af visse import- og  

 markedsføringsforbud.
Informationsprocedurens gennemførelse § 4. Informationsproceduren administreres af  

 Erhvervsfremme Styrelsen, for så vidt angår standarder dog af  

 Dansk Standard.
Notifikation sker dels ved fremsendelse af en forkortet,  

 standardiseret meddelelse, der automatisk indgår i en databank,  

 oprettet af Europa-Kommissionen, dels ved fremsendelse af udkastets fulde  

 tekst samt hjemmelsgrundlaget og teksten til de direkte berørte love  

 og administrative bestemmelser.
Fremsendelse af materialet sker til  

 Erhvervsfremme Styrelsen, der foretager notifikationen.
Fremsendelsen kan ske  

 pr. e-post.
Stk. 2. Bemærkninger fra danske myndigheder til andre  

 medlemsstaters notificerede udkast, jf. direktivets artikel 8, stk. 2,  

 indgives til Erhvervsfremme Styrelsen, der sørger for videresendelse  

 til Kommissionen.
Afgivelse af udførlig udtalelse, jf. direktivets  

 artikel 9, stk. 2, sker ligeledes gennem Erhvervsfremme Styrelsen.  

 Meddelelser kan ske pr. e-post.
Status quo-forpligtelse, jf. direktivets artikel 9 § 5. De tekniske forskrifter, der notificeres som  

 udkast, må tidligst udstedes tre måneder efter, at den fulde  

 ordlyd samt hjemmelsgrundlaget og de berørte administrative  

 bestemmelser er modtaget af Europa-Kommissionen, jf. direktivets artikel 9  

 (status quo-forpligtelse).
 Stk. 2. For foranstaltninger, der tager sigte på forbud  

 mod fremstilling, gælder status quo-forpligtelsen ikke, forudsat at  

 foranstaltningerne ikke hindrer produkternes frie bevægelighed, jf.  

 direktivets artikel 10, stk. 2. Der gælder ligeledes ingen status  

 quo-forpligtelse i forbindelse med skattemæssige eller finansielle  

 foranstaltninger, jf. direktivets artikel 10, stk. 4.
 Stk. 3. Fristen kan forlænges yderligere efter reglerne  

 i direktivets artikel 9, jf. dog artikel 10, stk. 3.
 Stk. 4. Status quo-forpligtelsen gælder ikke i  

 presserende tilfælde, som nærmere angivet i direktivets artikel  

 9, stk. 7. Medlemsstaten skal i notifikationsmeddelelsen orientere om,  

 hvad der kan berettige - eller har berettiget - den til at træffe  

 foranstaltningerne så hurtigt.
Fortrolighed § 6. Oplysninger, der fremsendes i henhold til  

 direktivet, betragtes ikke som fortrolige, medmindre den notificerende  

 medlemsstat anmoder derom, jf. direktivets artikel 8, stk 4.
Reference til direktivet § 7. Der skal i enhver teknisk forskrift, der  

 udstedes, henvises til informationsproceduredirektivet, jf. direktivets  

 artikel 12. Henvisningen skal ske i en fodnote på forskriftens forside  

 med følgende tekst: »Loven/Bekendtgørelsen/Den tekniske  

 forskrift/Cirkulæret/Vejledningen har som udkast været  

 notificeret i overensstemmelse med Europa-Parlamentets og Rådets  

 direktiv 98/34/EF (informationsproceduredirektivet) som ændret senest  

 ved direktiv 98/48/EF.« Ikrafttræden m.v.
 § 9. Bekendtgørelsen træder i kraft  

 den 5. september 2000.
 Stk. 2. Samtidig ophæves Erhvervsfremme Styrelsens  

 cirkulære nr. 118 af 9. juli 1999.
Erhvervsfremme Styrelsen, den 4. august  

 2000 Anders Kretzschmar /Keld Dybkjær Bilag EUROPA-PARLAMENTET RÅDET DEN EUROPÆISKE UNION Europa-parlamentets og Rådets direktiv om en  

 informationsprocedure med hensyn til tekniske standarder og forskrifter og  

 forskrifter vedrørende informationssamfundets tjenester (Europa-Parlamentets og Rådets direktiv  

 98/34/EF af 22. juni 1998 om en informationsprocedure med hensyn til  

 tekniske standarder og forskrifter og Europa-Parlamentets og Rådets direktiv 98/48/EF af 20.  

 juli 1998 om ændring af direktiv 98/34/EF om en informationsprocedure  

 med hensyn til tekniske standarder og forskrifter) Uofficiel konsolideret udgave2) udarbejdet af Kommissionens tjenestegrene EUROPA-PARLAMENTET OG RÅDET FOR DEN EUROPÆISKE UNION HAR under henvisning til traktaten om oprettelse af Det Europæiske  

 Fællesskab, særlig artikel 100 A, 213 og 43, under henvisning til forslag fra Kommissionen3) , under henvisning til udtalelse fra Det Økonomiske og Sociale  

 Udvalg4) , i henhold til fremgangsmåden i traktatens artikel 189 B5) , og ud fra følgende betragtninger:
(1) Rådets direktiv 83/189/EØF af 28. marts 1983 om en  

 informationsprocedure med hensyn til tekniske standarder og forskrifter6)  har ved flere lejligheder været  

 underkastet omfattende ændringer; direktivet bør derfor  

 kodificeres, således at dets bestemmelser kan fremtræde klart og  

 rationelt; (2) det indre marked indebærer et område uden indre  

 grænser med fri bevægelighed for varer, personer, tjenesteydelser  

 og kapital; forbuddet mod kvantitative restriktioner for vareudvekslingen  

 såvel som foranstaltninger med tilsvarende virkning er derfor et af  

 Fællesskabets grundlæggende principper; (3) med henblik på, at det indre marked kan fungere  

 tilfredsstillende, er det hensigtsmæssigt at sikre størst mulig  

 gennemsigtighed i de nationale initiativer vedrørende udarbejdelsen af  

 tekniske standarder og forskrifter; (4) hindringer for samhandelen for så vidt angår tekniske  

 forskrifter er kun tilladte, hvis de er nødvendige for at opfylde  

 bydende krav og tilstræber et mål af generel interesse, for  

 hvilket de udgør en afgørende garanti; (5) det er uomgængeligt nødvendigt, at Kommissionen allerede  

 inden udstedelsen af tekniske forskrifter råder over de  

 nødvendige oplysninger; medlemsstaterne, som ifølge traktatens  

 artikel 5 skal gøre det lettere for Kommissionen at gennemføre  

 sine opgaver, bør derfor meddele den deres planer vedrørende  

 tekniske forskrifter; (6) alle medlemsstaterne bør ligeledes informeres om tekniske  

 forskrifter, som påtænkes af en af dem; (7) formålet med det indre marked er at sikre forhold, der fremmer  

 virksomhedernes konkurrenceevne; for at virksomhederne bedre skal kunne  

 udnytte fordelene ved det indre marked, kræves der mere information;  

 derfor er det vigtigt at give virksomhederne mulighed for at tilkendegive  

 deres vurdering af virkningerne af nationale tekniske forskrifter, der  

 påtænkes indført af andre medlemsstater, ved  

 regelmæssig offentliggørelse af titlerne på de  

 notificerede udkast samt reglerne vedrørende disse udkasts  

 fortrolighed; (8) det er af hensyn til retssikkerheden hensigtsmæssigt, at  

 medlemsstaterne offentliggør, at en national teknisk forskrift er  

 blevet vedtaget under overholdelse af formaliteterne i nærværende  

 direktiv; (9) med hensyn til tekniske forskrifter for produkter indebærer de  

 forholdsregler, der skal sikre et velfungerende marked eller bidrage til at  

 udbygge det, bl.a., at de nationale hensigter gøres mere  

 gennemsigtige, og at begrundelserne og betingelserne for at vurdere, hvilke  

 virkninger udkast til forskrifter kan få for markedet, udvides; (10) på denne baggrund er det vigtigt at vurdere alle de  

 forskrifter, der gælder for et produkt, og tage hensyn til udviklingen  

 i de enkelte landes praksis for lovgivning om produkter; (11) foruden tekniske specifikationer kan krav, der vedrører et  

 produkts levetid efter markedsføringen, påvirke produktets frie  

 bevægelighed eller skabe hindringer for et velfungerende indre  

 marked; (12) der er behov for at klarlægge begrebet »teknisk forskrift, som  

 faktisk skal overholdes«; regler, hvori de offentlige myndigheder henviser  

 til tekniske specifikationer eller andre krav eller opfordrer til  

 overholdelse af disse, eller regler om produkter, som de offentlige  

 myndigheder af hensyn til almenvellet er med til at gennemføre,  

 bevirker, at overholdelsen af nævnte specifikationer eller krav  

 får en mere bindende værdi end den, de normalt ville have  

 på grund af deres private oprindelse; (13) Kommissionen og medlemsstaterne bør endvidere have en  

 tilstrækkelig frist til at kunne foreslå ændringer af den  

 påtænkte foranstaltning med det formål at fjerne eller  

 mindske de hindringer for den frie vareudveksling, som kan følge af  

 foranstaltningen; (14) den pågældende medlemsstat bør tage sådanne  

 ændringer i betragtning ved udarbejdelsen af den endelige tekst til den  

 påtænkte foranstaltning; (15) det indre marked indebærer, navnlig hvis det er umuligt at  

 få medlemsstaterne til at gennemføre princippet om gensidig  

 anerkendelse, at Kommissionen vedtager eller foreslår vedtagelse af  

 bindende fællesskabsretsakter; der er indført en særlig  

 midlertidig status quo for at undgå, at vedtagelse af nationale  

 foranstaltninger griber ind i Rådets eller Kommissionens vedtagelse af  

 bindende fællesskabsretsakter på samme område; (16) den pågældende medlemsstat bør i medfør af  

 de generelle forpligtelser i henhold til traktatens artikel 5 undlade at  

 sætte den påtænkte foranstaltning i kraft i en periode, der  

 er tilstrækkelig lang til at tillade enten en fælles gennemgang  

 af de foreslåede ændringer eller udarbejdelse af et forslag til  

 en bindende retsakt fra Rådet eller vedtagelse af en bindende retsakt  

 fra Kommissionen; de frister, som er fastsat i aftalen af 28. maj 1969 mellem  

 repræsentanterne for medlemsstaternes regeringer, forsamlede i  

 Rådet, om status quo og underretning af Kommissionen7) , ændret ved aftalen af 5. marts 19738) , har vist sig utilstrækkelige i de  

 omhandlede tilfælde; der bør derfor fastsættes  

 længere frister; (17) proceduren om status quo og om underretning af Kommissionen, der er  

 indeholdt i aftalen af 28. maj 1969, er fortsat gyldig, for så vidt  

 angår de deri omhandlede produkter, der ikke er omfattet af  

 nærværende direktiv; (18) for at lette Rådets vedtagelse af  

 fællesskabsforanstaltninger er det nødvendigt, at  

 medlemsstaterne afholder sig fra at vedtage en teknisk forskrift, når  

 Rådet har fastlagt en fælles holdning til et forslag fra  

 Kommissionen om samme emne; (19) nationale tekniske standarder kan i praksis have samme virkning  

 på den frie vareudveksling som tekniske forskrifter; (20) det er derfor nødvendigt at sikre, at Kommissionen informeres  

 om påtænkte standarder på tilsvarende vilkår som dem,  

 der gælder for tekniske forskrifter; ifølge traktatens artikel  

 213 kan Kommissionen med henblik på gennemførelsen af de  

 opgaver, der er overdraget den, med de begrænsninger og på de  

 betingelser, der er fastsat af Rådet i overensstemmelse med traktatens  

 bestemmelser, indhente alle nødvendige oplysninger og foretage alle  

 nødvendige undersøgelser; (21) det er ligeledes nødvendigt, at medlemsstaterne og  

 standardiseringsorganerne informeres om standarder, der påtænkes  

 af standardiseringsorganerne i de andre medlemsstater; (22) det er kun nødvendigt at foretage systematiske notifikationer  

 for nye standardiseringsemner, og kun for så vidt disse emners  

 behandling på nationalt plan kan give anledning til forskelle i de  

 nationale standarder, der kan virke markedsforstyrrende; alle notifikationer  

 eller senere meddelelser vedrørende udviklingen i det nationale  

 arbejde skal afhænge af den betydning, de, der i forvejen er blevet  

 underrettet om et nyt emne, tillægger dette arbejde; (23) Kommissionen skal imidlertid have mulighed for at forlange at blive  

 underrettet om hele indholdet af de nationale standardiseringsprogrammer  

 eller dele deraf, så den kan foretage undersøgelser af  

 udviklingen i standardiseringen i bestemte erhvervssektorer; (24) det europæiske standardiseringssystem skal organiseres af og  

 for de interesserede parter, og det skal baseres på sammenhæng,  

 gennemsigtighed, åbenhed, enighed, uafhængighed i forhold til  

 særlige interesser, effektivitet og beslutningstagning på  

 grundlag af national repræsentation; (25) standardiseringsprocessen i Fællesskabet skal hvile på de  

 nationale standardiseringsorganers grundlæggende rettigheder,  

 såsom mulighed for at rekvirere udkast til standarder, få  

 kendskab til reaktionerne på indsendte kommentarer, blive inddraget i  

 det nationale standardiseringsarbejde eller anmode om udarbejdelse af  

 europæiske standarder til erstatning af de nationale; det er  

 medlemsstaternes opgave inden for deres kompetence at træffe  

 foranstaltninger til at sikre, at deres standardiseringsorganer respekterer  

 disse rettigheder; (26) de bestemmelser, der vedrører status quo for de nationale  

 standardiseringsorganer ved udarbejdelse af en europæisk standard, skal  

 tilpasses de regler, der på dette område vedtages af  

 standardiseringsorganerne inden for rammerne af de europæiske  

 standardiseringsorganer; (27) der bør oprettes et stående udvalg, hvis medlemmer  

 udpeges af medlemsstaterne, og som har til opgave at hjælpe  

 Kommissionen ved gennemgangen af udkast til nationale standarder og  

 samarbejde med den i dens bestræbelser for at afbøde eventuelle  

 ulemper i forbindelse med de frie varebevægelser; (28) det stående udvalg bør høres om de i dette  

 direktiv omhandlede udkast til anmodninger om standardisering; (29) nærværende direktiv bør ikke berøre  

 medlemsstaternes forpligtelser med hensyn til de i bilag III, del B,  

 anførte gennemførelsesfrister; under henvisning til traktaten om oprettelse af Det Europæiske  

 Fællesskab, særlig artikel 100 A og 213, under henvisning til forslag fra Kommissionen9) , under henvisning til udtalelse fra Det Økonomiske og Sociale  

 Udvalg10) , i henhold til fremgangsmåden i artikel 189 B i traktaten11) , og ud fra følgende betragtninger:
(1) For at det indre marked kan fungere tilfredsstillende, er det  

 nødvendigt gennem en ændring af direktiv 98/34/EF12)  at sikre størst mulig  

 gennemsigtighed i fremtidige nationale forskrifter vedrørende  

 informationssamfundets tjenester; (2) en bred vifte af de tjenester, der er omhandlet i traktatens artikel  

 59 og 60, vil kunne drage fordel af de muligheder, der byder sig i  

 informationssamfundet for elektronisk teleformidling på individuel  

 anmodning fra en tjenestemodtager; (3) det område uden indre grænser, der udgør det indre  

 marked, sætter udbydere af sådanne tjenester i stand til at  

 udvikle deres aktiviteter på tværs af grænserne med henblik  

 på at øge konkurrenceevnen, hvilket giver borgerne nye  

 muligheder for at kommunikere og for at modtage information uden hensyn til  

 grænser og giver forbrugerne nye former for adgang til varer og  

 tjenester; (4) udvidelsen af anvendelsesområdet for direktiv 98/34/EF hindrer  

 ikke, at medlemsstaterne tager hensyn til de forskellige sociale,  

 samfundsmæssige og kulturelle virkninger af informationssamfundets  

 opståen; især kan anvendelsen af de procedureregler, der er  

 fastsat i dette direktiv vedrørende tjenester i informationssamfundet,  

 ikke gribe ind i de kulturpolitiske foranstaltninger, især på det  

 audiovisuelle område, som medlemsstaterne i henhold til  

 fællesskabsretten måtte vedtage under hensyn til deres sproglige  

 mangfoldighed, de nationale og regionale særpræg samt deres  

 kulturarv; udviklingen af informationssamfundet bør under alle  

 omstændigheder sikre de europæiske borgere behørig adgang  

 til den europæiske kulturarv i et digitalt miljø; (5) direktiv 98/34/EF skal ikke finde anvendelse på nationale regler  

 om grundlæggende rettigheder, f.eks. forfatningsmæssige regler om  

 ytringsfriheden og ganske særligt pressefriheden; det skal heller ikke  

 finde anvendelse på strafferetten i almindelighed; det finder desuden  

 ikke anvendelse på privatretlige aftaler mellem kreditinstitutter,  

 herunder aftaler om gennemførelse af betalinger mellem  

 kreditinstitutter; (6) Det Europæiske Råd har understreget behovet for på  

 EF-plan at opstille klare og faste retlige rammer til fremme af  

 informationssamfundets udvikling; EF-retten og især bestemmelserne om  

 det indre marked, herunder såvel traktatens principper som den afledte  

 ret, udgør allerede en grundlæggende retlig ramme for  

 udviklingen af de pågældende tjenester; (7) gældende nationale forskrifter for eksisterende tjenester  

 bør kunne tilpasses nye tjenester i informationssamfundet, enten for  

 at sikre en bedre beskyttelse af almene interesser, eller omvendt for at  

 lempe forskrifterne, når de er uforholdsmæssige i forhold til de  

 tilsigtede mål; (8) uden samordning på EF-plan kan indførelsen af  

 sådanne nationale forskrifter føre til restriktioner for den  

 frie udveksling af tjenester og for etableringsfriheden med deraf  

 følgende opsplitning af det indre marked, overregulering og  

 inkonsekvens i forskrifterne; (9) for at sikre en reel og effektiv beskyttelse af de  

 målsætninger af almen interesse, der spiller en rolle i  

 forbindelse med informationssamfundets udvikling, er der behov for en  

 koordineret holdning på EF-plan, når der skal drøftes  

 aktiviteter, der, som f.eks. de nye tjenester, i højeste grad er  

 transnationale; (10) der eksisterer allerede for telekommunikationstjenesternes  

 vedkommende en harmonisering på EF-plan eller i visse tilfælde en  

 ordning for gensidig anerkendelse, og gældende EF-ret indeholder  

 bestemmelser om tilpasning heraf til den teknologiske udvikling og udbuddet  

 af de nye tjenester; størstedelen af de nationale forskrifter om  

 telekommunikationstjenester skal derfor ikke meddeles i henhold til dette  

 direktiv, da de hører til undtagelserne som omhandlet i artikel 10,  

 stk. 1, eller artikel 1, nr. 5, i direktiv 98/34/EF; nationale  

 bestemmelser, der specifikt tager sigte på spørgsmål, der  

 ikke er omfattet af EF-regler, kan dog influere på den frie udveksling  

 af tjenester i informationssamfundet, og de bør derfor i givet fald  

 meddeles; (11) for andre mindre kendte områder inden for informationssamfundet  

 synes tiden imidlertid endnu ikke inde til at samordne de nationale  

 forskrifter gennem en omfattende eller udtømmende harmonisering  

 på EF-plan af den materielle ret, eftersom de nye tjenesters form og  

 beskaffenhed endnu ikke er tilstrækkeligt kendt, ligesom der på  

 nuværende stadium endnu ikke foreligger specifikke nationale  

 forskrifter på området, og da behovet for og indholdet i en  

 sådan harmonisering under hensyn til det indre marked endnu ikke kan  

 fastlægges; (12) det er derfor nødvendigt at opretholde et effektivt indre  

 marked og forebygge risici for opsplitning heraf ved at indføre en  

 procedure for information, høring og administrativt samarbejde om  

 udkast til nye forskrifter; en sådan procedure vil især kunne  

 bidrage til at sikre en effektiv anvendelse af traktaten, navnlig artikel 52  

 og 59, eller i visse tilfælde kunne bidrage til at kortlægge  

 behovet for at sikre beskyttelsen af en almen interesse på EF-plan; en  

 bedre anvendelse af traktaten som følge af en sådan  

 informationsprocedure vil endvidere nedbringe behovet for EF-forskrifter til  

 det strengt nødvendige for det indre marked og for beskyttelsen af  

 målsætninger af almen interesse; endelig vil  

 informationsproceduren sætte virksomhederne i stand til bedre at  

 udnytte de fordele, der er forbundet med det indre marked; (13) målsætningerne for direktiv 98/34/EF er de samme, og  

 denne procedure er effektiv og den mest fuldstændige for at  

 virkeliggøre disse målsætninger; de resultater, der er  

 nået med gennemførelsen af direktivet og de deri indeholdte  

 procedurer, kan anvendes i forbindelse med udkast til forskrifter  

 vedrørende informationssamfundets tjenester; den procedure, der er  

 omhandlet i direktivet, er nu indarbejdet i de nationale  

 administrationer; (14) i henhold til traktatens artikel 7 A indebærer det indre marked  

 et område uden indre grænser med fri bevægelighed for  

 varer, personer, tjenesteydelser og kapital, og direktiv 98/34/EF  

 indebærer udelukkende en procedure for administrativt samarbejde uden  

 harmonisering af den materielle ret; (15) en ændring af direktiv 98/34/EF, således at det  

 også finder anvendelse på udkast til forskrifter  

 vedrørende informationssamfundets tjenester, er derfor den mest  

 velegnede fremgangsmåde til effektivt at imødekomme behovet for  

 gennemsigtighed i det indre marked for så vidt angår de retlige  

 rammer for de nævnte tjenester; (16) der bør navnlig indføres meddelelsespligt for de  

 forskrifter, der må forventes at ville undergå en udvikling i  

 fremtiden; de tjenester, der teleformidles ad elektronisk vej på  

 individuel anmodning fra en tjenestemodtager (informationssamfundets  

 tjenester), må under hensyn til deres forskelligartethed og fremtidige  

 udvikling forventes at medføre behov for og give anledning til flest  

 nye regler og forskrifter; det er derfor nødvendigt at fastsætte  

 bestemmelser om meddelelse af udkast til forskrifter, der omhandler disse  

 tjenester; (17) specifikke forskrifter vedrørende adgang til at udøve  

 tjenester, der vil kunne formidles på den ovenfor beskrevne måde,  

 bør således meddeles, også selv om sådanne  

 forskrifter indgår i forskrifter med et mere generelt formål;  

 generelle forskrifter uden særlige bestemmelser vedrørende de  

 pågældende tjenester bør dog ikke meddeles; (18) ved forskrifter vedrørende adgang til at optage og  

 udøve virksomhed i forbindelse med tjenester forstås  

 forskrifter, der fastlægger krav i forbindelse med  

 informationssamfundets tjenester, f.eks. krav til tjenesteyderen, tjenesterne  

 og tjenestemodtageren, samt til en erhvervsmæssig aktivitet, som kan  

 teleformidles ad elektronisk vej på individuel anmodning fra en  

 tjenestemodtager; dette omfatter for eksempel forskrifter vedrørende  

 etablering som udbyder af disse tjenester og især forskrifter  

 vedrørende en godkendelses- eller licensordning; som forskrift med  

 specifikt sigte på informationssamfundets tjenester anses også en  

 bestemmelse, der vedrører disse tjenester, også selv om  

 bestemmelsen er indeholdt i en forskrift af generel karakter;  

 foranstaltninger, der direkte og individuelt vedrører visse bestemte  

 modtagere (f.eks. telekommunikationslicenser), er derimod ikke omfattet; (19) i henhold til traktatens artikel 60, således som den er  

 fortolket i Domstolens retspraksis, forstås ved tjenesteydelser en  

 ydelse, der normalt udføres mod betaling; de opgaver, som staten  

 udfører på det sociale, kulturelle, uddannelsesmæssige og  

 retlige område uden økonomisk modydelse, falder uden for denne  

 definition; derfor er nationale forskrifter vedrørende disse opgaver  

 ikke omfattet af definitionen i traktatens artikel 60 og falder således  

 ikke ind under direktivets anvendelsesområde; (20) nærværende direktiv berører ikke  

 anvendelsesområdet for Rådets direktiv 89/552/EØF af 3.  

 oktober 1989 om samordning af visse love og administrative bestemmelser i  

 medlemsstaterne vedrørende udøvelse af  

 tv-radiospredningsvirksomhed13) , som  

 ændret ved Europa-Parlamentets og Rådets direktiv 97/36/EF14) , og eventuelle fremtidige ændringer  

 af direktivet; (21) under alle omstændigheder er udkast til nationale bestemmelser  

 om gennemførelse af et allerede gældende eller et fremtidigt  

 EF-direktiv i den nationale lovgivning ikke omfattet af  

 nærværende direktiv, da disse allerede er genstand for en  

 specifik undersøgelse; nærværende direktivs  

 anvendelsesområde omfatter således hverken nationale forskrifter  

 til gennemførelse i den nationale lovgivning af direktiv  

 89/552/EØF, som ændret ved direktiv 97/36/EF eller eventuelle  

 fremtidige ændringer heraf, eller nationale forskrifter om  

 gennemførelse i den nationale lovgivning af Europa-Parlamentets og  

 Rådets direktiv 97/13/EF af 10. april 1997 om ensartede principper for  

 almene tilladelser og enkeltlicenser for teletjenester15)  eller af andre bestemmelser, der  

 vedtages i denne sammenhæng; (22) der bør desuden fastlægges regler for de særlige  

 tilfælde, hvor nationale forskrifter vedrørende  

 informationssamfundets tjenester vil kunne vedtages straks; for ikke at  

 tilsidesætte formålet med den forudgående høring og  

 det administrative samarbejde, som forudsættes i direktivet, bør  

 denne mulighed udelukkende forbeholdes hastende tilfælde i forbindelse  

 med alvorlige og uforudsigelige situationer, navnlig forhold, der ikke  

 tidligere har været kendte, og som ikke er opstået på grund  

 af en handling foretaget af den pågældende medlemsstats  

 myndigheder; (23) en medlemsstat bør udsætte vedtagelsen af et udkast til  

 forskrifter om tjenester i tolv måneder - eventuelt i atten  

 måneder, såfremt Rådet har vedtaget en fælles  

 holdning - hvis udkastet vedrører et område, der er omfattet af  

 et forslag til direktiv, forordning eller afgørelse, som Kommissionen  

 allerede har forelagt Rådet; Kommissionen kan kun gøre denne  

 udsættelsespligt gældende over for medlemsstaten, hvis udkastet  

 til de nationale forskrifter indeholder bestemmelser, der ikke er i  

 overensstemmelse med indholdet af Kommissionens forslag; (24) fastlæggelse af rammerne for informationsudveksling og  

 høring på EF-plan i henhold til dette direktiv er en  

 forudsætning for, at Det Europæiske Fællesskab kan  

 optræde koordineret og effektivt, når spørgsmål af  

 forskriftsmæssig karakter i forbindelse med informationssamfundets  

 tjenester drøftes i internationalt regi; (25) i forbindelse med gennemførelsen af direktiv 98/34/EF er det  

 hensigtsmæssigt, at det i artikel 5 omhandlede udvalg mødes  

 specielt for at behandle spørgsmål vedrørende  

 informationssamfundets tjenester; (26) der gøres i denne forbindelse opmærksom på, at  

 når der ligeledes skal gives meddelelse om et udkast til en national  

 foranstaltning i henhold til en anden fællesskabsretsakt, kan  

 medlemsstaten fremsende én meddelelse i henhold til sidstnævnte  

 retsakt med angivelse af, at den også tjener som meddelelse i  

 medfør af nærværende direktiv; (27) Kommissionen vil med jævne mellemrum undersøge  

 udviklingen på markedet for nye tjenester i informationssamfundet,  

 særligt hvad angår konvergensen mellem telekommunikation,  

 informationsteknologi og medier, samt om nødvendigt tage initiativer  

 til en hurtig tilpasning af lovgivningen for at fremme udviklingen af nye  

 tjenester på europæisk plan UDSTEDT FØLGENDE DIREKTIV:
Artikel 1 I dette direktiv forstås ved:
1. »produkt«: alle produkter, der fremstilles industrielt, og alle  

 landbrugsprodukter, herunder også fiskeriprodukter 2. »tjeneste«: enhver tjeneste i informationssamfundet, dvs. enhver  

 tjeneste, der normalt ydes mod betaling, og som teleformidles ad elektronisk  

 vej på individuel anmodning fra en tjenestemodtager.
 Med henblik på denne definition forstås ved:
»teleformidling«: at en tjeneste ydes, uden at parterne er til stede  

 samtidig »ad elektronisk vej«: at en tjeneste fra afsendelsesstedet sendes og  

 på bestemmelsesstedet modtages ved hjælp af elektronisk  

 databehandlingsudstyr (herunder digital komprimering) og datalagringsudstyr,  

 og som udelukkende sendes, rutes og modtages via tråd, radio, optiske  

 midler eller andre elektromagnetiske midler »på individuel anmodning fra en tjenestemodtager«: at en  

 tjeneste ydes ved transmission af data på individuel  

 anmodning.
 En vejledende liste over tjenester, der ikke er omfattet af denne  

 definition, findes i bilag V.
 Direktivet gælder ikke tjenester i forbindelse med:
radiospredning tv-radiospredning som omhandlet i artikel 1, litra a), i direktiv  

 89/552/EØF16) .
 3. »teknisk specifikation«: en specifikation, der indeholdes i et  

 dokument, som fastlægger karakteristika for et produkt, som f.eks.  

 kvalitet, brugsegenskaber, sikkerhed, dimensioner, herunder forskrifter for  

 varen vedrørende handelsmæssig betegnelse, terminologi,  

 symboler, prøvning og prøvningsmetoder, emballering,  

 mærkning eller etikettering samt procedurer for  

 overensstemmelsesvurdering.
 Udtrykket »teknisk specifikation« dækker ligeledes  

 fremstillingsmetoder og processer vedrørende landbrugsvarer i henhold  

 til traktatens artikel 38, stk. 1, produkter beregnet til konsum og  

 dyrefoder samt lægemidler som defineret i artikel 1 i direktiv  

 65/65/EØF17) , samt  

 fremstillingsmetoder og processer vedrørende de øvrige  

 produkter, når de har indvirkning på produkternes  

 karakteristika.
4. »andet krav«: et krav, der ikke er en teknisk specifikation, og  

 som pålægges et produkt af bl.a. forbruger- eller  

 miljøbeskyttelseshensyn, og som vedrører produktets livscyklus  

 efter markedsføring, såsom betingelser for anvendelse,  

 genanvendelse, genbrug eller bortskaffelse, når disse betingelser kan  

 influere betydeligt på sammensætningen af produktet, dets natur  

 eller afsætningen af det 5. »forskrift vedrørende tjenester«: et krav af generel  

 karakter vedrørende adgang til at optage og udøve virksomhed i  

 forbindelse med tjenester, der er omhandlet i denne artikels nr. 2, navnlig  

 bestemmelser vedrørende tjenesteyderen, tjenesterne og  

 tjenestemodtageren, dog undtaget forskrifter, der ikke specifikt tager sigte  

 på de i samme nummer. definerede tjenester.
 Dette direktiv finder ikke anvendelse på forskrifter  

 vedrørende spørgsmål, der er omfattet af  

 fællesskabsforskrifter om telekommunikationstjenester som defineret i  

 direktiv 90/387/EØF 18) .
 Dette direktiv finder ikke anvendelse på forskrifter  

 vedrørende spørgsmål, der er omfattet af  

 fællesskabsforskrifter om finansielle tjenesteydelser; dette direktivs  

 bilag VI indeholder en ikke-udtømmende opregning af disse  

 tjenesteydelser.
 Dette direktiv finder med undtagelse af artikel 8, stk. 3, ikke  

 anvendelse på forskrifter, der udstedes af eller for regulerede  

 markeder i henhold til direktiv 93/22/EØF, andre markeder eller  

 organer, der udfører clearing- eller afviklingstransaktioner for  

 sådanne markeder.
 Med henblik på denne definition:
anses en forskrift for specifikt at tage sigte på  

 informationssamfundets tjenester, når det af begrundelsen og de  

 dispositive bestemmelser fremgår, at den i sin helhed eller i visse  

 enkelte bestemmelser har specifikt til hensigt og formål at give  

 forskrifter for disse tjenester på eksplicit og målrettet  

 måde anses en forskrift ikke for specifikt at tage sigte på  

 informationssamfundets tjenester, når den kun indirekte eller  

 tilfældigt vedrører disse tjenester.
 6. »standard«: en teknisk specifikation, som er godkendt af et  

 anerkendt standardiseringsorgan til gentagen eller konstant anvendelse, men  

 hvis overholdelse ikke er obligatorisk, og som er en af følgende typer  

 standarder:
international standard: en standard, der er vedtaget af en  

 international standardiseringsorganisation, og som er offentlig  

 tilgængelig europæiske standard: en standard, der er vedtaget af et  

 europæisk standardiseringsorgan, og som er offentligt  

 tilgængelig national standard: en standard, der er vedtaget af et nationalt  

 standardiseringsorgan, og som er offentligt tilgængelig 7. »standardiseringsprogram«: en arbejdsplan, der er udarbejdet af  

 et anerkendt standardiseringsorgan, og som omfatter en oversigt over de  

 løbende standardiseringsopgaver 8. »udkast til standard«: et dokument indeholdende teksten til  

 tekniske specifikationer for et givet emne, der agtes vedtaget i henhold til  

 den nationale standardiseringsprocedure i den form, hvori det foreligger  

 efter det forberedende arbejde, og hvori det er blevet udsendt med henblik  

 på kommentar eller offentlig stillingtagen 9. »europæisk standardiseringsorgan«: organ nævnt i  

 bilag I 10. »nationalt standardiseringsorgan«: organ nævnt i bilag  

 II 11. »teknisk forskrift«: en teknisk specifikation eller et andet  

 krav eller en forskrift vedrørende tjenester, herunder de  

 administrative bestemmelser, der gælder herfor, som retligt eller  

 faktisk skal overholdes ved markedsføring, levering eller anvendelse  

 af en tjeneste, eller etablering af en operatør af tjenester i en  

 medlemsstat eller i en væsentlig del af denne stat, samt  

 medlemsstaternes love og administrative bestemmelser vedrørende forbud  

 mod fremstilling, import, markedsføring eller anvendelse af et produkt  

 eller forbud mod levering eller anvendelse af en tjeneste eller mod, at en  

 tjenesteyder etablerer sig, jf. dog artikel 10.
 De tekniske forskrifter, der faktisk skal overholdes, er navnlig  

 følgende:
en medlemsstats love eller administrative bestemmelser, der henviser  

 enten til tekniske specifikationer eller andre krav eller forskrifter  

 vedrørende tjenester, eller til fagkodekser eller kodekser for god  

 praksis, der igen henviser til tekniske specifikationer eller andre krav  

 eller forskrifter vedrørende tjenester, og hvis overholdelse giver  

 formodning om, at der er overensstemmelse med de krav, der er fastsat i de  

 nævnte love eller administrative bestemmelser frivillige aftaler, som de offentlige myndigheder er kontraherende  

 part i, og som af hensyn til almenvellet tager sigte på at opfylde  

 tekniske specifikationer eller andre krav eller forskrifter vedrørende  

 tjenester, bortset fra udbudsbetingelser i forbindelse med offentlige  

 indkøbsaftaler tekniske specifikationer, andre krav, eller regler vedrørende  

 tjenester, til hvilke der er knyttet skattemæssige eller finansielle  

 foranstaltninger, som påvirker forbruget af produkterne eller  

 tjenesterne ved at tilskynde til overholdelse af disse tekniske  

 specifikationer eller andre krav eller forskrifter vedrørende  

 tjenester; tekniske specifikationer eller andre krav eller forskrifter  

 vedrørende tjenester, som er knyttet til de nationale sociale  

 sikringsordninger, er ikke omfattet.
 Omfattet er tekniske forskrifter, der fastsættes af de af  

 medlemsstaterne udpegede myndigheder, og som er opført på en  

 liste, der skal udarbejdes af Kommissionen inden den 5. august 1999 inden for  

 rammerne af det i artikel 5 omhandlede udvalg.
Listen ændres efter samme procedure 12. »Udkast til teknisk forskrift«: en tekst til en teknisk  

 specifikation eller et andet krav eller en forskrift vedrørende  

 tjenester, herunder administrative bestemmelser, der er udarbejdet med  

 henblik på at vedtage den eller senere få den vedtaget som en  

 teknisk forskrift, og som befinder sig på et forberedende stadium, hvor  

 det stadig er muligt at foretage væsentlige ændringer.
 Direktivet gælder ikke foranstaltninger, som medlemsstaterne anser  

 for nødvendige inden for rammerne af traktaten for at sikre  

 beskyttelsen af personer og navnlig arbejdstagere under anvendelsen af  

 produkterne, såfremt foranstaltningerne ikke berører  

 produkterne.
Artikel 2 1. Kommissionen og de i bilag I og II omhandlede  

 standardiseringsorganer skal have oplysninger om, i forbindelse med hvilke  

 nye emner de i bilag II nævnte nationale organer ved opførelse  

 på deres standardiseringsprogram har besluttet at fastsætte eller  

 ændre en standard, undtagen hvis det drejer sig om identisk eller  

 ækvivalent gengivelse af en international eller europæisk  

 standard.
 2. Af de i stk. 1 omhandlede oplysninger skal det bl.a.  

 fremgå, om en standard:
er en ikke-ækvivalent gengivelse af en international  

 standard er en ny national standard, eller er en ændring af en national standard.
 Efter at have hørt det i artikel 5 omhandlede udvalg kan  

 Kommissionen fastsætte regler for en samlet præsentation af disse  

 oplysninger samt udarbejde et skema og opstille kriterier til brug for  

 præsentationen af oplysningerne, så disse lettere kan  

 vurderes.
 3. Kommissionen kan forlange at få  

 standardiseringsprogrammernes tilsendt i deres helhed eller dele deraf.
 Kommissionen stiller disse oplysninger til rådighed for  

 medlemsstaterne i en sådan form, at det er muligt at evaluere og  

 sammenligne de forskellige programmer.
 4. Kommissionen ændrer i givet fald bilag II på  

 grundlag af medlemsstaternes meddelelser.
 5. Rådet træffer på grundlag af forslag fra  

 Kommissionen afgørelse om ændring af bilag I.
Artikel 3 De i bilag I og II omhandlede standardiseringsorganer og Kommissionen  

 modtager på forlangende alle udkast til standarder.
Det involverede  

 organ holder dem underrettet om opfølgningen af deres eventuelle  

 kommentarer til disse udkast.
Artikel 4 1. Medlemsstaterne træffer alle egnede foranstaltninger til,  

 at deres standardiseringsorganer:
fremsender de i artikel 2 og 3 omhandlede oplysninger offentliggør udkastene til standarder, så der ligeledes  

 kan indhentes kommentarer fra parter, der er etableret i andre  

 medlemsstater giver de andre organer, der er omhandlet i bilag II, ret til at  

 deltage passivt eller aktivt (ved at sende en observatør) i det  

 planlagte arbejde ikke modsætter sig, at et standardiseringsemne i deres  

 arbejdsprogram behandles på europæisk plan efter regler, der  

 fastsættes af de europæiske standardiseringsorganer, og ikke  

 iværksætter nogen foranstaltning, der kan skade en beslutning i  

 denne retning.
 2. Medlemsstaterne afholder sig især fra enhver handling i  

 form af anerkendelse, godkendelse eller henvisningsmæssig anvendelse af  

 en national standard, der er vedtaget i strid med artikel 2 og 3 samt  

 stk. 1 i nærværende artikel.
Artikel 5 Der nedsættes et stående udvalg sammensat af  

 repræsentanter, der udpeges af medlemsstaterne, og som kan søge  

 bistand hos eksperter og rådgivere; udvalget har en repræsentant  

 for Kommissionen som formand.
 Udvalget fastsætter selv sin forretningsorden.
Artikel 6 1. Udvalget mødes mindst to gange om året med  

 repræsentanter for de i bilag I og II anførte  

 standardiseringsorganer.
 Udvalget mødes i en særlig sammensætning for at  

 behandle spørgsmål vedrørende informationssamfundets  

 tjenester.
 2. Kommissionen forelægger udvalget en rapport om  

 iværksættelsen og gennemførelsen af procedurerne i dette  

 direktiv samt forslag om fjernelse af bestående eller forudseelige  

 hindringer for samhandelen.
 3. Udvalget tager stilling til de i stk. 2 nævnte  

 meddelelser og forslag og kan i denne forbindelse navnlig tilskynde  

 Kommissionen til:
at anmode de europæiske standardiseringsorganer om at udarbejde  

 en europæisk standard inden for en nærmere bestemt frist, i givet fald og med henblik på at undgå fare for, at der  

 opstår hindringer for samhandelen, at drage omsorg for, at vedkommende  

 medlemsstater i første omgang indbyrdes træffer aftale om  

 passende foranstaltninger, at træffe passende foranstaltninger, at fastslå, på hvilke områder det vil være  

 nødvendigt at foretage en harmonisering, og i givet fald at  

 iværksætte passende harmoniseringsforanstaltninger i en given  

 sektor.
 4. Udvalget skal høres af Kommissionen:
a)	inden enhver ændring af listerne i bilag I og II (artikel 2,  

 stk. 1); b)	ved fastsættelsen af forskrifter for en samlet  

 præsentation af oplysninger samt udarbejdelsen af skemaet og opstilling  

 af kriterierne til brug for præsentationen af  

 standardiseringsprogrammerne (artikel 2, stk. 2); c)	ved valget af den praktiske ordning, som skal  

 iværksættes med henblik på den i dette direktiv foreskrevne  

 udveksling af oplysninger, og ved eventuelle ændringer heri; d)	når den i henhold til dette direktiv indførte  

 ordningsfunktion tages op til undersøgelse; e)	om anmodninger til de i stk. 3, første led, nævnte  

 europæiske standardiseringsorganer.
 5. Udvalget kan høres af Kommissionen vedrørende alle  

 foreløbige udkast til tekniske forskrifter, som denne modtager.
 6. Ethvert spørgsmål vedrørende  

 iværksættelsen af dette direktiv kan på opfordring af  

 formanden eller en medlemsstat indbringes for udvalget.
 7. Udvalgets drøftelser og de oplysninger, der skal  

 forelægges det, er fortrolige.
 Dog kan udvalget og de nationale forvaltninger, såfremt de  

 nødvendige sikkerhedsforanstaltninger iagttages, med henblik på  

 sagkyndig bistand konsultere fysiske eller juridiske personer, der kan  

 tilhøre den private sektor.
 8. For så vidt angår forskrifter vedrørende  

 tjenester, kan Kommissionen og udvalget høre fysiske og juridiske  

 personer fra industrielle eller akademiske kredse, samt, om muligt,  

 repræsentative organer, som kan afgive en sagkyndig udtalelse om de  

 sociale og samfundsmæssige mål for og konsekvenser af ethvert  

 udkast til forskrift vedrørende tjenester, og tage deres råd til  

 efterretning, når de anmodes herom.
Artikel 7 1. Medlemsstaterne træffer alle egnede foranstaltninger for  

 at sikre, at deres standardiseringsorganer under udarbejdelsen af en i  

 artikel 6, stk. 3, første led, nævnt europæisk  

 standard eller efter dens godkendelse ikke foretager nogen handling, der kan  

 skade den tilstræbte harmonisering, og især, at de ikke på  

 det pågældende område offentliggør en ny eller  

 ændret national standard, der ikke fuldt ud stemmer overens med en  

 eksisterende europæisk standard.
 2. Stk. 1 finder ikke anvendelse på den del af  

 standardiseringsorganernes arbejde, der foretages efter anmodning fra  

 offentlige myndigheder, med det formål at udarbejde tekniske  

 specifikationer eller en standard for bestemte produkter med henblik på  

 fastlæggelse af en teknisk forskrift for disse produkter.
 Medlemsstaterne sender i overensstemmelse med artikel 8, stk. 1,  

 Kommissionen alle de i foregående afsnit omhandlede anmodninger i form  

 af udkast til teknisk forskrift og angiver grunden til at indføre  

 den.
Artikel 8 1. Med forbehold af artikel 10 sender medlemsstaterne straks  

 Kommissionen ethvert udkast til teknisk forskrift, medmindre der er tale om  

 en almindelig gengivelse af en international eller europæisk standard,  

 i hvilket tilfælde det vil være tilstrækkeligt at oplyse  

 herom.
De meddeler ligeledes Kommissionen grundene til, at det er  

 nødvendigt at indføre en sådan teknisk forskrift,  

 medmindre disse grunde allerede fremgår af udkastet.
 Medlemsstaterne skal i givet fald samtidig fremsende teksten til de love  

 og administrative bestemmelser, der hovedsagelig og direkte ligger til grund,  

 hvis det er nødvendigt at kende den pågældende tekst for  

 at kunne vurdere rækkevidden af udkastet til teknisk forskrift,  

 undtagen hvis den er blevet tilsendt i forbindelse med en tidligere  

 meddelelse.
 Medlemsstaterne fremsender en ny meddelelse efter ovennævnte regler,  

 hvis de i udkastet til teknisk forskrift foretager væsentlige  

 ændringer, der fører til en ændring af  

 anvendelsesområdet, en afkortning af den oprindeligt fastsatte  

 anvendelsesfrist, en tilføjelse af specifikationer eller krav eller en  

 stramning af disse.
 Hvis et udkast til teknisk forskrift af hensyn til folkesundheden eller  

 beskyttelse af forbrugerne eller miljøet specielt tager sigte på  

 at begrænse markedsføringen eller anvendelsen af et stof, et  

 præparat eller et kemisk produkt, fremsender medlemsstaterne ligeledes  

 et resumé af eller henvisninger til de relevante oplysninger om det  

 pågældende stof, præparat eller produkt samt oplysninger om  

 kendte erstatningsprodukter, der findes på markedet, i det omfang disse  

 oplysninger er til rådighed, og angiver, hvilke virkninger  

 foranstaltningen forventes at få på folkesundheden, beskyttelsen  

 af forbrugerne og miljøet, sammen med en risikovurdering, der,  

 så vidt det er hensigtsmæssigt, foretages efter de generelle  

 principper for risikovurdering af kemiske produkter som omhandlet i artikel  

 10, stk. 4, i forordning (EØF) nr. 793/9319) , når der er tale om et eksisterende  

 stof, eller i artikel 3, stk. 2, i Rådets direktiv  

 67/548/EØF20) , når der er tale  

 om et nyt stof.
Kommissionen gør straks de andre medlemsstater bekendt med udkastet  

 til teknisk forskrift og alle de dokumenter, den har fået tilsendt.
Den  

 kan også forelægge udkastet for det i artikel 5 omhandlede udvalg  

 til udtalelse og eventuelt for det udvalg, der er kompetent på  

 området.
 Med hensyn til de tekniske specifikationer, andre krav eller forskrifter  

 vedrørende tjenester, der er nævnt i artikel 1, nr. 11, andet  

 afsnit, tredje led, kan Kommissionens eller medlemsstaternes  

 bemærkninger eller udførlige udtalelser kun vedrøre  

 aspekter, som måtte være til hinder for samhandelen eller, for  

 så vidt angår forskrifterne vedrørende tjenester, for den  

 fri udveksling af tjenester, eller for tjenesteyderes etableringsfrihed, men  

 ikke en foranstaltnings skattemæssige eller finansielle aspekter.
 2. Kommissionen og medlemsstaterne kan indgive bemærkninger  

 til den medlemsstat, der har givet meddelelse om et udkast til teknisk  

 forskrift, og vedkommende medlemsstat skal ved den videre udformning af den  

 tekniske forskrift tage videst muligt hensyn dertil.
 3. Medlemsstaterne sender straks Kommissionen den endelige tekst  

 til en teknisk forskrift.
4. Oplysninger, der fremsendes i henhold til denne artikel,  

 betragtes ikke som fortrolige, medmindre den medlemsstat, der har fremsendt  

 notifikationen, udtrykkeligt anmoder herom.
En sådan anmodning skal  

 være begrundet.
 I tilfælde af en sådan anmodning kan det i artikel 5  

 omhandlede udvalg og de nationale forvaltninger under overholdelse af de  

 nødvendige forholdsregler indhente sagkyndig bistand hos fysiske eller  

 juridiske personer, der kan tilhøre den private sektor.
 5. Når et udkast til teknisk forskrift er et led i en  

 foranstaltning, som på udkaststadiet skal fremsendes i henhold til  

 andre fællesskabsretsakter, kan medlemsstaterne fremsende den  

 meddelelse, der er omhandlet i stk. 1, i henhold til den  

 pågældende anden fællesskabsretsakt, forudsat at de formelt  

 angiver, at meddelelsen også skal gælde i henhold til dette  

 direktiv.
 Selv om Kommissionen ikke reagerer på et udkast til teknisk  

 forskrift i forbindelse med dette direktiv, har dette ingen indflydelse  

 på, hvilke afgørelser der kan træffes på grundlag af  

 andre fællesskabsretsakter.
Artikel 9 1. Medlemsstaterne udsætter vedtagelsen af et udkast til  

 teknisk forskrift tre måneder regnet fra datoen for Kommissionens  

 modtagelse af den i artikel 8, stk. 1, omhandlede meddelelse.
 2. Medlemsstaterne udsætter:
vedtagelsen af et udkast til teknisk forskrift i form af en frivillig  

 aftale som omhandlet i artikel 1, nr. 11, andet afsnit, andet led, i fire  

 måneder, med forbehold af stk. 3, 4 og 5, vedtagelsen af alle andre  

 udkast til tekniske forskrifter i seks måneder (med undtagelse af  

 udkast vedrørende tjenester), regnet fra datoen for Kommissionens modtagelse af den i artikel 8,  

 stk. 1, omhandlede meddelelse, hvis Kommissionen eller en anden  

 medlemsstat inden tre måneder efter samme dato afgiver en  

 udførlig udtalelse om, at den påtænkte foranstaltning  

 frembyder aspekter, der eventuelt kan skabe hindringer for varernes frie  

 bevægelighed inden for det indre marked, med forbehold af stk. 4 og 5, vedtagelsen af et udkast til  

 forskrift vedrørende tjenester i fire måneder, regnet fra datoen  

 fra Kommissionens modtagelse af den i artikel 8, stk. 1, omhandlede  

 meddelelse, hvis Kommissionen eller en medlemsstat inden tre måneder  

 efter samme dato afgiver en udførlig udtalelse om, at den  

 påtænkte foranstaltning frembyder aspekter, der eventuelt kan  

 skabe hindringer for den fri udveksling af tjenester eller for  

 etableringsfriheden for tjenesteydere inden for det indre marked.
 Med hensyn til udkast til forskrifter vedrørende tjenester kan  

 Kommissionens eller medlemsstaternes udførlige udtalelser ikke  

 berøre de kulturpolitiske foranstaltninger, især på det  

 audiovisuelle område, som medlemsstaterne i henhold til  

 fællesskabsretten måtte vedtage under hensyn til deres sproglige  

 mangfoldighed, de nationale og regionale særpræg samt deres  

 kulturarv.
Den pågældende medlemsstat aflægger rapport til  

 Kommissionen om, hvordan den agter at reagere på den  

 pågældende udførlige udtalelse.
Kommissionen  

 fremsætter bemærkninger til denne reaktion.
 Med hensyn til forskrifter vedrørende tjenester angiver den  

 pågældende medlemsstat i givet fald grundene til, at der ikke kan  

 tages hensyn til de udførlige udtalelser.
 3. Medlemsstaterne udsætter vedtagelsen af et udkast til  

 teknisk forskrift, bortset fra udkast til forskrifter vedrørende  

 tjenester, i tolv måneder regnet fra datoen for Kommissionens  

 modtagelse af den i artikel 8, stk. 1, omhandlede meddelelse, hvis  

 Kommissionen inden tre måneder efter samme dato meddeler, at den har  

 til hensigt at foreslå eller vedtage et direktiv, en forordning eller  

 en beslutning herom i overensstemmelse med traktatens artikel 189.
 4. Medlemsstaterne udsætter vedtagelsen af et udkast til  

 teknisk forskrift tolv måneder regnet fra datoen for Kommissionens  

 modtagelse af den i artikel 8, stk. 1, omhandlede meddelelse, hvis  

 Kommissionen inden tre måneder efter samme dato meddeler, at den agter  

 at foreslå eller vedtage et direktiv, en forordning eller en beslutning  

 herom i henhold til traktatens artikel 189.
 5. Hvis Rådet fastlægger en fælles holdning i den  

 status quo-periode, der er omhandlet i stk. 3 og 4, forlænges  

 denne periode til 18 måneder med forbehold af stk. 6.
 6. De i stk. 3, 4 og 5 nævnte forpligtelser  

 ophører i følgende tilfælde:
når Kommissionen meddeler medlemsstaterne, at den giver afkald  

 på sin hensigt om at foreslå eller vedtage en bindende  

 fællesskabsretsakt, når Kommissionen meddeler medlemsstaterne, at den trækker  

 sit udkast eller forslag tilbage når Rådet eller Kommissionen vedtager en bindende  

 fællesskabsretsakt.
 7. Stk. 1-5 finder ikke anvendelse, når en  

 medlemsstat:
af presserende grunde, der skyldes en alvorlig, uforudsigelig  

 situation, og som vedrører beskyttelse af menneskers og dyrs sundhed,  

 beskyttelse af plantelivet eller befolkningens sikkerhed og - for så  

 vidt angår forskrifter vedrørende tjenester - ligeledes den  

 offentlige orden, især beskyttelse af mindreårige, er nødt  

 til i løbet af meget kort tid at udarbejde tekniske forskrifter og  

 straks vedtage dem og sætte dem i kraft, uden at der er mulighed for  

 samråd af presserende grunde, der skyldes en alvorlig situation, som  

 vedrører beskyttelsen af det finansielle systems sikkerhed og  

 integritet, navnlig beskyttelsen af indskydere, investorer og  

 forsikringstagere, øjeblikkeligt må vedtage og  

 iværksætte forskrifter vedrørende finansielle  

 tjenesteydelser.
Ved den i artikel 8 omhandlede meddelelse orienterer medlemsstaten om,  

 hvad der har berettiget til at træffe de pågældende  

 foranstaltninger så hurtigt.
Kommissionen udtaler sig snarest muligt om  

 meddelelsen.
Den træffer egnede foranstaltninger, hvis den finder, at  

 proceduren er misbrugt.
Kommissionen holder Europa-Parlamentet  

 underrettet.
Artikel 10 1. Artikel 8 og 9 finder ikke anvendelse på medlemsstaternes  

 love eller administrative bestemmelser eller på frivillige aftaler,  

 hvis medlemsstaterne dermed:
opfylder bindende fællesskabsretsakter, der tager sigte  

 på vedtagelse af tekniske specifikationer eller forskrifter  

 vedrørende tjenester, opfylder forpligtelser som følge af en international aftale,  

 der tager sigte på vedtagelse af fælles tekniske specifikationer  

 eller forskrifter vedrørende tjenester i Fællesskabet; anvender beskyttelsesklausuler, der er fastsat i bindende  

 fællesskabsretsakter, anvender artikel 8, stk. 1, i direktiv 92/59/EØF21) , blot fuldbyrder en dom afsagt af De Europæiske  

 Fællesskabers Domstol, blot ændrer en teknisk forskrift i henhold til artikel 1, nr.  

 11, på anmodning af Kommissionen med henblik på at fjerne en  

 samhandelshindring eller - for så vidt angår forskrifter  

 vedrørende tjenester - en hindring for den frie udveksling af  

 tjenester eller den frie etableringsret for tjenesteydere.
 2. Artikel 9 finder ikke anvendelse på medlemsstaternes love  

 og administrative bestemmelser, der tager sigte på forbud mod  

 fremstilling, forudsat at de ikke hindrer produkternes frie  

 bevægelighed.
 3. Artikel 9, stk. 3-6, finder ikke anvendelse på de  

 frivillige aftaler, der er omhandlet i artikel 1, nr. 11, andet afsnit, andet  

 led.
 4. Artikel 9 finder ikke anvendelse på de tekniske  

 specifikationer eller andre krav eller forskrifter vedrørende  

 tjenester, der er omhandlet i artikel 1, nr. 11, andet afsnit, tredje  

 led.
Artikel 11 Kommissionen aflægger hvert andet år rapport til  

 Europa-Parlamentet, Rådet og Det Økonomiske og Sociale Udvalg om  

 resultaterne af anvendelsen af dette direktiv.
Oversigter over det  

 standardiseringsarbejde, som de europæiske standardiseringsorganer i  

 henhold til direktivet er blevet pålagt, samt statistikker over  

 modtagne notifikationer offentliggøres hvert år i De  

 Europæiske Fællesskabers Tidende.
Artikel 12 Når medlemsstaterne vedtager en teknisk forskrift, skal den  

 indeholde en henvisning til dette direktiv, eller den skal ved  

 offentliggørelsen ledsages af en sådan henvisning.
De  

 nærmere regler for denne henvisning fastsættes af  

 medlemsstaterne.
Artikel 13 1. De i bilag III, del A, anførte direktiver og beslutninger  

 ophæves, dog uden at medlemsstaternes forpligtelser med hensyn til de i  

 bilag III, del B, anførte gennemførelsesfrister berøres  

 heraf.
 2. Henvisninger til de ophævede direktiver og beslutninger  

 gælder som henvisninger til nærværende direktiv og  

 læses i henhold til den i bilag IV anførte  

 sammenligningstabel.
Artikel 14 Dette direktiv træder i kraft på tyvendedagen efter  

 offentliggørelsen i De Europæiske Fællesskabers  

 Tidende.
Artikel 15 Dette direktiv er rettet til medlemsstaterne.
Artikel 16 (artikel 2 i direktiv 98/48/EF) 1. Medlemsstaterne sætter de nødvendige love og  

 administrative bestemmelser i kraft for at efterkomme dette direktiv senest  

 den 5. august 1999. De underretter straks Kommissionen herom.
Når medlemsstaterne vedtager disse love og administrative  

 bestemmelser, skal de indeholde en henvisning til dette direktiv, eller de  

 skal ved offentliggørelsen ledsages af en sådan henvisning.
De  

 nærmere regler for denne henvisning fastsættes af  

 medlemsstaterne.
 2. Medlemsstaterne meddeler Kommissionen teksten til de vigtigste  

 nationale retsforskrifter, som de udsteder på det område, der er  

 omfattet af dette direktiv.
Artikel 17 (artikel 3 i direktiv 98/48/EF) Senest to år efter datoen i artikel 2, stk. 1, første  

 afsnit, forelægger Kommissionen Europa-Parlamentet og Rådet en  

 vurdering af anvendelsen af direktiv 98/34/EF navnlig på baggrund af  

 den teknologiske udvikling og udviklingen inden for markedet for de  

 tjenesteydelser, der er omhandlet i artikel 1, nr. 2. Senest tre år  

 efter datoen i artikel 2, stk. 1, første afsnit, forelægger  

 Kommissionen om nødvendigt Europa-Parlamentet og Rådet forslag  

 til ændring af direktivet.
 Med henblik herpå tager Kommissionen hensyn til de  

 bemærkninger, som medlemsstaterne måtte have fremsendt.
Artikel 18 (artikel 4 i direktiv 98/48/EF) Dette direktiv træder i kraft på dagen for dets  

 offentliggørelse i De Europæiske Fællesskabers  

 Tidende.
Artikel 19 (artikel 5 i direktiv 98/48/EF) Dette direktiv er rettet til medlemsstaterne.
 Udfærdiget i Luxembourg, den 22. juni 1998.
På Europa-Parlamentets vegne	På  

 Rådets vegne Formand	Formand J.
M.
GIL-ROBLES J.
CUNNINGHAM Udfærdiget i Bruxelles, den 20. juli 1998.
På Europa-Parlamentets vegne	På  

 Rådets vegne Formand	Formand J.
M.
GIL-ROBLES W.
MOLTERER 2)   Artikler og tekstdele, som er  

 ændret ved direktiv 98/48/EF vedrørende informationssamfundets  

 tjenester, er angivet med fede typer.
 3)  EFT C 78 af  

 12.3.1997, s. 4.
 4)   EFT C 133 af 28.4.1997,  

 s. 5.
5) 6) 7)   EFT C 76 af 17.6.1969, s.  

 9.
 8)   EFT C 9 af 153.1973, s. 3.
 9)   EFT C 307 af 16.10.1996, s. 11, og EFT  

 C 65 af 28.2.1998, s. 12.
10)   EFT C 158 af 26.5.1997, s. 1 11)   Europa-Parlamentets udtalelse af 16.  

 maj 1997 (EFT C 167 af 2.6.1997, s. 238), Rådets fælles holdning  

 af 26. januar 1998 (EFT C 62 af 26.2.1998, s. 48) og Europa-Parlamentets  

 afgørelse af 14. maj 1998 (EFT L 167 af 1.6.1998). Rådets  

 afgørelse af 29. juni 1998.
 12)   EFT L 204 af 21.7.1998. s. 37.
 13)   EFT L 298 af 17.10.1989, s. 23.
 14)   EFT L 298 af 17.10.1989, s. 23.
 15)   EFT L 117 af 7.5.1997, s. 15.
 16)   EFT L 298 af 17.10.1989, s. 23.  

 Direktivet er ændret ved direktiv 97/36/EF (EFT L 202 af 30.7.1997, s.  

 1).
 17)   Rådets direktiv  

 65/65/EØF af 26. januar 1965 om tilnærmelse af lovgivning om  

 lægemidler (EFT 22 af 9.2.1965, s. 369/65). Direktivet er senest  

 ændret ved direktiv 93/39/EØF (EFT L 214 af 24.8.1993, s.  

 22).
 18)   EFT L 192 af 24.7.1990, s. 1.  

 Direktivet er ændret ved direktiv 97/51/EF (EFT L 295 af 29.10.1997, s.  

 23).
 19)   Rådets forordning (EØF)  

 nr. 793/93 af 23. marts 1993 om vurdering af og kontrol med risikoen ved  

 eksisterende stoffer (EFT L 84 af 5.4.1993, s. 1).
 20)   Rådets direktiv  

 67/548/EØF af 27. juni 1967 om tilnærmelse af lovgivning om  

 klassificering, emballering og etikettering af farlige stoffer (EFT 196 af  

 16.8.1967, s. 1). Direktivet er ændret ved direktiv 92/32/EØF  

 (EFT L 154 af 5.6.1992, s. 1).
 21)   Rådets direktiv  

 92/59/EØF af 29. juni 1992 om produktsikkerhed i almindelighed (EFT L  

 228 af 11.8.1992, s. 24).
Bilag I EUROPÆISKE STANDARDISERINGSORGANER CEN Den Europæiske Standardiseringsorganisation Cenelec Den Europæiske Komité for Elektronisk  

 Standardisering ETSI Det Europæiske Institut for  

 Telekommunikationsstandarder Bilag II NATIONALE STANDARDISERINGSORGANER 1.	BELGIEN IBN/BIN Institut belge de normalisation Belgisch Instituut voor Normalisatie CEB/BEC Comité électrotechnique belge Belgisch Elektrotechnisch Comité 2.	DANEMARK DS Dansk Standard NTA Telestyrelsen, National Telecom Agency 3.	TYSKLAND DIN Deutsches Institut für Normung e.
V.
DKE Deutsche Elektrotechnische Kommission im DIN und VDE 4.	GRÆKENLAND ELPU Ellgnikpf Prcanismpf Uvqpqpigsgf 5.	SPANIEN AENOR Asociación Española de Normalización y  

 Certificación 6.	FRANKRIG AFNOR Association française de normalisation UTE Union technique de l'électricité - Bureau de  

 normalisation auprès de l'AFNOR 7.	IRLAND NSAI National Standards Authority of Ireland ETCI Electrotechnical Council of Ireland 8.	ITALIEN UNI22) Ente nazionale italiano di unificazione CEI22) Comitato elettrotecnico italiano 9.	LUXEMBOURG ITM Inspection du travail et des mines SEE Service de l'énergie de l'État 10.	NEDERLANDENE NNI Nederlands Normalisatie instituut NEC Nederlands Elektrotechnisch Comité 11.	ØSTRIG ON Österreichisches Normungsinstitut ÖVE Österreichischer Verband für Elektrotechnik 12.	PORTUGAL IPQ Instituto Português da Qualidade 13.	DET FORENEDE KONGERIGE BSI British Standards Institution BEC British Electrotechnical Committee 14.	FINLAND SFS Suomen Standardisoimisliitto SFS ry Finlands Standardiseringsförbund SFS rf THK/TFC Telehallintokeskus Teleförvaltningscentralen SESKO Suomen Sähköteknillinen Standardisoimisyhdistys SESKO ry Finlands Elektrotekniska Standardiseringsförening SESKO rf 15.	SVERIGE SIS Standardiseringen i Sverige SEK Svenska elektriska kommissionen ITS Informationstekniska standardiseringen 22)  UNI og CEI har i  

 samarbejde med Istituto superiore delle poste e telecomunicazioni og  

 industriministeriet overdraget CONCIT (Comitato nazionale di coordinamento  

 per le tecnologie dell'informazione) det arbejde, der skal gennemføres  

 inden for  ETSI.
Bilag III DEL A Ophævede direktiver og beslutninger (jf. artikel 13) Rådets direktiv 83/189/EØF og dets efterfølgende  

 ændringer:
Rådets direktiv 88/182/EØF Kommissionens beslutning 90/230/EØF Kommissionens beslutning 92/400/EØF Europa-Parlamentets og Rådets direktiv 94/10/EF Kommissionens beslutning 96/139/EF DEL B Frister for reglernes gennemførelse i national  

 ret (jf. artikel 13) Direktiver	Gennemførelsesdato Direktiv 83/189/EØF (JO L 109 af 26.4.1983, s. 8)	31.3.1984 Direktiv 88/182/EØF (JO L 81 af 26.3.1988, s. 75)	1.1.1989 Direktiv 94/10/EF (JO L 100 af 19.4.1994, s. 30)	1.7.1995 Direktiv 98/48/EF (JO L 217 af 5.8.1998, s. 18)	5.8.1999 Bilag IV Sammenligningstabel Direktiv 98/34/EF	Nuværende direktiv Artikel 1	Artikel 1 Artikel 2	Artikel 2 Artikel 3	Artikel 3 Artikel 4	Artikel 4 Artikel 5	Artikel 5 Artikel 6	Artikel 6 Artikel 7	Artikel 7 Artikel 8	Artikel 8 Artikel 9	Artikel 9 Artikel 10	Artikel 10 Artikel 11	Artikel 11 Artikel 12	Artikel 12 Artikel 13	Artikel 13 Artikel 14	Artikel 14 Artikel 15	Artikel 15 Artikel 16 Artikel 17 Artikel 18 Artikel 19 Bilag I	Bilag I Bilag II	Bilag II Bilag III	Bilag III Bilag IV	Bilag IV Bilag V Bilag VI Bilag V Vejledende liste over tjenester, der ikke er omfattet af  

 artikel 1, nr. 2, andet afsnit 1. Tjenester, der ikke »teleformidles« Tjenester, der ydes, også under anvendelse af elektroniske  

 anordninger, og hvor tjenesteyderen og -modtageren er fysisk  

 tilstede:
a)	undersøgelse eller behandling i en lægekonsultation,  

 hvor der anvendes elektronisk udstyr, og hvor patienten er fysisk til  

 stede; b)	søgning i et elektronisk katalog i en forretning, hvor kunden  

 er fysisk til stede; c)	bestilling af flybilletter via et computernet i et rejsebureau, hvor  

 kunden er fysisk til stede; d)	elektroniske spil i en spillehal, hvor brugeren er fysisk til  

 stede.
2. Tjenester, der ikke formidles »ad elektronisk vej« Tjenester med et fysisk indhold, også selv om de  

 indebærer brug af elektroniske anordninger:
a)	penge- og billetautomater (pengesedler, togbilletter); b)	adgang til vejnet, parkeringsanlæg osv. mod betaling,  

 også selv om der ved ind- og/eller udkørsel er opstillet  

 elektroniske anordninger til kontrol af adgangen og/eller for at sikre  

 korrekt betaling.
 Offlinetjenester: distribution af cd-rom og software på  

 disketter.
 Tjenester, som ikke ydes via elektroniske datalagrings- og  

 databehandlingssystemer:
a)	taletelefonitjenester; b)	telefax-/telextjenester; c)	tjenester, der ydes gennem taletelefoni eller telefax; d)	konsultation af læge, telefonisk eller pr. telefax; e)	konsultation af advokat, telefonisk eller pr. telefax; f)	direkte markedsføring, telefonisk eller pr.  

 telefax.
3. Tjenester, der ikke formidles »på individuel anmodning af en  

 tjenestemodtager« Tjenester, der ydes ved datatransmission uden en individuel anmodning med  

 henblik på at kunne modtages samtidig af et ubegrænset antal  

 modtagere (punkt-til-multipunkt-transmission):
a)	tv-radiospredning (herunder near-video on-demand-tjenester) som  

 omhandlet i artikel 1, litra a), i direktiv 89/552/EØF; b)	radiospredning; c)	teletekst (tv).
Bilag VI Vejledende liste over finansielle tjenesteydelser som  

 omhandlet i artikel 1, nr. 5, tredje afsnit Investeringsservice Forsikring og genforsikring Bankydelser Transaktioner vedrørende pensionsfonde Tjenesteydelser i forbindelse med termins- eller  

 optionsforretninger.
 Disse tjenesteydelser omfatter navnlig:
a)	investeringsservice som omhandlet i bilaget til direktiv  

 93/22/EØF23) , tjenesteydelser  

 præsteret af institutter for kollektiv investering; b)	tjenesteydelser i forbindelse med aktiviteter, der er undergivet  

 gensidig anerkendelse, jf. bilaget til direktiv 89/646/EØF24) , c)	transaktioner i forbindelse med forsikring og genforsikring som  

 omhandlet i:
artikel 1 i direktiv 73/239/EØF25) , bilaget til direktiv 79/267/EØF26) , direktiv 64/225/EØF27) , direktiv 92/49/EØF28)  og  

 92/96/EØF29) .
 23)   EFT L 141 af 11. 6. 1993, s. 27.
 24)   EFT L 386 af 30. 12. 1989, s. 1.  

 Direktivet er ændret ved direktiv 92/30/EØF (EFT L 110 af 28. 4.  

 1992, s. 52).
 25)  EFT L 228 af 16.  

 8. 1973, s. 3. Direktivet er senest ændret ved direktiv  

 92/49/EØF (EFT L 228 af 11. 8. 1992, s. 1).
26) 27) 28) 29) 1)   Bekendtgørelsen  

 gennemfører Europa-Parlamentets og Rådets direktiv 98/34/EF, EFT  

 1998 L 204 side 37, som ændret ved direktiv 98/48/EF, EFT 1998 L 217  

 side 18 (informationsproceduredirektivet).
