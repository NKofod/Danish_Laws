Betænkning afgivet af Finansudvalget den 18. maj 2006 Betænkning og indstilling vedrørende den af statsrevisorerne  

 afgivne endelige betænkning over statsregnskabet for finansåret 2004 1. Udvalgsarbejdet Statsrevisorerne afgav den 22. marts 2006 den endelige  

 betænkning over statsregnskabet for finansåret 2004 og foretog i  

 overensstemmelse med grundlovens § 47, stk. 3, indstilling til Folketingets  

 beslutning med hensyn til statsregnskabet for finansåret 2004.  

 Statsrevisorerne  

 indstillede i lighed med tidligere år, at statsregnskabet godkendes.
Møder Finansudvalget påbegyndte behandlingen af endelig betænkning  

 den 27. april 2006 og har behandlet betænkningen samt de af statsrevisorerne  

 afgivne beretninger i 4 møder.
Spørgsmål Udvalget har løbende behandlet statsrevisorernes beretninger og  

 de rigsrevisorrapporter, der ligger til grund for disse, efterhånden som de  

 har  

 foreligget, og har også i forbindelse hermed eller f.eks. i forbindelse med  

 gennemgangen af de årlige bevillingslovforslag stillet spørgsmål til eller  

 anmodet om samråd med ministre, hvor der har været anledning hertil.
2. Indstilling og politiske bemærkninger For så vidt angår økonomistyringen på Transport- og  

 Energiministeriets (tidligere: Trafikministeriets) område finder udvalget  

 anledning til at fremhæve,   

 	  

 at udvalget er enig i  

 statsrevisorernes i Beretning nr. 10/04 om Trafikministeriets håndtering af  

 kontrakten med Arriva fremførte kritik af, at Trafikministeriets oprindelige  

 oplysninger til Finansudvalget  om behov for og pris på uddannelse af  

 lokomotivførere  var så utilstrækkelige, at en stor budgetoverskridelse  

 krævede fornyet forelæggelse for Finansudvalget, og   

 	  

 at det er  

 overordentligt uheldigt, at det har været nødvendigt for statsrevisorerne for  

 5. år i træk i Beretning nr. 18/03 om revisionen af statsregnskabet for 2004  

 at  

 fremføre kritik af, at Banedanmarks økonomistyring var behæftet med  

 betydelige  

 fejl samt at interne kontroller og forretningsgange ikke fungerede  

 tilfredsstillende For så vidt angår beretning nr. 12/04 om løntilskudsordningen  

 kritiserer Finansudvalget bl.a.,   

 	  

 at Arbejdsformidlingens  

 administration af løntilskudsordningen ikke opfyldte kravene i loven om aktiv  

 beskæftigelsesindsats,   

 	  

 Beskæftigelsesministeriets  

 og Arbejdsmarkedsstyrelsens manglende vilje til at reagere hurtigt, samt   

 	  

 at  

 Arbejdsmarkedsstyrelsen i forbindelse med orienteringen om indkomne sager om  

 misbrug af ordningen gav Folketinget et alt for positivt indtryk af  

 ordningen.
 Overordnet finder Finansudvalget det stærkt kritisabelt, at  

 beskæftigelsesministeren ikke havde sikret en administration af  

 løntilskudsordningen i overensstemmelse med de bestemmelser og intentioner,  

 som  

 Folketinget har fastsat i loven om beskæftigelsesindsats.
 Finansudvalget forudsætter, at ovennævnte bemærkninger og den i  

 beretningerne samt i endelig betænkning i øvrigt rejste kritik allerede har  

 givet de berørte ministerier og styrelser anledning til dybtgående  

 overvejelser  

 om en forbedring på de punkter, som omfattes af kritikken.
 Udvalget  

  

 indstiller herefter i overensstemmelse med  

 statsrevisorerne følgende:
Forslag til folketingsbeslutning i henhold til grundlovens § 47 med hensyn til statsregnskabet for finansåret 2004 Statsregnskabet for finansåret 2004 godkendes.
 En oversigt over Folketingets  

 sammensætning er optrykt i betænkningen.
Peter Christensen (V)  

  Svend Erik Hovmand (V)  

  Flemming Damgaard Larsen (V) nfmd.   

 Troels Lund Poulsen (V)  

  Tina Nedergaard (V)  

  Kristian Thulesen Dahl (DF)  

  fmd.
Karin Nødgaard (DF)  

  Christian Wedell‑Neergaard (KF)  

  Pia Christmas‑Møller (KF)  

  Jan Petersen (S)  

  Lene Jensen (S)  Klaus Hækkerup (S)  

  Lissa Mathiasen (S)  

  Henrik Sass Larsen (S)  

  Morten Helveg Petersen (RV)  

  Ole Sohn (SF)  Frank Aaen (EL) Siumut, Tjóðveldisflokkurin, Fólkaflokkurin og Inuit  

 Ataqatigiit, havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjόðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende B 141 Bilagsnr.
