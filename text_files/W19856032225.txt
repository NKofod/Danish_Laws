 Ankenævnet fandt, at der ikke kunne meddeles patent på en ventil til  

 fade eller lignende beholdere, da det af klageren blev dokumenteret, at en  

 ventil, som ikke adskilte sig væsentligt fra patentkravene, var bragt på  

 markedet forud for ansøgningens prioritetsdato.
År 1985, den 20. februar afsagde patentankenævnet (Beyer,  

 Grønning-Nielsen, Franck, Terndrup Pedersen, Ansgar Sørensen) følgende k e n d e l s e i sagen j.nr.
P. 19/82:
Klage fra Micro Matic A/S, Fruens Bøge, v/patentbureau Hofman-Bang & Boutard over patentdirektoratets afgørelse af 28. april 1982 af patentansøgning nr.  

 1389/70 fra Alumasc Limited, England, v/patentbureau Lehmann & Ree.
Den 18. december 1972 fremlagdes under nr. 125.016 en den 19. marts 1970  

 indleveret ansøgning om patent på en ventil til fade eller lignende  

 beholdere.
De fremlagte krav lød således:
 »1. Ventil til fade eller lignende beholdere, og som omfatter et  

 rørformet legeme (1) til indsætning i en åbning (4) i en væg (5) til fadet,  

 og som har et ringformet ventilsæde (7a) ved sin ydre ende, en rørformet del  

 (11), som rager ind i legemet (1), og som har en lukket ydre ende (11a) med  

 et ringformet ventilsæde (11c), som strækker sig koncentrisk med legemets (1)  

 sæde (7a), hvilken rørformet del (11) endvidere har sideporte (11b) i  

 nærheden af sit ventilsæde (11c), samt et ringformet ventilelement (9), som  

 er bevægeligt mod en fjeder (13) fra en lukket stilling imod begge  

 ventilsæderne (7a,11c) langs den rørformede del (11) til en åben stilling  

 forbi portene (11b), k e n d e t e g n e t ved, at det ringformede  

 ventilelement (9) er udformet på en sådan måde, at det i den lukkede stilling  

 efterlader portene (11b) i åben forbindelse med det indre af det rørformede  

 legeme (1) og i åben stillig på tæt måde indgriber med den rørformede del  

 (11) på den i forhold til den rørformede dels (11) sæde (11c) modsatte side  

 af portene (11b).
 2. Ventil ifølge krav 1, k e n d e t e g n e t ved, at det ringformede  

 ventilelement (9) har et skørt (8b (fig. 2) 8b, 9e (fig. 4)), som i den  

 lukkede stilling strækker sig aksialt over portene (11b), men har afstand  

 udefter i forhold til disse.
 3. Ventil ifølge krav 2, k e n d e t e g n e t ved, at skørtet (8b) udgør  

 en del af en afstivningsring (8) til elastisk materiale, som danner det  

 ringformede ventilelement (9) og endvidere omgiver samt med sin kant strækker  

 sig forbi en del (9d, fig. 2) af det ringformede ventilelement (9), hvilken  

 del 9d) tætner mod et bryst (11d) på den rørformede del (11) i den åbne  

 stilling.
4. Ventil ifølge krav 2, k e n d e t e g n e t ved, at skørtet (8b) udgør  

 en del af en afstivningsring (8) til elastisk materiale, som danner det  

 ringformede ventilelement (9), hvilket ventilelement har en forlængelse (9e)  

 til foring af skørtet, og i åben stillig på tæt måde indgriber med et bryst  

 (11d) på den rørformede del (11).« Micro Matic A/S, Fruens Bøge, og Grundy (Tedington) Limited, England,  

 nedlagde ved skrivelser af 16. marts 1973 indsigelse imod meddelelse af  

 patent.
 Sidstnævnte selskab har den 30. marts 1972 tilbagekaldt sin indsigelse.
 Klageren i denne sag begrundede sin indsigelse med, at den af ansøgeren  

 omfattede konstruktion havde været på markedet forud for ansøgningens  

 prioritetsdato den 21. marts 1969 og fremlagde til støtte for denne  

 opfattelse kopi af en den 11. april 1967 dateret konfidentiel tegning fra  

 Burnett & Rolfe Ltd. vedrørende en tilsvarende ventil konstrueret af  

 Grundy (Teddington) Limited.
 Den 26. april 1973 modholdt klageren endvidere belgisk patent nr. 688.781.
 Ved skrivelse af 15. juni 1973 gav klageren afkald på at benytte den  

 omhandlede tegning som bevismateriale, idet klageren samtidig anførte, at den  

 af Grundy (Teddington) Limited fremstillede ventil i princippet svarede til  

 det belgiske patent.
Efter at ansøgeren havde bestridt, at det belgiske patent foregreb den  

 foreliggende opfindelse, indleverede klageren med skrivelse af 25. marts 1975  

 en anstikker, med en erklæring fra 2 medarbejdere ved AB Pripps Bryggerier,  

 Stockholm, om, at den pågældende anstikker var identisk med de anstikkere,  

 som bryggeriet i henhold til ordrebrev af 11. juli 1968 fik leveret fra  

 Grundygroup Export Ltd. før den 21. marts 1969. Det måtte herefter ifølge  

 klagerens opfattelse anses for godtgjort, at den konstruktion, der var  

 genstand for patentansøngingen, var markedsført før ansøgningens  

 prioritetsdato.
Klageren anførte i forbindelse hermed, at det af det  

 indleverede, delvis adskilte eksemplar af anstikkeren umiddelbart kunne ses,  

 at det ringformede ventillegeme var udformet på en sådan måde, at det i den  

 lukkede stilling efterlod sideportene i anstikkerrøret i åben forbindelse med  

 det indre af det omgivende rørformede hus og i åben stilling sluttede tæt  

 omkring røret neden for portene svarende til krav 1 i ansøgningen.
 Klagerens skrivelse af 25. marts 1975 blev med direktoratets skrivelse af  

 16. maj 1975 forelagt for ansøgeren, men denne har ikke svaret.
 Den 28. april 1982 besluttede patentdirektoratet at udstede patent, idet  

 indsigelsen blev afvist med følgende begrundelse:
 »Det af Dem fremdragne belgiske patentskrift nr. 688.781 ses ikke at  

 vise en fadventil, hvor det ringformede ventilelement i lukket stilling  

 efterlader portene (21) i åben forbindelse med det indre af det rørformede  

 legeme (11), men hvor det ringformede ventilelement tværtimod lukker for  

 portene, jfr. patentskriftets fig. 1 og krav 1, linie 9-11. Det nævnte  

 belgiske patentskrift ses derfor ikke at foregribe den foreliggende  

 opfindelse, der netop er ejendommelig ved, at ventilelementet efterlader  

 portene åbne.
Derudover ses det ikke ved det med Deres skrivelser af 16. marts 1973 og  

 25. marts 1975 fremsendte materiale at være dokumenteret, at opfindelsen før  

 ansøgningens prioritetsdag har været udnyttet på en sådan måde, at en  

 ubestemt kreds af personer har haft mulighed for herigennem at skaffe sig  

 kendskab til opfindelsen, idet et bevis for, at den omhandlede ventil har  

 været anvendt på en bestemt virksomhed, ikke kan anses for bevis for  

 almindelig tilgægnelighed.« Denne afgørelse har klageren ved skrivelse af 28. juni 1982 indbragt for  

 patentankenævnet med påstand om, at ansøgningen afslås.
 Klageren har i skrivelse af 18. december 1982 anført:
 »Direktoratets afslag er begrundet dels med, at belgisk patentskrift  

 nr. 688.781 ikke ses at foregribe den patentansøgte opfindelse, dels med, at  

 det af os dokumenterede salg af de omhandlede anstikkere før ansøgningens  

 prioritetsdato ikke ses at indebære, at opfindelsen var almindelig kendt før  

 denne dato.
Den sidste begrundelse for afslaget kan vi ikke tiltræde.
Dokumentationen  

 for det pågældende salg består af erklæringer fra to personer, der på  

 salgstidspunktet var ansat hos køberen, samt en kopi af ordrebrevet dateret  

 11.7.1968, dvs. over otte måneder før ansøgningens prioritetsdato.
Der har  

 ikke været tale om et enkelt eller nogle få prøveeksemplarer, men om en  

 regulær salgsordre på 2.000 stk.
Medmindre der har foreligget ganske særlige  

 omstændigheder, må en sådan handel betyde, at de pågældende anstikkere har  

 været almindeligt tilgængelige på markedet.
I modsat fald må man spørge, hvor  

 mange tilfælde af dokumenteret salg, der skal foreligge, før opfindelsen må  

 betragtes som åbenlyst udøvet.
I mangel af oplysninger om sådanne særlige  

 omstændigheder må man gå ud fra, at omstændighederne har været ganske  

 normale, dvs. at køberen har haft kendskeb til de købte genstande ad normale  

 kanaler, som også har været tilgængelige for alle andre interesserede.
Et salg på 2000 stk. indikerer klart, at anstikkerne har været fuldt  

 færdigudviklede på købstidspunktet, dvs. ved ordreafgivelsen den 11.7.1968.  

 Det ville da være meget mærkeligt, hvis sælgeren, der stod med et færdigt  

 produkt parat til levering, skulle have holdt dette produkt hemmeligt i otte  

 måneder for alle andre end netop den her dokumenterede køber.
Formålet med at  

 producere er jo i almindelighed at sælge, og når man vil sælge en vare, må jo  

 først potentielle købere oplyses om, at varen eksisterer.
At dette vigtige  

 led i omsætningsprocessen skulle udskydes i otte måneder er helt  

 usandsynligt, og det er derfor vor bestemte opfattelse, at det dokumenterede  

 salg er en klar indikation af åbenlys udøvelse, som er nyhedsskadende for  

 patentansøgningen.« Ansøgeren har i skrivelse af 2, maj 1983 nedlagt påstand om, at den  

 påklagede afgørelse stadfæstes.
Ansøgeren har gjort gældende, at erklæringsgiveren, afdelingschef Thore  

 Bengtsson kan have forvekslet den i sagen fremlagte anstikker med en anden.  

 Erklæringen anfører kun, at anstikkerne i henhold til ordrebrevet er  

 »identisk lig med« den indleverede anstikker.
Det anføres således  

 ikke, at den indleverede anstikker udgør en af de anstikkere, der påstås  

 leveret i henhold til det pågældende ordrebrev.
Erklæringen indeholder ej  

 heller en detailleret forklaring af konstruktionen af de anstikkere, der  

 påstås leveret i henhold til ordrebrevet, således at Thore Bengtsson's  

 opmærksomhed ikke er blevet henledt på det for den foreliggende opfindelse  

 ejendommelige træk, nemlig hvorvidt ventilens ventillegeme i ventilens  

 lukkede stilling lader portene i det rørformede legeme stå åbne eller være  

 lukkede.
Thore Bengtsson har således ikke taget konkret stilling til et  

 vitalt træk ved opfindelsen og kan således let have overset dette forhold.  

 Hertil kommer, at erklæringen ikke anfører noget om Thore Bentsson's  

 kvalifikationer med hensyn til bedømmelse af konstruktive træk, endsige  

 indsigt i patentforhold.
Endelig er erklæringen ikke vitterlighedspåtegnet i  

 henhold til gældende regler for erklæringer af den her omhandlede art, da  

 vidnernes stilling og postadresse ikke er anført.
 Sagen har været behandlet i nævnets møde den 10. december 1984.
For klageren mødte ingeniør K.
Dahl med afdelingschef Thore Bengtsson og  

 salgschef Stewart Chandler.
For ansøgeren mødte ingeniør K.
Tobias.
 Den også for patentdirektoratet fremlagte anstikker med kodebetegnelsen L  

 8 og en anstikker med kodebetegnelsen A 9 var fremlagt.
Udspurgt af ingeniør Dahl forklarede afdelingschef Bengtsson, at AB Pripps  

 Bryggerier, hvor han er ansat i midten af 1960'erne havde vanskeligheder med  

 de hidtil benyttede anstikkere, hvorfor selskabets direktion havde anmodet  

 ham om at undersøge problemerne.
Denne undersøgelse var resulteret i  

 bestillingen af anstikkere hos Grundy (Teddington) Ltd.
Den under betegnelsen  

 L 8 fremlagte anstikker hidrørte fra en leverance i august 1974, idet  

 »L« henviser til året 1978 og tallet 8 i august måned.
Den nu først  

 for nævnet fremlagte anstikker A 9 hidrørte fra en leverance i september  

 1964. De to anstikkere er identiske og svarer til den, der er angivet i det  

 fremlagte hovedkrav.
Salgschef Stewart Chandler forklarede, at han, der nu er ansat hos  

 klageren var salgschef hos Grundy fra 1968 - 1971 og påny fra 1976 - 1984 og  

 havde forestået salget af anstikkere.
Selskabet havde i hele hans  

 ansættelsesperiode og også før hans ansættelse solgt anstikkere som de  

 fremlagte.
Disse var identiske, og han var som sælger bekendt med deres  

 tekniske fordele.
 Ingeniør Dahl fremhævede, at både Bengtsson og Chandler måtte anses for  

 fagmænd på området, og derfor var i stand til at bedømme de omhandlede  

 anstikkere og deres funktionelle egenskaber.
Ingeniør Tobias konstaterede efter udspørgning af vidnerne, at deres  

 forklaring om de fremlagte anstikkere fortrinsvis støttede sig på deres  

 hukommelse.
Han kunne ikke anse det for godtgjort, at der forud for  

 ansøgningens prioritetsdato var leveret anstikkere svarende til den i  

 ansøgningen omhandlede.
 Nævnet udtaler:
Det må efter klagerens bevisførelse for nævnet lægges til grund, at  

 anstikkere som de fremlagte har været bragt på markedet forud for  

 ansøgningens prioritetsdato.
Det må endvidere lægges til grund, at de er  

 indrettet således, at det ringformede ventillegeme i den lukkede stilling  

 efterlader sideportene i røret i åben forbindelse med det indre af røret og i  

 åben stilling slutter tæt omkring røret nedenfor portene, hvilket svarer til  

 anvisningerne i ansøgningens hovedkrav.
 Den i ansøgningen omhandlede opfindelse må herefter anses for kendt forud  

 for ansøgningens prioritetsdato, hvorfor klagerens påstand tages til følge.
Herefter bestemmes:
 Ans. nr. 1389/70 afslås.
