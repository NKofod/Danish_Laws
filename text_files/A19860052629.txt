 Herved bekendtgøres lov om styrelse af sociale og visse  

 sundhedsmæssige anliggender, jfr. lovbekendtgørelse nr. 513 af 1. november  

 1983, med de ændringer, der følger af lov nr. 156 af 11. april 1984 og lov  

 nr. 54 af 20. februar 1985.
LOVENS OMRÅDE § 1.  Loven omfatter den kommunale og centrale  

 styrelse af sociale anliggender og af de sundhedsmæssige anliggender, hvis  

 styrelse ikke er fastlagt i særlig lovgivning.
 Stk. 2.  Københavns kommune omfattes ikke af lovens kap.  

 2-5 og 8. Frederiksberg kommune omfattes ikke af lovens kap. 4-5 og 8.
KOMMUNALBESTYRELSENS FUNKTIONER § 2.  Kommunalbestyrelsen træffer bestemmelse om alle  

 forhold vedrørende kommunens virksomhed på sociale og sundhedsmæssige  

 områder, der ikke er henlagt til andre myndigheder ved særlig lovgivning.
 § 3.  (Ophævet).
 § 4.  (Ophævet).
 § 5.  Kommunalbestyrelsen træffer beslutning om  

 godkendelse af offentligt støttede private eller selvejende institutioner  

 eller private foranstaltninger, der skal virke på de i § 2 nævnte områder, og  

 påser, at tilskudsbetingelserne opfyldes.
 Stk. 2.  Kommunalbestyrelsen fører tilsyn med de i stk.  

 1 nævnte institutioner og foranstaltninger i det omfang, tilsynet ikke ved  

 særlig lovgivning er henlagt til anden myndighed.
UDVALG OG FORVALTNING I KOMMUNERNE § 6.  Kommunalbestyrelsen nedsætter i overensstemmelse  

 med § 17, stk. 1, i lov om kommunernes styrelse et udvalg til forvaltning af  

 kommunernes sociale, sundhedsmæssige og arbejdsmarkedsmæssige anliggender  

 (det sociale udvalg).
 Stk. 2.  Indenrigsministeren kan efter aftale med  

 socialministeren stadfæste bestemmelser i kommunens styrelsesvedtægt, hvorved  

 stk. 1 og § 9 som led i en forsøgsordning fraviges.
 § 7.  (Ophævet).
 § 8.  For kommuner, der har en magistratsordning, kan  

 socialministeren godkende en særlig ordning til varetagelse af det sociale  

 udvalgs funktion.
 § 9.  I hver kommune oprettes en særlig forvaltning  

 for de anliggender, der henhører under de i §§ 6-8 nævnte organer.
AMTSRÅDETS FUNKTIONER § 10.  Amtsrådet vejleder kommunerne i sociale og  

 sundhedsmæssige anliggender.
 Stk. 2.  Amtsrådet er i sin vejldningsvirksomhed  

 berettiget til at forlange oplysninger meddelt af de kommunale myndigheder.
 § 11.  (Ophævet).
 § 12.  Amtsrådet bistår kommunerne med rådgivning om  

 projektering af institutionsbyggeri i det omfang, kommunalbestyrelserne  

 ønsker det.
 § 13.  (Ophævet).
 § 14.  Amtsrådet kan træffe beslutning om  

 iværksættelse af foranstaltninger - herunder oprettelse af institutioner - på  

 sociale og sundhedsmæssige områder, når disse foranstaltninger ikke skal  

 varetages af kommuner.
 Stk. 2.  Socialministeren kan fastsætte regler om  

 godkendelse af projekter til institutioner eller foranstaltninger, som i  

 almindelighed iværksættes med henblik på at betjene et større område end  

 amtskommunen.
 § 15.  (Ophævet).
UDVALG, FORVALTNING OG NÆVN I  

 AMTSRÅDSKREDSEN § 16.  Amtsrådet nedsætter i overensstemmelse med §  

 17, stk. 1, i lov om kommunernes styrelse et udvalg til forvaltning af  

 amtskommunens sociale og sundhedsmæssige anliggender uden for sygehusvæsenet.
 Stk. 2.  Det kan i amtskommunens styrelsesvedtægt  

 bestemmes, at sygesikringsopgaver henlægges til et andet stående udvalg end  

 det i stk. 1 nævnte.
 Stk. 3.  Indenrigsministeren kan efter aftale med  

 socialministeren stadfæste bestemmelser i amtskommunens styrelsesvedtægt,  

 hvorved stk. 1 og § 17, stk. 1, 1. pkt., som led i en forsøgsordning  

 fraviges.
 § 17.  I hver amtskommune oprettes en særlig  

 forvaltning for de anliggender, der hører under det i § 16 nævnte udvalg.  

 Lederen af denne forvaltning ansættes af amtsrådet.
Stk. 2.  Under den i stk. 1 nævnte forvaltning opretter  

 amtskommunen et socialcenter, der skal yde kommunernes social- og  

 sundhedsforvaltning og de i §§ 18, 18a og 18b omhandlede nævn fornøden  

 bistand og i øvrigt varetage sådanne opgaver, som pålægges centrene i medfør  

 af lovgivningen.
Socialministeren kan efter forhandling med  

 indenrigsministeren fastsætte nærmere regler for socialcentrenes virksomhed.
§ 18.  I hvert amt nedsætes et revaliderings- og  

 pensionsnævn, der består af 1 formand og 7 medlemmer samt det nødvendige  

 antal stedfortrædere, som udpeges for en periode af 4 år. 2 medlemmer udpeges  

 af amtsrådet, 2 medlemmer udpeges af kommuneforeningen, 2 medlemmer udpeges  

 af socialministeren efter indstilling fra arbejdsmarkedsnævnet, og 1 medlem  

 udpeges af socialministeren efter indstilling fra De samvirkende  

 Invalideorganisationer.
Formanden, der skal have bestået juridisk,  

 statsvidenskabelig, økonomisk eller anden dermed ligestillet kandidateksamen,  

 udpeges af socialministeren.
 Stk. 2.  Nævnet træffer afgørelse i sager om sociale  

 pensioner, dagpenge og social bistand i det omfang, lovgivningen om disse  

 ydelser henlægger sådanne sager til nævnet.
Stk. 3.  Socialministeren fastsætter nævnets  

 forretningsorden.
Ministeren kan bemyndige nævnet til efter nærmere fastsatte  

 regler at henvise sager, i hvilke afgørelse ikke skønnes at frembyde tvivl,  

 til formandens afgørelse.
 Stk. 4.  Udgifterne ved nævnets virksomhed afholdes af  

 staten.
§ 18 a.  I hvert amt nedsættes et ankenævn.  

 Statsamtmanden er nævnets formand.
Nævnet består i øvrigt af 2 medlemmer, der  

 sammen med det nødvendige antal stedfortrædere udpeges af amtsrådet for en  

 periode af 4 år.
Som medlemmer eller stedfortrædere kan ikke udpeges  

 personer, der er ansat inden for den offentlige social- og  

 sundhedsforvaltning eller på institutioner med socialt formål, og som deer er  

 beskæftiget med sagsbehandling, klientbehandling eller lignende.
 § 18 b.  Ankenævnet er klageinstans for afgørelser  

 truffet af det sociale udvalg i det omfang, det fastlægges i lovgivningen.
Stk. 2.  Nævnets afgørelser kan gå ud på afvisning,  

 stadfæstelse, ophævelse eller ændring af den påklagede afgørelse.
Nævnet kan  

 endvidere hjemvise sagen til fornyet behandling eller henvise den til  

 behandling hos en myndighed, der ikke tidligere har truffet afgørelse i  

 sagen.
Nævnet er ikke herved bundet af parternes påstande.
 Stk. 3.  Nævnet er i sin virksomhed uafhængig af  

 instruktioner vedrørende den enkelte sags behandling og afgørelse.
 Stk. 4.  Ingen må medvirke som særligt sagkyndig i en  

 sag, når vedkommende har medvirket ved behandlingen af sagen i 1. instans.
Stk. 5.  Socialministeren fastsætter nævnets  

 forretningsorden og kan herunder bemyndige nævnet til efter nærmere fastsatte  

 regler at henvise sager, i hvilke afgørelsen ikke skønnes at frembyde tvivl,  

 til formandens afgørelse.
Socialministeren kan endvidere fastsætte regler om,  

 at formanden i tilfælde, hvor der er tale om en øjeblikkelig opstået  

 trangssituation, kan træffe en foreløbig afgørelse.
 Stk. 6.  Nævnets afgørelser udfærdiges skriftligt og  

 skal være ledsaget af en begrundelse samt vejledning om eventuel klageadgang.
 Stk. 7.  Udgifterne ved nævnets virksomhed afholdes af  

 staten.
 § 18 c.  Socialministeren fastsætter efter forhandling  

 med de kommunale organisationer og De samvirkende Invalideorganisationer  

 regler om oprettelse af rådgivende forbrugerorganer i amtet.
KØBENHAVNS OG FREDERIKSBERG KOMMUNER § 19.  For Københavns og Frederiksberg kommuner  

 nedsættes et revaliderings- og pensionsnævn med funktioner svarende til det i  

 § 18 omhandlede nævns.
Nævnet består af 1 formand og 7 medlemmer samt det  

 nødvendige antal stedfortrædere, der udpeges for en periode af 4 år. 3  

 medlemmer udpeges af Københavns borgerrepræsentation og 1 medlem af  

 Frederiksberg kommunalbestyrelse, 2 medlemmer udpeges af socialministeren  

 efter indstilling fra arbejdsmarkedsnævnet for Københavns-området og 1 medlem  

 udpeges af socialministeren efter indstilling fra De samvirkende  

 Invalideorganisationer.
Formanden, der skal have bestået juridisk,  

 statsvidenskabelig, økonomisk eller anden dermed ligestillet eksamen, udpeges  

 af socialministeren.
 Stk. 2.  Københavns og Frederiksberg kommuner udarbejder  

 planer for den sociale og sundhedsmæssige virksomhed efter de regler, der  

 fastsættes i henhold til § 26, stk. 2. Bestemmelserne i § 26, stk. 4-5,  

 finder anvendelse for Københavns og Frederiksberg kommuner.
 § 19 a.  Socialministeren fastsætter efter forhandling  

 med Københavns og Frederiksberg kommuner og De samvirkende  

 Invalideorganisationer regler om oprettelse af rådgivende forbrugerorganer i  

 kommunerne.
CENTRALE MYNDIGHEDER § 20.  Der oprettes under socialministeriet en  

 socialstyrelse, der i det omfang, socialministeren bestemmer, varetager den  

 centrale forvaltning af sociale anliggender.
 § 21.  Styrelsens chef rådfører sig med et  

 styrelsesråd i det omfang, socialministeren fastsætter.
 Stk. 2.  Styrelsesrådet består af styrelsens chef som  

 formand og 15 andre medlemmer, som beskikkes af socialministeren for 4 år ad  

 gangen, svarende til de kommunale råds funktionsperiode.
Stk. 3.  De kommunale organisationer udpeger 4  

 medlemmer, hvoraf 2 repræsenterer kommunerne og 2 repræsenterer  

 amtskommunerne.
Københavns kommune udpeger 1 medlem.
Landsorganisationen i  

 Danmark og Dansk Arbejdsgiverforening udpeger hver 1 medlem.  

 Arbejdsministeren og indenrigsministeren udpeger hver 1 medlem, der  

 repræsenterer henholdsvis arbejdsdirektoratet og sundhedsstyrelsen.  

 Undervisningsministeren udpeger 1 medlem.
De samvirkende  

 Invalideorganisationer udpeger 2 medlemmer.
Socialministeren udpeger 3  

 medlemmer, hvoraf 1 skal have tilknytning til den centrale forvaltning af de  

 sociale forsikringslove.
 Stk. 4.  Styrelsesrådet kan tilkalde særligt sagkyndige  

 til behandling af enkelte spørgsmål.
 § 22.  Socialministeren fører tilsyn med kommunernes  

 og amtskommunernes socialvæsen og med offentligt støttede eller anerkendte  

 institutioner, der virker inden for det sociale område.
 § 23.  Socialministeren og indenrigsministeren kan af  

 kommunerne, amtskommunerne og af institutioner, der virker ved offentlig  

 anerkendelse eller støtte, fordre alle oplysninger, som skønnes fornødne.
 § 24.  Socialministeren kan bemyndige socialstyrelsen  

 eller en anden central styrelse til i nærmere angivet omfang at udøve  

 beføjelser, som i denne lov er tillagt socialministeren.
 § 25.  (Ophævet).
§ 25a.
Socialministeren fastsætter regler om nedsættelse af et centralt  

 handicapråd og om rådets sammensætning og opgaver.
Staten afholder udgifterne  

 ved rådets virksomhed.
PLANLÆGNING § 26.  Kommunalbestyrelsen og amtsrådet udarbejder en  

 plan for den sociale og sundhedsmæsige virksomhed i kommunen, henholdsvis  

 amtskommunen.
 Stk. 2.  Socialministeren fastsætter nærmere regler for  

 udarbejdelsen af planer, herunder om tidsfrister herfor, den periode og det  

 sagsområde, planerne skal dække, koordineringen til tilgrænsende områder og  

 om revision af planerne.
Stk. 3.  Ved udarbejdelsen af planerne efter stk. 1  

 samarbejder kommunalbestyrelsen og amtsrådet med henblik på at koordinere  

 planerne.
Amtsrådet udarbejder efter hver planrevision en redegørelse for den  

 sociale og sundhedsmæssige virksomhed under kommunerne og amtskommunen.
Stk. 4.  Kommunalbestyrelsens og amtsrådets planer  

 indsendes til socialministeren, der påser, at de for planlægningen fastsatte  

 regler er fulgt, at kommunens og amtskommunens pligt efter lovgivningen til  

 at tilvejebringe social og sundhedsmæssig service er opfyldt, samt at de  

 samfundsmæssige hensyn til forbrug af ressourcer er tilgodeset.  

 Socialministeren kan meddele kommunalbestyrelsen og amtsrådet sine  

 bemærkninger til planerne.
Socialministeren kan herunder bestemme, at en plan  

 efter kommunalbestyrelsens, henholdsvis amtsrådets, fornyede gennemgang helt  

 eller delvis skal godkendes af socialministeren.
Nægtelse af godkendelse kan  

 kun ske efter forudgående forhandling med pågældende kommunalbestyrelse eller  

 amtsråd.
 Stk. 5.  Kommunalbestyrelsen og amtsrådet udøver sin  

 virksomhed på sociale og sundhedsmæssige områder i overensstemmelse med den  

 senest vedtagne social- og sundhedsplan.
Stk. 6.  På grundlag af de indkomne planer udarbejder  

 socialministeren en redegørelse for udviklingen på det sociale og  

 sundhedsmæssige område.
Redegørelsen udsendes til amtsråd og  

 kommunalbestyrelser.
 Stk. 7.  I det omfang planerne indeholder  

 foranstaltninger, der hører under indenrigsministerens område, udøver  

 socialministeren sine funktioner efter bestemmelserne i denne paragraf efter  

 forhandling med indenrigsministeren.
 IKRAFTTRÆDELSES- OG OVERGANGSBESTEMMELSER  

 M.V.
 § 27.  Loven træder i kraft den 1. juli 1970. §§ 11 (*  

 1), 12 (* 2), § 17, stk. 2 (* 3), og § 18 (* 2), træder dog først i kraft på  

 et senere tidspunkt, der fastsættes af socialministeren.
 § 28.  (Overgangsbestemmelse, udeladt).
§ 29.  Det i § 6 nævnte sociale udvalg træder i stedet  

 for det i lov om offentlig forsorg § 2, jfr. § 3, nævnte udvalg.
De opgaver,  

 der varetages af de i lov om offentlig forsorg § 4 nævnte socialkontorer,  

 henlægges til den i denne lovs § 9 nævnte forvaltning.
 § 30.  (Overgangsbestemmelse, udeladt).
 § 31.  Loven gælder ikke for Færøerne og Grønland.
---- Lov nr. 224 af 12. juni 1975 indeholder følgende overgangs- og  

 ikrafttrædelsesbestemmelser:
§ 2 I lov nr. 408 af 13. juni 1973 om hjemmesygeplejerskeordninger ophæves §  

 3, stk. 2.
 Stk. 2.  I lov nr. 409 af 13. juni 1973 om  

 sundhedsplejerskeordninger ophæves § 3, stk. 2.
§ 3 Loven træder i kraft den 1. juli 1975. § 1, nr. 4, 5, 6, 7, 8, 10 og 12  

 træder dog først i kraft den 1. april 1976.
---- Lov nr. 258 af 8. juni 1978 indeholder følgende overgangs- og  

 ikrafttrædelsesbestemmelser:
§ 6 Stk. 1.  Loven træder i kraft den 1. januar 1980.
 Stk. 2.  Samtidig ophæves:
---- Lov nr. 163 af 27. april 1983 indeholder følgende overgangs- og  

 ikrafttrædelsesbestemmelser:
§ 2 Stk. 1.  Loven træder i kraft den 1. januar 1984.
 Stk. 2.  § 26, stk. 5, som affattet ved denne lovs § 1,  

 nr. 7, finder i 1984 tilsvarende anvendelse på 1984-88-planen.
---- Lov nr. 156 af 11. april 1984 indeholder følgende  

 ikrafttrædelsesbestemmelse:
§ 4 Loven træder i kraft dagen efter bekendtgørelsen i Lovtidende.
---- Lov nr. 54 af 20. februar 1985 indeholder følgende overgangs- og  

 ikrafttrædelsesbestemmelser:
§ 7 Stk. 1.  Loven træder i kraft den 1. april 1985.
 Stk. 2.  (Overgangsbestemmelser, udeladt).
Socialministeriet, den 13. august 1986 Mimi Stilling Jakobsen / Frode Svendsen (* 1) § 11 er ved socialministeriets bekendtgørelse nr. 351 af 27. juni  

 1974 trådt i kraft den 1. september 1974 og er ved lov nr. 163 af 27. april  

 1983 ophævet pr. 1. januar 1984.
 (* 2) §§ 12 og 18 er ved socialministeriets bekendtgørelse nr. 547 af 24.  

 oktober 1975 trådt i kraft den 1. april 1976.
 (* 3) § 17, stk. 2, er ved socialministeriets bekendtgørelse nr. 598 af 5.  

 december 1974 trådt i kraft fra denne dato.
