Fremsat den 11. april 2003 af Tove Videbæk (KRF),  

 Bodil Kornbek (KRF),  

 Mogens Nørgaard Pedersen (KRF) og Jann&nbsp  

 ;Sjursen (KRF) Forslag til folketingsbeslutning om en miljølov for børn i daginstitutioner Folketinget pålægger regeringen i folketingsåret 2003-04 at  

 fremsætte forslag til en miljølov for børn i førskolealderen efter følgende  

 retningslinjer:
1)  

 	  

    

 Der indføres  

 minimumsstandarder for børns psykiske og fysiske sundhed og udvikling ved  

 pasning i daginstitutioner.
Minimumsstandarderne skal blandt andet fastsætte  

 regler for støjniveau, antal børn pr. voksen, antal kvadratmeter pr. barn,  

 sikkerhed, udetid, stilletid og rammer for udviklingsaktiviteter.
 2)  

 	  

    

 Der sikres et  

 uvildigt tilsyn med overholdelse af lovgivningen.
 3)  

 	  

    

 Loven træder i kraft  

 fem år efter vedtagelsen.
Bemærkninger til forslaget Formålet med forslaget Forslagsstillerne ønsker en lov, der sikrer børn i  

 førskolealderen psykisk og fysisk sundhed i daginstitutioner.
Dette skal ske  

 ved indførelse af minimumsstandarder for støjniveau, antal børn pr. voksen,  

 antal kvadratmeter pr. barn, sikkerhed (for eksempel røgalarmer i soverum),  

 ude- og stilletid og udviklingsaktiviteter.
Det er forslagsstillernes  

 opfattelse, at mindstekrav til kvaliteten i daginstitutioner vil forbedre  

 danske børns trivsel og udvikling.
Kommunerne skal have den nødvendige tid  

 til  

 at indrette sig og træffe de fornødne økonomiske dispositioner.
Derfor skal  

 loven først træde i kraft fem år efter dens vedtagelse.
Der er et særlig påtrængende behov for en miljølov for  

 børn, fordi der i disse år fokuseres meget på en tilpasning af  

 daginstitutionerne m.v. i forhold til det faldende børnetal   frem for fokus  

 på  

 en styrkelse af kvaliteten.
Det fremgår blandt andet af publikationen  

 »  

 Udfordringer og muligheder   den kommunale  

 økonomi frem mod 2010  

 «, udgivet  

 af  

 Finansministeriet, Kommunernes Landsforening og Amtsrådsforeningen i maj  

 2002.  

 Socialministeriets KID-projekt er i den forbindelse en håndsrækning til  

 kvaliteten på området.
Men når kommunerne er trængt økonomisk og der ikke er  

 bindende krav til børns miljø i daginstitutionerne, så er det begrænset, hvad  

 der kommer ud af forslag fra dette gode projekt.
Børn er mindst lige så beskyttelsesværdige som voksne  

 arbejdstagere.
Alligevel er det i dag kun de voksnes arbejdsmiljø, der er  

 beskyttet.
Forholdene i daginstitutionerne bør beskytte børnenes fysiske og  

 psykiske sundhed og udvikling.
Ikke alene er danske børn i daginstitutioner  

 ofte syge.
Deres ordforråd halter også efter, og mange børn får  

 stemmeproblemer  

 af for meget støj i institutionerne.
Børn har behov for, at de voksne tager  

 ansvaret for deres opvækstvilkår på en effektiv måde, så børnene reelt får  

 bedre udviklingsmuligheder.
Det er nødvendigt at tage støjproblemer alvorligt i  

 daginstitutionerne.
Ifølge Socialforskningsinstituttet har 16 pct. af den  

 danske befolkning over 18 år problemer med hørelsen i en sådan grad, at de  

 har  

 visse eller store vanskeligheder med at følge med i en samtale, når flere  

 personer er samlet (  

 »  

 Når hørelsen  

 svigter  

 «  

 af Thomas Clausen, SFI 2003,  

 side 19). Mulighed for at lege udenfor er en god måde at reducere det samlede  

 støjniveau i daginstitutionen.
Alligevel er det ikke alle børn, der har  

 legepladser i tilknytning til deres institution.
De voksne, der er ansat i daginstitutionerne, er beskyttet  

 af arbejdsmiljølovgivningen, som Arbejdstilsynet fører tilsyn med.
Der er  

 fastsat regler for, hvor meget støj voksne må udsættes for.
Arbejdstilsynet  

 konstaterede i januar 2003, at personalet i 234 daginstitutioner havde store  

 problemer med støj, dårlig luftkvalitet, kulde og træk m.v.
Arbejdstilsynet  

 udtalte i den forbindelse, at meget tyder på, at de arbejdsmiljøansvarlige  

 ikke  

 lever op til deres ansvar (Arbejdstilsynets pressemeddelelse af 22. januar  

 2003  

 på  

 www.at.dk)                                                                   .  

                                                                            Ud  

 Ud af 234 institutioner var der støjproblemer i de 94. I børnehøjde vil de  

 samme støjgener være endnu værre, ligesom der for børnene vil være endnu  

 flere  

 støjproblemer end målt for de voksne, simpelthen fordi børnene er i den  

 højde,  

 hvor støjen i en daginstitution som regel kommer fra   nemlig børnene selv.
For reelt at sikre børn mod et dårligt psykisk og fysisk  

 miljø ønsker forslagsstillerne minimumsstandarder for, hvad man må udsætte  

 børn  

 for på centrale områder inden for dagpasning.
I dag er det kommunerne, der  

 fastlægger niveauet i daginstitutionerne, og det er også kommunerne, der  

 fører  

 tilsyn med børnenes forhold i de samme institutioner.
Forslagsstillerne  

 ønsker  

 et uvildigt tilsyn med kvaliteten i daginstitutionerne.
Det giver ikke  

 mening,  

 at det er samme myndighed, der både kontrollerer børns miljø i  

 daginstitutionerne og tager stilling til det økonomiske grundlag for  

 forbedringer i daginstitutionerne.
Forslagsstillerne lægger med dette forslag  

 ikke op til en ændring af embedslægers og andres specielle tilsyn på området.
Effekter af dagpasning Socialforskningsinstituttet (SFI) har for Børne- og  

 Ungdomspædagogernes Landsforbund (BUPL) undersøgt de få internationale og  

 danske forskningsresultater om, hvad dagpasning betyder for børn. (Effekter  

 af  

 dagpasning   en redegørelse for nationale og internationale  

 forskningsresultater.
Arbejdspapir 18:2002  

 «  

 udarbejdet af Anne-Dorthe Hestbæk og Mogens Nygaard Christoffersen.) 90 pct. af de 3-5-årige i Danmark går i en eller anden form  

 for dagpasning.
Alligevel er der ifølge SFI ikke gennemført en eneste  

 repræsentativ  

 undersøgelse, der grundigt over tid kan dokumentere betydningen for børn af  

 forskelle i dagpasningens tilrettelæggelse og kvalitet.
De udenlandske  

 undersøgelser viser imidlertid, at det er kvaliteten og ikke typen af  

 dagpasning, der spiller den store rolle.
Pasning med for eksempel  

 velkvalificeret personale og god normering i førskolealderen kan styrke  

 kompetencer, som børn kan få gavn af i skolen og igen senere i livet ved  

 uddannelsesvalg, erhverv, selvforsørgelsesgrad m.v.
Dårlige normeringer,  

 store  

 børnegrupper, for lidt plads og ringe pædagogisk kompetence hos personalet  

 har  

 omvendt negativ indflydelse på børnenes udviklingsmuligheder ifølge de  

 udenlandske undersøgelser.
SFIs undersøgelse viser, at der er entydige  

 indikationer på, at lav normering og stor gruppestørrelse har en negativ  

 betydning for blandt andet børns stressniveau og sproglige udvikling (side  

 22).
Sygeligheden er stigende, jo flere børn der bliver passet  

 sammen.
Pladsforholdene er i den forbindelse af væsentlig betydning for  

 sygeligheden  

 blandt vuggestuebørn.
Det er beregnet, at antallet af sygedage mindskes med  

 omkring 10 pct. for hver kvadratmenter pr. barn grupperumsarealet bliver  

 øget.  

 Mange børn i grupperummene, trange forhold og et utilstrækkeligt luftskifte  

 udgør en effektiv smittespredning.
Sygefraværet bliver i øvrigt mindsket, jo  

 mere børn er ude (side 25).
I arbejdspapiret fra SFI refereres til en undersøgelse (DTI  

 Byggeri, 1998; Ingemansson Technology, 1998) der viser, at støjniveauet i  

 perioder er af en sådan karakter, at Arbejdstilsynet ville have påbudt  

 beskyttelsesforanstaltninger, hvis man havde anvendt samme regler, som gælder  

 for arbejdspladser for voksne.
Undersøgelsen omfattede støj, koncentration af  

 CO  

  

 2  

  

 (kuldioxid), rumtemperatur og relativ luftfugtighed.
Den viste,  

 at niveauet for den gennemsnitlige støjbelastning i vuggestuerne krævede  

 høreværn.
Det var oven i købet påkrævet med høreværn efter Arbejdstilsynets  

 regler for syv pct. af vuggestuerne, to pct. af børnehaverne og i 17 pct. af  

 skolefritidsordningerne.
For omkring en fjerdedel af vuggestuerne, næsten  

 halvdelen af børnehaverne og en tredjedel af skolefritidsordningerne blev  

 grænserne for kuldioxidkoncentrationen overskredet, ligesom den relative  

 luftfugtighed blev overskredet for omkring hver femte børnehave og hver  

 tiende  

 skolefritidsordning.
I alt er det kun 43 pct. af de danske vuggestuer, 22  

 pct.  

 af børnehaverne og 15 pct. af skolefritidsordningerne, der overholder  

 normerne  

 for både støjniveau, koncentration af kuldioxid og den relative  

 luftfugtighed.  

 Børnetætheden (antallet af børn pr. kvadratmeter) er afgørende for  

 støjniveauet.
Er der mindre end tre kvadratmeter pr. barn, reduceres børnenes  

 grovmotoriske aktivitet, der er mindre gruppeleg, og man kan i en vis  

 udstrækning observere en mere aggressiv adfærd (side 26-27).
Skriftlig fremsættelse Tove Videbæk  

  

 (KRF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om en miljølov for børn i daginstitutioner.
(Beslutningsforslag nr.
B 151).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
