BESTEMMELSER FOR FORSVARETS INFORMATIONSVIRKSOMHED I FREDSTID Ref.: a.
Lov nr. 572 af 19 DEC 1985, Lov om offentlighed i forvaltning.
b.
KFF B.2-6, Cirkulære om Forsvarets Oplysnings- og Velfærdstjeneste.
c.
KFF B.0-3, Cirkulære om underretning om begivenheder i forsvaret, der  

 kan medføre medieomtale d.
FKOBST 0.280-6, Opgaver og organisation for Forsvarets Værnepligt og  

 Rekruttering.
e.
FKOBST P.491-4, Kontakt- og orienteringsbesøg ved tjenestesteder.
f.
FKOBST P.493-6, Erhvervspraktik i forsvaret.
g.
FKO R-plan, afsnit 3.
 Erstatter: FKOBST P.340-1, FEB 1978, (3. udg., rev.).
FORMÅL 1. Forsvarets informationsvirksomhed er en integreret  

 del af ledelsesfunktionen i forsvaret og et væsentligt element i skabelsen og  

 opretholdelsen af forsvarets troværdighed.
2. Det er formålet med forsvarets  

 informationsvirksomhed at formidle oplysninger - internt såvel som eksternt -  

 om forhold vedrørende dansk forsvar.
Det drejer sig primært om - forsvarets grundlag i form af den vedtagne sikkerhedspolitik, de  

 geografiske forhold, den militære trussel og det integrerede samarbejde i  

 NATO-alliancen, - forsvarets opgaver i fredstid, krise og krig, - forsvarets organisation, - forsvarets aktiviteter som led i løsning af opgaverne, - forsvaret som arbejdsplads som led i rekruttering, samt om - forsvarets støtte til den civile del af samfundet og til  

 samfundsudviklingen.
3. Informationsvirksomheden, der skal udføres på alle  

 niveauer i forsvaret, skal tilrettelægges og gennemføres efter en række  

 fælles principper.
Den skal være:
- Åben.
Kun hensynet til statens sikkerhed og rigets forsvar samt til  

 private og offentlige interesser, hvor hemmeligholdelse efter forholdets  

 natur er påkrævet, bør begrænse udbredelsen af oplysninger om fastlagte  

 bestemmelser, planer, holdninger og aktiviteter.
 Under en sags behandling kan det være nødvendigt midlertidigt at begrænse  

 informationen for at undgå udbredelse af ufuldstændige oplysninger og for at  

 undgå, at forsvaret inddrages uønskeligt i en politisk beslutningsproces.  

 Bestemmelser for adgang til aktindsigt fremgår af ref.a.
- Rettidig.
Oplysninger skal udsendes, når de foreligger, og i en  

 rækkefølge, som tilgodeser de forskellige målgruppers behov.
Som hovedregel  

 skal - foresatte myndigheder og chefer underrettes så tidligt, at de rettidigt  

 kan informere underlagte myndigheder og undergivne, - direkte berørt personel i forsvaret underrettes før offentligheden  

 (pressen), - offentligheden (pressen) underrettes, inden oplysningerne taber deres  

 informationsmæssige værdi.
- Målrettet.
Information skal udformes efter modtageren.
Der vil derfor  

 ofte være behov for forskellig udformning af den samme information, hvis den  

 skal udbredes til forskellige målgrupper.
- Koordineret.
Forsvarets informationsvirksomhed skal være udtryk for  

 forsvarets holdning, som derfor skal være klarlagt, inden informationen  

 udgives.
Dette udelukker ikke, at der fra forsvarets ansatte kan komme  

 oplysninger, som afviger fra forsvarets holdning.
Men det skal da fremgå, at  

 der er tale om personlige synspunkter.
 - Genkendelig, d.v.s. med et ensartet præg, så modtagerne identificerer  

 oplysningerne med forsvaret.
- Decentral.
Hver enkelt ansat er inden for sit arbejdsområde talerør for  

 forsvaret og bør bidrage til udbredelse af oplysning om forsvaret.
Den  

 decentrale gennemførelse understreger behovet for effektiv koordination.
- Vedvarende.
Forsvarets informationsvirksomhed skal karakteriseres ved et  

 jævnt og stabilt informationsniveau, som er til rådighed på det sted og til  

 den tid, modtageren har behov for det.
ORGANISATION 4. Enhver myndighedschef er ansvarlig for, at der  

 inden for hans ansvarsområde etableres den fornødne informationstjeneste.
 5. Bestemmelser for Forsvarskommandoens Presse- og  

 Informationssektion i fredstid fremgår af FKOBST P&I 340-3.
6. Informationstjenesten ved forsvarets myndigheder  

 tilrettelægges efter chefens bestemmelse.
Ved en række myndigheder udpeges  

 kontakt- og velfærdsofficer (KVO) og presseofficer som chefens hjælper inden  

 for visse af informationstjenestens opgaver.
7. KVO findes ved kommandomyndigheder og lokale  

 myndigheder samt ved visse enheder.
Han kan være centralt udpeget eller være  

 udpeget af den lokale chef.
Stillingen som KVO bestrides normalt ved siden af  

 anden tjeneste.
 I sin egenskab af kontaktofficer er KVO chefens nærmeste hjælper i  

 oplysningsarbejdet over for lokalsamfundet omfattende bl.a.
- ungdomsorganisationer, - skoler, - soldaterforeninger, marineforening, forsvarsbroderselskaber o.l., - politiske foreninger, - fag- og erhvervsorganisationer samt - tjenestestedets øvrige lokale samarbejdspartnere.
 KVO varetager desuden koordination af oplysningsarbejdet med andre  

 militære myndigheder, herunder med hjemmeværnet, i lokalområdet.
 KVO kan være ansvarlig for den almene, interne informationsvirksomhed på  

 tjenestestedet og herunder være redaktør af tjenestestedsbladet.
8. Presseofficerer findes i Forsvarskommandoen (FKO),  

 ved forsvarets kommandomyndigheder og lokale myndigheder, samt ved visse  

 enheder.
Stillingen som presseofficer bestrides af en af chefen udpeget ved  

 siden af den øvrige tjeneste.
Presseofficeren er chefens nærmest hjælper i spørgsmål vedrørende  

 samarbejde med pressen.
Han optræder som myndighedens talsmand over for  

 pressen, såfremt chefen ikke selv ønske at udtale sig.
Han skal derfor have  

 en sådan tjenestestilling, at han til stadighed er underrettet om alle  

 forhold af betydning for myndighedens pressetjeneste.
Presseofficeren har  

 direkte reference til myndighedens chef, og han kan rette henvendelse direkte  

 til underlagte myndigheders chefer og stabe.
9. I forbindelse med øvelser, særlige begivenheder  

 etc. kan en chef udpege en eller flere presseofficerer til løsning af den med  

 opgaven forbundne pressetjeneste.
Ved visse myndigheder kan desuden formeres  

 særlige pressecentre, jf.
FKOBST P&I.340-2, Bestemmelser for forsvarets  

 informationsvirksomhed i krise og krig.
OPGAVER 10. Forsvarets informationsvirksomhed omfatter - intern information, - ekstern information og - information i forbindelse med rekruttering.
 Intern information.
11. Forsvarets interne informationsvirksomhed skal som  

 en integreret del af ledelsesfunktionen sikre, at alle ansatte har det  

 tilstrækkelige kendskab til ledelsens beslutninger, planer og hensigter til  

 at kunne se egen funktion i rette sammenhæng og til at kunne deltage i den  

 eksterne informationsvirksomhed.
Samtidigt skal den interne  

 informationsvirksomhed medvirke til, at de ansattes opfattelser og behov  

 kommer til ledelsens kendskab, så dennes beslutningsgrundlag bliver bedst  

 muligt.
12. Størstedelen af den interne informationsudveksling  

 sker som led i den daglige tjeneste og uddannelse i form af mundtlige og  

 skriftlige ordrer, direktiver, anvisninger, rapporter og andre  

 tilbagemeldinger samt gennem møde- og kursusvirksomhed, herunder ved  

 informationsudveksling inden for samarbejdssystemet.
Ved mindre enheder, hvor  

 der er en snæver kontakt mellem ledelse og ansatte, kan al intern  

 informationsvirksomhed gennemføres på den måde.
Ved større myndigheder, hvor den direkte kontakt mellem ledelse og ansatte  

 er sjældnere, er en bredere, almen, intern informationsvirksomhed nødvendig  

 for at sikre den direkte informationsudveksling mellem ledelsen og de  

 ansatte.
Denne almene, interne information gennemføres ved hjælp af blade,  

 opslag, paroler, forslagskasser etc.
 Den almene, interne information udgør tillige en vigtig del af grundlaget  

 for den eksterne informationsvirksomhed.
 Ekstern information.
13. Forsvarets eksterne informationsvirksomhed har til  

 formål at holde omverdenen orienteret om forsvarets rolle samt om de  

 betingelser, forsvaret virker under.
Denne del af informationsvirksomheden  

 kan endvidere bidrage til at skabe og opretholde forsvarets troværdighed ved  

 at oplyse om forsvarets vilje og evne til at løse de stillede opgaver.  

 Målgrupper for den eksterne information er - befolkningen som helhed, herunder pressen, - beslutningstagere og meningsdannere i ind- og udland, herunder vore  

 allierede, - organisationer, der bistår forsvaret med udbredelse af information om  

 forsvaret og forsvarspolitik, samt - unge og deres pårørende.
14. Midler til ekstern information omfatter - skriftligt og elektronisk informationsmateriale, - pressemeddelelser, pressemøder og pressebesøg, - briefinger og demonstrationer - kontakt- og orienteringsbesøg, herunder deltagelse i Forsvarets  

 Oplysnings- og Velfærdstjenestes (FOV) udstillingsvirksomhed, jf. ref.b. og  

 e., - foredragsvirksomhed lokalt arrangeret eller som led i FOV  

 foredragsaktivitet, - støtte til medierepræsentanter, filmoptagelser etc.
 Rekruttering.
 15. Grundlaget for rekruttering af kvalificeret  

 personel skabes bl.a. gennem en veltilrettelagt tjeneste og uddannelse samt  

 gennem den eksterne informationsvirksomhed.
Ud over de midler, der anvendes i den eksterne informationsvirksomhed,  

 anvendes ved rekruttering - erhvervspraktik i samarbejde med FOV, jf. ref.f., - central erhvervsorientering koordineret af P&I, - lokal erhvervsorientering - annoncering i elektroniske og skriftlige medier tilrettelagt af  

 Forsvarets Erhvervsoplysning under Forsvarets Værnepligt og Rekruttering og -  

 hvad angår personel til FN-tjeneste - af FN-afdelingen.
 Opgaver og organisation for Forsvarets Værnepligt og Rekruttering fremgår  

 af ref.d.
RAPPORTERING 16. Melding om begivenheder af en sådan karakter, at  

 de må antages at have offentlighedens interesse, herunder vurderes at blive  

 gjort til genstand for omtale i medierne, sendes ad kommandovejen på  

 hurtigste måde. (Ref. c. og g.) Telefoniske meldinger til FKO skal afgives til FKO Situationsrum.
ANDRE MYNDIGHEDERS INFORMATIONSVIRKSOMHED 17. Hjemmeværnet (HJV) informerer om egen opgave og  

 virksomhed.
 18. Forsvarets Efterretningstjeneste (FE) informerer  

 om egen opgave og virksomhed.
 19. FOV udøver kontakt- og oplysningsvirksomhed over  

 for den civile del af samfundet i bredeste forstand gennem mundtlige,  

 skriftlige og billedmæssige virkemidler.
FOV kan i forbindelse hermed - udgive publikationer om forsvars- og sikkerhedspolitik m.v., herunder  

 bistå FKO med redigering af serien »»Forsvaret i  

 Samfundet«».
- iværksætte og koordinere foredragsvirksomhed, herunder afholde kurser  

 for foredragsholdere, varetage forsvarets udstillingsvirksomhed (bortset fra hjemmeværnets),  

 herunder drive to mobile forsvarsudstillinger, - producere og anskaffe forsvarsoplysende film, - planlægge og formidle erhvervspraktik ved myndigheder under  

 forsvarsministeriet, - samarbejde med presse, radio og TV, - samvirke med ungdomsorganisationer m.fl. og - samvirke med forsvarsoplysende organisationer i udlandet.
 Forsvarets myndigheder bistår FOV med den anførte virksomhed efter nærmere  

 direkte aftale og inden for de rammer, der anvises i produktionsmål og  

 budgetter.
 Direktiv for FOV virksomhed fremgår af ref.b.
