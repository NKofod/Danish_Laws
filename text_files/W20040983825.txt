Ophør,  

 Selvstændig virksomhed, hovedbeskæftigelse, ægtefælleudtræden, bortfald  

 arbejdsfunktion, Mosters Systue Ankenævnet har behandlet Deres klage på møde den 8.  

 januar 2003.
Nævnet traf følgende A F G Ø R E L S E De anses i forbindelse med Deres ophør med at arbejde i  

 Deres ægtefælles selvstændige virksomhed den 30. april 2003 for ophørt med  

 udøvelse af selvstændig virksomhed som hovedbeskæftigelse ved udtræden af den  

 virksomhed, der videreførtes af Deres ægtefælle  således at De opfyldte  

 denne  

 betingelse for dagpengeret.
BEGRUNDELSE Det fremgår af reglerne, at selvstændig  

 erhvervsvirksomhed udøves ved beskæftigelse for egen eller ægtefællens  

 regning  

 og risiko og med det formål at opnå økonomisk udbytte.
 En person, der uden at være medejer er ansat i ægtefællens  

 virksomhed, anses kun for selvstændig erhvervsdrivende, hvis der er under 20  

 ansatte i virksomheden.
Et medlem, som udtræder af en virksomhed, der fortsættes af  

 ægtefællen, anses for ophørt mere end midlertidigt, når medlemmets udtræden  

 skyldes, at medlemmets hidtidige arbejdsfunktioner er bortfaldet mere end  

 midlertidigt.
Der kan ses bort fra resterende, underordnede funktioner af  

 ringe  

 omfang.
Medlemmets udtræden skal ske samtidig med funktionernes bortfald.
 Ankenævnet finder, at De skal anses for at være selvstændig  

 erhvervsdrivende i relation til arbejdsløshedsforsikringsloven, da De  

 arbejdede  

 i Deres ægtefælles selvstændige virksomhed, hvor der efter det oplyste var  

 under 20 ansatte.
 Ankenævnet finder videre, at De skal anses for ophørt mere end  

 midlertidigt med udøvelse af selvstændig virksomhed, da De udtrådte af den  

 virksomhed, der fortsattes af Deres ægtefælle, da Deres udtræden skyldtes, at  

 Deres hidtidige arbejdsfunktioner var bortfaldet mere end midlertidigt.
Ankenævnet lægger vægt på, at det er oplyst i sagen, at Deres  

 arbejdsopgaver med opsøgende, personlig kontakt til kunderne med firmabilen  

 samt telefonisk kontakt til kunderne var bortfaldet, idet virksomheden blev  

 ændret til, at salget skulle ske via telefax og e-mail og senere hjemmeside  

 på  

 internettet, hvilke arbejdsopgaver Deres ægtefælle havde stået for og også  

 fremover skulle stå for.
Nævnet finder derfor, at Deres arbejde i  

 virksomheden  

 blev overflødigt, fordi der i virksomheden skete en driftsomlægning, der  

 gjorde  

 Deres arbejdskraft overflødig.
Nævnet lægger i denne forbindelse vægt på det  

 oplyste om, at arbejdsopgaver, således som De udførte dem, ikke længere  

 udføres  

 i virksomheden.
Ankenævnet henviser til Beskæftigelsesministeriets bekendtgørelse nr. 799 af 24. september  

 2002 af lov om arbejdsløshedsforsikring m.v. § 57, stk. 1 og  

 stk. 3, Arbejdsdirektoratets bekendtgørelse nr. 556 af 3. juli 2002 om  

 optagelse som selvstændig erhvervsdrivende i en a-kasse § 2,  

 stk. 1,  

 og § 4, stk. 1, nr. 1, og Arbejdsdirektoratets bekendtgørelse nr. 850 af 16. oktober 2002 om  

 ophør med udøvelse af selvstændig virksomhed som hovedbeskæftigelse § 8.
 Ankenævnet ændrer derfor direktoratets afgørelse af 1. september  

 2003.
På ankenævnets vegne xxx fuldmægtig De kan læse om afgørelsens faktiske og retlige grundlag  

 på de følgende sider.
 Kopi til:
Xxx  

  

 Arbejdsdirektoratet 1. Sagsforløb Direktoratet fremstiller sagen på følgende måde:
Af ledighedserklæring for lønmodtagere, modtaget den 7. maj 2003  

 i xxx, fremgår det, at De den 1. maj 2003 er blevet tilmeldt  

 arbejdsformidlingen, og at årsagen til Deres arbejdsophør skyldes svigtende  

 ordretilgang.
Vedlagt ledighedserklæringen var kopi af ansættelseskontrakt  

 mellem Dem og xxx samt kopi af brev af 31. januar 2003, hvoraf fremgår, at De  

 med virkning fra den 30. april 2003 er blevet opsagt fra Deres stilling i  

 xxx.
I skema til brug for supplerende oplysninger, modtaget i xxx den  

 7. maj 2003, har De oplyst,   

 	  

 at De og Deres  

 ægtefælle i fællesskab har ejet virksomheden xxx,   

 	  

 at De er ophørt med  

 at arbejde i xxx den 30. august 2002,   

 	  

 at Deres ægtefælle  

 ejer virksomheden xxx, og   

 	  

 at De har arbejdet  

 som sælger i xxx.
Af telefonnotater af 21. maj 2003 fremgår det, at De til xxx har  

 oplyst,   

 	  

 at det er Deres  

 ægtefælle, der ejer xxx,   

 	  

 at De tidligere har  

 ejet xxx, men at aktiviteterne er solgt, og selskabet likvideres,   

 	  

 at der ikke har  

 været andre ansatte i xxx end Dem og Deres ægtefælle,   

 	  

 at Deres  

 arbejdsopgaver har været at køre ud til kunder og ringe til kunder,   

 	  

 at Deres ægtefælles  

 arbejdsopgaver har været papirarbejde, idet han har fultidsarbejde, og   

 	  

 at Deres ægtefælle  

 eventuelt vil drive virksomheden over internettet som bibeskæftigelse.
 Ved brev af 22. maj 2003 meddelte xxx Dem afslag på Deres ansøgning  

 om dagpenge.
Ved brev af 25. maj 2003 har De klaget over xxx´s afgørelse af 22.  

 maj 2003. De har i Deres klage anført,   

 	  

 at De ikke har  

 drevet virksomheden xxx sammen med Deres ægtefælle, idet det er Deres  

 ægtefælle  

 der alene ejer virksomheden,   

 	  

 at De alene har  

 været ansat i xxx, og at De er blevet opsagt fra Deres stilling,   

 	  

 at Deres  

 arbejdsopgaver er bortfaldet, og at firmabilen skal sælges,   

 	  

 at xxx ikke har  

 anmodet om dokumentation for omsætningsnedgang, omlægning i virksomheden  

 etc.,   

 	  

 at årsagen til, at  

 De har været ansat som lønmodtager i virksomheden, ikke skyldes skattemæssige  

 årsager, og   

 	  

 at xxx først sendte  

 ledighedserklæringen til brug for selvstændige erhvervsdrivende sammen med  

 afslaget på Deres ansøgning om dagpenge.
Ved brev af 3. juni 2003 oplyste xxx, at grunden til, at xxx ikke  

 havde anmodet Dem om dokumentation for bortfald af arbejdsopgaver eller  

 driftsomlægning, skyldtes, at De til xxx havde oplyst, at De ringede og kørte  

 ud til kunder i forbindelse med salg af tøj. xxx havde således antaget, at  

 Deres arbejdsopgaver ikke er bortfaldet, idet det må formodes, at der hører  

 salgsarbejde med til driften af en virksomhed med en produktion. xxx anførte,  

 at de ville foretage en fornyet vurdering af sagen, såfremt De udfyldte  

 ledighedserklæringen for selvstændige erhvervsdrivende.
Endeligt anmodede xxx  

 Dem om en udførlig redegørelse for driften af virksomheden samt dokumentation  

 for en eventuel driftsomlægning, f.eks. dokumentation for salg af firmabilen.
Ved brev af 9. juni 2003 har Deres ægtefælle bekræftet, at De ikke  

 længere arbejder for xxx, hvilket skyldes svigtende ordretilgang samt en  

 omlægning af forretningskonceptet.
Deres ægtefælle har hertil oplyst, at der  

 ikke længere er grundlag for at beskæftige Dem, idet virksomheden var forsøgt  

 baseret på personlige besøg hos kunderne, og at kunderne ofte vælger at købe  

 deres arbejdstøj hos grossisten.
Deres ægtefælle har videre oplyst, at han er  

 i  

 gang med at omdanne virksomheden, således at fremtidigt salg eventuelt vil  

 foregå  

 over internettet.
Ved brev af 9. juni 2003 til xxx har De oplyst,   

 	  

 at der ikke er nogen  

 produktion i xxx, men at alle varer er varer, der videresælges,   

 	  

 at virksomhedens  

 produktionsaktiviteter og materiale blev solgt i august 2002,   

 	  

 at den generelle  

 afmatning og de store ændringer i branchen med arbejdstøj har forårsaget, at  

 Deres stilling er blevet nedlagt, hvorfor der ikke er andre personer   

 heller  

 ikke Deres ægtefælle  der har overtaget Deres arbejdsopgaver,   

 	  

 at virksomheden ikke  

 længere beskæftiger sig med salg af arbejdstøj,   

 	  

 at De ikke har  

 deltaget i virksomhedens drift i tre hele regnskabsår, idet virksomheden ikke  

 er tre år gammel, og   

 	  

 at firmabilen endnu  

 ikke var solgt.
Den 10. juni 2003 modtog xxx en ledighedserklæring for  

 selvstændige erhvervsdrivende fra Dem, hvoraf fremgår,   

 	  

 at De har drevet  

 selvstændig virksomhed med firmaet , der beskæftiger sig med salg af tøj,   

 	  

 at virksomheden er  

 begyndt den 1. maj 2001,   

 	  

 at De personligt er  

 begyndt at arbejde i virksomheden den 1. september 2002,   

 	  

 at Deres sidste  

 arbejdsdag i virksomheden var den 30. april 2003,   

 	  

 at Deres ophør med  

 drift af selvstændig virksomhed er endeligt,   

 	  

 at De i gennemsnit  

 har arbejdet 37 timer pr. uge, og   

 	  

 at virksomheden  

 fortsættes af Deres ægtefælle.
 Ved brev af 13. juni 2003 anmodede xxx Dem om at indsende dokumentation  

 for, at Deres arbejdsopgaver i xxx var bortfaldet, samt dokumentation for, at  

 produktionsaktiviteterne og produktionsmateriellet i virksomheden blev solgt  

 i  

 august 2002.
Ved brev af 15. juni 2003 har De til xxx oplyst, at De kunne  

 fremvise en udskrift fra Den Blå Avis samt Bilbørsen Danmark, hvoraf fremgår,  

 at firmabilen var sat til salg.
De har tillige oplyst, at bilen var  

 registreret  

 til salg hos xxx.
Vedlagt brevet var kopi af overdragelsesaftale af 1. august  

 2002  

 mellem xxx og xxx som dokumentation for, at alle produktionsaktiviteter fra  

 xxx  

 var solgt.
De oplyste hertil, at produktionsmaskinerne først var blevet solgt  

 i  

 januar 2003.
 Ved brev af 18. juni 2003 meddelte xxx Dem, at xxx havde overvejet  

 sagen på ny, men at xxx fastholdt sit afslag af 22. maj 2003. xxx sendte  

 samme  

 dag Deres klage til direktoratet.
De har i brev af 3. juli 2003 til direktoratet anført,   

 	  

 at De ikke kan anses  

 for selvstændig erhvervsdrivende, og at dette skyldes en fejlfortolkning,   

 	  

 at De har været  

 lønmodtager i virksomheden og er blevet opsagt på lønmodtagervilkår,   

 	  

 at der ikke har  

 været nogle forhandlerkontrakter mellem xxx og arbejdstøjsfabrikanterne,   

 	  

 at xxx ikke har  

 meddelt kunderne, at virksomheden ikke længere kører ud til kunderne, idet  

 der  

 ikke var nogle kunder at meddele dette til, og   

 	  

 at De er påbegyndt  

 nyt lønarbejde.
Ved brev af 17. juli 2003 har De oplyst, at firmabilen per 17.  

 juli 2003 er blevet solgt. Sekretariatet er enig i fremstillingen.
2.  

 Direktoratets afgørelse Direktoratet traf den 1. september 2003 følgende  

 afgørelse:
 Den 23. juni 2003 har direktoratet modtaget Deres klage over en  

 afgørelse, som xxx (a-kassen) har truffet den 22. maj 2003.
 Direktoratet har nu behandlet Deres sag og har truffet følgende  

 afgørelse:
Afgørelse De opfylder ikke betingelserne for at kunne anses for  

 ophørt med drift af selvstændig virksomhed.
 De har derfor ikke ret til dagpenge.
Begrundelse En person, der er ansat i sin ægtefælles virksomhed,  

 anses for selvstændig erhvervsdrivende, hvis der er under 20 ansatte i  

 virksomheden.
Dette fremgår af § 4, jf. § 2, i direktoratets  

 bekendtgørelse nr. 556 af 3. juli 2002 om optagelse som selvstændig  

 erhvervsdrivende i en a-kasse.
Direktoratet har lagt vægt på, at De har været ansat i Deres ægtefælles  

 virksomhed, hvor der var under 20 ansatte.
De anses derfor for at være  

 selvstændig  

 erhvervsdrivende i relation til lov om arbejdsløshedsforsikring.
Dagpenge kan kun udbetales til et medlem, som er ledigt.
En  

 selvstændig erhvervsdrivende anses for ledig, når det personlige arbejde i  

 virksomheden er ophørt mere end midlertidigt.
Det står i § 57,  

 stk. 1  

 og 3, i lov om arbejdsløshedsforsikring m.v., jf. lovbekendtgørelse nr. 708  

 af  

 13. august 2003.
 De nærmere regler om ophør med drift af selvstændig virksomhed  

 findes i direktoratets bekendtgørelse nr. 850 af 16. oktober 2002 om ophør  

 med  

 udøvelse af selvstændig virksomhed som hovedbeskæftigelse  

 (ophørsbekendtgørelsen).
 Det følger af ophørsbekendtgørelsens § 2, at det personlige  

 arbejde i virksomheden anses for ophørt mere end midlertidigt, når en af  

 betingelserne i §§ 3-16 er opfyldt.
 Direktoratet har lagt til grund,  

  

 at  

  

 Deres arbejdsopgaver i virksomheden var salg og personlig  

 opsøgende kontakt til kunderne,  

  

 at  

  

 virksomheden ikke længere beskæftiger sig med personlig opsøgende kontakt til  

 kunderne,  

  

 at  

  

 dette skyldes svigtende  

 ordretilgang, og  

  

 at  

  

 Deres ægtefælle  

 skal fortsætte virksomheden med salg af tøj.
 Ifølge § 8 kan et medlem, der udtræder af en virksomhed, der  

 fortsættes af ægtefællen, anses for ophørt mere end midlertidigt, når  

 medlemmets udtræden skyldes, at medlemmets hidtidige arbejdsfunktioner er  

 bortfaldet.
Det fremgår af vejledningen til ophørsbekendtgørelsen, at § 8  

 ikke kan anvendes, hvis medlemmet udtræder af virksomheden, fordi  

 indtjeningen  

 falder, og arbejdsfunktionen i øvrigt helt eller delvist består.
Direktoratet  

 finder, at det er godtgjort, at Deres arbejdsfunktion  for så vidt  

 angår opsøgende  

 personlig kontakt til kunderne  er bortfaldet.
Uanset dette finder  

 Direktoratet  

 ikke, at De opfylder betingelsen i § 8 om varigt bortfald af  

 arbejdsopgaver  

 i virksomheden.
Direktoratet har herved lagt vægt på, at det til sagen er  

 oplyst, at Deres arbejdsopgaver i virksomheden blandt andet har været salg,  

 at  

 Deres ægtefælles arbejdsopgaver har været at tage sig af papirarbejdet, og at  

 Deres ægtefælle skal fortsætte virksomheden med salg af tøj.
Deres  

 arbejdsfunktion med salg af tøj består således delvist, hvorfor De ikke  

 opfylder  

 betingelsen i § 8.
 Det forhold, at De og Deres ægtefælle per 17. juli 2003 har solgt  

 firmabilen, finder direktoratet ikke, kan føre til en ændret vurdering af  

 sagen, idet Deres arbejdsfunktion med salg af tøj er overdraget til Deres  

 ægtefælle, selv om den opsøgende kontakt til kunderne er bortfaldet.
 §§ 13 og 14 i ophørsbekendtgørelsen vedrører udtræden af  

 mindre virksomheder, der videreføres af ægtefællen.
 Efter § 13 i ophørsbekendtgørelsen kan et medlem, der sammen  

 med ægtefællen driver en virksomhed, hvor den samlede lønudgift i hvert af de  

 2  

 seneste, hele regnskabsår har været på et beløb, der er mindre end 2 gange  

 mindstesatsen på årsbasis på ophørstidspunktet, anses for ophørt mere end  

 midlertidigt, når medlemmet dokumenterer, at det personlige arbejde fuldt ud  

 er  

 overtaget mere end midlertidigt af nyansat arbejdskraft bortset fra  

 ægtefælle,  

 samlever eller umyndige børn.
 De opfylder ikke betingelsen i § 13, idet det er Deres  

 ægtefælle, der har overtaget Deres resterende arbejdsopgaver.
Efter § 14 kan et medlem, som udtræder af en virksomhed som  

 nævnt i § 13, stk. 1, også anses for ophørt mere end midlertidigt,  

 når medlemmet dokumenterer at have deltaget i driften af virksomheden som sin  

 hovedbeskæftigelse i de 3 seneste, hele regnskabsår.
De opfylder ikke  

 betingelsen i § 14, idet De ikke har deltaget i driften af virksomheden  

 som Deres hovedbeskæftigelse i de 3 seneste, hele regnskabsår.
 Direktoratet finder ikke, at De opfylder én af de øvrige  

 bestemmelser i ophørsbekendtgørelsen.
* Efter ophørsbekendtgørelsens § 5 kan et medlem, som  

 udtræder af en virksomhed, der fortsættes af ægtefællen, anses for ophørt  

 mere  

 end midlertidigt, når medlemmets udtræden skyldes påbegyndt lønarbejde på  

 over  

 30 timer i gennemsnit pr. uge.
Det er en betingelse, at lønarbejdet ikke på  

 forhånd  

 er bestemt til at være tidsbegrænset.
Ved eventuel ny ledighed fra Deres lønarbejde skal a-kassen som 1.  

 instans træffe afgørelse om, hvorvidt Deres lønarbejde kan danne grundlag for  

 ophør  

 med selvstændig virksomhed, jf. § 5 i ophørsbekendtgørelsen. 3. Klagen til  

 ankenævnet Ved indankningen den 27. september 2003 anførte De:
 Jeg skal hermed klage, til arbejdsmarkedets ankenævn, jf.  

 § 99, stk. 1, i lov om arbejdsløshedsforsikring, over  

 arbejdsdirektoratets kendelse vedrørende arbejdsdirektoratets afgørelse  

 dateret  

 den 1. september 2003, hvori arbejdsdirektoratet ikke mener at jeg opfylder  

 betingelserne for at modtage dagpenge.
 Da jeg ikke er jurist har jeg totalt opgivet at sætte mig ind i  

 alle de paragraffer som der henvises til, hvis jeg skulle dette kunne jeg på  

 samme tid heller ikke stå til rådighed for arbejdsmarkedet.
 Jeg vil blot bede ankenævnet se på sagen, og samtidig have in mind  

 nogle ganske basale faktum:
1.  

 	  

 Jeg var ansat hos  

 xxx.
Tilfældigvis er jeg gift med ejeren, dette til trods havde jeg  

 ansættelseskontrakt i firmaet, og løn blev ordnet over dataløn som enhver  

 andet  

 ansat får løn for sin indsats.
 2.  

 	  

 Jeg er ikke ansat  

 mere, og udfører derfor ingen arbejde i firmaet.
3.  

 	  

 Driftsmidler til  

 brug i forbindelse med mit arbejde er solgt.
Jeg kan oplyse at firmaet har  

 tabt  

 kr. 20.000,00 i et forceret salg, i et forsøg på at tilfredsstille a-kassen,  

 som endda forslog at min mand skulle købe bilen privat for at få bilen til at  

 forsvinde ud af firmaet.
 4.  

 	  

 Jeg har ikke haft  

 selvstændig virksomhed og kan derfor ikke ophører med samme som beskrevet i  

 afgørelsen fa Arbejdsdirektoratet.
 5.  

 	  

 Mine  

 arbejdsfunktioner er bortfaldet i firmaet, trods påstande om det modsatte,  

 hvordan jeg skal kunne bevise dette har jeg meget svært ved at se, men faktum  

 er at jeg ikke udfører noget arbejde i firmaet længere.
 Jeg håber at ovenstående i sagen kan hjælpe til med at der ikke  

 forskels behandles i det danske samfund, jeg har trods alt betalt for en  

 forsikring som pludselig ikke mener at de skal være til hjælp i forbindelse  

 med  

 arbejdsløshed.
Desuden mangler der tilsyneladende en forbindelse fra  

 Arbejdsdirektoratet til min a-kasse, idet der står i brevet fra  

 Arbejdsdirektoratet at min a-kasse vil orientere mig om konsekvenserne ved  

 afgørelsen, dette er ikke sket!. Igen hvad betaler jeg for. 4.  

 Direktoratets bemærkninger til klagen Direktoratet udtalte den 6. oktober 2003:
 Direktoratet sender klage over afgørelse af 1. september 2003.
 Der er ikke kommet nye oplysninger, der giver direktoratet  

 anledning til at ændre afgørelsen.
 Det forhold, at xxx i sin klage af 27. september 2003 har anført,  

 at hun ikke er selvstændig erhvervsdrivende, finder direktoratet ikke kan  

 føre  

 til en ændret vurdering af sagen.
 Bilagsfortegnelse og alle bilag i sagen vedlægges.
Kopi af brevet er sendt til medlemmet og a-kassen. 5. Nyt efter  

 klagen Intet 6. Regler Beskæftigelsesministeriets  

 bekendtgørelse nr. 799 af 24. september 2002 af lov om  

 arbejdsløshedsforsikring  

 m.v.
§ 57.  

  

 Dagpenge  

 kan kun udbetales til et medlem, som er ledigt, Stk. 3.  

  

 En selvstændig erhvervsdrivende anses  

 for ledig, når hans personlige arbejde i virksomheden er ophørt mere end  

 midlertidigt.
Nærmere regler om, hvornår en selvstændig erhvervsdrivendes  

 personlige arbejde i virksomheden anses for ophørt mere end midlertidigt,  

 fastsættes af direktøren for Arbejdsdirektoratet efter forhandling med  

 Landsarbejdsrådet.
Arbejdsdirektoratets bekendtgørelse nr. 556 af 3. juli 2002 om  

 optagelse som selvstændig erhvervsdrivende i en a-kasse § 2.  

  

 Selvstændig  

 erhvervsvirksomhed udøves ved beskæftigelse for egen eller ægtefællens  

 regning  

 og risiko og med det formål at opnå økonomisk udbytte.
§ 4.  

  

 En  

 person, der - uden at være medejer - er ansat i ægtefællens virksomhed, anses  

 kun for selvstændig erhvervsdrivende efter bestemmelserne i §§ 2 og 3,  

 hvis 1)  

 	  

 der er under 20  

 ansatte i virksomheden, Arbejdsdirektoratets bekendtgørelse nr. 850 af 16. oktober 2002 om  

 ophør med udøvelse af selvstændig virksomhed som hovedbeskæftigelse § 8.  

  

 Et  

 medlem, som udtræder af en virksomhed, der fortsættes af ægtefællen, kan  

 anses  

 for ophørt mere end midlertidigt, når medlemmets udtræden skyldes, at  

 medlemmets hidtidige arbejdsfunktioner er bortfaldet mere end midlertidigt.  

 Der  

 kan ses bort fra resterende, underordnede funktioner af ringe omfang.  

 Medlemmets udtræden skal ske samtidig med funktionernes bortfald.
 § 13.  

  

 Et  

 medlem, der sammen med ægtefællen driver en virksomhed, hvor den samlede  

 lønudgift i hvert af de 2 seneste, hele regnskabsår har været på et beløb,  

 der  

 er mindre end 2 gange mindstesatsen på årsbasis på ophørstidspunktet, kan  

 anses  

 for ophørt mere end midlertidigt, når medlemmet dokumenterer, at det  

 personlige  

 arbejde fuldt ud er overtaget mere end midlertidigt af nyansat arbejdskraft,  

 bortset fra ægtefælle, samlever eller umyndige børn.
§ 14.  

  

 Et  

 medlem, som udtræder af en virksomhed som nævnt i § 13, stk. 1, kan  

 også anses for ophørt mere end midlertidigt, når medlemmet dokumenterer at  

 have  

 deltaget i driften af virksomheden som sin hovedbeskæftigelse i de 3 seneste,  

 hele regnskabsår, og 1)  

 	  

 at omsætningen er  

 faldet i hvert af de 2 seneste, hele regnskabsår og med mindst 40 pct. i hele  

 perioden, eller 2)  

 	  

 at omsætningen er  

 faldet i det seneste, hele regnskabsår med mindst 40 pct., og at der i  

 forbindelse med medlemmets udtræden er sket en væsentlig omlægning af  

 driften.
