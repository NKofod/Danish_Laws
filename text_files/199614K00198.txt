Nr BTL 198 Betænkning over Forslag til lov om ændring af lov om individuel  

 boligstøtte og forskellige andre love (Ændringer som konsekvens af lov om  

 byfornyelse)   

 Nr L 198 1996-97, 1. samling Afgivet af Boligudvalget Afgivet: 19970526 Udvalget har behandlet lovforslaget i nogle møder og har herunder stillet spørgsmål til boligministeren, som denne har besvaret skriftligt.
 Der er af boligministeren stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (Socialdemokratiets, Venstres, Det  

 Konservative Folkepartis, Det Radikale Venstres og Centrum-Demokraternes  

 medlemmer af udvalget) lovforslaget til vedtagelse med de af  

 boligministeren stillede ændringsforslag.
 Et mindretal (Socialistisk Folkepartis og Enhedslistens medlemmer  

 af udvalget) indstiller lovforslaget til forkastelse ved 3.  

 behandling.
 Et andet mindretal (Fremskridtspartiets medlem af udvalget) vil  

 redegøre for sin stilling til lovforslaget og de stillede ændringsforslag ved  

 2. behandling.
 ÆndringsforslagAf boligministeren, tiltrådt af et flertal  

 (S, V, KF, RV og CD):
 Til § 2 1) Nr. 8 udgår.
 2) Nr. 17 og 22 udgår.
 Til § 3 3) Nr. 7 og 9 udgår.
 4) Efter nr. 11 indsættes som nyt nummer:
 »01. Efter § 59 a indsættes som ny paragraf:
»§ 59 b.
Fonden kan yde lån til finansiering af arbejder, der  

 gennemføres efter bestemmelserne i kapitel 5 i lov om byfornyelse i private  

 udlejningsejendomme.
Stk. 2. Vilkårene for lån til ejendomme, som er omfattet af stk.  

 1, fastsættes af fondens bestyrelse og godkendes af boligministeren.
Det  

 samme gælder størrelsen af den årlige låneramme.«» 5) Efter nr. 12 indsættes som nyt nummer:
 »02. I § 61 indsættes efter stk. 2 som nyt stykke:
»Stk. 3. Uanset bestemmelsen i stk. 1, sidste pkt., kan  

 fonden yde tilskud som nævnt i § 106, stk. 5, og § 111, stk. 3, i lov om  

 byfornyelse.«» Til § 8 6) Efter nr. 1 indsættes som nye numre:
 »01. I § 51, stk. 6, indsættes efter »jf.«:  

 »lov om byfornyelse eller«.
02. I § 63, stk. 1, indsættes efter »boliger efter  

 denne lov, boliger efter«: »lov om byfornyelse eller«.' 7) Efter nr. 2 indsættes som nyt nummer:
 »03. I § 151, stk. 1, indsættes efter nr. 4 som nyt  

 nummer:
»5) Nybyggeri, der opføres af almene boligorganisationer eller som  

 private andelsboliger i henhold til § 9, stk. 1, nr. 9, i lov om  

 byfornyelse.«» Bemærkninger Til nr. 1-7Økonomiske, administrative og erhvervsøkonomiske konsekvenser Ændringsforslagene skal ses i nær sammenhæng med de samtidigt fremsatte  

 ændringsforslag til forslag til lov om byfornyelse (L 197). De økonomiske  

 såvel som de administrative og erhvervsøkonomiske konsekvenser af nærværende  

 ændringsforslag er fuldt ud indarbejdet i bemærkningerne til  

 ændringsforslagene til forslag til lov om byfornyelse, hvorfor der henvises  

 hertil.
Miljømæssige konsekvenser og forholdet til EU-retten Ændringsforslagene har ikke miljømæssige konsekvenser og indeholder ikke  

 EU-retlige aspekter.
Ad nr. 1 Forslaget er en konsekvens af, at udgifter til konsulentbistand i de  

 tilfælde, hvor der ikke bliver gennemført et projekt efter bestemmelserne i  

 byfornyelseslovens kapitel 5 om aftalt boligforbedring, fremover skal  

 refunderes af Grundejernes Investeringsfond, jf. byfornyelseslovens § 111,  

 stk. 3.
Ad nr. 2 Forslaget er en konsekvens af, at der ikke ved aftalt boligforbedring skal  

 foretages en opdeling af arbejderne i forbedringer og vedligeholdelse.
Ad nr. 3 Forslaget er en konsekvens af, at der ikke ved aftalt boligforbedring skal  

 foretages en opdeling af arbejderne i forbedringer og vedligeholdelse.
Ad nr. 4 Efter de gældende regler i boligreguleringslovens § 58 kan Grundejernes  

 Investeringsfond yde lån til en række forskellige formål i  

 beboelsesejendomme, f.eks. til installation af centralvarme og til forbedring  

 af køkkener.
Disse lån ydes på de vilkår, som er angivet i lovens § 59.
 Dette indebærer, at disse lån forrentes med en rente, der fastsættes af  

 fondens bestyrelse, dog mindst svarende til mindsterentekravet i  

 kursgevinstlovens § 7.
 For at tilskynde til, at modernisering af private udlejningsejendomme i  

 større grad kan gennemføres uden store offentlige subsidier, og for at  

 medvirke til, at udlejer og beboelseslejere i videst muligt omfang kan indgå  

 aftale om modernisering af ejendommen ved at have mulighed for at kunne  

 finansiere udgifterne på attraktive vilkår, foreslås det, at der gives  

 Grundejernes Investeringsfond større frihed til at fastsætte renten på sine  

 udlån til aftalt boligforbedring i private udlejningsejendomme til beboelse.  

 Efter forslaget får fondens bestyrelse således mulighed for at fastsætte en  

 rente for sådanne lån, som er lavere end mindsterentekravet i  

 kursgevinstlovens § 7.
 Det er ikke hensigten, at fondens bestyrelse skal kunne fastsætte en rente  

 på tæt ved 0 pct., idet der da vil være tale om, at fonden yder tilskud.  

 Bestyrelsen må derfor fastsætte renten under hensyn til en forsvarlig drift  

 af fonden, herunder under hensyntagen til de forpligtelser, der påhviler  

 fonden.
 Endelig foreslås det, at både lånevilkårene og den årlige låneramme til  

 dette formål skal godkendes af boligministeren, der herved får mulighed for  

 at påvirke udviklingen i og omfanget af den aftalte boligforbedring og dermed  

 et supplerende instrument til styring af byggeaktiviteten.
Ad nr. 5 Forslaget sikrer, at Grundejernes Investeringsfond kan afholde udgifter  

 til refusion af udgifter i forbindelse med aftalt boligforbedring efter  

 byfornyelseslovens kapitel 5.
 Herefter vil fonden kunne afholde udgifter til betaling af en del af det  

 tilskud, som kan opnås ved gennemførelse af et projekt, der er aftalt mellem  

 udlejer og lejere i private udlejningsejendomme efter bestemmelserne om  

 aftalt boligforbedring i byfornyelsesloven.
 Fonden vil endvidere kunne afholde udgifter til betaling af  

 konsulentbistand, som lejerne har antaget med henblik på indgåelse af en  

 aftale med udlejer om aftalt boligforbedring efter kapitel 5 i  

 byfornyelsesloven, i de tilfælde, hvor der ikke bliver indgået nogen aftale.
 Der henvises i øvrigt til bemærkningerne til § 106, stk. 5, og § 111, stk.  

 3, i forslaget til lov om byfornyelse.
Ad nr. 6 De foreslåede ændringer er konsekvensrettelser som følge af dels ændring  

 af lov om almene boliger m.v. ved lov nr. 229 af 2. april 1997, dels forslag  

 til lov om byfornyelse.
Ad nr. 7 Den foreslåede ændring er en konsekvensændring som følge af forslag til  

 lov om byfornyelse.
Ved forslag til lov om byfornyelse er der givet mulighed for at opføre  

 nybyggeri som et integreret led i byfornyelsen.
Nybyggeriet vil i henhold til  

 § 79 i forslag til lov om byfornyelse kunne opføres af almene  

 boligorganisationer, af private bygherrer som privat udlejningsbyggeri, samt  

 som private andelsboliger.
 Efter § 174, stk. 2, i forslag til lov om byfornyelse omfatter  

 dækningsområdet for Byggeskadefonden vedrørende bygningsfornyelse bl.a.  

 nybyggeri.
Hidtil har alt støttet nybyggeri opført af almene boligorganisationer og  

 som støttede private andelsboliger henhørt under Byggeskadefonden for støttet  

 nybyggeri.
Med ændringsforslaget sikres det, at dette også kommer til at  

 gælde for nybyggeri efter byfornyelsesloven opført af almene  

 boligorganisationer eller som private andelsboliger, således at alt nybyggeri opført af almene  

 boligorganisationer eller som private andelsboliger fortsat henhører under  

 Byggeskadefonden for støttet nybyggeri.
Hans Peter Baadsgaard (S) fmd.
Sonja Mikkelsen (S) Lissa Mathiasen (S)  

 Jørn Pedersen (S) Jytte Wittrock (S) Villy Søvndal (SF) Dorit Myltoft (RV)  

 Keld Albrechtsen (EL) Addi Andersen (CD) Jens Hald Madsen (V) Pia Larsen (V)  

 Bodil Thrane (V) Erling Oxdam (V) John Vinther (KF) Gitte Seeberg (KF) Kai  

 Dige Bach (KF) Kirsten Jacobsen (FP) nfmd.
Dansk Folkeparti havde ikke  

 medlemmer i udvalget.
