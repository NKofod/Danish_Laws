 Pressenævnet  

 fandt, at bladet ikke havde handlet i strid med god presseskik ved at bringe  

 de  

 anonyme udtalelser om klager, der er journalist på et dagblad.
 Nævnet  

 lagde herved vægt på, at bladet alene havde gengivet udtalelser i en ophedet  

 debat fra visse af klagers journalistiske kolleger på bladet om, hvorledes de  

 opfattede hans støttebrev til bladets chefredaktør i en tilspidset strid  

 mellem  

 hende og de redaktionelle medarbejdere.
 Nævnet  

 lagde endvidere vægt på, at bladet havde forelagt udtalelserne for klager og  

 bragt hans kommentarer hertil.
Kendelse  

 fra Pressenævnet i sag 2004-6-115 [K] har klaget til Pressenævnet over en artikel i Journalisten  

 nr. 15 af 29. september 2004, idet han mener, at god presseskik er  

 tilsidesat.
Artiklen blev bragt sammen med en anden artikel, der beskrev en  

 konflikt mellem ledelsen og medarbejderne på JydskeVestkysten.
I artiklen,  

 der  

 bar overskriften   

  

 Strejkedusøren og  

 røvslikkerne  

  

 , hed det:
FRYSEPUNKT.
I dønningerne efter strejke og bortvisning skaber  

 chefredaktør Mette Bocks bonuscheck på 10.000 kroner til hver af de  

 redaktionelle  

 ledere på JydskeVestkysten nye problemer.
Det drejer sig om 17 chefer.
 Den ekstra løn giver vi som en anerkendelse til de 17, der formåede  

 at holde avis, distriksavis og radio på gaden i næsten en uge trods fraværet  

 af  

 146 journalister, siger Mette Bock, der ikke ønsker at oplyse, om nogle  

 af  

 cheferne har sagt nej tak.
 Strejkedusøren var onsdag i sidste uge oppe i samarbejdsudvalget,  

 hvor tillidsrepræsentant Mette Cramon beklagede den som et meget  

 ærgerligt  

 signal fra ledelsen.
Det er ekstremt uheldigt at brænde så mange penge af på en  

 bonuscheck, som fortæller os, at der er et A-hold og et B-hold på avisen.
Det  

 er med til at smadre arbejdsglæden på et tidspunkt, hvor vi netop skal finde  

 arbejdsglæde.  

 Mange kolleger græder, har ond i maven og føler sig ydmyget, og for dem er  

 det  

 i bedste fald uforståeligt med den check, i værste fald en provokation,  

 siger  

 Mette Cramon og tilføjer, at samarbejdsklimaet nu er så dårligt og sort  

 som  

 nogensinde i avisens historie. Mette Bock siger, at hun har lyttet til kritikken, men at hun  

 stadig finder checken fuldt fortjent.
-  

  

 Hvordan ser du det  

 fremtidige samarbejde, når forholdet til medarbejderne er på frysepunktet? Det er klart, at vi har et anstrengt forhold lige nu.
Men jeg  

 ser en fremtid, hvor alle anstrenger sig for at udvikle vores  

 virksomhed,  

 siger Mette Bock.
 DJs næstformand Fred Jacobsen finder trækket med bonuschecken  

 fantastisk uklogt:
 Det er langt ude, fordi det situationen taget i betragtning kun  

 gør samarbejdet endnu vanskeligere, siger han.
Men også et brev fra tre medarbejdere til chefredaktøren om, at  

 de bakker hende op, har vakt harme i dele af medarbejdergruppen.  

 Tillidsfolkene  

 har ingen kommentarer til brevet.
Andre af Journalistens kilder mener, at de  

 tre er røvslikkere og sindssyge tranlamper, som  

 sår splid i  

 medarbejderforeningen og laver forbundsskadelig virksomhed.
 De anklager forelagde vi en af Bock-væbnerne, brevskriver [K]  

 fra avisens redaktion i Tarm.
Røvslikker?! Vi har lagt opbakningen åbent ud, fordi vi går ind  

 for offentlighed i forvaltningen.
Og forbundsskadelig virksomhed? Jeg vil da  

 sige, at dem, der kan hidse folk op til at sige nej til en lønforhøjelse på  

 900  

 kroner om måneden (over to år, og blandt andet inklusive medarbejdernes  

 egenfinansiering af to fridage, red.), bør kigge sig selv i spejlet og se, om  

 ikke de får øje på en arbejdsgiver-lakaj.
Der blev vedtaget en udtalelse,  

 hvor  

 man siger til chefen: Bare giv mig, hvad du synes, jeg er værd.  

 Det vil jeg  

 kalde forbundsskadelig virksomhed, siger [K].
Der skal være generalforsamling i medarbejderforeningen lørdag  

 den 30. oktober, og ifølge Journalistens oplysninger vil flere på mødet kræve  

 de tre ekskluderet af foreningen. [K] har anført, at der i artiklen er fremsat ærekrænkende  

 udtalelser om ham af anonyme kilder.
I artiklen er brugt ord som  

 røvslikker  

 og sindssyge tranlamper om ham.
De anonyme angreb på ham har  

 karakter af  

 blacklistning i branchen, da der  også anonymt  bliver truet med  

 en eksklusion  

 af medarbejderforeningen og dermed forbundet.
Det er en skærpende  

 omstændighed,  

 at angrebene er viderebragt i Journalisten, idet man bør forvente, at et blad  

 for landets journalister er særligt vidende om god presseetik.
Bladet Journalisten har anført, at en af bladets væsentligste  

 opgaver er at skrive om de faglige kampe, som medlemmerne udkæmper, herunder  

 konflikten på JydskeVestkysten, hvor der er tale om intet  

 mindre end krig.
Udtalelserne, der klages  

 over, er en gengivelse af andres udsagn og fremstår ikke som journalistens  

 egne  

 tilkendegivelser, hvilket også tydeligt fremgår af teksten.
Ordene er led i  

 en  

 ophidset debat, hvor der er brugt stærke ord, og disse værdiladede ord (value  

 judgement) er affødt af situationen og hænger sammen med debatten.
Der er  

 ikke  

 tale om ærekrænkende udtalelser, da det efter sædvanlig praksis er tilladt at  

 bruge stærke ord i sådanne debatter.
Forholdene er beskrevet loyalt, og  

 udtalelserne er forelagt for [K].
 I sagens behandling har følgende nævnsmedlemmer deltaget:  

 Niels Grubbe, Lotte Mejlhede, Lene Sarup og  

 Kirsten Dyregaard.
 Pressenævnet udtaler:
 Pressenævnet finder, at Journalisten ikke har handlet i strid  

 med god presseskik ved at bringe de anonyme udtalelser om [K], der er  

 journalist på JydskeVestkysten.
 Nævnet har herved lagt vægt på, at Journalisten alene har  

 gengivet udtalelser i en ophedet debat fra visse af [K]s journalistiske  

 kolleger på bladet om, hvorledes de opfatter hans støttebrev til bladets  

 chefredaktør i en tilspidset strid mellem hende og de redaktionelle  

 medarbejdere.
 Nævnet har endvidere lagt vægt på, at Journalisten har forelagt  

 udtalelserne for [K] og bragt hans kommentarer hertil.
 Afgjort den 25. november 2004.
