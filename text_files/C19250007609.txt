 I Tilfælde, hvor en Person ønskes anholdt i Storbritannien for at  

 udleveres hertil i Henhold til den dansk-britiske Udleveringstraktat af 31.  

 Marts 1873 (Kundgørelse Nr. 62 af 17. Maj s.A.), og der for at spare Tid ikke  

 gaas frem efter Justitsministeriets Cirkulære Nr. 109 af 6. Juni 1889, men  

 rettes Anmodning direkte fra danske til engelske Politimyndigheder om  

 Anholdelse af vedkommende, skal man anmode D'Hrr. om fremtidig at iagttage,  

 at der samtidig tilgaar det danske Gesandtskab i London Meddelelse om den  

 fremsatte Anmodning om Anholdelse samt om, at Fængslingskendelse for den  

 paagældende paa Grund af nærmere angivet Lovovertrædelse er afsagt i Danmark,  

 og at de fornødne Skridt til Opnaaelse af vedkommendes Udlevering i Henhold  

 til nævnte Udleveringstraktat vil blive foretaget.
 Justitsministeriet, den 28. Maj 1925.
P.
M.
V.
 Aage Svendsen.
