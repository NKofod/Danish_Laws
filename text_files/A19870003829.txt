 Herved bekendtgøres lov nr. 197 af 7. juni 1958 om  

 tekniske skoler, teknika og teknologiske institutter med de ændringer, der  

 følger af § 7, stk. 3, i lov nr. 146 af 25. april 1962, § 11, stk. 2, i lov  

 nr. 207 af 16. juni 1962, § 18, stk. 4, i lov nr. 191 af 4. juni 1964 og af  

 lov nr. 213 af 18. maj 1982.
 §§ 1-3. (Ophævede).
 § 4.  Tilsynet med de godkendte tekniske skoler og  

 fagskoler varetages af Undervisningsministeriet, Direktoratet for  

 Erhvervsuddannelserne.
 Ved direktoratet ansættes tjenestemænd som nærmere fastsat i lov om  

 statens tjenestemænd.
 De til anden medhjælp og til kontorholdsudgifter fornødne beløb bevilges  

 på de årlige finanslove.
Til direktoratet kan knyttes konsulenter for bestemte undervisnings- eller  

 arbejdsområder.
For så vidt angår lærlingeundervisningen udpeges  

 konsulenterne efter samråd med de i lærlingeloven omhandlede faglige udvalg.  

 Honorarer til konsulenterne bevilges på de årlige finanslove.
Under  

 tjenesterejser tilkommer der konsulenterne befordringsgodtgørelse, time- og  

 dagpenge samt mødepenge efter de i henhold til lov om statens tjenestemænd  

 fastsatte regler for særlige ydelser.
 § 5.  Undervisningsministeren udarbejder nærmere  

 instruks om, hvilke opgaver det påhviler direktøren at varetage.
§ 6.  Det erhvervsuddannelsesråd og de  

 erhvervsuddannelsesudvalg, som er nedsat i henhold til loven om  

 erhvervsfaglige grunduddannelser, er rådgivende for undervisningsministeren i  

 spørgsmål om uddannelserne på de tekniske skoler.
Undervisningsministeren  

 fastsætter efter indstilling fra Erhvervsuddannelsesrådet nærmere regler om  

 rådets og udvalgenes medvirken i behandlingen af sager om uddannelserne på de  

 tekniske skoler.
 §§ 7 og 8. (Ophævede).
§ 9.  Der nedsættes en eksamenskommission bestående af  

 direktøren som formand og et antal medlemmer, der beskikkes af  

 undervisningsministeren.
Undervisningsministeren fastsætter de nærmere regler  

 for kommissionens virksomhed.
 § 10.  I forbindelse med deltagelse i møder i den i §  

 9 nævnte eksamenskommission tilkommer der medlemmerne befordringsgodtgørelse  

 samt time- og dagpenge efter de i henhold til lov om statens tjenestemænd  

 fastsatte regler om særlige ydelser.
 §§ 11-14. (Ophævede).
 § 15.  Undervisningsministeren bemyndiges til at  

 fastsætte de nærmere regler til gennemførelse af denne lov.
 §§ 16-17. (Ophævede).
 § 18.  (Overgangsbestemmelse, udeladt).
---------- (* 1) Lov nr. 146 af 25. april 1962 havde virkning fra 1. april 1962.
 (* 2) Lov nr. 191 af 4. juni 1964 havde virkning fra 1. april 1964.
 (* 3) Lov nr. 213 af 18. maj 1982 trådte i kraft 1. august 1982.
Undervisningsministeriet, den 22. januar  

 1987 BERTEL HAARDER /Ida Dybdal (* 1) Lov nr. 146 af 25. april 1962 ophævede §§ 2, 7 og 16 om teknika.
 (* 2) Lov nr. 207 af 16. juni 1962 ophævede §§ 3 og 8 om teknologiske  

 institutter.
 (* 3) Lov nr. 191 af 4. juni 1964 ophævede §§ 1, 11, 12, 13, 14 og 17 om  

 statstilskud m.v.
