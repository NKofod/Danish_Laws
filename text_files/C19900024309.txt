 Skattefri rejse- og befordringsgodtgørelse gældende fra 1. januar  

 1991.
 1. Ifølge § 9, stk. 5, i ligningsloven skal  

 godtgørelser, der udbetales af arbejdsgiveren for udgifter, lønmodtageren  

 påføres som følge af arbejdet, medregnes ved indkomstopgørelsen.
 Dette gælder dog ikke godtgørelse for rejse- og befordringsudgifter,  

 såfremt godtgørelsen ikke overstiger satser, der fastsættes af Ligningsrådet.  

 Godtgørelsen anses i så fald for skattefri.
Reglerne finder tilsvarende anvendelse på rejse- og  

 befordringsgodtgørelser, der udbetales til medlemmer af eller medhjælpere for  

 bestyrelser, udvalg, kommissioner, råd og lignende.
Dette gælder ikke reglen  

 i pkt. 4.2.3.
 2. Kørselsgodtgørelse.
 Kørselsgodtgørelse for benyttelse af egen bil til erhvervsmæssig kørsel  

 (dvs. kørsel omfattet af ligningslovens § 9 B) er skattefri, hvis den ikke  

 overstiger følgende beløb:
 kørsel indtil 12.000 km/årligt 2,20 kr. pr. km.
 kørsel indtil 12.000 km/årligt 1,15 kr. pr. km.
 For benyttelse af egen motorcykel er satsen 1,15 kr. pr. km.
 Det er en forudsætning, at arbejdsgiveren fører kontrol med antallet af  

 kørte kilometer.
 12.000 km-grænsen gælder kun for den enkelte arbejdsgiver.
 Faste månedlige eller årlige kørselsgodtgørelser medregnes ved  

 indkomstopgørelsen.
 3. Rejsegodtgørelse:
 3.1. Rejse i relation til skattefri rejsegodtgørelse.
 3.1.1. Hovedregel.
 For at en rejse kan give grundlag for udbetaling af skattefri  

 rejsegodtgørelse efter nedenstående regler, skal rejsen enten være forbundet  

 med overnatning, eller den skal have en varighed af mindst 5 timer og strække  

 sig ud over 8 km fra arbejdsstedet.
 3.1.2. Undtagelser.
 Selv om disse betingelser er opfyldt, kan der ikke udbetales skattefri  

 rejsegodtgørelse i følgende tilfælde:
3.1.2.1. For rejse uden overnatning, når den ansatte har mere end et fast  

 arbejdssted, og normalt heller ikke, når udearbejdet uden overnatning  

 beslaglægger mere end 50 pct. af arbejdstiden inden for lønperioden.
Såfremt  

 lønmodtageren har flere arbejdsgivere eller arbejder på deltid, anvendes 50  

 pct. reglen på det enkelte konkrete arbejdsforhold.
Om udearbejdet overstiger  

 50 pct. af arbejdstiden afgøres udfra en opgørelse over, hvor mange rejsedage  

 uden overnatning lønmodtageren har haft i lønperioden.
 3.1.2.2. Når den ansatte i sit hverv transporterer varer og personer,  

 eller arbejder på skibe, i luftfartøjer og i fartøjer og installationer, der  

 anvendes i tilknytning til efterforskning og udnyttelse af naturforekomster.
 3.1.2.3. Når den ansatte udstationeres samme sted i så lang en periode  

 eller under sådanne omstændigheder, at udstationeringsstedet  

 (udstationeringsområdet) antager karakter af fast arbejdssted  

 (arbejdsområde).
 4. Maksimale rejsegodtgørelser.
 4.1. Danmark.
 4.1.1. Rejse uden overnatning.
 Der kan udbetales skattefri godtgørelse med følgende beløb:
 9,35 kr. pr. påbegyndt time.
 4.1.2. Rejse med overnatning.
 Der kan udbetales skattefri godtgørelse med følgende beløb:
 4.1.2.1. Logi: dokumenteret udgift eller 124,00 kr. pr. døgn. godtgørelse  

 kan ikke udbetales, hvis arbejdsgiveren stiller logi til rådighed helt eller  

 delvist vederlagsfrit.
 4.1.2.2. Fortæring: 224,35 kr. pr. døgn og 9,35 kr. pr. påbegyndt time for  

 tilsluttende rejsedag.
 4.1.2.3. Hvor Arbejdsgiveren yder fri kost, kan der udbetales 56,10 kr.  

 pr. døgn for andre merudgifter på rejsen end merudgifter til ophold og  

 fortæring.
4.1.2.4. Ved arbejde samme sted ud over 28 dage indenfor kalenderåret  

 nedsættes godtgørelsesbeløbene med 1/3 fra den 29. dag.
Fravær på grund af  

 arbejde andetsteds, der nødvendiggør logiskifte, udskyder tidspunktet for  

 nedsættelse af godtgørelsesbeløbene.
Fravær på fridage, herunder i weekender,  

 behandles på samme måde.
Udskydelse sker for hvert fulde døgn, dette fravær  

 varer.
 Såfremt der er udbetalt skattefri rejsegodtgørelse efter Ligningsrådets  

 satser for de første 28 dage, kan dokumenterede udgifter til fortæring og  

 overnatning ikke dækkes som udlæg efter regning fra den 29. dag.
 4.1.2.5. Færøerne og Grønland.
For Færøerne anvendes samme satser som for rejse i Danmark.
For Grønland  

 anvendes de danske satser, for rejser med overnatning med tillæg af 50 pct.
 4.2. Udlandet.
 4.2.1. Ved rejser uden overnatning finder satsen i pkt. 4.1.1. anvendelse.
 4.2.2. Ved rejser med overnatning kan der udbetales skattefri godtgørelse  

 med følgende beløb:
4.2.2.1. Logi: dokumenteret udgift eller 1/3 af det af Staten fastsatte  

 hoteldispositionsbeløb for det pågældende land.
For lande, for hvilke der  

 ikke er fastsat hoteldispositionsbeløb, kan der udbetales 1/3 af den faste  

 godtgørelse for det pågældende land.
Godtgørelse kan ikke udbetales, hvis  

 arbejdsgiveren stiller logi til rådighed helt eller delvist vederlagsfrit.
4.2.2.2. Fortæring: Statens satser.
Godtgørelsen beregnes for hver  

 påbegyndt time af rejsens varighed.
4.2.2.3. Ved arbejde samme sted ud over 28 dage indenfor kalenderåret  

 nedsættes godtgørelsesbeløbene med 1/4 fra den 29. dag.
Fravær på grund af  

 arbejde andetsteds, der nødvendiggør logiskifte, udskyder tidspunktet for  

 nedsættelse af godtgørelsesbeløbene.
Fravær på fridage, herunder i weekender,  

 behandles på samme måde.
Udskydelse sker for hvert fulde døgn, dette fravær  

 varer.
 Såfremt der er udbetalt skattefri rejsegodtgørelse efter Ligningsrådets  

 satser for de første 28 dage, kan dokumenterede udgifter til fortæring og  

 overnatning ikke dækkes som udlæg efter regning fra den 29. dag.
 4.2.3. Såfremt arbejdsgiveren afholder lønmodtagerens udgifter ved rejse i  

 udlandet (herunder Færøerne og Grønland) efter regning, kan arbejdsgiveren  

 udbetale et skattefrit beløb på indtil 60 pct. af Ligningsrådets satser for  

 skattefri rejsegodtgørelse (fortæringssatserne).
 Til persongrupperne nævnt under pkt. 5. kan der, såfremt betingelserne er  

 opfyldt, udbetales indtil 60 pct. af de af Ligningsrådet fastsatte særlige  

 satser for fortæring.
 5. Særregler.
 5.1. Fagforbundenes funktionærer og tillidsmænd.
 Uanset 5-timers reglen i pkt. 3.1.1. og timesatsen i pkt. 4.1.1. kan der  

 til fagforbundenes funktionærer og tillidsmænd udbetales følgende skattefri  

 rejsegodtgørelser ved rejser ud over 8 km fra arbejdsstedet, når rejsen ikke  

 er forbundet med overnatning:
 5.2. Handelsrejsende.
 Uanset 50 pct.-reglen i pkt. 3.1.2.1. kan der udbetales følgende skattefri  

 rejsegodtgørelse til ansatte, der udelukkende har salgsopsøgende arbejde, og  

 som på årsbasis er på rejse i mindst 100 dage:
 Rejsedage med mindst 100 km's kørsel 40 kr.
 For sådanne rejsedage kan der herudover fratrækkes 20 kr. i den  

 skattepligtige indkomst til dækning af udgifter til telefon, porto,  

 repræsentation m.v.
 5.3. Skuespillere (lønmodtagere).
 Uanset timesatsen i pkt. 4.1.1. kan der udbetales følgende skattefri  

 rejsegodtgørelse:
 Rejsedage uden overnatning 75 kr.
 5.4. Langturschauffører (lønmodtagere).
 Uanset reglerne i pkt. 3.1.2.1. og 3.1.2.2. kan der til lastbilchauffører  

 på langtur udbetales følgende skattefri rejsegodtgørelse pr. døgn:
Rejsedage uden dokumentation for udgifter til natophold (uafbrudt rejsetid mindst 20 timer.....150 kr.
 5.5. Nævninge og domsmænd.
 Uanset reglerne i pkt. 3.1.1. og timesatsen i pkt. 4.1.1. kan der  

 udbetales følgende skattefri rejsegodtgørelser:
 5.6. Turistchauffører (lønmodtagere).
 Uanset reglerne i pkt. 3.1.2.2. kan der til dækning af småfornødenheder  

 udbetales følgende skattefri rejsegodtgørelser pr. døgn med overnatning:
 Udbetaling kan alene ske pr. fulde døgn af rejsens varighed.
 5.7. Flyselskabernes flyvende personel (piloter, stewardesser og  

 stewarder).
 Uanset reglerne i pkt. 3.1.2.1. og 3.1.2.2. og satserne i pkt. 4.2. kan  

 der udbetales følgende skattefri rejsegodtgørelser:
 For rejse i Danmark: Satserne i pkt. 4.1.
 For rejse til udlandet (herunder Færøerne og Grønland):
Godtgørelsen beregnes pr. påbegyndt time af rejsens varighed.
Indtil 1.  

 juli 1991 kan reglerne i SD-cirkulære 1989-54 dog benyttes.
 6. Generelle bemærkninger.
6.1. Hvis der under rejsen/mødet modtages delvis fri fortæring, sker der  

 reduktion i godtgørelsen efter Statens regler.
Ved rejse i Danmark med og  

 uden overnatning og ved rejse i udlandet uden overnatning sker der reduktion  

 for morgenmad, frokost og middag med henholdsvis 33,65 kr., 67,30 kr. og  

 67,30 kr.
Ved rejse i udlandet med overnatning reduceres satsen for det  

 pågældende land med 15 pct., 30 pct. og 30 pct. for henholdsvis morgenmad,  

 frokost og middag.
 6.2. Såfremt godtgørelse udbetales med højere beløb, end hvad der kan  

 godkendes efter det foran anførte, anses hele beløbet som påersonlig  

 indkomst, og fradrag kan foretages i den skattepligtige indkomst, se punkt 7.  

 Dette gælder dog ikke, hvis der foretages skattetræk i det overskydende  

 beløb, og dette beløb anføres som løn på lønangivelsen.
 6.3. Hvor betingelserne for skattefri godtgørelse er opfyldt, men  

 udbetaling ikke er sket eller er sket med lavere beløb end de ovenfor under  

 pkt. 2., 4. og 5. nævnte satser, kan der i den skattepligtige indkomst  

 foretages fradrag for differencen, se dog pkt. 6.4. og pkt. 7. De under pkt.  

 5.7. nævnte skatteydere kan for rejser til udlandet med overnatning fradrage  

 det beløb, hvormed Ligningsrådets satser uden tillæg af 30 pct. overstiger  

 den udbetalte godtgørelse.
 6.4. Når arbejdsgiveren afholder lønmodtagerens udgifter ved rejse i  

 udlandet efter regning, men ikke udbetaler skattefri godtgørelse herudover  

 med indtil 60 pct. af Ligningsrådets satser i henhold til pkt. 4.2.3., kan  

 lønmodtageren ikke foretage et tilsvarende fradrag i den skattepligtige  

 indkomst.
6.5. Godtgørelser efter reglerne i dette cirkulære er skattefri, selv om  

 de helt eller delvis modsvares af en reduktion af lønindtægten.
Modregning  

 skal ske inden for den enkelte lønperiode.
Det kan dog, når ganske særlige  

 omstændigheder gør det nødvendigt, accepteres, at der sker modregning af et a  

 contobeløb, og at endelig opgørelse sker senest ved udgangen af den følgende  

 måned.
For så vidt angår december måned, skal der ske endelig afregning inden  

 indsendelse af oplysningssedler.
Dækning af udgifter som udlæg efter regning  

 kan ikke ske i form af modregning i løn.
 7. De under pkt. 2., 4. og 6.1. nævnte satser for  

 godtgørelse reguleres indtil videre i overensstemmelse med Statens  

 tilsvarende satser.
 Såfremt Statens regulering medfører anvendelse af flere satser for 1991,  

 fastsættes inden udgangen af året en enhedssats for fradrag, jf. pkt. 6.2. og  

 6.3.
