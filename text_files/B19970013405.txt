 I medfør af §§ 3, 26, stk. 2, og 58, stk. 1 og 3, i lov om tjenestemænd i  

 staten, folkeskolen og folkekirken, jf. lovbekendtgørelse nr. 572 af 5.  

 august 1991, som senest ændret ved lov nr. 208 af 28. april 1993, fastsættes:
 § 1.  Udnævnelse og afskedigelse af tjenestemænd i  

 lønramme 1-35 i Sundhedsstyrelsen, herunder embedslægeinstitutionerne, i  

 Lægemiddelstyrelsen og ved Statens Serum Institut foretages af henholdsvis  

 medicinaldirektøren, lægemiddeldirektøren, og den administrerende direktør  

 for Statens Serum Institut.
 Stk. 2.  Uansøgt afskedigelse kan dog kun foretages af  

 sundhedsministeren, jf. dog tjenestemandslovens § 33, stk. 3, om afskedigelse  

 af tjenestemænd på prøve.
§ 2.  De i § 1, stk. 1, nævnte direktører kan inden  

 for deres område give en tjenestemand i lønramme 1-35 tjenestefrihed uden løn  

 i en på forhånd fastsat periode af mindst 1 måneds varighed.
Perioden  

 fradrages ved beregning af lønanciennitet.
 § 3.  De i § 1, stk. 1, nævnte direktører kan inden  

 for deres område imødekomme en anmodning fra en tjenestemand i lønramme 1-35  

 om nedsat tjenestetid for begrænset tid eller indtil videre med tilsvarende  

 lønnedsættelse, såfremt det er foreneligt med tjenestens tarv.
 § 4.  Bekendtgørelsen træder i kraft den 1. marts  

 1997.
 Stk. 2.  Samtidig ophæves Sundhedsministeriets  

 bekendtgørelse nr. 366 af 9. juni 1993 om udnævnelse og afskedigelse m.v. af  

 tjenestemænd i institutioner under Sundhedsministeriet.
