 I medfør af § 43 b, stk. 3, i lov om civilforsvaret, jfr.  

 lovbekendtgørelse nr. 468 af 20. september 1976, fastsættes:
 ANVENDELSESOMRÅDE.
 § 1.  Disciplinarmidler kan kun anvendes, når en  

 strafbar handling er begået.
 § 2.  Disciplinarmidler skal anvendes i stedet for  

 mindre straffe, med mindre omstændighederne taler imod det.
 DISCIPLINARMIDLERNE.
 § 3.  Ved fastsættelse af et diciplinarmiddel skal det  

 påses, at disciplinarmidlet sættes i et passende forhold til forseelsens  

 grovhed under hensyntagen til eventuelle formildende eller skærpende  

 omstændigheder og den skyldiges tidligere forhold.
 § 4.  Som disciplinarmidler kan anvendes:
Belæring er en mundtlig eller skriftlig tilkendegivelse af, at der er  

 begået en forseelse.
Belæring bør normalt anvendes i tilfælde, hvor  

 forseelsen beror på misforståelse af gældende regler.
Tilrettevisning er en mundtlig eller skriftlig tilkendegivelse af, at der  

 er begået en forseelse.
Tilrettevisning bør normalt anvendes ved mindre  

 alvorlige førstegangsforseelser.
Arbejde i en del af fritiden kan navnlig anvendes i tilfælde, hvor en  

 værnepligtig ved ulovligt fravær eller på anden måde har unddraget sig det  

 arbejde, der påhviler ham, eller har udvist forsømmelighed med hensyn til  

 dets udførelse.
Arbejde i en del af fritiden pålægges i form af en bestemt  

 opgaves udførelse.
På dage med normal daglig tjeneste, må pålæg af arbejde i  

 en del af fritiden ikke medføre tjeneste i mere end 2 timer ud over normal  

 daglig tjeneste.
Anvendes arbejde i en del af fritiden samtidigt med  

 fratagelse af friheder på en lørdag, må arbejdet ikke have en varighed af  

 mere end 4 timer.
Disciplinarmidlet kan ikke bringes til udførelse på  

 folkekirkens helligdage eller på søndage.
Efterøvelse må kun anvendes til fremme af uddannelsen (kundskaber eller  

 færdigheder) i bestemte fag hos den, der har udvist forsømmelighed eller  

 mangel på flid i disse fag.
Tidspunktet for og varighed af disciplinarmidlets  

 anvendelse fastsættes ved ikendelsen.
 4)FREMSTILLING.
Fremstilling anvendes over for dem, der ikke har haft udrustning, materiel  

 eller andet i foreskrevet stand.
Disciplinarmidlet indebærer, at den skyldige  

 bringer udrustning, materiel eller andet i orden og fremstiller sig hermed  

 for en befalingsmand.
Fremstilling kan ske i fritiden til et nærmere fastsat  

 tidspunkt, normalt i tilknytning til den daglige tjenestes ophør.
Dette disciplinarmiddel bør fortrinsvis anvendes for forseelser, der har  

 en grovere karakter uden at det dog findes nødvendigt at anvende straf, samt  

 som en skærpet reaktion ved mindre alvorlige forseelser i  

 gentagelsestilfælde.
Art og omfang fastsættes ved ikendelsen.
Dette disciplinarmiddel består i inddragelse af eller indskrænkning i  

 orlov eller tjenestefrihed.
Dette gælder dog ikke ansøgt orlov eller  

 tjenestefrihed, der er tildelt.
Fratagelse af friheder vil kunne omfatte  

 nærmere angivne dage inden for en 14-dages periode.
Fratagelse bør navnlig  

 ske i tilfælde, hvor det skønnes egnet til at modvirke uberettiget opnåede  

 fordele.
Anvendes disciplinarmidlet sammen med arbejde i en del af fritiden,  

 vil sanktionen især kunne tage sigte på at udbedre en forvoldt skade.
 Disciplinarmidlet indebærer flytning til andet arbejde og/eller andet  

 tjenestested.
Flytning til andet tjenestested som disciplinarmiddel kan kun iværksættes  

 efter bemyndigelse fra civilforsvarsstyrelsen.
Inden der tages stilling til,  

 om dette disciplinarmiddel bør bringes i anvendelse, skal der - når  

 forholdene taler for det - indhentes en udtalelse fra tjenestestedets læge  

 og/eller socialrådgiver.
 § 5.  Den, der er blevet pålagt et disciplinarmiddel,  

 kan forlange udståelsen udsat i indtil 2x24 timer efter meddelelsen om  

 disciplinarmidlet.
 § 6.  Hvor andet ikke følger af gældende bestemmelser  

 eller omstændighederne i øvrigt, kan de enkelte disciplinarmidler anvendes  

 samtidigt.
 § 7.  Medfører anvendelsen af disciplinarmidler  

 indgreb i adgangen til at forlade tjenestestedet efter den daglige tjenestes  

 ophør, må dette ikke ske for længere perioder end 3 dage ad gangen med mindst  

 een dags mellemrum mellem perioderne.
 Stk.2.  Det skal udtrykkeligt angives, i hvilket omfang,  

 et disciplinarmiddel skal medføre indgreb i lørdag-søndagsorlov og/eller i  

 frihed på folkekirkens helligdage.
Stk. 3.  Anvendelsen af disciplinarmidler, der medfører  

 indgreb i adgangen til at forlade tjenestestedet, herunder samtidig  

 anvendelse af flere sådanne disciplinarmidler, må ikke udtrækkes ud over 14  

 dage fra iværksættelsestidspunktet.
Der bør normalt efter udståelsen være  

 mindst een dag med udgangsfrihed inden iværksættelse af nyt  

 disciplinarmiddel, der medfører sådant indgreb.
Stk. 4.  Den, der har påbegyndt udståelsen af et  

 disciplinarmiddel, kan i særlige tilfælde af vedkommende disciplinarmyndighed  

 få tilladelse til, at udståelsen udsættes, således at denne fortsætter efter  

 udløbet af den periode, for hvilken udsættelse er givet.
En sådan tilladelse  

 skal altid gives i forbindelse med ferieorlov eller julehelligdage.
 § 8.  Bestemmelserne finder med fornødne lempelser  

 anvendelse på værnepligtige, der forretter tjeneste i civilforsvaret uden for  

 civilforsvarskorpset.
 IKRAFTTRÆDEN.
 § 9.  Bekendtgørelsen træder i kraft den 15. oktober  

 1976 og har virkning for disciplinarmidler ikendt efter dette tidspunkt.
 INDENRIGSMINISTERIET, DEN 20. SEPTEMBER  

 1976.
 EGON JENSEN.
 /Louis Heegaard.
