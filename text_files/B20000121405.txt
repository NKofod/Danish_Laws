Bekendtgørelse om ændring af  

 bekendtgørelse om  

 informations- og indholdstjenester med integreret taksering  

 (tidligere service 900-tjenester) § 1 I bekendtgørelse nr. 991 af 6. november 2000 om informations- og  

 indholdstjenester med integreret taksering (tidligere service 900-tjenester)  

 foretages følgende ændringer:
 1. § 13, stk. 1, affattes således:
 »§ 13. Ved ethvert opkald til en informations-  

 eller indholdstjeneste skal den udbyder af offentlige telenet eller  

 teletjenester til slutbrugere, der giver adgang til at foretage opkald til  

 informations- eller indholdstjenester, sikre:
1)	at der indledningsvis oplyses om a)	prisen inklusive trafikafgift for brug af tjenesten, eller b)	prisen eksklusive trafikafgift for brug af tjenesten og hvor  

 slutbrugeren kan få adgang til oplysning om trafikafgiften for opkaldet  

 til den pågældende informations- eller indholdstjeneste,  

 og 2)	at der indledningsvis oplyses om, hvilken udbyder af telenet eller  

 teletjenester, der har videretildelt det overtakserede abonnentnummer til den  

 pågældende informations- eller indholdstjenestes  

 udbyder.« 2. Efter § 21 indsættes som § 22:
»§ 22. Uanset § 13, stk. 1, nr. 1,  

 skal den udbyder af offentlige telenet eller teletjenester til slutbrugere,  

 der giver adgang til at foretage opkald til informations- eller  

 indholdstjenester, alene sikre, at der ved ethvert opkald til en  

 informations- eller indholdstjeneste til og med den 30. juni 2001  

 indledningsvis som minimum oplyses om prisen eksklusive trafikafgift for brug  

 af tjenesten.« § 2 Bekendtgørelsen træder i kraft den 1. januar 2001.
