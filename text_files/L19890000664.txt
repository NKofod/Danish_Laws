Den 10. november 1988 undertegnedes i Oslo en overenskomst mellem Danmark  

 og Jugoslavien om konsolidering af Jugoslaviens statsgaranterede gæld til  

 Danmark.
Overenskomsten er i overensstemmelse med de retningslinier for  

 restrukturering af Jugoslaviens gæld(Agreed Minute on the Consolidation of  

 the Debt of the Socialist Federal Republic of Yugoslavia), hvorom der blev  

 tilvejebragt enighed under multilaterale forhandlinger, som fandt sted i  

 Paris den 9., 10. og 11. juni 1988.
Konsolideringsprocenten er aftalt til 100 for afdrag og kontraktsrenter,  

 der er forfaldende i perioden 1. april 1988 til 30. juni 1989 ekskl.  

 morarenter, men inkl. forfaldne beløb fra de tre tidligere moratorieaftaler  

 med Jugoslavien af 20. februar 1985, 13. december 1985 og 5. marts 1987.  

 Beløbene hidrører fra kontrakter, som er garanteret af Industriministeriet  

 eller Eksportkreditrådet, og som er indgået før den 2. december 1982 med en  

 kredittid på over et år.
Det konsoliderede beløb skal afbetales i 8 lige  

 store halvårlige rater, begyndende den 15. maj 1995 og med sidste afdrag den  

 15. november 1998.
 I den dansk-jugoslaviske overenskomst udgør konsolideringen udtrykt i  

 dansk mønt godt 41 millioner DKK, der forrentes med 10% på danske kroner og  

 en variabel rente: LIBOR (London Inter Bank Offered Rate) + 0,3% på USD.
