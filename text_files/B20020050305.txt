Bekendtgørelse om ændring af  

 bekendtgørelse om tinglysning i tingbogen § 1 I bekendtgørelse nr. 1024 af 15. december 1993 om tinglysning i  

 tingbogen, som senest ændret ved bekendtgørelse nr. 99 af 8.  

 februar 2000, foretages følgende ændringer:
 1. I § 4, stk. 2, udgår », jf. dog  

 stk. 3«, og stk. 3 ophæves.
 2. § 5, stk. 1, 1. pkt., affattes  

 således:
»Et dokument, der anmeldes til tinglysning, skal være oprettet i  

 format A4 og skal øverst på dokumentets første side  

 være forsynet med oplysning om afgift samt anmelderens navn, adresse og  

 telefonnummer.« 3. § 5, stk. 2, affattes således:
»Stk. 2. Ved påtegning på et tidligere tinglyst  

 dokument skal oplysning om afgift og om anmelderen, jf. stk. 1,  

 være angivet ved påtegningens begyndelse.« 4. § 12, stk. 2, nr. 9, ophæves.
 5. § 37, stk. 1, affattes således:
»Vurdering i henhold til tinglysningslovens § 23, stk. 3,  

 foretages af et medlem af vedkommende vurderingsankenævn og en  

 landinspektør med beskikkelse, der i forening afgiver erklæring  

 til dommeren.« 6. § 40, stk. 2, affattes således:
»Stk. 2. Anmodning om oplysninger fra tingbogen, dagbogen og  

 akter skal angive den pågældende ejendoms matrikelbetegnelse,  

 postadresse eller ejendomsstamnummer.« 7. § 41, stk. 2, affattes således:
»Stk. 2. De i stk. 1 nævnte oplysninger kan tillige  

 gives telefonisk.« 8. § 42, stk. 3, ophæves.
 9. § 43 affattes således:
 »§ 43. Ansøgning om tilladelse i medfør af  

 tinglysningslovens § 50 c, stk. 3, til at etablere ekstern  

 terminaladgang til oplysningerne i tingbogen og dagbogen indgives til retten  

 i Århus.
Stk. 2. Oplysninger videregives ved ekstern terminaladgang  

 på hverdage, hvor tinglysningskontoret er åbent, i tiden kl. 8-24  

 og på andre dage i tiden kl. 10-22. Anmodningen skal indeholde  

 oplysning som nævnt i § 40, stk. 2.« § 2 Bekendtgørelsen træder i kraft den 1. juli 2002.
