Fremsat den 22. marts 2000 af Keld Albrechtsen(EL) og Frank  

 Aaen (EL) Forslag til folketingsbeslutning om flertalsafgørelser i EU på skatte-, social-  

 og arbejdsmarkedsområderne Folketinget opfordrer regeringen til enten at nedlægge veto mod traktatforslag om  

 flertalsafgørelser på skatte-, social- og  

 arbejdsmarkedsområderne eller at kræve en dansk undtagelse, så  

 flertalsafgørelser på disse områder ikke får  

 virkning for Danmark.
Bemærkninger til forslaget Forslagsstillerne har stillet dette forslag  

 for at sikre, at Danmark ikke i forbindelse med den kommende  

 regeringskonference og på det afsluttende møde i Nice i december  

 2000 accepterer, at der indføres flertalsafgørelser på  

 det sociale, arbejdsmarkedsmæssige og skattepolitiske område.  

 Forslaget opfordrer regeringen til enten at nedlægge veto mod  

 flertalsafgørelser på disse områder eller som minimum at  

 sikre en dansk undtagelse, så disse områder ikke får  

 virkning for Danmark.
Disse forslag kommer bl.a. som en konsekvens af  

 ØMU-udviklingen   i forlængelse af ØMU ens  

 konvergenskriterier og forsøgene på at harmonisere de  

 overordnede økonomiske betingelser for euro-landene.
I flere år  

 har alle økonomiske og faglige eksperter sagt, at euro-landene vil  

 være nødt til også at harmonisere/samordne hele det  

 sociale og faglige område for at sikre en økonomisk og social  

 sammenhængskraft bag den fælles mønt og centralbank.
Unibank offentliggjorde for eksempel i juli 1998 en  

 analyse af ØMU en og det europæiske arbejdsmarked, som  

 efterlyste reformer på det europæiske arbejdsmarked.
I Politikens  

 referat af denne rapport hed det den 3. juli 1998:
»For høje dagpengesatser, høje omkostninger  

 ved afskedigelse af medarbejdere samt manglende faglig og geografisk  

 mobilitet er nogle af de væsentligste årsager til, at den  

 europæiske ledighed har svært ved at komme under de  

 nuværende 10 procent.« Det samme tema følges op af Berlingske Tidende den  

 15. september 1998, hvor avisen skriver om, at »ØMU fremtvinger  

 reformer«.
I artiklen siger cheføkonom John Madsen fra Nykredit  

 Bank:
»Strukturpolitik bliver hjørnestenen i  

 europæisk politik i de kommende år, og arbejdsmarkedsreformer  

 bliver den afgørende brik.
Det skyldes, at det reelt er den eneste  

 frihedsgrad i den økonomiske politik i euro-området.« Han siger  

 også, at euro-landene har forpligtet sig til at overholde  

 stabilitetspagten, og det betyder, at de »reelt er tvunget til at  

 gennemføre de arbejdsmarkedsreformer, som vismænd og  

 økonomer har peget på i mange år som et  

 grundlæggende problem«.
Sidst er det blevet formuleret af EU s kommissær for  

 økonomiske og monetære anliggender, spanieren Pedro Solbes Mira.  

 Ifølge Ritzau den 14. marts 2000 sagde han til en gruppe danske  

 parlamentarikere i Strasbourg, at det bliver nødvendigt for EU-landene  

 at harmonisere og koordinere en række økonomiske politikker.
Her  

 nævnte han blandt andet skattepolitikken, arbejdsmarkedspolitikken og  

 det sociale område.
Desuden fastslog han også, at et dansk ja til  

 euroen også betyder et dansk ja til en politisk union.
Det er symptomatisk for den danske debat om EU, at  

 sådanne udtalelser fra en EU-kommissær fejes af bordet af de  

 danske unionstilhængere, som ikke er vilde med sådanne klare  

 unionspolitiske udtalelser før en folkeafstemning om euroen.
Den  

 konservative leder, Bendt Bendtsen, siger til Ritzau den 15. marts 2000 om  

 Pedro Solbes, at »han er et vrøvlehoved, som jeg ikke lader mig  

 påvirke af«.
Der er i længere tid kommet udtalelser og forslag  

 fra EU-bureaukratiet og fra forskellige EU-lande om, at der skal  

 indføres flertalsafgørelser på ovennævnte  

 områder.
Ifølge Politiken den 8. marts 2000 er » et stort  

 flertal af de 15 EU-lande   parate til at afskaffe vetoretten, når der  

 skal laves fælles regler for arbejdsmarkedet og dele af  

 socialpolitikken.
Det kan få store konsekvenser for den danske model,  

 fordi EU kan få beføjelser til at lave regler på  

 områder, hvor det i dag er arbejdsmarkedets parter, der lægger  

 kursen«.
 Ifølge Politiken siger den danske  

 EU-ambassadør, Poul Skytte Christoffersen, at »Der er meget stor  

 tilslutning til de ideer, der ligger om at indføre  

 flertalsafgørelser her«.
Ifølge Jyllands-Posten samme dag har   ud over  

 Danmark   »kun Storbritannien   også sagt nej til så radikale  

 ændringer.
Mens det danske nej skyldes frygt for, hvad man ser som  

 anslag mod et velfungerende arbejdsmarked, begrundes det britiske nej med, at  

 sådanne indgreb bliver for dyre for arbejdsgiverne og dermed koster  

 arbejdspladser«.
Tirsdag den 14. marts siger Europa-Kommissionen i en  

 erklæring, at den går ind for, at sager om social sikring  

 fremover skal kunne besluttes ved flertalsafgørelser.
Romano Prodi,  

 formand for Europa-Kommissionen, og Europa-kommissæren for  

 regeringskonferencen, Michel Barnier, siger i en fælles  

 erklæring:
»Med et stigende antal medlemslande er EU nødt til  

 at forbedre beslutningsprocessen.
Kvalificerede flertalsafgørelser  

 på skat og social sikring vil give en mere effektiv beslutningsproces  

 forud for udvidelsen.« Så det er temmelig klart, at det kun er et  

 spørgsmål om tid, før der bliver indført  

 flertalsafgørelser på disse områder.
 Herhjemme siger Socialdemokratiets EU-ordfører og  

 formand for Folketingets Europaudvalg, Claus Larsen-Jensen, til Politiken den  

 11. marts 2000:
»Vi ønsker, at der fortsat skal gælde en form  

 for vetoret i forhold til afstemningsreglerne på  

 arbejdsmarkedsområdet  situationen er den, at vi i Danmark ikke for  

 alvor har diskuteret, hvilke konsekvenser det vil få, hvis EU får  

 mere indflydelse på social- og arbejdsmarkedsområdet.
Og så  

 længe det er tilfældet, er det halsløs gerning, hvis vi  

 kaster os ud i et projekt, der i værste fald kan underminere den danske  

 aftalemodel og velfærdsmodel.« Den nye fødevareminister, Ritt Bjerregaard, tror  

 ikke rigtig på, at EU s stats- og regeringschefer kan enes om at  

 røre ved velfærdspolitikken.
Men denne tro strækker sig dog ikke længere  

 end til, at hun til Politiken den 11. marts siger: »Men jeg går ikke ud  

 og garanterer eller lover, at der ikke sker noget på dette  

 område.
Jeg forklarer, hvordan konstruktionen er i EU og i de enkelte  

 lande, og hvorfor jeg derfor tror, de ikke vil røre ved dette  

 område.« Arbejdsmarkedsforsker Carsten Strynø Jensen fra  

 Københavns Universitet siger den 9. marts 2000 til Aktuelt, at nye  

 afstemningsregler i EU på det arbejdsmarkedsmæssige område  

 vil føre til flere regler på arbejdsmarkedet, og det kan betyde  

 fagforeningens endeligt.
Strynø Jensen mener, at dette i sin yderste  

 konsekvens kan betyde, at et flertal i EU kan bestemme, at der skal laves  

 fælles strejkeregler.
Det må være åbenlyst for enhver, at en  

 egentlig EU-lovgivning på alle væsentlige områder af  

 arbejdsmarkedet vil medføre en underminering af det danske faglige  

 aftalesystem.
Selv om dette med rette kan kritiseres på mange  

 områder, er det dog at foretrække frem for en EU-lovgivning.
Arbejdsmarkedsforsker Jesper Due siger den 9. marts 2000  

 til Politiken: »Det vil få helt uoverskuelige konsekvenser for den  

 danske måde at regulere forholdene på arbejdsmarkedet på.  

 Der vil være åbnet en dør til en udvikling, som vil  

 afvikle den danske model.
Og hvis vi vurderer, at det danske system er bedre  

 end lovgivning, så må vi stå fast.« Dette er forslagsstillerne helt enige i.
Derfor har vi  

 stillet dette forslag til folketingsbeslutning.
Vi er ganske klar over, at  

 der p.t. kun foreligger forslag på om-råderne til  

 regeringskonferencen.
Men som citaterne ovenfor klart illustrerer, er det et  

 meget stort flertal af EU-landene, som går ind for dette.
Og vi har jo  

 tidligere oplevet, at siddende danske regeringer ikke har holdt fast ved  

 deres løfter til vælgerne om, at nu kommer der ikke mere union  

 løfter om, at EU ikke kommer til at lovgive for det sociale og  

 arbejdsmarkedsmæssige område.
 Ud over arbejdsmarkedet arbejder Europa-Kommissionen jo  

 også med EU-forslag om pension, efterløn og børnepenge  

 til ikke-danskere, og hvis der vedtages flertalsafgørelser, vil  

 sådanne regler kunne indføres imod dansk ønske om  

 få år.
 Her op til folkeafstemningen om euro-undtagelsen den 28.  

 september ville det derfor være godt, at Folketinget   herunder  

 regeringspartierne   vedtager denne beslutning for at markere, at de mener  

 det alvorligt med forsikringerne til den danske befolkning om, at man ikke  

 vil acceptere, at der bliver lavet EU-lovgiv-ning på disse  

 områder med flertalsafgørelser.
Specielt når vi kan læse, at  

 S-ordføreren, Claus Larsen-Jensen, til Politiken den 10. marts 2000  

 kan sige: »Jeg er ret ligeglad med, hvad der blev sagt i 1998. Det  

 afgørende er, at euroen er sat i gang, de andre EU-lande er med, og  

 Grækenland har netop besluttet at ansøge om at komme med.
Det  

 afgørende er, om vi som danskere er bedst tjent ved at være med  

 eller ej.« Dette sagt i en kommentar til, hvad Socialdemokratiet  

 sagde   lovede   op til folkeafstemningen om Amsterdamtraktaten den 28. maj  

 1998, hvor bl.a. statsministeren sagde, at nu kommer der ikke mere union, og  

 hvor S-næstformanden Ole Stavad sagde, at en folkeafstemning om de  

 danske forbehold bliver ikke aktuel de næste fire år.
Begge dele holdt ikke vand.
Vi har nu fået  

 annonceret folkeafstemningen et par år før lovet.
Vi kan se frem  

 til en regeringskonference, hvor der kommer meget mere union, herunder  

 flertalsafgørelser på ovennævnte områder.
 Derfor er det nødvendigt, at det danske Folketing  

 vedtager en forpligtende folketingsbeslutning, som kan holde den danske  

 regering og andre unionstilhængere fast på, at Danmark enten vil  

 nedlægge veto mod disse flertalsafgørelser eller sikre en dansk  

 undtagelse på områderne.
Skriftlig fremsættelse Keld Albrechtsen (EL):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om  

 flertalsafgørelser i EU på skatte-, social- og  

 arbejdsmarkedsområderne.
(Beslutningsforslag nr.
B 128).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
