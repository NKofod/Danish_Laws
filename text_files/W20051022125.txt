Klage over manglende diagnostricering af brækket skinneben Nævnet fandt ikke grundlag for at kritisere den  

 reservelæge, der behandlede patienten på skadestuen, og lagde herved vægt på,  

 at det var i overensstemmelse med almindelig anerkendt faglig standard, at  

 reservelægen på baggrund af fundene i form af hævelse og ømhed foran på  

 anklen,  

 men ikke ved selve den udvendige ankelkno vurderede, at foden var forvredet.  

 Nævnet fandt dog, at det havde været hensigtsmæssigt, om 1. reservelægen  

 havde  

 undersøgt for indirekte ømhed for eksempel ved tryk i benets længeretning  

 samt  

 havde undersøgt for bevægeudslag i fodleddet.
Nævnet kunne oplyse, at behandling ved brud på  

 ankelledet er gipsbandage, og såfremt der findes grundlag for operation, vil en operation først blive udført, når  

 hævelsen har fortaget sig i løbet af 8. til 10. dagen efter traumet.
 Det var videre nævnets opfattelse, at det var i  

 overensstemmelse med almindelig anerkendt faglig standard, at der ikke blev  

 foretaget røntgenundersøgelse, idet der ikke på baggrund af den objektive  

 undersøgelse var tegn på et knoglebrud.
