 1. Rigsrevisionen har meddelt Finansministeriet, at  

 revisionen på pensionsområdet vil ske efter Rigsrevisionens generelt anvendte  

 revisionsprincipper og -metoder, hvilket navnlig indebærer, at Rigsrevisionen  

 med ud- gangspunkt i en række konkret opstillede kvalitetskrav til  

 institutionernes forretningsgange på løn- og pensionsområdet vil vurdere, om  

 der i forretningsgangene er tilrettelagt indbyggede kontrolforanstaltninger i  

 arbejdsrutiner og -processer.
 Rigsrevisionen lægger særlig vægt på, at indrapporterede pensionsdata er  

 fuldstændige, nøjagtige og autoriserede med deraf følgende korrekt  

 pensionsberegning og kontering i Statens Centrale Pensionssystem (SCP).
 Denne omlægning betyder, at konkrete sager, beregninger mv. ikke længere  

 skal sendes i revision - hverken forlods eller efterfølgende, og at  

styrelsen selv foretager intern kontrol.
2. Ved anlæggelse af pensioner påhviler det  

 derfor de pensionsberegnende myndigheder selv at foretage intern  

 kontrol af oplysninger og beregninger, inden pensionsmeddelelserne sendes  

 direkte til Statens Regnskabsdirektorat Pensionskontoret Postbox 2194 Borgergade 18 1017 København K Ved individuel beløbsoverførsel fra staten til (amts)kommuner mv.  

  efter Finansministeriets cirkulæreskrivelse af 15. februar 1977, skal  

 anmodning om overførsel vedlagt skema A og B sendes til Statens  

 Regnskabsdirektorat, Pensionskontoret.
Vedkommende (amts)kommune skal have  

 tilsendt kopi af overførselsanmodningen med henblik på kontrol af  

 overførslen.
 Ved individuel beløbsoverførsel fra (amts)kommune mv. til staten  

 skal Statens Regnskabsdirektorat, Pensionskontoret, have tilsendt en kopi af  

 institutionens anmodning til (amts)kommunen om beløbsoverførsel med henblik  

 på kontrol af overførslen.
(Amts)kommunernes anmodning om udbetaling af statens andel af pensioner og  

 understøttelser efter generelle opgaveomlægninger , jf.  

 Finansministeriets cirkulæreskrivelser af 30. november 1977 og af 19. maj  

 1982, sendes til vedkommende ressortministerium tillige med  

 beregningsoversigt over de delte pensioner mv. attesteret af kommunens  

 revisor.
Efter intern kontrol sender ministeriet anmodning om  

 beløbsoverførsel til Statens Regnskabsdirektorat, Pensionskontoret, samt kopi  

 til vedkommende (amts)kommune med henblik på overførselskontrol.
Beregning af understøttelser , jf.
Finansministeriets  

 cirkulæreskrivelse af 17. juni 1977, skal sendes direkte til Statens  

 Regnskabsdirektorat efter intern kontrol i vedkommende institution.
Meddelelse om opsat pension til registrering i registret for  

 opsatte pensioner efter cirkulære af 23. april 1977 og anmodning om  

 overførsel af fratrædelsesgodtgørelse efter cirkulæreskrivelse af 5. maj  

 1989 skal ligeledes sendes direkte til Statens Regnskabsdirektorat efter  

 intern kontrol.
Overførsel af fratrædelsesgodtgørelse til godkendt  

 pensionsordning sker altid ved Statens Regnskabsdirektorats foranstaltning.
 3. Statens Regnskabsdirektorat, Pensionskontoret,  

 varetager den samlede regnskabsførelse af Finanslovens § 36 og bistår  

 ministerier, styrelser, institutioner og pensionsberegnende myndigheder i  

 tilfælde af tvivl.
 Omlægningerne sker med virkning fra dette cirkulæres udsendelse.
 P.M.V.
 E.B.
