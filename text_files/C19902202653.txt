(De tekniske skoler) Med henvisning til bekendtgørelse nr. 351 af 28. juni 1982, om den  

 pædagogiske uddannelse af lærere ved tekniske skoler (pægagogikum), § 5, stk.  

 3, fastsættes herved følgende:
 § 1.  Ved planlægning af praktisk pædagogikum,  

 herunder udpegning af vejledere, jf. bekendtgørelsens § 8, stk. 2, § 9, § 10,  

 § 13, stk. 2, forstås ved begrebet undervisningsfag indtil videre følgende:
a.
Undervisningsfag er de kendte hovederhvervsområder (f.eks. jern- og  

 metalområdet).
b.
Endvidere regnes almene fag som undervisningsfag.
c.
Undervisningsfag kan også være et af følgende 4 områder:
 1. Maskinteknisk område.
 2. Byggeteknisk område.
 3. El-teknisk område.
 4. Kemi/procesteknisk område.
d.
For uddannelsesområder, der ikke kan indplaceres i kategorierne a. til  

 c. er undervisningsfaget det samme som uddannelsen.
§ 2.  Efter bekendtgørelsens § 5, stk. 1, skal  

 vejledningen i visse tilfælde omfatte 2 undervisningsfag.
Disse kan afhængig  

 af kandidatens kvalifikationer være en kombination af a. til d. fra § 1.
 § 3.  Det er skolens opgave, at vælge en  

 praktikvejleder hvis faglige og pædagogiske kvalifikationer, dels omfatter  

 indsigt i kandidatens faglige område, og dels tilgodeser skolens behov for en  

 kvalitativ udvikling af uddannelsesområdet.
 § 4.  Ved planlægning af vejledning i praktisk  

 undervisningsfærdighed skal det tilstræbes, at vejledningen kommer til at  

 omfatte undervisning på alle trin, hvori undervisningen forekommer:  

 eksempelvis både i basisuddannelsen og i 2. del (i efg). Endvidere at  

 undervisningen omfatter både teori- og praktiklektioner, hvis faget rummer  

 begge dele, eller eksempelvis både teori- og laboratorieundervisning.
 § 5.  Det er en forudsætning for vejledningen, at  

 kandidaten er fagligt kvalificeret i undervisningsfaget(ene), jf.  

 bekendtgørelsens § 9, stk. 2.
 § 6.  Der gøres opmærksom på, at kandidatens  

 undervisningskompetence i henhold til bekendtgørelsens § 5, stk. 1, ikke er  

 begrænset af de(t) undervisningsfag, hvori vejledningen har fundet sted.  

 Undervisningskompetencen er bestemt af de gældende bestemmelser herom.
 § 7.  På beviset for bestået pædagogikum, jf.  

 bekendtgørelsens § 13, stk. 2, anføres dog de ovenfor i § 1 omtalte  

 undervisningsfag.
 § 8.  I tvivlstilfælde rettes forespørgsel til  

 direktoratet.
 § 9.  Disse retningslinier træder i kraft 1. januar  

 1990. Samtidig ophæves direktoratets skrivelse af 20. december 1983, V-622.
 § 10.  Kandidater, der er påbegyndt uddannelsen inden  

 den 1. januar 1990, gennemfører uddannelsen efter de hidtil gældende  

 bestemmelser.
 P.m.v.
 e.b.
