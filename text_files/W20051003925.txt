Beskatning af bonus i optjeningsåret eller udbetalingsåret Klagen skyldes, at  

 skatteforvaltningen har anset bonus for skattepligtig i optjeningsåret og  

 ikke  

 i udbetalingsåret.
Landsskatterettens afgørelse Skatteforvaltningen har  

 forhøjet den skattepligtige indkomst med 1.345.591 kr., da bonus skal  

 beskattes  

 i optjeningsåret.
 Landsskatteretten nedsætter  

 skatteforvaltningens afgørelse med 1.456.772 kr.
Sagens oplysninger A A/S (herefter selskabet)  

 driver engroshandel med træ, trælastvirksomhed samt handel med  

 byggematerialer.
Selskabet har kalenderåret  

 som regnskabsår og indtægtsfører regnskabsmæssigt leverandørbonus i  

 optjeningsåret, det vil sige i det år, hvor de varekøb er foretaget, som har  

 udløst bonus.
Derimod har selskabet ved opgørelsen af den skattepligtige  

 indkomst hidtil fulgt det princip, at leverandørbonus først indtægtsføres det  

 efterfølgende år, hvor den erhvervede bonus opgøres endeligt og udbetales.
 Skatteforvaltningen var i  

 1992 af den opfattelse, at det af selskabet anvendte princip om skattemæssig  

 indtægtsførsel af bonus i udbetalingsåret ikke var korrekt.  

 Skatteforvaltningen  

 valgte dengang at forelægge spørgsmålet for Told- og Skatteregionen og Told-  

 og  

 Skattestyrelsen, der fandt, at selskabet kunne fortsætte med at anvende  

 princippet om beskatning af bonus i udbetalingsåret.
 På baggrund af  

 kontroloplysninger fra ToldSkat Selskabsrevisionen vedrørende bonus og  

 leverandørgebyr  

 udbetalt gennem B A/S, har skatteforvaltningen, i forbindelse med en partiel  

 revision af selskabet for indkomståret 2001, foretaget et principskifte,  

 således at leverandørbonus med virkning fra og med indkomståret 2001 skal  

 beskattes i optjeningsåret.
Det fremgår af  

 kontroloplysningerne, at det er Selskabsrevisionens vurdering, at bonus  

 og  

 leverandørgebyr udbetalt gennem B A/S skal medregnes i modtagernes  

 indkomstopgørelse  

 i optjeningsåret.
Optjeningsåret er retserhvervelsestidspunktet for  

 modtageren  

 af bonusen og leverandørgebyret, medens det efterfølgende år er forfalds- og  

 udbetalingstidspunktet.
Bonusmodtager med kalenderåret skal således medregne  

 optjent, men ikke modtaget bonus ultimo året.
Det gælder den del af den  

 optjente bonus og leverandørgebyrer der udbetales efter regnskabsårets  

 afslutning.
Bonus og leverandørgebyrer bliver afsat som skyldig beløb i  

 Bs  

 årsregnskab, og således fratrukket ved beregning af den skattemæssige  

 nettoformue i forpligtelsesåret, der svarer til modtagerens  

 optjeningsår. I forbindelse med den  

 partielle revision for indkomståret 2001 rettede skatteforvaltningen den 4.  

 juni 2003 henvendelse til ToldSkat samt ToldSkat Selskabsrevisionen for en  

 tilkendegivelse af, hvorledes man syntes foreliggende sag skulle afgøres.  

 Selskabsrevisionen anførte hertil, at de fortsat er af den opfattelse, at  

 bonussen skal beskattes i optjeningsåret og ikke i udbetalingsåret, jf.  

 Landsskatterettens  

 kendelse af 3. marts 2003, men at det ikke kan afvises, at selskabet vil  

 kunne  

 støtte ret på den tidligere tilkendegivelse i 1992. Selskabsrevisionen mente,  

 at dette må bero på en konkret vurdering.
Endvidere anførte  

 Selskabsrevisionen,  

 at der i overensstemmelse med Landsskatterettens kendelse, ikke skal ske  

 primo-  

 og ultimoregulering tilbage til indkomståret 1997 som selskabets repræsentant  

 har anført.
Skatteforvaltningens afgørelse Skatteforvaltningen har  

 anført, at henset til ToldSkat Selskabsrevisionens udtalelse samt  

 Landsskatterettens  

 afgørelse af 3. marts 2003 er det skatteforvaltningens opfattelse, at bonus  

 skal beskattes i optjeningsåret og ikke først i udbetalingsåret, jf.  

 statsskattelovens § 4. Selskabets skattepligtige indkomst for indkomståret  

 2001  

 er derfor forhøjet med den i året optjente bonus eller med 1.345.591 kr.
Skatteforvaltningen har  

 endvidere anført, at selskabet ikke kan støtte ret på den tidligere  

 tilkendegivelse  

 i 1992 vedrørende samme spørgsmål.
Der er herved henset til vejledningen 2003  

 om processuelle regler på Told & Skats område, afsnit C 3.
Klagerens påstand og argumenter Selskabets repræsentant har  

 nedlagt påstand om, at den skattepligtige indkomst for indkomståret 2001  

 nedsættes med 1.456.772 kr., idet den i indkomståret 2000 optjente  

 leverandørbonus på 1.456.772 kr. ikke er skattepligtig i indkomståret 2001.  

 Da  

 selskabets skattepligtige indkomst for indkomståret 2001 ikke er blevet  

 nedsat  

 med den selvangivne bonus, som er optjent i indkomståret 2000 på 1.456.772  

 kr.,  

 så er selskabet i indkomståret 2001 blevet beskattet af bonus hidrørende fra  

 2  

 år.
 Repræsentanten har endvidere  

 anført, at der ikke er uenighed om, at bonus skal beskattes i optjeningsåret.  

 Repræsentantens opfattelse er imidlertid, at selskabet skal nedsættes med den  

 selvangivne bonus, som er optjent i indkomståret 2000, da denne bonus  

 rettelig  

 skal indtægtsføres i indkomståret 2000. Det er endvidere repræsentantens  

 opfattelse, at der ikke er taget stilling til dette forhold i  

 Landsskatterettens kendelse, hvorfor skatteforvaltningen ikke kan henvise til  

 kendelsen som begrundelse herfor.
Repræsentanten har anført, at  

 der ifølge statsskattelovens § 4 gælder det helt grundlæggende princip, at  

 den  

 skattepligtige indkomst består af den skattepligtiges samlede årsindtægter.  

 Når  

 skatteforvaltningen har statueret, at bonus skal beskattes i optjeningsåret,  

 så  

 følger det af princippet om indkomstårets ukrænkelighed, at det kun er den  

 bonus, der er optjent i det pågældende år, der skal medtages ved  

 indkomstopgørelsen for det pågældende år.
Det er således helt udelukket, at  

 den  

 bonus, der er optjent i indkomståret 2001 først medtages ved  

 indkomstopgørelsen  

 for indkomståret 2002, ligesom det er udelukket, at den medtages ved  

 indkomstopgørelsen for indkomståret 2000.
Når skatteforvaltningen  

 gennemtrumfer et principskifte, så har de ikke en udvidet adgang til at  

 placere  

 en indtægt i et forkert år.
Når et principskifte gennemføres, så skal der  

 også  

 for overgangsåret foretages en korrekt indkomstansættelse.
Dette betyder i  

 den  

 foreliggende sag, at de selvangivne bonusbeløb skal tilbageføres og beskattes  

 i  

 indkomståret 2000, idet der kun derved fremkommer en korrekt  

 indkomstopgørelse  

 for overgangsåret 2001.
At princippet om en korrekt  

 indkomstopgørelse også gælder for overgangsåret fremgår bl.a. af praksis  

 vedrørende regulering af varelagre og igangværende arbejde, hvor  

 skattemyndighederne har fastholdt, at der skal ske regulering af både  

 primoværdien og ultimoværdien, uanset om dette på baggrund af  

 forældelsesreglerne medfører dobbelt fradrag eller dobbelt beskatning.  

 Baggrunden for skattemyndighedernes opfattelse er, at kun ved også at  

 regulere  

 primoværdien fremkommer der en korrekt indkomstansættelse for det pågældende  

 år.
Denne praksis fremgår af TfS 1999.474, TfS 2001.849 og TfS 2002.522.
Skatteforvaltningens  

 indkomstkorrektion vedrørende beskatningstidspunktet for bonus er udtryk for,  

 at indkomstansættelserne hidtil har været opgjort fejlagtigt på dette punkt.  

 Principielt er der derfor ingen forskel på de ovenfor nævnte sager om  

 regulering  

 af varelagre og igangværende arbejder og den foreliggende sag, idet det  

 afgørende i alle sagerne er, at indkomstkorrektionen skal foretages på en  

 sådan  

 måde, at indkomstansættelserne kommer til at fremstå, som om de aldrig har  

 været  

 opgjort fejlagtigt.
Dette vil kun være tilfældet, hvis indkomstansættelsen  

 nedsættes med den i indkomståret 2000 optjente bonus.
 Det forhold at  

 skatteforvaltningen ændrede princip betyder efter repræsentantens opfattelse,  

 at der vil være et år, hvor selskabet ikke bliver beskattet af bonus,  

 afhængig  

 af, hvor mange år der reguleres tilbage, men det er i strid med alle regler  

 og  

 praksis at beskatte selskabet for to års bonus samtidig.
Landsskatterettens bemærkninger og begrundelse To retsmedlemmer, herunder  

 retsformanden, udtaler:
 Efter praksis medregnes en  

 indtægt til den skattepligtige indkomst efter statsskattelovens § 4, når der  

 er  

 erhvervet en endelig og ubetinget ret til ydelsen.
Skatteforvaltningen  

 har foretaget principskifte i indkomståret 2001, hvorefter leverandørbonus  

 skal  

 beskattes i optjeningsåret og ikke som hidtil foretaget af selskabet i  

 udbetalingsåret.
Dette følger princippet om, at indtægten skal medregnes, når  

 der er erhvervet en endelig og ubetinget ret til ydelsen.
Under  

 henvisning til principperne for korrekt indkomstansættelse skal selskabet  

 ikke  

 beskattes af bonus hidrørende fra såvel 2000 som 2001 i samme indkomstår.
At  

 der er indtrådt forældelse for nogle indkomstår, og at selskabet dermed  

 undgår  

 beskatning af bonus for et indkomstår, ændrer ikke ved dette princip.
Der  

 henvises i den forbindelse til afgørelser vedrørende A.m.b.A. og varelagre,  

 hvoraf det fremgår, at der skal foretages primo- og ultimoregulering, således  

 at der sker en korrekt opgørelse af skatteansættelsen for indkomståret.
 To  

 voterende udtaler:
Skatteforvaltningen  

 har foretaget principskifte vedrørende selskabets indtægtsførelse af bonus  

 m.v., således at bonus m.v., der er optjent i indkomståret 2001 og i de  

 følgende indkomstår, skal indtægtsføres i optjeningsåret.
Dette indebærer, at  

 klageren i indkomståret 2001 skal indtægtsføre bonus m.v. for et beløb på  

 1.345.591 kr., som er indtjent i 2001.
Skatteforvaltningens  

 beslutning om principskifte har imidlertid alene betydning for, hvorledes  

 selskabet  

 skal indtægtsføre bonus m.v. optjent i indkomståret 2001 og i de følgende år,  

 men har ingen betydning for, hvorledes selskabet skal indtægtsføre bonus  

 m.v.,  

 som er optjent i de tidligere indkomstår.
Efter det princip, som selskabet  

 fulgte ved indtægtsførelsen af bonus m.v. i indkomståret 2000 og de tidligere  

 indkomstår, skete indtægtsførelsen af disse indtægter ikke i det indkomstår,  

 hvor optjeningen skete, men i det følgende indkomstår, hvor der skete  

 udbetaling.
Da skatteforvaltningens beslutning om principskifte med hensyn  

 til  

 selskabets indtægtsførelse af bonus m.v. som anført ikke omfatter  

 indkomståret  

 2000, skal der yderligere i indkomståret 2001 indtægtsføres den bonus m.v. på  

 1.456.772 kr., som blev optjent i indkomståret 2000, men som efter selskabets  

 princip for indtægtsførelse i dette år først skulle beskattes i indkomståret  

 2001. Det følger af det anførte, at selskabet for indkomståret 2001 skal  

 indtægtsføre bonus m.v. for i alt 2.802.363 kr.
 Det  

 bemærkes, at Landsskatterettens praksis i sager om principskifte vedrørende  

 opgørelse af primoværdier og ultimoværdier, hvor primoværdien i et indkomstår  

 skal svare til ultimoværdien i det foregående indkomstår, er uden betydning  

 for  

 afgørelsen af denne sag, da opgørelsen af indkomster af den aktuelle  

 beskaffenhed foretages isoleret indkomstår for indkomstår.
I  

 henhold til skattestyrelseslovens § 20, stk. 5, er retsformandens stemme  

 afgørende ved stemmelighed.
Der afsiges kendelse i overensstemmelse med  

 retsformandens afgørelse.
