(Til stiftsøvrighederne) I henhold til § 21, stk. 3, i lov nr 645 af 19. december 1984 om  

 folkekirkens økonomi fastsættes følgende:
 1. Godkendelse.
 Salg af fast ejendom, som tilhører en kirke eller et præsteembede, kan kun  

 ske efter beslutning af menighedsrådet og med godkendelse af  

 kirkeministeriet, jfr. § 21, stk. 3, i lov om folkekirkens økonomi.
 Forinden et menighedsråd træffer forberedelse til salg af en ejendom, skal  

 kirkeministeriets principgodkendelse af salget indhentes.
 Kirkeministeriet bemyndiger stiftsøvrighederne til, når ministeriets  

 principgodkendelse af et salg foreligger, at godkende salgsvilkårene under  

 forudsætning af, at fremgangsmåden i pkt. 2.1. er fulgt.
 Den stiftsøvrighederne ved skrivelse af 12. august 1970 givne bemyndigelse  

 til at godkende erhvervelse og afståelse af mindre arealer som led i  

 skelforandringer, vejanlæg, vejforlægninger, anlæg af parkeringspladser,  

 etablering af elforsyning, kloakering og fjernvarmeforsyning opretholdes.
 2. Fremgangsmåden ved salg.
 2.1. Offentligt udbud.
Ved kirkeministeriets redegørelse af 30. juni 1983 for resultatet af det  

 hidtidige regelsaneringsarbejde i kirkeministeriet er det i pkt. 4 fastsat,  

 at salg af fast ejendom kun må finde sted efter offentligt udbud.
De hidtil  

 gældende regler i kirkeministeriets cirkulære af 22. juli 1981 blev samtidig  

 ophævet.
 Et offentligt udbud skal opfylde følgende grundbetingelser:
a.
Ejendommen skal averteres til salg i både lokal og landsdækkende  

 dagspresse.
Stiftsøvrigheden kan godkende, at avertering i landsdækkende  

 presse undlades, når omstændighederne taler derfor.
Den forlangte minimale  

 kontante udbetaling skal angives i annoncerne.
Endvidere skal annoncerne  

 indeholde oplysning om frist for indgivelse af tilbud, sted og tid for åbning  

 af tilbud samt om, hvor nærmere oplysning om ejendommen kan fås.
Det skal  

 angives, at menighedsrådet er berettiget til at forkaste alle tilbud.
b.
Der gives tilbudsgiverne adgang til at overvære åbningen af  

 tilbuddene.
c.
Såfremt menighedsrådet ikke vælger at kassere alle tilbud, jfr. foran,  

 gives der de 3 højestbydende lejlighed til inden for en nærmere fastsat frist  

 at afgive supplerende tilbud.
Der gives de pågældende adgang til at overvære  

 åbningen af de supplerende tilbud.
d.
Endelig salgsaftale betinges af stiftsøvrighedens godkendelse.
2.2. Ministeriet kan godkende, at afhændelse sker uden offentligt udbud,  

 hvis afhændelse sker til offentlig myndighed eller institution, eller særlige  

 grunde iøvrigt taler derfor.
Sker afståelsen som led i jordfordeling, skal  

 offentligt udbud ikke finde sted.
Tilsvarende gælder de tilfælde, der er  

 omfattet af bemyndigelsen af 12. august 1970, jfr. foran.
 3. Godkendelse af salgsdokumenter.
Stiftsøvrighederne bemyndiges til at tiltræde de dokumenter, der  

 udfærdiges til gennemførelse af salg af fast ejendom.  

 ----------------------------- Nærværende cirkulære bedes bekendtgjort for menighedsråd og provstiudvalg.
 København, den 22. december 1986.
