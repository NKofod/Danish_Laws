Klager har i denne forbindelse nedlagt påstand om, at indklagede  

 skal betale 203.500,94 kr. for bl.a. særskilt betaling af  

 formandstimer, konduktørtimer samt smudstillæg.
Indklagede har  

 påstået frifindelse.
Klager har til støtte for sin påstand anført, at der  

 var tale om stærkt eskalerende og upåregnelige råd- og  

 svampeskader samt at de oprindelige aftaler er uden betydning.
Da det var  

 væsentligt, at tagarbejdet ikke blev forsinket, bør det meget  

 store ekstraarbejde honoreres jf. princippet i AB 92 § 27, stk.2, nr. 1.
 Voldgiftsretten udtaler, at da klageren ved aftaleindgåelsen var  

 vidende om, at der kunne forekomme råd- og svampearbejde af uvist  

 omfang og da indklagede har afvist at ændre aftalegrundlaget, er klager  

 bundet af den oprindelige aftale.
 Indklagedes frifindelsespåstand tages derfor til  

 følge.
 Voldgiftssag afgjort af Voldgiftsnævnet  

 for Bygge- og Anlægsvirksomhed.
 Vedrører AB 92 § 27, stk. 2, nr. 1.
Denne sag er ved klageskrift modtaget den 12. maj 1999  

 indbragt for Voldgiftsnævnet for bygge- og anlægsvirksomhed, der  

 i medfør af "Regler for behandling af sager ved Voldgiftsretten for  

 bygge- og anlægsvirksomhed" har nedsat en voldgiftsret bestående  

 af arkitekt m.a.a.
Lars Møller, tømrermester Poul-Erik Pedersen  

 og landsdommer Niels Johan Petersen, sidstnævnte som rettens  

 formand.
 Klageren har nedlagt påstand om, at indklagede  

 tilpligtes at betale 203.500,94 kr. inkl. moms med en rente svarende til  

 sædvanlig procesrente af 125.000 kr. fra den 23. september 1998 og af  

 78.500,94 kr. fra den 11. november 1998, alt til betaling sker.
 Indklagede har påstået frifindelse.
Klageren udførte efter licitation fra 1. april 1998  

 tagrenovering for indklagede i henhold til udbudsmateriale udarbejdet af  

 indklagedes tekniske rådgiver.
Arbejderne omfattede  

 tømrerarbejde, blikkenslagerarbejde samt tagpaparbejde.
Det var allerede på udbudstidspunktet kendt, at der  

 var råd- og svampeangreb i en række af tagkonstruktionerne.  

 Råd - og svampearbejder var specifikt holdt uden for licitationen, og  

 derfor ikke omfattet af hverken udbudsmaterialet eller klagerens tilbud.
Det  

 var oprindeligt tanken, at disse arbejder skulle udsendes i særligt  

 tilbud.
 Råd- og svampearbejderne blev imidlertid efter  

 aftale udført løbende af klageren uden særskilt tilbud  

 samtidig med den egentlige entreprise, og der blev herunder bl.a. fundet  

 ægte hussvamp.
 Den 6. maj 1998 sendte klageren følgende skrivelse  

 til indklagedes tekniske rådgiver:
"Vedr.
Råd- og svampeskader Jeg skal hermed bekræfte vor aftaler  

 vedrørende timelønninger samt avancer på materialer og  

 underentreprenører inkl. udlejet materiel.
Alle fakturaer udleveres sammen med ugesedler som bilag  

 ved fakturering.
Alle bilag nummereres fortløbende.
 Forslag til fakturering:
Bilag nr. 1 Timeseddel 30 timer á kr. 250,00 Kr. 7.500,00 Bilag nr. 2 Materialefaktura Avance 15 % Kr. 1.550,00 Bilag nr. 3 Regning stukkatør Avance 10 % Kr. 5.500,00 og så fremdeles.
.." I løbet af maj måned viste der sig flere  

 angreb af ægte hussvamp, og klageren mandede byggepladsen op på  

 opfordring fra indklagedes tekniske rådgiver.
På et byggemøde den 2. juni 1998 rejste  

 klageren krav om særskilt betaling af formandstimer og  

 konduktørtimer, samt smudstillæg.
Indklagede afviste i det hele  

 klagerens krav.
 Klageren gentog sine krav i en skrivelse af 3. august 1998  

 til indklagede:
 Vedr. indklagedes ejendom.
 Som vi tidligere har drøftet, er det efter vor  

 mening yderst rimeligt, at entreprenøren får dækket  

 samtlige udgifter i forbindelse med udførelse af råd- og  

 svampeskader herunder også konduktør- og  

 formandstimeforbrug.
 Til Deres orientering kan jeg oplyse, at det samlede  

 timeforbrug for A pr. den 30.07.98 har været:
275 timer (75% råd) Og for B:
412,5 timer Konduktørtimeløn inkl. alle  

 tillæg Kr. 365,00 Tillæg for formand inkl. alle tillæg Kr. 27,00 Smudstillæg udgør pr. svende- og  

 formandstime Kr. 18,00 Sidstnævnte beløb er som tidligere oplyst  

 indeholdt i de 250,00 kr.
 Alle beløb er ekskl. moms.
 Vi gør opmærksom på, at råd- og  

 svampeskaderne er søgt udført billigst muligt for bygherren,  

 herunder at afdækningen er udført med presenninger og ikke som  

 en teltopbygning, hvilket burde have været ofret, såfremt  

 vandskaderne skulle have været minimeret eller undgået.
Jf.
Danske Entreprenørers regler for  

 regningsarbejde indkalkuleres risiko ikke i timelønnen, idet denne  

 risiko ligger hos bygherren.
 Det samme gælder for konduktør og  

 formandstillæg, som ej heller er indeholdt i  

 svendetimelønnen.
 Ligeledes har vi ikke faktureret indirekte udgifter, som  

 skyldes de meget omfattende rådskader, men vi tillader os, at vende  

 tilbage hertil for en drøftelse.
 Vi beklager det sene tidspunkt for denne skrivelse.
.." Ved skrivelse af 19. august 1998 opgjorde klageren  

 konduktør- og formandstimer samt smudstillæg indtil 9. september  

 1998 til i alt 136.389,75 kr. ekskl. moms.
 Denne opgørelse blev afvist ved skrivelse af 8.  

 september 1998 fra indklagedes tekniske rådgiver:
 "Råd- og svampereparationer.
 Indklagede har anmodet undertegnede om at kommentere Deres  

 brev af 19. august 1998 ..
 Ved påbegyndelsen af reparationsarbejdet, der  

 udføres i regning, blev der indgået aftale med klager om  

 afregning af arbejdet som følger:
 Ved indgåelsen af aftalen accepterede bygherren  

 således arbejdet udført i regning af klager uden priskonkurrence  

 fra andet firma.
Ovennævnte aftale med klager er gældende, og  

 bygherren kan således ikke honorere Deres ekstra krav i brev af 19.  

 august 1998." Der er afgivet adskillige vidneforklaringer.
Klageren har til støtte for sin påstand  

 nærmere anført, at der er et ekstrakrav som følge af de  

 stærkt eskalerende og upåregnelige råd- og svampeskader.
De  

 skriftlige aftaler, der oprindeligt er truffet om arbejdet, er på denne  

 baggrund uden betydning.
Reelt er der dog aldrig færdigforhandlet en  

 aftale om betaling for råd- og svampeskaderne.
 Det var væsentligt, at tagarbejdet ikke blev  

 forsinket, og derfor skal det meget store ekstraarbejde honoreres, jf.  

 princippet i AB 92 § 27, stk. 2, nr. 1.
 Indklagede har til støtte for sin  

 frifindelsespåstand nærmere anført, at det ikke er  

 godtgjort, at der mellem parterne er indgået anden aftale om betaling  

 for råd- og svampearbejderne, end den, der fremgår af klagerens  

 skrivelse af 6. maj 1998, idet indklagede har afvist alle senere  

 forsøg på at ændre denne aftale.
 Da parterne har indgået aftale om betaling for  

 arbejdet, kan princippet i købelovens § 5 ikke anvendes.
 Voldgiftsretten skal udtale:
 Da klageren har indgået aftalen af 6. maj 1998  

 vidende om, at der kunne forekomme råd- og svampearbejde i uvist  

 omfang, findes klageren, da indklagede efterfølgende har afvist en  

 ændring i aftalegrundlaget, bundet af den oprindelige aftale.
 Indklagedes frifindelsespåstand tages derfor til  

 følge.
 Thi bestemmes:
 Indklagede frifindes.
 Inden 14 dage skal klager til indklagede betale  

 voldgiftssagens omkostninger med 22.500 kr.
 Inden samme frist skal klager til Voldgiftsnævnet  

 for Bygge- og Anlægsvirksomhed betale nævnets omkostninger efter  

 særskilt opgørelse.
