(Til biskopperne) Ved kirkeministeriets bekendtgørelse nr. 562 af 15. november 1977 om  

 anmeldelse af fødsler og dødsfald, der er aftrykt som bilag 1 til nærværende  

 cirkulære, er der med virkning fra den 1. januar 1978 fastsat ændrede regler  

 om anmeldelse af fødsler og dødsfald til ministerialbøgerne, således at  

 anmeldelse herefter normalt skal ske til ministerialbogsføreren i den  

 fødendes eller afdødes bopælssogn i stedet for som nu til  

 ministerialbogsføreren i det sogn, hvor fødslen eller dødsfaldet har fundet  

 sted.
 De ændrede anmeldelsesregler gælder ikke for Færøerne og Grønland, hvor  

 anmeldelse af fødsler og dødsfald til ministerialbøgerne fremdeles sker efter  

 de hidtil gældende regler.
 De nye regler gælder ejheller for de sønderjyske landsdele, hvor de  

 borgerlige personregistre er opretholdt, men der gennemføres her - ligeledes  

 fra 1. januar 1978 - en tilsvarende ændring af anmeldelsesreglerne, jfr.  

 justitsministeriets bekendtgørelse nr. 572 af 22. november 1977 om anmeldelse  

 af fødsel, navn og dødsfald i de sønderjyske landsdele, der i uddrag er  

 aftrykt som bilag 2.
I henhold til kirkeministeriets fornævnte bekendtgørelse af 15. november  

 1977 gælder der herefter følgende regler om anmeldelse af fødsler og dødsfald  

 til folkekirkens ministerialbøger i den øvrige del af landet.
Hvor andet ikke  

 er fastsat, registreres anmeldelsen i anmeldelsesstedets ministerialbøger.
I.
Anmeldelse af fødsler 1. Anmeldelsesstedet A.
Fødsler, der finder sted her i landet uden for de sønderjyske  

 landsdele, Færøerne og Grønland, samt fødsler, der finder sted om bord i  

 skib eller luftfartøj, hvis første ankomststed (anløbssted/landingssted)  

 efter fødslen er en dansk havn eller lufthavn uden for de sønderjyske  

 landsdele, Færøerne og Grønland, skal anmeldes til ministerialbogsføreren for  

 det sogn, hvor moderen har bopæl, jfr. §§ 1, stk. 1, og 11.
 Fra denne regel gælder følgende undtagelser:
B.
Fødsler, der finder sted i de sønderjyske landsdele eller om  

 bord i skib eller luftfartøj, hvis første ankomststed efter fødslen er en  

 havn eller lufthavn i de sønderjyske landsdele, skal anmeldes til de  

 sønderjyske personregistre.
Har moderen ikke bopæl i de sønderjyske  

 landsdele, men i den øvrige del af riget uden for Færøerne og Grønland, skal  

 fødslen dog anmeldes til ministerialbogsføreren for det sogn, hvor moderen  

 bor, jfr. § 3, stk. 2 og 3, i justitsministeriets bekendtgørelse.
De ændrede regler med hensyn til anmeldelsesstedet finder fremtidig også  

 anvendelse for så vidt angår jordemødres og lægers anmeldelse til  

 ministerialbogsførerne om fødsler.
Fra den 1. januar 1978 afgives disse  

 anmeldelser på en ny blanket, der anvendes for såvel levendefødte som  

 dødfødte.
 Der bør - eventuelt med provstens bistand - søges tilvejebragt en ordning,  

 hvorefter fødeklinikker og sygehuse forsynes med en ajourført  

 adressefortegnelse over ministerialbogsførerne i det område, som vedkommende  

 fødeklinik eller sygehus betjener, samt om fornødent tillige med et kort over  

 dette område med indtegnede sognegrænser.
2. Anmeldelsesfristen Anmeldelse skal ske senest 2 hverdage efter fødslen eller efter skibets  

 eller luftfartøjets ankomst til dansk område, jfr. § 1, stk. 1. Fristen  

 regnes fra udgangen af fødselsdagen eller skibets eller luftfartøjets  

 ankomstdag.
 Den samme frist gælder fremtidig også for afgivelsen af jordemødres og  

 lægers anmeldelse af fødsler til ministerialbogsførerne.
3. De anmeldelsespligtige 4. Anmeldelsens afgivelse Vedrører anmeldelsen et levendefødt barn, skal anmeldelsen afgives på en  

 dertil beregnet, ved kirkeministeriets foranstaltning fremstillet ny blanket,  

 som udleveres af jordemoderen (lægen) eller eventuelt af  

 ministerialbogsføreren.
Supplerende beholdning af blanketten kan af  

 ministerialbogsførerne rekvireres fra provsten.
I § 3, stk. 2-4, er det nærmere fastsat, hvilken dokumentation der skal  

 medfølge anmeldelsen.
Er forældrenes fødsel registreret i de sønderjyske  

 personregistre, må der i stedet for dåbs- eller navneattester vedlægges  

 fødselsattester udstedt af personregisterføreren.
Det gælder i øvrigt som  

 hidtil, at der i stedet for originale attester m. v. kan anvendes ubekræftede  

 fotokopier.
 Vedrører anmeldelsen et dødfødt barn, skal den til dødsanmeldelse og  

 anmodning om begravelse eller ligbrænding foreskrevne blanket benyttes, se  

 afsnit II, pkt. 4. Ifølge § 3, stk. 5, skal anmeldelsen - udover den i samme  

 paragraf stk. 2-4 krævede dokumentation - være bilagt den til forældrene  

 udleverede jordemoderanmeldelse og dødsattest.
 Anmeldelsen afleveres eller sendes til ministerialbogsføreren på  

 anmeldelsesstedet, jfr. pkt. 1.
5. Indberetninger Med hensyn til afgivelse af indberetninger til folkeregistrene om  

 fødselsanmeldelser gælder indtil videre kirkeministeriets cirkulære af 2.  

 januar 1968 med tilhørende vejledning.
I løbet af det kommende år - antagelig  

 pr. 1. august 1978 - vil en ny indberetningsblanket fremkomme.
 De månedlige indberetninger til embedslægen (i København de  

 ugentlige indberetninger til stadslægen) om antallet af fødte og døde skal  

 ligeledes afgives i overensstemmelse med de hidtil gældende forskrifter.  

 Indberetningerne indsendes til embedslægen i den lægekreds, hvortil  

 anmeldelsesstedet hører.
 Det påhviler ministerialbogsføreren at foretage fornøden berigtigelse  

 eller supplering af fejlagtigt eller mangelfuldt udfyldte  

 jordemoderanmeldelser med angivelse af, at rettelserne er foretaget af ham.
6. Fødselsmeddelelser Oplyses det i forbindelse med fødselsanmeldelsen, at barnet skal tilhøre  

 en valgmenighed, en af de særlige militære menigheder i København, Skt.
Petri  

 tyske menighed i København eller en menighed i et anerkendt trossamfund,  

 sendes meddelelse om fødselsanmeldelsen som hidtil til præsten for den  

 menighed, som barnet skal tilhøre, jfr. herved forskrifterne i  

 kirkeministeriets cirkulære af 5. januar 1968 om fødselsanmeldelser m. v.
II.
Anmeldelse af dødsfald 1. Anmeldelsesstedet Med hensyn til anmeldelse af dødsfald, der finder sted her i landet  

 uden for de sønderjyske landsdele, Færøerne og Grønland, samt dødsfald,  

 der finder sted om bord i skib eller luftfartøj, hvis første ankomststed  

 (anløbssted/landingssted) efter dødsfaldet er en dansk havn eller lufthavn  

 uden for de sønderjyske landsdele, Færøerne og Grønland, gælder følgende  

 regler:
 Med disse nye anmeldelsesregler er der sket en forenkling af  

 formaliteterne i forbindelse med dødsfald og begravelse, idet den  

 ministerialbogsfører (sognepræst), til hvem dødsfaldet herefter skal  

 anmeldes, tillige er begravelsesmyndighed, jfr. § 6, stk. 1, i lov nr. 346 af  

 26. juni 1975 om begravelse og ligbrænding.
 Om anmeldelse og registrering af dødsfald, der finder sted i de  

 sønderjyske landsdele, se nedenfor under pkt. 5.
2. Anmeldelsesfristen Anmeldelse skal ske senest 2 hverdage efter dødsfaldet eller efter skibets  

 eller luftfartøjets ankomst til dansk område, jfr. § 4, stk. 1. Fristen  

 regnes fra udgangen af dødsdagen eller skibets eller luftfartøjets  

 ankomstdag.
3. De anmeldelsespligtige 4. Anmeldelsens afgivelse Anmeldelsen skal afgives på den til dødsanmeldelse og anmodning om  

 begravelse eller ligbrænding foreskrevne blanket, der udleveres af den  

 dødsattestudstedende læge eller eventuelt af begravelsesmyndigheden  

 (ministerialbogsføreren på anmeldelsesstedet). Supplerende beholdning af  

 blanketten kan af ministerialbogsførerne rekvireres fra provsten.
Blanketten, der iøvrigt er ændret på nogle punkter, indgår i et  

 blanketsæt, der som hidtil omfatter formularer til anmeldelse af dødsfaldet  

 til skifteretten og det sociale udvalg.
Derimod er den nu overflødige  

 formular til anmeldelse af dødsfaldet til ministerialbogen erstattet af en  

 formular til indberetning af dødsfaldet til folkeregistret, idet denne  

 indberetningspligt, der hidtil har påhvilet skifteretten, nu er overført til  

 begravelsesmyndigheden, jfr. nedenfor under pkt. 6.
Blanketten skal også benyttes i tilfælde, hvor liget ønskes overført til  

 udlandet, jfr. afsnit VII i kirkeministeriets cirkulære af 1. december 1975  

 om begravelse og ligbrænding.
I disse tilfælde skal begravelsesmyndighedens  

 attestation for dødsfaldets anmeldelse (formularen til anmelderen) medbringes  

 ved henvendelse til embedslægen (i København stadslægen) om udstedelse af  

 ligpas.
Særskilt attestation fra skifteretten for dødsfaldets anmeldelse er  

 fremtidig ikke påkrævet.
I § 6, stk. 2, er det nærmere fastsat, hvilken dokumentation der skal  

 medfølge anmeldelsen.
Er afdødes fødsel registreret i et sønderjysk  

 personregister, må der i stedet for dåbs- eller navneattest vedlægges en  

 fødselsattest udstedt af personregisterføreren.
Det gælder i øvrigt som  

 hidtil, at der i stedet for originale attester - dødsattesten dog undtaget -  

 kan anvendes ubekræftede fotokopier.
 Angående anmeldelse af dødfødsel, se afsnit I, pkt. 4.
 Anmeldelsen afleveres eller sendes til ministerialbogsføreren på  

 anmeldelsesstedet, jfr. pkt. 1.
5. Anmeldelse af dødsfald, der finder sted i de  

 sønderjyske landsdele Med hensyn til anmeldelse af dødsfald, der finder sted i de sønderjyske  

 landsdele eller om bord i skib eller luftfartøj, hvis første ankomststed  

 (anløbssted/landingssted) efter dødsfaldet er en havn eller lufthavn i de  

 sønderjyske landsdele, gælder ifølge §§ 7 og 10 i justitsministeriets  

 bekendtgørelse følgende regler:
 Med hensyn til, hvem anmeldelsespligten påhviler, henvises til § 8 i  

 justitsministeriets bekendtgørelse.
6. Anmeldelse (indberetning) til andre myndigheder Snarest muligt efter modtagelsen af dødsattesten skal  

 dødsanmeldelsen af begravelsesmyndigheden (ministerialbogsføreren)  

 videresendes til:
Inden videresendelsen dateres og underskrives anmeldelsen af  

 begravelsesmyndigheden samt forsynes med dennes stempel.
Anmeldelsen  

 (indberetningen) til folkeregistret forsynes tillige med CPR-stempel i den  

 dertil beregnede rubrik i blankettens nederste højre hjørne .
Det påhviler begravelsesmyndigheden at foretage fornøden berigtigelse  

 eller supplering af fejlagtigt eller mangelfuldt udfyldte anmeldelser og  

 dødsattester med angivelse af, at rettelserne er foretaget af  

 begravelsesmyndigheden.
Mangler angivelse af afdødes personnummer og kan  

 oplysning herom undtagelsesvis ikke tilvejebringes, må anmeldelsen og  

 dødsattesten påføres bemærkning herom.
 De af begravelsesmyndigheden modtagne dødsattester og  

 jordemoderanmeldelser vedrørende dødfødte børn skal som hidtil vedlægges de  

 månedlige indberetninger til embedslægen (i København de ugentlige  

 indberetninger til stadslægen), jfr. afsnit I, pkt. 5.
 For så vidt angår dødsfald, der skal registreres i de sønderjyske  

 personregistre , jfr. herved pkt. 5, gælder følgende regler:
 1. Begravelsesmyndigheden videresender som i den  

 øvrige del af landet dødsanmeldelsen til vedkommende skifteret, jfr. foran,  

 idet personregisterførerne fremtidig er fritaget for at sende meddelelse til  

 skifteretten om anmeldte dødsfald.
2. Dødsanmeldelsen - påført oplysning om  

 jordfæstelsesstedet - videresendes af begravelsesmyndigheden til  

 personregisterføreren i afdødes bopælskommune eller - hvis afdøde ikke havde  

 bopæl her i landet - til personregisterføreren i den kommune, hvor dødsfaldet  

 har fundet sted.
Med anmeldelsen skal følge dødsattesten - for dødfødte børn  

 tillige jordemoderanmeldelsen - samt den øvrige foreskrevne dokumentation,  

 jfr. § 9, stk. 2, i justitsministeriets bekendtgørelse.
 3. Begravelsesmyndigheden videresender som i den  

 øvrige del af landet dødsanmeldelsen til det sociale udvalg i afdødes  

 bopælskommune.
Med hensyn til datering, underskrift og stempling af dødsanmeldelsen samt  

 berigtigelse af denne og dødsattesten gælder samme regler som i den øvrige  

 del af landet - dog skal anmeldelsen til personregisterføreren ikke forsynes  

 med CPR-stempel.
Ligeledes gælder det, at videresendelsen skal ske snarest  

 muligt efter modtagelsen af dødsattesten.
Præsterne i de sønderjyske landsdele er fremtidig fritaget for at afgive  

 indberetning til embedslægen om antallet af døde og dødfødte, idet denne  

 indberetningspligt er overført til personregisterførerne.
III.
Fælles  

 bestemmelser Hvis anmelderen møder personligt for at foretage anmeldelse, skal  

 ministerialbogsføreren (begravelsesmyndigheden) yde fornøden vejledning med  

 hensyn til udfyldelse af den foreskrevne anmeldelsesblanket.
 Foretages anmeldelse af de i §§ 2, stk. 2 og 3, og 5, stk. 2 og 3, nævnte  

 anmeldelsespligtige, skal ministerialbogsføreren (begravelsesmyndigheden)  

 selv så vidt muligt tilvejebringe eventuelle manglende bevisligheder, som  

 ikke er i anmelderens besiddelse, jfr. § 7, stk. 3.
I andre tilfælde påhviler det anmelderen selv at tilvejebringe de krævede  

 bevisligheder.
Kan disse ikke straks fremlægges, skal anmeldelse dog ske  

 inden udløbet af de fastsatte frister, og der gives da anmelderen en efter  

 forholdene passende yderligere frist til bevislighedernes fremskaffelse, jfr.  

 § 7, stk. 1. Erklærer anmelderen af et dødsfald sig ude af stand til at  

 fremskaffe eventuelle manglende ministerialbogsattester, bør  

 ministerialbogsføreren yde fornøden bistand til tilvejebringelse af  

 attesterne.
 Bevisligheder skal dog ikke fremlægges i tilfælde, hvor de nødvendige  

 oplysninger fremgår af ministerialbøgerne på anmeldelsesstedet, jfr. § 7,  

 stk. 2. Begravelsesmyndigheden må i så fald ved videresendelse af en  

 dødsanmeldelse til personregisterføreren attestere rigtigheden af de  

 oplysninger, som ikke dokumenteres ved fremlæggelse af  

 ministerialbogsattester.
Er en anmeldelse ikke fyldestgørende, eller har ministerialbogsføreren  

 anledning til at betvivle dens rigtighed, kan han pålægge den  

 anmeldelsespligtige inden en passende frist at afgive personlig forklaring  

 til ham, jfr. § 8. ------------ Dette cirkulære træder i kraft den 1. januar 1978. Fra samme dato ophæves  

 afsnit II, pkt. 3, nr. 2, samt afsnit III i kirkeministeriets cirkulære af 1.  

 december 1975 om begravelse og ligbrænding.
For fødsler og dødsfald, der har  

 fundet sted før den 1. januar 1978, gælder dog de hidtidige regler.
 Man skal anmode om, at folkekirkens præster og kordegne uden for Færøerne  

 og Grønland gøres bekendt med dette cirkulære.
Kirkeministeriet, den 1. december 1977 P.M.V.
 E.B.
