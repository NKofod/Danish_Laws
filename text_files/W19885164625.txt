Efter opførelsen af 1500 boliger i Algeriet, konstateredes gulvskader  

 der udbedredes, idet løse klinker blev fastgjort og opbulede gulvarealer  

 omlagt.
Skaderne skyldtes en for risikobehæftet konstruktion og  

 udførelsesfejl.
Som ansvarlige blev anset totalrådgiveren og  

 underentreprenøren.
Der kunne ikke pålægges solidarisk ansvar.
Grundet et  

 begrænset tilsyn mm., fandtes entreprenøren medansvarlig.  

 Ansvarsbegrænsningen i rådgivningskontrakten tilsidesattes ikke.
Endelig  

 nedsattes erstatningen ikke grundet den anvendte epoxymetode, sparet  

 merudgift ved glidelagskonstruktion eller en udgift til garantiforlængelse.
KENDELSE i Voldgiftssag nr.
C 1620 K mod A og B Efter at et stort antal boliger i Algeriet var blevet ødelagt af et meget  

 kraftigt jordskælv, solgte entreprenørfirmaet B A/S 1500 træhuse til den  

 algierske stat.
B indledte endvidere forhandlinger med den algierske stat om  

 opførelse af et stort boligkompleks i El Biar i Algeriet.
På grund af  

 projektets omfang ønskede B ikke at være alene om opgaven, men indgik en  

 aftale med D A/S om dannelse af et interessentskab, K, som skulle påtage sig  

 opgaven.
Den 28. juni 1982 indgik K en kontrakt med de algierske myndigheder om  

 opførelse af 1500 nøglefærdige, præfabrikerede kollektive boliger med  

 tilhørende lokaler til forretningsformål for en fast pris på 648.793.709  

 d.kr. og 27.581.262 algierske dinarer, eller ialt ca. 700 millioner d.kr.
Der  

 skulle opføres 78 bygninger med et samlet etageareal på 158.513 m2, og der  

 skulle i boligerne være klinkebelagte gulve på et areal på ca. 125.000 m2.  

 Byggeriet skulle være færdigt 20 måneder, efter at K havde modtaget de  

 planerede byggegrunde, hvilket førte til en afleveringsdato senest den 1.  

 oktober 1984.
 Byggeriet blev færdigt til tiden og blev modtaget af de algierske  

 myndigheder den 1. oktober 1984. Hele entreprisesummen blev derefter udbetalt  

 til K, idet de algierske myndigheder beholdt bankgarantier på 35 millioner  

 d.kr. til dækning af K's ansvar for eventuelle mangler.
Allerede kort efter den 1. oktober 1984 begyndte der at vise sig skader på  

 klinkegulvene, idet klinker gik løse, og gulve bulede op.
Skaderne har  

 fortsat udviklet sig, således at der pr. 30. september 1988 har vist sig  

 skader på ialt ca. 41.000 m2 gulv.
Ved en aftale af 5. maj 1983 havde B  

 påtaget sig som underentreprenør for K at udføre montagen af klinkegulvene  

 for en fast pris excl. moms på 14.850.000 d.kr.
Denne voldgiftssag angår  

 placeringen af ansvaret for de mangelfulde klinkegulve.
Allerede på et tidligt tidspunkt under projektets udarbejdelse var A  

 Arkitektfirma A/S blevet inddraget i arbejdet, og ved en kontrakt af 22.  

 marts 1983 påtog A sig som totalrådgiver for K at yde teknisk rådgivning og  

 bistand vedrørende boligprojektet i El Biar for en fast pris på 8.800.000  

 d.kr. excl. moms.
A har gennemarbejdet projektet og udført  

 detailprojektering.
Efter det udarbejdede projekt skulle gulvene udføres således, at der på  

 dækelementerne skulle lægges et afretningslag, og at klinkerne skulle klæbes  

 på dette afretningslag, hvorved hele gulvkonstruktionen blev en konstruktiv  

 enhed.
Under projekteringsarbejdet anmodede K det rådgivende ingeniørfirma E  

 om at gennemgå El Biar projektet med det formål at undgå vanskeligheder ved  

 byggeriets opførelse og at begrænse senere problemer i bygningernes funktion.  

 I en erklæring af 15. februar 1983 udtalte E bl.a., at der i tidens løb har  

 været talrige tilfælde af løsnede flise- og klinkebelægninger, som oftest på  

 grund af dårlige materialer og dårligt udført arbejde.
Det anbefaledes, at  

 der blev udført forsøg under de lokale omstændigheder og udarbejdet skærpede  

 instrukser i overensstemmelse hermed, og det blev fremhævet, at en effektiv  

 sammenhæng mellem klinker og mørtel og mellem mørtel og beton var nødvendig.  

 K rådspurgte også Teknologisk Institut, som på et projekteringsmøde den 6.  

 april 1983 og i en skrivelse af 27. april 1983 anbefalede en løsning,  

 hvorefter gulvet skulle udlægges på et glidelag, d.v.s. uden fast forbindelse  

 med betonelementerne.
I forsommeren 1983 lod K også udføre en prøvelejlighed  

 i Ølstykke.
På et møde den 29. august 1983 blev det endeligt besluttet at  

 anvende metoden uden glidelag.
Efterhånden som skaderne på klinkegulvene viste sig, har B udbedret dem  

 for K's regning.
Udbedringen er udført efter to metoder.
Løse klinker er  

 hovedsageligt blevet fastgjort ved injicering af epoxy i gulvkonstruktionen,  

 medens opbulede gulvarealer er blevet omlagt.
K begærede syn og skøn afholdt, og der er afgivet erklæringer af 30. april  

 1985, 12. december 1985, 29. april 1987, 7 . juni 1988 og 3. oktober 1988 af  

 de af Voldgiftsnævnet udmeldte syns- og skønsmænd, murermester, ingeniør J.  

 Buch Andersen, arkitekt m.a.a.
Jørn Nielsen og civilingeniør Leif Egeskjold.  

 I den første skønserklæring af 30. april 1985 udtalte skønsmændene bl.a., at  

 der efter deres vurdering var to hovedårsager til gulvskaderne.
Den første  

 er, at det valgte konstruktionsprincip, hvorefter pudslag og klinker er fast  

 forbundne til betonelementdækket, er væsentligt mere risikobehæftet end den  

 konstruktion, der bygger på indlæggelse af et glidelag og udførelse af  

 dilatationsfuger - også ved korrekt udførelse af konstruktionen.
Den anden  

 hovedårsag er en mindre god håndværksmæssig udførelse, der har resulteret i  

 en for svag forbindelse mellem pudslag og klinkelag.
I erklæringen har  

 skønsmændene også udtalt, at begge de anvendte udbedringsmetoder må betegnes  

 som forsvarlige og rimelige.
Disse bedømmelser har skønsmændene fastholdt.
Ved et klageskrift af 19. september 1985 har K indbragt sagen for en i  

 henhold til Reglerne for behandling af sager ved Voldgiftsretten for Bygge-  

 og Anlægsvirksomhed nedsat voldgiftsret.
Voldgiftsretten har bestået af  

 arkitekt m.a.a.
Henning Graversen, direktør, civilingeniør Per Dibbern  

 Johansen som tekniske dommere og et formandsskab bestående af  

 højesteretsdommer J.
Bangert, højesteretsdommer Erik Bjerregaard og  

 landsdommer Poul Rønnov med højesteretsdommer Bjerregaard som formand.
I  

 klageskriftet nedlagde K påstand om en erstatning på 10.030.692 kr. med  

 renter, hvilket beløb svarede til de indtil da afholdte reparationsudgifter.  

 I K's replik af 6. juli 1987 var påstanden forhøjet til 20.741.465 kr. på  

 grund af yderligere påløbne reparationsomkostninger.
K's endelige påstand  

 under sagen er:
 De indklagede A og B tilpligtes principalt solidarisk, subsidiært  

 proratarisk at betale K 28.702.486 kr. med sædvanlig procesrente (diskonto +  

 6%) fra de respektive udgifters afholdelse, til betaling sker.
 De indklagede tilpligtes at anerkende, at de indklagedes erstatningsansvar  

 for skader m.v., der vil blive registreret efter den 30. september 1988, kan  

 afgøres under en senere voldgiftssag.
 Indklagede A har nedlagt følgende påstande:
Principalt: Frifindelse Subsidiært: Frifindelse mod betaling af et mindre beløb end det af K  

 krævede, fastsat efter voldgiftssrettens skøn uden solidarisk hæftelse med  

 medindklagede B.
Såfremt de indklagede af voldgiftsretten får pålagt et  

 solidarisk ansvar, anmodes voldgiftsretten om at fastsætte den indbyrdes  

 proratariske hæftelse mellem de indklagede.
Det påstås, at det maksimale  

 beløb, som indklagede A ialt kan blive tilpligtet at udrede såvel til  

 klagerne som til B andrager kr. 11.729.000,00.
 I relation til den subsidiære påstand påstås det, at der alene skal svares  

 sædvanlige procesrenter af et beløb op til kr. 10.030.692,00 fra sagens anlæg  

 og af et beløb op til kr. 11.729.000,00 fra 6. juli 1987, til betaling finder  

 sted.
 Over for K's anden påstand har A principalt påstået afvisning og  

 subsidiært frifindelse.
 Indklagede B har nedlagt følgende påstand:
 Over for K's betalingspåstand:
 1) Principalt: Frifindelse.
 2) Subsidiært: Frifindelse mod betaling af et mindre beløb end det af K  

 krævede, fastsat efter voldgiftsrettens skøn, og således at det af klageren  

 opgjorte påstandsbeløb, excl. renter, alene tillægges renter fra kravets  

 fremsættelse for voldgiftsretten, dvs. af højst kr. 10.030.692 fra den 19.  

 september 1985 til den 6. juli 1987, af kr. 20.741.465 fra den 6. juli 1987  

 og af kr. 28.702.486 fra 22. juni 1988, til betaling sker.
 Over for K's anerkendelsespåstand:
 Principalt: Afvisning.
 Subsidiært: Frifindelse.
 Mere subsidiært: Frifindelse, men således, at B anerkender, at B's  

 eventuelle erstatningsansvar for skader m.v., der er registreret efter den  

 30/9 1988, kan afgøres under en senere voldgiftssag, og at forældelsesfristen  

 efter lov nr. 274 af 22/12 1908 om forældelse af visse fordringer  

 (1908-loven) tidligst kan regnes fra det tidspunkt, hvor K kunne kræve  

 betaling for sine afhjælpningsudgifter i forbindelse hermed, jfr. nævnte lovs  

 § 2, første punktum.
 Over for medindklagede, A:
Principalt: At medindklagede A fuldstændigt friholder B for de beløb,  

 incl. renter og omkostninger, som B måtte blive pålagt at betale til  

 klageren, og Subsidiært: At medindklagede A i et nærmere efter voldgiftssrettens skøn  

 fastsat forhold, pålægges at friholde B for en del af det beløb som B måtte  

 blive pålagt at betale til K incl. renter og omkostninger.
 Den mundtlige forhandling af sagen har fundet sted i dagene den 24., 25.,  

 27. og 28. oktober 1988. Under forhandlingen er et betydeligt antal bilag  

 blevet gennemgået, og skønsmændene har vedstået og uddybet deres erklæringer,  

 ligesom der er afgivet forklaringer af følgende personer:
Projekteringskoordinator F (K) Arkitekt G (A) Civilingeniør Z (Ø) Arkitekt H (A) Bygningskonstruktør I (K) Konduktør L (B) Produktionschef M (B) Direktør N (B) Projektleder O (K) Indkøbschef P (K) Leder af Algierkontoret R (B) og Leder af udbedringsholdet S (B) På grundlag af de under sagen fremkomne oplysninger og afgivne  

 forklaringer skal voldgiftsretten om de i sagen rejste spørgsmål udtale  

 følgende:
 Skadesårsagerne.
 Voldgiftsretten er enig med skønsmændene i, at skaderne i det væsentlige  

 skyldes dels en for risikobehæftet konstruktion, dels udførelsesfejl ved  

 montagen af klinkegulvene.
 A's ansvar.
 K har under henvisning til skønsmændenes udtalelser anført, at A som  

 totalrådgiver må bære et ansvar for skaderne ved ikke at have foreskrevet en  

 mere sikker konstruktion.
A har anført, at den valgte løsning er fuldt forsvarlig, men at den  

 forudsætter en korrekt udførelse.
Det er ikke bevist, at metoden som sådan  

 har ført til skaderne, men det er godtgjort, at der foreligger  

 udførelsesfejl, og der er derfor ikke grundlag for at pålægge A ansvar.
 Voldgiftsretten skal udtale:
A har under sin projektering af byggeriet beskrevet den anvendte  

 fremgangsmåde, hvorefter gulvene skulle lægges uden glidelag.
Denne  

 lægningsmetode er behæftet med større risici end en lægning med glidelag,  

 hvilket var almindeligt kendt.
Der var tale om et meget stort gulvareal ialt.  

 Der var endvidere i de enkelte boliger tale om gulve af betydelig størrelse -  

 større end de gulve, som i Danmark normalt belægges med klinker, - hvilket  

 også forøger risikoen for sådanne skader.
Husene skulle opføres i et  

 jordskælvsområde, og der fremkom under projekteringsarbejdet advarsler mod  

 fremgangsmåden.
Det er voldgiftsrettens opfattelse, at A ved sin projektering  

 af gulvene ikke har taget tilstrækkeligt hensyn til de nævnte forhold, og at  

 der derfor bør pålægges A et ansvar for skaderne.
 B's ansvar.
K har anført, at der ved skønserklæringerne er ført et klart bevis for  

 udførelsesfejl, og at B derfor er erstatningsansvarlig.
K har endvidere  

 anført, at B også efter AB 72 § 21 er ansvarlig på objektivt grundlag, fordi  

 endelig aflevering til de algierske myndigheder endnu ikke har fundet sted på  

 grund af skaderne.
B har anført, at den foreskrevne lægningsvejledning i alt væsentligt er  

 blevet fulgt, og at afvigelserne fra den er blevet aftalt med K's tilsyn og  

 ledelse.
Materialerne til gulvene blev leveret af K, og disse materialer har  

 også haft betydning for skadernes opståen.
Der bør derfor ikke pålægges B  

 noget ansvar.
 Voldgiftsretten skal udtale:
Hvor klinker i gulvene er gået løs og er bulet op, er det sket umiddelbart  

 under klæbelaget, fordi den øverste del af afretningslaget ikke har haft  

 tilstrækkelig styrke.
Denne del består af meget fine bestanddele og havde  

 karakter af et slamlag.
Dette slamlag burde have været fjernet inden  

 påklæbningen af fliserne.
Ved at have forsømt dette har B også pådraget sig  

 et ansvar for skaderne.
 Det er voldgiftsrettens opfattelse, at B efter bestemmelserne i kontrakten  

 mellem K og de algierske myndigheder og den måde, disse bestemmelser er  

 anvendt, ikke er objektivt ansvarlig for skaderne i medfør af AB 72 § 21.
 K's medansvar.
K har bestridt at have noget medansvar for skaderne.
Man har fulgt den af  

 totalrådgiveren anviste fremgangsmåde, og der er påvist fejl hos både A og B,  

 som derfor bør bære det fulde ansvar.
A har anført, at K med fuldt kendskab til hele problemet og til de givne  

 advarsler deltog i beslutningen om valg af gulvkonstruktion, samt at K har  

 forsømt at føre et effektivt tilsyn med udførelsen af gulvene.
K må derfor  

 selv bære et betydeligt ansvar for skaderne.
 B har tilsluttet sig dette og har yderligere henvist til, at K har leveret  

 de anvendte materialer, som har vist sig mindre egnede, hvilket har haft  

 betydning for skaderne.
 Voldgiftsretten skal udtale:
K består af to store og erfarne entreprenørfirmaer.
K deltog med kendskab  

 til E og Teknologisk Instituts erklæringer i beslutningen om valg af  

 gulvkonstruktion, og der blev valgt en billig konstruktion.
Efter de afgivne  

 forklaringer tog opførelsen af en prøvelejlighed i Ølstykke hovedsagelig  

 sigte på at fastlægge arbejdsmetoder, og der blev til prøvelejligheden  

 anvendt dansk cement og danske tilslagsmaterialer.
I Algeriet leverede K  

 udenlandsk cement og tilslagsmaterialer til B, og der burde være udført et  

 prøvegulv i Algeriet.
Når den øverste del af afretningslaget fik karakter af  

 et slamlag, skyldes det dels dårligere tilslagsmaterialer end de danske, dels  

 at man til afretningslaget benyttede en anden sammensætning end fastsat i  

 projektet.
Efter forklaringerne havde K kun en tilsynsførende med  

 murerentreprisen (gulvlægningen), og den pågældende skulle også deltage i  

 detailplanlægning og opfølgning af tidsplanen.
Et så begrænset tilsyn findes  

 ikke at have været forsvarligt, og voldgiftsretten finder, at der på grund af  

 de anførte forhold påhviler K et medansvar.
 Ansvarets fordeling.
 Sagens tre parter mener hver for sig af de grunde, der er anført i de  

 foranstående afsnit om deres ansvarsgrundlag, at hovedansvaret og det  

 endelige ansvar må påhvile de andre.
 Voldgiftsretten er efter de fremkomne oplysninger nået til, at ansvaret  

 bør fordeles med 50 % til K, 30 % til A og 20 % til B.
 Solidarisk ansvar eller prorata ansvar.
 Ifølge rådgivningsaftalen mellem K og A er aftalegrundlaget Almindelige  

 Bestemmelser for teknisk Rådgivning og Bistand, revideret juli 1978 (ABR).
K har principalt påstået A og B pålagt solidarisk ansvar i henhold til  

 almindelige erstatningsretlige principper.
K har endvidere anført, at  

 bestemmelsen i ABR 6.2.5. om pro rata ansvar for rådgiveren skal  

 tilsidesættes på grund af grovheden af A's fejl.
 A og B har begge anført, at der ikke kan pålægges dem solidarisk ansvar og  

 har bl.a. henvist til ABR 6.2.5.
 Voldgiftsretten skal udtale:
 Der er ikke noget grundlag for at tilsidesætte reglen i ABR 6.2.5.  

 Allerede fordi denne bestemmelse kun pålægger rådgiveren pro rata ansvar (kun  

 ansvar for så stor en del af tabet, som svarer til den del af den samlede  

 skyld, der er udvist af rådgiveren), findes der ikke at kunne pålægges de  

 indklagede solidarisk ansvar.
 A's ansvarsbegrænsning.
 I rådgivningskontrakten mellem A og K er i punkt 11 og 12 anført: 11.  

 Ansvar.
 Rådgiverens ansvar er begrænset til den under pkt. 12 nævnte  

 forsikringssum.
 12. Forsikring.
 Rådgiveren har tegnet object-ansvarsforsikring i X A/S med maksimal  

 forsikringssum for:
 Personskader og tingskader kr./år 10.878.000.
 I den til kontrakten knyttede forsikringspolice er bl.a. anført:  

 Forsikringssummen udgør i 1983 10.878.000 kr. ved person- og tingskade  

 tilsammen (incl. indekstillæg 194 %).
 Selskabets samlede dækning for ansvar for skader påhvilende  

 forsikringstageren er begrænset til een forsikringssum pr. forsikringsår.
 I policens forsikringsbetingelser § 11 er skadestilfælde defineret  

 således: Som et skadestilfælde betragtes - inden for kontraktsansvarsområdet  

 - flere skader, som inden for en for en enkelt bygherre udført opgave skyldes  

 samme ansvarspådragende fejl, idet dog den omstændighed, at den af arkitekten  

 begåede fejl overses under hans tilsyn, ikke betragtes som et selvstændigt  

 skadestilfælde.
 A har under henvisning til disse bestemmelser anført, at der højst kan  

 pålægges dem et ansvar for gulvskaderne på 11.729.000 kr.
K har anført, at de citerede policebestemmelser er så uklare, at de ikke  

 kan påberåbes til støtte for en så betydelig ansvarsbegrænsning.
Det vil være  

 fuldstændig urimeligt, at en arkitekts ansvar for et byggeri til 700  

 millioner kr. skal være så stærkt begrænset.
Begrænsningen må i hvert fald  

 forstås som alene gældende for de i løbet af et år anmeldte skader.
Der er i  

 alle årene fra 1984 anmeldt skader, og disse er ikke i noget år oversteget  

 ansvarbegrænsningen.
Voldgiftsretten finder ikke grundlag for at tilsidesætte den aftalte  

 ansvarsbegrænsning, som findes at være tilstrækkelig tydeligt angivet i  

 policebestemmelserne.
Da A's ansvar for gulvskaderne skyldes samme  

 projektfejl, må der gives A medhold i, at der for disse skader højst kan  

 pålægges dem et ansvar på 11.729.000 kr.
 Erstatningskravets størrelse.
a.
Merudgift ved injicering med epoxy.
A og B har anført, at reparationsmetoden omlægning af gulve har vist sig  

 at være effektiv.
Injiceringsmetoden er mere bekostelig, og K burde have  

 valgt den billigste, forsvarlige udbedringsmetode.
Kravet bør derfor  

 nedsættes.
K har anført, at merudgiften højst har andraget 2,5 millioner kr.  

 Reparationerne skulle udføres i beboede lejligheder, og en omlægning af  

 løsnede fliser i en lejlighed kunne tage op til en uges tid og ville medføre  

 betydelige gener for beboerne, navnlig store støvgener.
Reparationer efter  

 epoxy metoden er udført på et par dage og medfører ikke de samme gener.
Det  

 kan derfor ikke kritiseres, at man har anvendt epoxy metoden.
 Voldgiftsretten finder efter de af K givne oplysninger ikke grundlag for  

 at nedsætte kravet, fordi man har anvendt epoxy metoden.
b.
Sparet merudgift ved glidelagskonstruktion.
 Efter skønsmændenes oplysninger ville udførelsen af en gulvkonstruktion  

 med glidelag have kostet ca. 5,5 millioner kr. mere end den anvendte  

 konstruktion, når man går ud fra danske forhold.
 A og B har under henvisning hertil påstået kravet nedsat med det nævnte  

 beløb.
K har protesteret mod en sådan nedsættelse og har anført, at man sikkert  

 kunne have fået merudgiften betalt af de algierske myndigheder.
På grund af  

 lavere lønudgifter i Algeriet ville merudgiften ikke have været så stor.
 Voldgiftsretten skal udtale:
For at få den omhandlede merudgift fratrukket i erstatningen må det  

 kræves, at gulvkonstruktionen efter reparationerne er lige så god som en  

 konstruktion med glidelag, således at der ved reparationerne er tilført  

 husene en merværdi.
Da dette ikke findes at være tilfældet, nedsættes kravet  

 ikke.
c.
For store udgifter i forbindelse med reparationerne.
 Skønsmændene har i deres erklæring af 3. oktober 1988 og under deres  

 forklaring for voldgiftsretten udtalt, at forskellige udgiftsposter i  

 erstatningsopgørelsen skønnes at være for høje.
 Det gælder følgende poster:
 Udgift til materiel, 1.307.908 kr., skønnes kun at burde have været  

 800-850.000 kr.
 Lønninger til lokale medarbejdere, 2.065.274 kr., skønnes at være ca.  

 300.000 kr. for høje.
 Rejseudgifter, 903.995 kr., skønnes kun at burde have andraget 700-750.000  

 kr.
 Forplejning, 2.181.866 kr., skønnes kun at burde have været 1,5-1,6  

 millioner kr.
 Administration, 2.735.578 kr., skønnes kun at burde have været 1,6-1,8  

 millioner kr.
 A og B har påstået kravet nedsat i overensstemmelse med skønsmændenes  

 vurdering.
 K har anført, at alle de opførte udgifter er afholdt, og at der ikke er  

 grundlag for at nedsættte kravet.
 Voldgiftsretten lægger til grund, at alle de omtalte udgifter er afholdt  

 af K, og der findes ikke i det fremkomne tilstrækkeligt grundlag for at  

 nedsættte kravet.
d.
Udgift til garantiforlængelser.
De algierske myndigheder har ikke frigivet garantistillelsen på 35  

 millioner kr. på grund af skader.
I erstatningsopgørelsen har K medtaget en  

 udgift på 3.240.760 kr. til forlængelse af denne garanti.
 A har protesteret mod udgiften under henvisning til, at den modsvarer et  

 rentetab ved ikke at få hele entreprisesummen udbetalt, og at et sådant  

 rentetab ville have været mindre, samt til at der er tale om et indirekte  

 tab, som ikke kan kræves erstattet.
Efter voldgiftsrettens opfattelse er udgiften til forlængelse af garantien  

 forårsaget af,at gulvene har været mangelfulde, og der findes ikke at være  

 tale om et indirekte tab.
K's krav nedsættes derfor ikke.
K's anerkendelsespåstand A og B har over for denne påstand påstået afvisning, subsidiært  

 frifindelse under henvisning til, at voldgiftsretten ikke kan tage stilling  

 til forholdene under en ny sag, samt til almindelige retsplejeprincipper.
 Voldgiftsretten finder det klart, at K må have adgang til at rejse en ny  

 voldgiftssag om erstatning af udgifter til reparation af gulvskader af  

 lignende art som de i sagen omhandlede, når skaderne først er anmeldt for K  

 efter 30. september 1988.
 Det findes ikke nødvendigt at udtale dette i konklusionen.
 Efter det anførte skal A betale til K 8.610.745,80 kr., og B skal betale  

 5.740.497,20 kr.
 Der findes ikke mod de indklagedes protest at burde pålægges dem renter  

 for tiden før sagens anlæg den 19. september 1985. Da der på tidspunkterne  

 for K's fremsættelse af erstatningspåstandene kun var afholdt  

 reparationsudgifter svarende til påstandsbeløbene, og da A og B kun skal  

 betale henholdsvis 3/10 og 2/10 af disse udgifter, tages rentepåstanden til  

 følge som nedenfor anført.
 I sagsomkostninger skal A betale 300.000 kr. til K, og B skal betale  

 200.000 kr.
 Udgifterne ved voldgiftsrettens behandling af sagen skal betales med  

 halvdelen af K, med 3/10 af A og med 2/10 af B.
 T H I B E S T E M M E S :
 A Arkitektfirma A/S skal til K betale 8.610.745,80 kr. med sædvanlig  

 procesrente (diskonto + 6 %) af 3.009.207,60 kr. fra den 19. september 1985  

 til den 6. juli 1987, af 6.222.439,50 kr. fra den 6. juli 1987 til den 19.  

 oktober 1988 og af 8.610.745,80kr. fra den 19. oktober 1988, til betaling  

 sker.
 B A/S skal til K betale 5.740.497,20 kr. med sædvanlig procesrente  

 (diskonto + 6 %) af 2.006.138,40 kr. fra den 19. september 1985 til den 6.  

 juli 1987, af 4.148.293 kr. fra den 6. juli 1987 til den 19. oktober 1988 og  

 af 5.740.497,20 kr. fra den 19. oktober 1988, til betaling sker.
 I sagsomkostninger til K skal A betale 300.000 kr. og B 200.000kr.
 Omkostningerne ved voldgiftsrettens behandling af sagen skal betales af K  

 med 1/2, af A med 3/10 og af B A/S med 2/10.
 Betaling skal ske inden 14 dage efter kendelsens modtagelse.
København, den 2. december 1988 Henning Graversen Per Dibbern Johansen Johs.
Bangert Erik Bjerregaard Paul Rønnov P.v.c.
