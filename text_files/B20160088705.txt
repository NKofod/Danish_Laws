Bekendtgørelse om ændring af bekendtgørelse om assisteret reproduktion § 1 I bekendtgørelse nr. 672 af 8. maj 2015 om assisteret reproduktion foretages følgende ændringer:
 1. § 7, stk. 2, ophæves.
 2. I § 12, stk. 1, indsættes som 2. pkt.:
»Med i vævscentrets opgørelse af antallet skal indgå alle oplysninger om graviditeter, herunder oplysninger fra rapporteringer i henhold til § 20.« 3. I § 13 ændres »ikke tidligere har fungeret eller fortsat fungerer som donor ved et andet vævscenter« til: »ikke donerer æg mere end seks gange i alt«.
 4. I § 17, stk. 1, indsættes som 3. pkt.:
»Med i vævscentrets opgørelse af antallet skal indgå alle oplysninger om graviditeter, herunder oplysninger fra rapporteringer i henhold til § 20.« § 2 Bekendtgørelsen træder i kraft den 1. juli 2016.
