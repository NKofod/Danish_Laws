Bekendtgørelse om godkendt egenkontrol  

 for foderstofvirksomheder I medfør af § 1 i lov om foderstoffer, jf.  

 lovbekendtgørelse nr. 422 af 15. maj 1996, og efter bemyndigelse  

 fastsættes:
 § 1. Plantedirektoratet fører kontrol med,  

 at produktion, salg og anvendelse af foderstoffer, herunder foderstoffer med  

 indhold af tilsætningsstoffer, sker efter bestemmelserne i  

 foderstoflovgivningen.
 Stk. 2. Som led i den i stk. 1 nævnte kontrol  

 udtager direktoratet stikprøver af partier af foderstoffer, herunder  

 foderstoffer med indhold af tilsætningsstoffer, der sælges.
 § 2. Plantedirektoratet fastsætter omfanget  

 af kontrollen med en foderstofvirksomhed, herunder omfanget af  

 stikprøvekontrollen, på grundlag af virksomhedens produktion af  

 foderstoffer.
Stk. 2. For virksomheder, der er registreret eller godkendt  

 efter bekendtgørelse om registrering m.m. af foderstofvirksomheder,  

 dog ikke virksomheder, der udelukkende fremstiller foderblandinger til brug  

 for eget opdræt, kan omfanget af stikprøvekontrollen  

 nedsættes, hvis direktoratet har godkendt virksomhedens  

 kvalitetsstyringsprogram.
Godkendelse meddeles på grundlag af en  

 konstatering af, at kvalitetsstyringsprogrammet er tilrettelagt efter  

 retningslinierne i bilaget.
 Stk. 3. Direktoratet offentliggør resultaterne af  

 kontrollen.
 § 3. Plantedirektoratet kan tilbagekalde en  

 godkendelse meddelt efter § 2, stk. 2, hvis direktoratet  

 konstaterer, at betingelserne for godkendelse ikke er overholdt.
 § 4. Bekendtgørelsen træder i kraft  

 den 24. oktober 1998.
Bilag Betingelser for godkendt egenkontrol i  

 foderstofvirksomheder Kapitel 1 Definitioner 1.1. Godkendt egenkontrol Ved godkendt egenkontrol forstås i denne  

 bekendtgørelse den del af en virksomheds egenkontrol/kvalitetssikring,  

 som er godkendt af Plantedirektoratet i medfør af denne  

 bekendtgørelse.
1.2. Kritiske styringspunkter i produktionen Ved kritiske styringspunkter i produktionen forstås  

 i denne bekendtgørelse punkter, procedurer eller procestrin  

 vedrørende produktionen, hvor der kan være risiko for, at det  

 producerede produkt ikke kan opfylde de fastlagte specifikationer.
Et kritisk  

 styringspunkt karakteriseres ved registrerbare parametre.
1.3. Virksomhed Juridisk eller fysisk person, der erhvervsmæssigt  

 fremstiller, pakker, emballerer, oplagrer eller sælger, herunder  

 videresælger, tilsætningsstoffer, produkter der tilfører  

 protein eller kvælstof, fodermidler med stort indhold af  

 uønskede stoffer og produkter, forblandinger, foderblandinger eller  

 fodermidler.
Kapitel 2 Godkendt egenkontrol For at opnå godkendelse af egenkontrolprogrammet  

 skal virksomheden dokumentere, at programmet sikrer, at slutproduktet  

 overholder reglerne i foderstoflovgivningen.
 Egenkontrolprogrammet kan enten foreligge skriftligt  

 på daterede og entydigt nummererede blade eller ved hjælp af  

 beskyttede data, som kan udskrives efter behov fra virksomhedens  

 edb-system.
Kapitel 3 Etablering af et egenkontrolprogram 3.1. Den godkendte egenkontrols omfang Et godkendt egenkontrolprogram kan enten omfatte hele  

 virksomheden og hele virksomhedens produktion eller en del af virksomheden i  

 form af én eller flere produktionslinier og produktionen herfra.
 Hvis ikke samtlige linier skal være omfattet af  

 programmet for godkendt egenkontrol, skal virksomheden dokumentere, at  

 produktionslinierne er driftsmæssigt adskilte.
 Alle kategorier af foderstofproduktion på en  

 produktionslinie skal være omfattet af godkendt egenkontrol.
3.2. Diagram for produktionsprocessen Virksomheden skal udarbejde et diagram (procesflowdiagram)  

 over hele produktionsprocessen.
De kritiske styringspunkter skal fremgå  

 af diagrammet.
3.3. Kompetence og ansvar Egenkontrolprogrammet skal sikre, at en person, der  

 udpeges som ansvarlig for et bestemt procestrin, er tillagt den kompetence  

 med hensyn til afhjælpende foranstaltninger og lignende, der er  

 nødvendig for at sikre, at produktionen lever op til programmet for  

 den godkendte egenkontrol og kvalitetskravene på det  

 pågældende procestrin.
3.4 Produktionsanlæg og fremstillingsudstyr Placering, udformning, konstruktion og vedligeholdelse af  

 produktionsanlæg og fremstillingsudstyr skal være udformet  

 således, at det er egnet til den produktion, som virksomheden agter at  

 gennemføre.
 3.5. Fastlæggelse af kritiske styringspunkter samt  

 tilhørende kritiske grænser.
 Parametrene (f.eks. temperatur, tryk, tidspunkt for sidste  

 rengøring) på ethvert kritisk styrings- og målepunkt skal  

 være registrerbare og skal kunne anvendes som styringsredskaber med  

 henblik på afhjælpende foranstaltninger.
For hver parameter på målepunkterne skal der  

 fastsættes kritiske grænser, som skal anvendes til at vurdere, om  

 produktionsprocessen forløber som planlagt.
Afvigelser ud over de  

 fastsatte kritiske grænser skal medføre  

 iværksættelse af afhjælpende foranstaltninger.
 3.6. Overvågning af kritiske styringspunkter og etablering af  

 dokumentation - sporbarhed.
 Den godkendte egenkontrol skal udføres ved  

 hjælp af aktuelle og pålidelige data, herunder dokumentation for  

 at produkterne opfylder foderstoflovgivningens bestemmelser.
 For at dokumentere produktionen i et godkendt  

 egenkontrolprogram kræves det, at:
produktionen sker efter forud fastlagte, skriftlige procedurer og  

 instruktioner, en komplet samling af blanderecepter foreligger skriftligt, kvaliteten af de iblandede fodermidler er dokumenteret, oplysninger om datoer for fodermidlers, tilsætningsstoffers og  

 forblandingers mindste holdbarhed registreres, de anvendte mængder af alle varer i foderblandingerne er  

 dokumenteret, virksomheden har et lagerstyringssystem, der eksisterer procedurer, som sikrer mod overslæb fra  

 én produktion til den næste, der eksisterer en entydig identifikation af alle varerne, f.eks. ved  

 angivelse af produktnavn, batch nr., silo nr. eller lignende, de personer, der har foretaget produktionen, kvitterer for hvert  

 enkelt led i produktionsprocessen, så eventuelt ansvar kan efterspores,  

 jf. ovenfor i nr. 3.3., afvigelser og fejl samt afhjælpende foranstaltninger herfor  

 registreres, og at der kvitteres herfor, forebyggende foranstaltninger beskrives og indarbejdes i programmet,  

 så gentagne afvigelser og fejl undgås (justering af det godkendte  

 egenkontrolprogram   se nedenfor i nr. 3.11.), virksomheden fører produktionsregnskab, der findes procedurer og dokumentation for evt. emballering, der findes procedurer for mærkning, der findes procedurer for produktudlevering, der findes procedurer for reklamationer og tilbagekaldelse af  

 udleverede produkter, der er udarbejdet et program for rengøring og desinfektion af  

 alle dele af produktionsanlægget og -bygningerne samt terminer herfor,  

 og der er dokumentation for, at rengørings- og  

 desinfektionsprogrammet overholdes.
3.7. Rutiner for afhjælpende foranstaltninger Egenkontrolprogrammet skal indeholde skriftlige procedurer  

 for afhjælpende foranstaltninger for hvert enkelt kritisk  

 styringspunkt.
Procedurerne skal anvendes, såfremt der konstateres fejl  

 under produktionen - dvs. når de fastsatte kritiske grænser  

 på de kritiske styringspunkter er overskredet.
 Det skal fremgå, hvad der kontrolleres, hvordan det  

 kontrolleres, hvem der foretager kontrollen, og hvor ofte den skal  

 udføres.
I procedurerne skal desuden indgå, hvad der skal  

 gøres med fejlproducerede produkter, dels hvis disse skal genanvendes  

 i anden produktion, dels hvis de skal kasseres.
Det skal fremgå, hvem  

 der træffer beslutning om genanvendelse henholdsvis kassation.
3.8. Kvalitetskontrol I programmet for godkendt egenkontrol skal virksomheden  

 fastlægge regler om hyppigheden af prøvetagning samt  

 prøvetagnings- og neddelingsprocedurer med henblik på udtagning  

 af repræsentative prøver.
 Ved den løbende kvalitetskontrol kan anvendes andre  

 analysemetoder end de officielle metoder.
 Til brug for kalibreringerne af andre analysemetoder skal  

 der løbende foretages stikprøvekontrol, hvor analyserne  

 foretages efter officielle analysemetoder.
 Analyser udført efter officielle analysemetoder  

 skal udføres på laboratorier autoriseret i henhold til  

 Plantedirektoratets bekendtgørelse om autoriserede laboratorier.
 Hvis virksomhedens eget laboratorium ikke er autoriseret,  

 skal virksomheden indgå skriftlig kontrakt med et autoriseret  

 laboratorium om udførelse af analyser til egenkontrol.
3.8.1. Kontrol af fodermidler Der skal foreligge dokumentation for, at fodermidlerne  

 overholder foderstoflovgivningens bestemmelser.
 Dokumentation for kvaliteten af fodermidlerne, herunder  

 resultater af fodermiddelkontrollen, skal opbevares i så lang tid, at  

 de producerede produkter kan efterspores i tilfælde af  

 reklamationer.
3.8.2. Kontrol af færdigvarer Der skal udtages prøver af hvert produceret produkt  

 eller - ved kontinuerlig produktion - med passende mellemrum.
Prøverne  

 skal stilles til rådighed for Plantedirektoratet indtil datoen for  

 mindste holdbarhed, dog minimum 3 måneder fra  

 produktionstidspunktet.
3.9. Mærkning og opbevaring Det skal sikres, at de producerede produkter mærkes  

 således, at de overholder foderstoflovgivningens bestemmelser.
 Endvidere skal det sikres, at fodermidler,  

 tilsætningsstoffer, forblandinger og producerede produkter mærkes  

 og opbevares sådan, at de kan identificeres entydigt, så  

 både fejlproduktioner og fejludleveringer undgås.
3.10. Reklamationer   klagebog Egenkontrolprogrammet skal omfatte et system til  

 registrering og behandling af reklamationer samt et system, der  

 muliggør tilbagekaldelse af producerede produkter.
Endelig skal  

 virksomheden ved skriftlige procedurer fastlægge, hvad der skal ske med  

 tilbagekaldte produkter, dels hvis disse skal genanvendes i anden produktion,  

 dels hvis de skal kasseres.
 Det skal fremgå, hvem der træffer beslutning  

 om genanvendelse henholdsvis kassation.
3.11. Ændring af det godkendte egenkontrolprogram Ændringer i egenkontrolprogrammet skal meddeles til  

 Plantedirektoratet.
 Det skal ved enhver ændring sikres, at virksomheden  

 både overholder godkendelsens generelle rammer for  

 egenkontrolprogrammet og de detaljerede krav, som stilles til virksomheden  

 på grundlag af dens produktion.
 Ved ændring af et godkendt egenkontrolprogram skal  

 det til enhver tid kunne konstateres, om alle eksemplarer af programmet er  

 ajourført.
Kapitel 4 Fejl i egenkontrollen Hvis en virksomhed ikke overholder procedurerne i det  

 godkendte egenkontrolprogram øger Plantedirektoratet i en periode  

 målrettet kontrollen og tilsynet med virksomheden.
 Plantedirektoratet vil kunne skærpe kravene til  

 egenkontrolprogrammet, jf. ovenfor i nr. 3.11, og i særlige  

 tilfælde vil godkendelsen kunne trækkes tilbage, jf.  

 § 4.
