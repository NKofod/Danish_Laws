(Til handelsskoler med  

 markedsøkonomuddannelsen) Hermed fremsendes eksamensprocedure for markedsøkonomuddannelsen for året  

 1991.
Eksamensprocedure for Markedsøkonomuddannelsen 1. Indstillingsterminer Indstillingen til Erhvervsskoleafdelingen (ESA) foretages således:
 Da eksamensindstilling for markedsøkonomuddannelsen endnu ikke er  

 etableret på skolernes ESAS-system bedes skolerne anvende vedlagte  

 indstillingslister til de ordinære eksamensterminer.
Der er en indstillingsliste for hvert fag.
Skolen bedes indstille samtlige  

 hold, der skal til en given eksamen, på samme liste ved anvendelse af 2  

 linier for hvert hold med angivelse af elevantal samt faglærer (eksempel  

 vedlagt i fotokopi).
 Indstillingen til skriftlige og mundtlige prøver efter 2.
 semester (juni 1991) skal være ESA i hænde senest 15. marts 1991.
 Indstillingen til skriftlige og mundtlige prøve efter 1.
 trimester (november 1991) skal være ESA i hænde senest 26.
 august 1991.
 Eventuelt større ændringer i elevantallet ved den enkelte prøve bedes  

 straks indberettet til ESA.
 Skolerne skal ligeledes straks skriftligt meddele ESA, når der  

 gennemføres/er planlagt lærerskift for hold, hvor der allerede er sket  

 indstilling til eksamen.
2. Eksamensplaner Planer for såvel skriftlige som mundtlige prøver tilsendes skolerne  

 løbende, dog senest 4 uger før første skriftlige eksamensdag i den pågældende  

 termin.
 Skolerne modtager eksamensplaner i form af fotokopi af  

 indstillingslisterne med tilføjelse af censorer for de hold, hvor ESA har  

 beskikket censor, og ellers med betegnelsen »skolen indbyder  

 censor«.
3. Censorbeskikkelse Skolerne modtager censorbeskikkelser for de skriftlige og mundtlige prøver  

 senest 4 uger før første skriftlige eksamensdag i den pågældende termin.
 Skolerne modtager 2 censor/lærerkort for hver af skolens lærere, der er  

 beskikket til henholdsvis skriftlig og mundtlig censur/eksamination.
 Skolernes administration aftaler datoerne for afvikling af de mundtlige  

 prøver.
Ændring af censur Ved eventuelle censorafbud returneres censorbeskikkelsen til ESA.
4. Bestilling af eksamensopgaver Blanketter med bestilling af eksamensopgaver til de skriftlige prøver  

 indsendes i 2 eksemplarer sammen med indstillingslisterne.
Eksamensopgaver  

 pakkes i kuverter E0 20 opgaver (bilag 1).
5. Elevnavnelister Sammen med opgavebesvarelserne sender skolerne til censorerne 4  

 elevnavnelister.
Af disse er to beregnet for henholdsvis censor og lærer, een  

 er en endelig karakterliste, og een er bilag ved afregning af censur og skal  

 derfor være forsynet med skolens attestation om, hvor mange elever der har  

 deltaget i prøven.
 Skolerne skal på de 4 navnelister tydeligt markere, hvilke elever der har  

 været fraværende ved prøverne.
 Ved afregning af censuren skal censor medsende den af skolen attesterede  

 navneliste.
 Efter endt censur påføres karakterlisten de endelige karakterer og  

 karakterfordelingen foretages, hvorefter karakterlisten i dateret og  

 underskrevet stand sendes til den eksamensafholdende skole.
Ved mundtlig eksamen udleveres 4 navnelister.
Af disse er to henholdsvis  

 censor- og lærereksemplar og een er karakterliste.
Ved eventuel afregning af  

 mundtlig eksamination anvendes det 4. eksemplar.
 De endelige karakterer påføres karakterlisten, og karakterfordelingen  

 foretages, hvorefter karakterlisten dateres og underskrives af censor og  

 lærer og afleveres til den eksamensafholdende skole.
6. Sygeeksamen Skriftlige prøver:
 Skolerne skal på de af ESA fremsendte blanketter (bilag 2) straks efter  

 sidste skriftlige eksamensdag (hhv. den 21. juni 1991 og den 8. november  

 1991) meddele ESA, om der er elever til de skriftlige prøver til sygeeksamen.
 I de fag, hvori der afholdes sygeeksamen for skriftlige prøver, sendes  

 opgaverne til de skoler, der rettidigt har indberettet elever til  

 sygeeksamen.
 Endvidere meddeles det, hvem der er beskikket som censor.
 Mundtlige prøver:
 Skolen skal på de af ESA fremsendte blanketter senest 10 dage efter sidste  

 mundtlige eksamensdag angive, om der er elever til de mundtlige prøver til  

 sygeeksamen (bilag 3). Samtidig skal skolerne meddele, hvilke omtrentlige  

 datoer skolerne forventer at afholde sygeeksamen.
 ESA beskikker censorer til den mundtlige sygeeksamen.
7. Censorindberetning Såfremt en censor finder, at en eksamen ikke afholdes forskriftsmæssigt,  

 eller at resultatet af eksaminationen afviger fra det sædvanlige, skal  

 censorindberetning indsendes til ESA.
 Censorerne kan rekvirere censorindberetninger på hjemskole.
8. Oversigt over læst stof som grundlag for mundtlig  

 prøve De benyttede bøger angives nøjagtigt med forfatternavn, titel og udgave.  

 Er der overspringelser i stoffet, må det nøjagtigt fremgå af oversigten,  

 hvilke sider der er læst, og hvilke sider der danner grundlag for den  

 mundtlige prøve.
Supplerende læsning, f.eks. aviser, skal ligeledes oplyses med angivelse  

 af omfanget heraf.
Censorerne kan rekvirere lærebøger og supplerende  

 materiale fra den eksamensafholdende skole.
 ESA udsender særlige retningslinier og skemaer til oversigt over læst stof  

 for hvert fagområde.
 Eksamensspørgsmål, oversigt over læst stof, båndsekvenser og andet  

 eksamensmateriale skal være censor i hænde en uge før prøvens afholdelse.
 Det påhviler censor at foretage indberetning til ESA, såfremt der er  

 afvigelser fra studieplanen.
9. Opbevaring af dokumentation vedr. karakterer Skolerne skal på betryggende vis opbevare dokumentation for de ved  

 prøverne opnåede karakterer til brug for udstedelse af endeligt  

 eksamensbevis, når uddannelsen er afsluttet.
 Skolerne skal opbevare de originale opgavebesvarelser i et år og kladderne  

 i 3 måneder efter eksamensafholdelsen.
10. Statistik I det omfang ESA anmoder om det, skal skolerne indsende  

 karakterfordelingslister til ESA inden for en af ESA fastsat frist.
11. Hjælpemidler ESA udsender meddelelse til skolerne om prøvernes varighed og omfang samt  

 tilladte hjælpemidler ved de skriftlige, mundtlige og praktiske prøver samt  

 om eventuel forberedelsestid ved de mundtlige prøver.
12. Eksamensopgaver til elever med særlige  

 forudsætninger Ved omformning af opgaver til elever med særlige forudsætninger skal  

 skolerne være opmærksomme på, at proceduren beskrevet i I-440 af 7. marts  

 1989 samt direktoratets skrivelse af 12.
 juni 1990 nøje overholdes.
13. Kontakt til og fra ESA I eksamensperioden kan skolerne telefonisk fra kl. 8.00 komme i  

 forbindelse med ESA på (33) 92 52 76 og 92 52 77 samt 92 52 74.
Med venlig hilsen Susanne Aasted kontorfuldmægtig Bilag.
 Udeladt her.
