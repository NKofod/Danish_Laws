Udenlandsk fusion   succession for danske  

 aktionærer Referencer:
FUL § 15, stk. 6  

 LV 1999 S.D.1.12, S.D.1.12.6 Ansøgeren har om fusionen oplyst, at selskaberne  

 Guinness og Grand Metropolitan fusionerede i 1997 ved en egentlig fusion.  

 selskaberne  Grand Metropolitan og Guinness fusioneredes med virkning pr.  

  17. december 1997 med Grand Metropolitan som det indskydende og Guinness som  

 det modtagende selskab, der efterfølgende skiftede navn til Diageo  

 Plc.
 Det fremgik af fusionsdokumenterne bl.a.:
at sammenlægningen af Grand Metropolitan og Guinness  

 skulle ske som en fusion, hvorved Grand Metropolitan skulle overføre  

 aktiver og passiver til bogførte værdier til Guinness, Det var videre anført, at fusionsproceduren, som er  

 fulgt ved den foreliggende fusion, herunder udarbejdelse af bestyrelsens  

 fusionsredegørelse, åbningsbalance, vurderingsberetninger fra  

 uafhængige vurderingsmænd, generalforsamlingsgodkendelser af  

 fusionen samt registreringen i vidt omfang svarer til den procedure, der skal  

 følges ved en fusion mellem danske selskaber.
Told- og Skattestyrelsen indstillede ansøgningen  

 imødekommet, idet det på det foreliggende grundlag kunne  

 udledes, at den gennemførte transaktion havde så  

 væsentlige lighedspunkter med en dansk fusion, at tilladelse bør  

 gives.
Styrelsen bemærkede, at tilladelsen til succession for  

 aktionærerne i Guinness og Grand Metropolitan er bindende for samtlige  

 aktionærer, der er fuldt skattepligtige til Danmark på  

 tidspunktet for sammenslutningen.
Virkningen af tilladelsen er således,  

 at aktionærerne i de udenlandske selskaber stilles på samme  

 måde, som hvis de havde været aktionærer i danske  

 selskaber.
 Princippet om, at alle aktionærer er omfattet af  

 tilladelsen, er tidligere anvendt af Ligningsrådet i en spaltningssag  

 offentliggjort i TfS 1996, 763.
På denne baggrund meddelte Ligningsrådet i  

 medfør af fusionsskattelovens § 15, stk. 6,  tilladelse til at  

 fusionsskattelovens §§ 9 og 11 finder anvendelse vedrørende de ved  

 fusionen modtagne aktier.
Tilladelsen gælder og er bindende for alle  

 aktionærer, der ved fusionen var fuldt skattepligtige til Danmark.
