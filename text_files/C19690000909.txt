 (Til politidirektøren i København og politimestrene).
 Justitsministeriet bestemmer herved, at der for polititilsyn med  

 offentlige forlystelser m.v. fra og med den 1. april 1969 ikke skal betales  

 afgift, ligesom der heller ikke skal betales bespisningsgodtgørelse til de  

 polititjenestemænd som udøver tilsynet.
 Endvidere skal der ikke betales vederlag for arbejde med tilrettelæggelse  

 af markeder, dyrskuer og lignende.
 Fra nævnte dato ophæves justitsministeriets cirkulære nr. 94 af 22. juni  

 1928 angående polititilsyn ved offentlige forlystelser, foreningsfester m.v.,  

 justitsministeriets cirkulære nr. 175 af 12. august 1938 angående gebyrer for  

 tilsyn med offentlige forlystelser m.v. og angående regnskabspligt med hensyn  

 til polititjenestemændenes sportler i det omfang det ikke tidligere er  

 ophævet, justitsministeriets cirkulære nr. 145 af 5. juli 1951 om ændring i  

 det nævnte cirkulære, justitsministeriets cirkulære nr. 105 af 9. juni 1939  

 angående vederlag til politiets tjenestemænd for arbejde med tilrettelæggelse  

 af markeder, dyrskuer o.l., samt § 17, stk. 2, i justitsministeriets  

 cirkulære nr. 75 af 30. april 1964 om forlystelser på offentlige  

 forlystelsessteder, ved markeder, dyrskuer og lignende.
 Der påhviler fortsat polititjenestemænd regnskabspligt med hensyn til  

 gebyrer, de oppebærer for bistand ved udøvelse af den civile retspleje, og  

 med hensyn til vederlag, de oppebærer for anden virksomhed uden for tjenesten  

 for offentlige myndigheder.
 Justitsministeriet, den 13. januar 1969.
 Knud Thestrup.
 /Jørgen Nielsen.
