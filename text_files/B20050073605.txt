Bekendtgørelse om tilskud  

 til overvågning af BSE hos kvæg I medfør af § 53, stk.  

 1 i lov nr. 432 af 9. juni 2004 om hold af dyr, samt efter bemyndigelse fra  

 ministeren for familie- og forbrugeranliggender fastsættes:
 § 1.  

  

 Denne bekendtgørelse fastsætter bestemmelser om tilskud til dækning af  

 udgifter afholdt i forbindelse med overvågningen af BSE hos kvæg, jf.  

 bekendtgørelse om overvågning og bekæmpelse af BSE hos kvæg.
 § 2.  

  

 Fødevarestyrelsen udbetaler, såfremt der foreligger et samtykke fra  

 tilskudsmodtager til løbende udbetaling, jf. stk. 3, følgende tilskud til  

 udgifter afholdt i henhold til bekendtgørelse om overvågning og bekæmpelse af  

 BSE hos kvæg:
 1)  

 	  

 Et kategori 1-forarbejdningsanlægs udgifter til BSE-undersøgelse  

 af prøver udtaget fra selvdøde kreaturer i alderen fra og med 24 måneder.  

 Tilskuddet pr. dyr udgør 56,50 kr. og udbetales på grundlag af oplysninger  

 registreret i TSE-databasen for perioden fra og med den 1. januar 2005 og til  

 og med den 31. december 2005.
2)  

 	  

 Autoriserede virksomheders udgifter til BSE-undersøgelser af  

 slagtekreaturer fra og med 30 måneder.
Tilskuddet pr. dyr udgør 56,50 kr. og  

 udbetales på grundlag af oplysninger registreret i TSE-databasen for perioden  

 fra og med den 1. januar 2005 til og med den 31. december 2005.
Stk. 2.  

  

 Fødevarestyrelsen  

 udbetaler, såfremt der ikke foreligger et samtykke fra tilskudsmodtager som  

 anført i stk. 3, tilskud som nævnt nedenfor under pkt. 1 og pkt. 2 til  

 udgifter  

 afholdt i henhold til bekendtgørelse om overvågning og bekæmpelse af BSE hos  

 kvæg.
Udbetalingen sker straks når Fødevarestyrelsen modtager tilskuddet fra  

 EU.
Tilskuddet vil udgøre:
 1)  

 	  

 Et kategori 1-forarbejdningsanlægs udgifter til BSE-undersøgelse  

 af prøver udtaget fra selvdøde kreaturer i alderen fra og med 24 måneder.  

 Tilskuddet pr. dyr udgør 59,50 kr. og udbetales på grundlag af oplysninger  

 registreret i TSE-databasen for perioden fra og med den 1. januar 2005 og til  

 og med den 31. december 2005.
2)  

 	  

 Autoriserede virksomheders udgifter til BSE-undersøgelser af  

 slagtekreaturer fra og med 30 måneder.
Tilskuddet pr. dyr udgør 59,50 kr. og  

 udbetales på grundlag af oplysninger registreret i TSE-databasen for perioden  

 fra og med den 1. januar 2005 til og med den 31. december 2005.
 Stk. 3.  

  

 Et samtykke fra  

 tilskudsmodtager meddeles skriftligt til Fødevarestyrelsen, Mørkhøj Bygade  

 19,  

 2860 Søborg, forud for løbende tilskudsudbetaling.
 Stk. 4.  

  

 Tilskud i henhold til  

 stk. 1 og 2 ydes dog ikke, såfremt undersøgelserne i forvejen finansieres af  

 Fødevarestyrelsen eller finansieres som led i lovgivningen om grønne  

 afgifter.
 § 3.  

  

 Bekendtgørelsen træder i kraft den 23. juli 2005.
