 Den 1. juli 1982 undertegnedes i Maputo følgende overenskomst mellem  

 Danmark og Mozambique om fagligt samarbejde:
OVERENSKOMST om fagligt samarbejde mellem Kongeriget Danmarks regering og  

 Folkerepublikken Mozambiques regering Præambel Kongeriget Danmarks regering og Folkerepublikken Mozambiques regering, som  

 ønsker at styrke de retslige og institutionelle rammer for deres faglige  

 samarbejde, har afsluttet følgende overenskomst: Artikel I De kontraherende parters forpligtelser Danmarks regering stiller sådant personel, materielle ressourcer og  

 uddannelsesmuligheder til rådighed for Mozambiques regering, som de to parter  

 i hvert enkelt tilfælde træffer beslutning om.
Mozambiques regering sikrer  

 den effektive anvendelse af nævnte personel, ressourcer og  

 uddannelsesmuligheder.
Særskilte aftaler om enkeltprojekter kan indgås.
Artikel II Personellets status og anvendelse 1. Personel, der gør tjeneste i medfør af denne  

 overenskomst, er rådgivende eksperter rekrutteret gennem udenrigsministeriets  

 afdeling for internationalt udviklingssamarbejde (i det følgende benævnt  

 DANIDA) til udførelse af kortfristede eller langfristede opgaver, og hvis løn  

 fuldt ud betales af den danske regering.
 2. De kompetente myndigheder i Mozambique tilstiller i  

 hvert enkelt tilfælde DANIDA en fuldstændig stillingsbeskrivelse for den  

 ønskede ekspert med angivelse af stillingens opgaver samt væsentlige og  

 ønskelige kvalifikationer for den pågældende ansøger.
 3. DANIDA giver Mozambiques kompetente myndigheder  

 alle de til vurdering af ansøgeren nødvendige oplysninger, herunder  

 vedrørende uddannelse og tidligere faglig erfaring.
 4. Mozambiques kompetente myndigheder og DANIDA vil i  

 fællesskab træffe beslutning om, i hvilke tilfælde »counterparts«  

 skal udpeges af Mozambiques regering for de eksperter, der er udsendt af  

 Danmarks regering inden for rammerne af denne overenskomst, eller om andre  

 foranstaltninger, som skal træffes for at opnå de tilsigtede mål.
 5 a) Enhver ekspert skal under sin tjeneste være undergivet Mozambiques  

 love og sådanne instrukser fra de administrative myndigheder i det område,  

 hvor han er stationeret, der ikke er uforenelige med denne overenskomsts  

 bestemmelser.
 6. Eksperter skal være fri for retsforfølgelse med  

 hensyn til mundtlige eller skriftlige udtalelser og alle handlinger, som de  

 måtte fremsætte eller foretage som led i deres tjeneste.
7 a) Forvolder eksperten under udførelsen af sine pligter i Mozambique i  

 henhold til denne overenskomst skade på tredjemand, skal Mozambiques regering  

 være ansvarlig herfor.
I sådanne tilfælde vil Mozambiques regering dække alle  

 krav mod eksperten, medmindre en mozambiquansk domstol anser skaden som  

 hidrørende fra grov uagtsomhed, forsæt eller skyldes ekspertens kriminelle  

 adfærd.
8. Mozambiques regering har ret til at anmode om  

 hjemkaldelse af enhver ekspert, hvis arbejde eller adfærd er  

 utilfredsstillende; før udøvelsen af denne ret forpligter Mozambiques  

 regering sig til at rådføre sig med Danmarks regering.
Danmarks regering har  

 ret til når som helst at hjemkalde en ekspert; før udøvelsen af denne ret vil  

 Danmarks regering, medmindre usædvanlige omstændigheder nødvendiggør, at  

 vedkommende omgående hjemkaldes, rådføre sig med Mozambiques regering herom  

 samt om foranstaltninger til sikring af hurtig erstatning af sådant personel.
 9. Efter overenskomst mellem DANIDA og de kompetente  

 myndigheder i Mozambique kan en ekspert i tjenesteperioden forflyttes fra en  

 stilling til en anden.
 10. Mozambiques regering skal tillade eksperterne at  

 holde ferie under deres tjeneste i et omfang, der aftales og nærmere  

 fastsættes i noter eller breve vedrørende udsendelsen.
Artikel III Danmarks regerings forpligtelser Danmarks regering betaler:
1. Omkostningerne ved eksperters rejse til og fra  

 tjenestestedet i Mozambique.
Strækker eksperternes udsendelse sig ud over 6  

 måneder, betales tillige rejseudgifterne for deres familier.
2. Omkostningerne ved forsendelse til og fra  

 tjenestestedet i Mozambique af personlige ejendele tilhørende eksperter  

 udsendt i mindre end 6 måneder.
Såfremt udsendelsen varer ud over 6 måneder,  

 betales omkostningerne ved forsendelse af personlige ejendele samt bohave  

 tilhørende eksperterne og deres familier.
 3. Forsikring, der dækker læge- og hospitalsudgifter.
 4. Al løn og alle tillæg, der tilkommer eksperter for  

 tjeneste i Mozambique i medfør af denne overenskomst.
Artikel IV Mozambiques regerings forpligtelser 1. Følgende fordele tilkommer eksperterne:
A.
Boligforhold som nærmere angivet nedenfor:
B.
Andre faciliteter:
 Lokal hjælp til ekspertens arbejde, herunder kontor og/eller laboratorium  

 med normalt udstyr, sekretær- og/eller anden bistand samt fritagelse for  

 betaling af tjenstlige porto- og telekommunikationsudgifter.
 2. Mozambiques regering forpligter sig til:
 3. Mozambiques regering sørger for, at eksperterne  

 fritages for:
 Endvidere skal Mozambiques regering tillade told- og afgiftsfri indførsel  

 af et nyt motorkøretøj efter ekspertens afslutning af tre års tjeneste, hvis  

 den samlede kontraktperiode er fire år eller mere.
 4. Mozambiques regering skal udstede frit visum til  

 flere ind- og udrejser for eksperterne og deres familier.
 5. Mozambiques regering yder bistand ved toldklarering  

 af de genstande, som er nævnt ovenfor under 3 b), c) og d).
 6. Mozambiques regering skal sikre, at der ikke føres  

 valutakontrol med midler, der af DANIDA er overført til Mozambique til formål  

 i overensstemmelse med denne overenskomst, forudsat at de midler, der  

 indestår på bankkonti, udelukkende anvendes til sådanne formål, og at alle  

 indestående beløb på sådanne konti skal kunne overføres til dansk eller anden  

 konvertibel valuta.
7. Mozambiques regering skal tillade de enkelte  

 eksperter at have en udenlandsk konto.
Endelig hjemtagelse af salgsprovenu  

 fra eksperternes motorkøretøjer vil blive behandlet i overensstemmelse med de  

 valutakontrolbestemmelser, der gælder på deres afrejsetidspunkt.
Artikel V Bestemmelserne i denne overenskomst gælder ligeledes for de eksperter, der  

 er rekrutteret af DANIDA, og som allerede er i arbejde i Mozambique i medfør  

 af det faglige samarbejde mellem de to regeringer, samt for disses familier.
Artikel VI Materielle ressourcer Mozambiques regering yder fritagelse for al told og andre fiskale afgifter  

 på udstyr, materialer, forsyninger og reservedele, som leveres af Danmark til  

 virksomhed, hvorom aftale er truffet, og yder bistand ved toldklarering af  

 sådanne varer.
Medmindre anden aftale er truffet, skal de ovenfor nævnte  

 genstande, der er betalt af DANIDA, blive Mozambiques regerings ejendom ved  

 indførslen.
Mozambiques regering vil sikre, at genstandene udelukkende  

 anvendes til de formål, som er aftalt mellem de to regeringer.
Artikel VII Stipendier 1. Stipendier til studier i Danmark stilles med  

 forbehold af Danmarks regerings godkendelse til rådighed for ansøgere, som er  

 behørigt udvalgt og indstillet af Mozambiques regering.
2. Stipendier ydes ikke til langvarige grundstudier,  

 men alene til specialstudier til ansøgere, der allerede har en grundlæggende  

 uddannelse.
Studieprogrammer vil normalt kun blive udfærdiget på engelsk.
 3. Danmarks regering betaler:
 4. Mozambiques regering forventes at garantere, at  

 stipendiaten efter fuldførelsen af sit studieprogram i Danmark kan vende  

 tilbage til sin tidligere stilling i sit hjemland.
 5. Mozambiques regering betaler den del af  

 stipendiatens løn, der er tillagt ham i henhold til gældende bestemmelser for  

 at han fortsat kan opfylde sine økonomiske forpligtelser i sit hjemland.
Artikel VIII Vurdering Parterne kan under projektets forløb rådføre sig med hinanden, og ved  

 projektets afslutning vurderer parterne de resultater, der er opnået.
Artikel IX Ændringer Denne overenskomst kan ændres eller suppleres ved en brevveksling med  

 gensidigt samtykke fra de kontraherende parter.
Artikel X Ikrafttræden og ophør Denne overenskomst træder i kraft på datoen for dens undertegnelse og  

 forbliver i kraft i fem år og derefter fra år til år, medmindre den opsiges  

 af en af de kontraherende parter med mindst 6 måneders skriftligt varsel før  

 udgangen af det pågældende år.
 UDFÆRDIGET i Maputo den 1. juli 1982 i to originaleksemplarer på dansk og  

 i to originaleksemplarer på portugisisk, idet begge tekster har samme  

 gyldighed.
