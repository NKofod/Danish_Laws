 Baggrund:
 Bekendtgørelse nr. 323 af 7. juli 1983 om arbejdets udførelse m.v.
 Bekendtgørelse nr. 43 af 22. januar 1981 om tekniske hjælpemidlers  

 indretning og anvendelse.
 Denne At-meddelelse oplyser om ergonomiske forhold ved ensidigt belastende  

 arbejde.
 Ensidigt belastende arbejde kan være:
- arbejde, hvor enkelte dele af kroppen er belastet.
Fx kan ryg, nakke og  

 skuldre blive belastet, når man fortrinsvis står med vægten på det ene ben  

 eller fortrinsvis arbejder med den ene arm.
 - arbejde, hvor de samme kortvarige og enkle bevægelser gentages med stor  

 hyppighed (repetivt arbejde). Fx kan hænder, og arme og skuldre blive  

 belastet ved monterings- og tastearbejde.
- arbejde i fastlåste stillinger.
Fx. kan ryg og ben blive belastet ved  

 visse overvågningsarbejder, ved kørsel af bil, traktor, truck eller kran og  

 ved arbejde på stiger.
Hænder og arme kan blive belastet, når men konstant  

 holder på værktøj og håndtag.
Belastning Graden af den belastning, en person er udsat for, er afhængig af:
- Den muskelkraft, der skal ydes - Personens maksimale muskelkraft - Arbejdsbevægelsernes varighed, hastighed og hyppighed - Varigheden af fastlåsningen Arbejde med konstant spænding af musklerne (statisk arbejde) er mere  

 belastende end arbejde med vekselvis spænding og afspænding af musklerne  

 (dynamisk arbejde).
 Selv ved dynamisk arbejde bør man kun arbejde med en lille del af sin  

 maksimale muskelkraft, især ved repetivt arbejde.
 Belastningsgraden kan desuden påvirkes af andre forhold som fx:
- Kulde og træk.
Både lokal og generel afkøling nedsætter muskelkraften og  

 evnen til at arbejde præcist og øger dermed risikoen for belastningslidelser.
- Arbejdstøj og personlige værnemidler.
Dårlig pasform eller tungt udstyr  

 kan bevirke ensidige belastninger.
- Belysning.
Utilstrækkelig eller forkert placeret belysning kan være  

 årsag til dårlige eller fastlåste arbejdsstillinger, især hvis arbejdet  

 kræver præcision og synskontrol.
- Stress.
Psykiske belastninger kan medvirke til øgede muskelspændinger og  

 dermed hurtigere udtrætning.
Se At-meddelelse nr. 4.08.3 om stress.
Foranstaltninger Ved ensidigt belastende arbejde kan der på kortere eller længere sigt  

 opstå træthed, smerter og ømhed i muskler og led.
Dette kan medføre øget  

 risiko for sygdom, ulykker eller nedsat arbejdsevne.
Dette kan imødegås ved - at arbejdspladsen indrettes, så den passer til brugeren - at der findes egnede og effektive tekniske hjælpemidler i nødvendigt  

 omfang - at maskiner og værktøj er udformet ergonomisk hensigtsmæssigt - at fastlåste arbejdsstillinger og statisk holdearbejde begrænses mest  

 muligt - at arbejdet tilrettelægges, så der er mulighed for at skifte mellem  

 forskellige arbejdsstillinger og arbejdsbevægelser, eventuelt ved at veksle  

 mellem forskellinge arbejdsopgaver - at pauser placeres hensigtsmæssigt.
