Arbejdsministeriet har truffet afgørelse om, at der i  

 bageri-virksomhed skal træffes foranstaltninger således, at arbejde med  

 pladepudser og bageplader ikke medfører uhensigtsmæssige arbejdsstillinger,  

 bevægelser og unødige fysiske belastninger.
Stadfæster Arbejdstilsynets  

 afgørelse I skrivelse af 25. marts 1994 har suppleret med bemærkninger i skrivelse  

 af 2. august 1994, klaget over Direktoratet for Arbejdstilsynets afgørelse af  

 9. marts 1994 vedrørende påbud om ergonomi ved pladerensning.
 Klagens indhold.
 Det anføres blandt andet til støtte for klagen:
- at de bageplader, der renses, vejer ca. 1200 gram hver - at der dagligt renses 100 plader - at det maksimalt tager ca. 5 sekunder at rense en enkelt plade, hvilket  

 svarer til - at der dagligt udføres pladerensning i ca. 8 minutter og 20 sekunder.
 Endvidere anføres det, at pladerensning generelt sker løbende i den  

 daglige produktionstid på mellem 7-8 timer, og det vurderes på denne  

 baggrund, at den af tilsynet påståede ubekvemme arbejdsstilling dagligt  

 forekommer for den enkelte i begrænset omfang.
 Endelig bemærkes det til støtte for klagen, at organisationen ikke er  

 bekendt med, at der tidligere skulle være anmeldt arbejdsskader på baggrund  

 af ergonomien ved pladerensning.
 Sagsforløb.
Arbejdsministeriet har sendt klagen til udtalelse i direktoratet.
Det  

 fremgår af udtalelsen og af sagen i øvrigt, at Arbejdstilsynet kreds  

 Københavns amt i tilsynsrapport af 1. oktober 1994 afgiver en række påbud,  

 herunder påbud om, at der i skal træffes foranstaltninger, således at unødige  

 fysiske belastninger og uhensigtsmæssige arbejdsstillinger eller bevægelser  

 undgås i forbindelse med arbejdet med pladepudseren.
 Påbudet har hjemmel i Arbejdsmiljøloven § 38 samt i Arbejdsministeriets  

 bekendtgørelse nr. 1182 af 18. december 1992 om arbejdets udførelse § 4, § 7,  

 stk. 1, § 10 og § 17.
 Kredsen giver desuden vejledning om, at pladepudserens indføringsåbning  

 f.eks. kan placeres i en højde, der sikrer, at arbejdet kan udføres i oprejst  

 stilling, og at en arbejdshøjde på mellem 90 og 115 cm af kredsen anses for  

 passende.
 I direktoratets afgørelse af 9. marts 1994 fastholdes kredsens påbud om,  

 at arbejdet forbundet med pladepudsning skal kunne ske i hensigtsmæssig  

 oprejst arbejdsstilling.
Direktoratet lægger i sin afgørelse vægt på, at arbejdsprocessen konkret  

 sker i en arbejdshøjde på ca. 60 cm, hvilket betyder, at personer i arbejdet  

 med pladerensning er tvunget til at arbejde i en foroverbøjet stående  

 arbejdsstilling.
Endvidere fremhæver direktoratet, at pladernes størrelse  

 medfører stor vandret rækkeafstand for armene og en hermed forbunden  

 biomekanisk belastning af arme og lænderyggen.
 I sin udtalelse af 1. juni 1994 fastholder direktoratet sin vurdering og  

 begrundelse for afgørelsen og har på den baggrund indstillet, at afgørelsen  

 af 9. marts 1994 fastholdes.
 Arbejdsmiljørådets indstilling.
Klagen har i henhold til arbejdsmiljølovens § 66, stk. 1, nr. 4, været  

 forelagt Arbejdsmiljørådet, der har udtalt, at DA støtter klageren med  

 henvisning til brev af 2. august 1994 fra , hvori der er givet oplysninger om  

 de faktiske belastninger.
DA mener ikke, at rensning af 10 plader ad  

 gangen svarende til en belastning på 12 kilo 10 gange om dagen berettiger til  

 det afgivne påbud.
DA  mener, at der bør ske en generel drøftelse af  

 arbejde med pladerensning i Bageriudvalget under BSR 9.
 DA bekræfter adspurgt af formanden, at det er maskinen, som er ca.  

 5 sekunder om at rense en plade.
 Landbrugets arbejdsgivere støtter ligeledes klageren.
LO støtter direktoratets indstilling.
LO oplyser, at man  

 står til rådighed for en drøftelse i BSR 9, men ønsker iøvrigt sagen afgjort.
FTF, AC, de statslige og kommunale arbejdsgivere samt formanden  

 støtter ligeledes direktoratets indstilling.
Formanden med bemærkning om, at  

 det er de uhensigtmæssige arbejdsstillinger, der er det væsentlige i sagen.
 Ledernes Hovedorganisation støtter direktoratets indestilling  

 under henvisning til de uhensigtsmæssige arbejdsstillinger.
 Arbejdsministeriets afgørelse.
Arbejdsministeriet skal i den anledning meddele, at man, med hjemmel i  

 Arbejdsmiljølovens § 38 samt bekendtgørelse om arbejdets udførelse § 10 og §  

 17 fastholder direktoratets afgørelse af 9. marts 1994, således at det  

 påbydes bageriet at sikre, at der træffes foranstaltninger, således at  

 arbejdet med pladepudser ikke medfører uhensigtsmæssige arbejdsstillinger,  

 bevægelser og unødige fysiske belastninger.
Afgørelsen skal efterkommes inden  

 1. marts 1995.
 Arbejdsministeriets begrundelse.
 Der er i afgørelsen lagt vægt på, at arbejdet med pladerensning konkret  

 sker i en arbejdshøjde på ca. 60 cm, hvilket medfører uhensigtsmæssige  

 arbejdsstillinger, bevægelser og unødige belastninger.
 Endvidere er der lagt vægt på, at der findes mulige foranstaltninger, der  

 sikrer en passende arbejdshøjde, der vil mindske de uhensigtmæssige  

 arbejdsstillinger, bevægelser og fysiske belastninger forbundet med arbejdet.
P.
M.
V.
E.
B.
