Tillægsbetænkning afgivet af Sundhedsudvalget den 7. juni 2022 Tillægsbetænkning over Forslag til lov om ændring af sundhedsloven (Etablering af sundhedsklynger og sundhedssamarbejdsudvalg m.v.) [af sundhedsministeren (Magnus Heunicke)]:
1. Ændringsforslag Socialistisk Folkepartis medlemmer af udvalget har stillet 1 ændringsforslag til lovforslaget.
2. Indstillinger Et flertal i udvalget (S, V, RV, EL og KF) indstiller lovforslaget til vedtagelse uændret.
Flertallet vil stemme imod det stillede ændringsforslag.
 Et mindretal i udvalget (SF, Liselott Blixt (UFG) og Karina Adsbøl (UFG)) indstiller lovforslaget til vedtagelse med det stillede ændringsforslag.
 Et andet mindretal i udvalget (DF) vil redegøre for sin stilling til lovforslaget og det stillede ændringsforslag ved 3. behandling.
 Et tredje mindretal i udvalget (NB) vil redegøre for sin stilling til lovforslaget og det stillede ændringsforslag ved 3. behandling.
 Et fjerde mindretal i udvalget (LA) vil redegøre for sin stilling til lovforslaget og det stillede ændringsforslag ved 3. behandling.
 Et femte mindretal i udvalget (FG) vil redegøre for sin stilling til lovforslaget og det stillede ændringsforslag ved 3. behandling.
 Alternativet, Kristendemokraterne, Moderaterne, Inuit Ataqatigiit, Siumut, Sambandsflokkurin og Javnaðarflokkurin havde ved afgivelsen af tillægsbetænkningen ikke medlemmer i udvalget og dermed ikke adgang til at komme med indstillinger eller politiske bemærkninger i tillægsbetænkningen.
 En oversigt over Folketingets sammensætning er optrykt i tillægsbetænkningen.
3. Politiske bemærkninger Radikale Venstre Radikale Venstres medlemmer af udvalget støtter lovforslaget og mener, det er et vigtigt skridt i retning af at sikre bedre sammenhæng i sundhedsvæsenet.
Radikale Venstre støtter op om den fordeling af poster, der er aftalt mellem KL, Danske Regioner og regeringen.
4. Ændringsforslag med bemærkninger Ændringsforslag Til § 1 Af et mindretal (SF), tiltrådt af et mindretal (Liselott Blixt (UFG) og Karina Adsbøl (UFG)):
 1) I den under nr. 4 foreslåede ændring af § 204, stk. 1, 2.pkt., indsættes efter »sundhedsklyngen,«: »ét kommunalbestyrelsesmedlem fra sundhedsudvalget eller lignende udvalg fra hver sundhedsklynge«.
[Udbygning af den kommunale repræsentation i sundheds-samarbejdsudvalget] Bemærkninger Til nr. 1 Efter lovforslagets § 1, nr. 4, ændres i sundhedslovens § 204, stk. 1, 2 pkt., så det fremgår, at sundhedssamarbejdsudvalget vil skulle bestå af repræsentanter for regionsrådet, heriblandt regionsrådsformanden, én borgmester fra hver sundhedsklynge, som samtidig er den kommunale formand i sundhedsklyngen, og repræsentanter for almen praksis.
 Formålet med ændringsforslaget er at styrke og udbygge den kommunale repræsentation i sundhedssamarbejdsudvalget.
 Ændringsforslaget indebærer, at et kommunalbestyrelses-medlem fra sundhedsudvalget eller lignende udvalg fra hver sundhedsklynge også kommer til at indgå i sundhedssamarbejdsudvalget.
5. Udvalgsarbejdet Lovforslaget blev fremsat den 29. april 2022 og var til 1. behandling den 6. maj 2022. Lovforslaget blev efter 1. behandling henvist til behandling i Sundhedsudvalget.
Udvalget afgav betænkning den 2. juni 2022. Lovforslaget var til 2. behandling den 7. juni 2022, hvorefter det blev henvist til fornyet behandling i udvalget.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har, efter lovforslaget blev henvist til fornyet udvalgsbehandling, behandlet lovforslaget i 1 møde.
Bilag Efter udvalgets afgivelse af betænkning er der omdelt 2 bilag på lovforslaget.
Spørgsmål Udvalget har efter afgivelse af betænkning stillet 2 spørgsmål til sundhedsministeren til skriftlig besvarelse, som ministeren har besvaret.
Annette Lind (S) Birgitte Vind (S) Tanja Larsson (S) Camilla Fabricius (S) nfmd.
Maria Gudme (S) Kasper Roug (S) Julie Skovsby (S) Lennart Damsbo-Andersen (S) Rasmus Horn Langhoff (S) Kirsten Normann Andersen (SF) Trine Torp (SF) Stinus Lindgreen (RV) Christina Thorholm (RV) Peder Hvelplund (EL) Pernille Skipper (EL) Susanne Zimmer (FG) Jane Heitmann (V) fmd.
Anne Honoré Østergaard (V) Hans Andersen (V) Martin Geertsen (V) Marlene Ambo-Rasmussen (V) Sophie Løhde (V) Liselott Blixt (UFG) Karina Adsbøl (UFG) Mette Hjermind Dencker (DF) Jens Henrik Thulesen Dahl (DF) Per Larsen (KF) Lars Boje Mathiesen (NB) Henrik Dahl (LA) Alternativet, Kristendemokraterne, Moderaterne, Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
