 I justitsministeriets cirkulære af 22. august 1984 er fastlagt  

 retningslinjer om inddrivelse af retsafgifter, der er pålagt statens modpart  

 at betale i visse borgerlige sager.
 I den anledning skal justitsministeriet meddele følgende:
 1. Inddrivelse af retsafgifter i sager vedrørende  

 statslån ydet i henhold til uddannelsesstøttelovgivningen og misligholdte  

 statsgarnterede lån.
 Inkassofunktionen af disse lån varetages af Hypotekbanken.
 Justitsministeriets cirkulæreskrivelse af 10. september 1984 til  

 domstolene om inddrivelse af retsafgifter, der er pålagt statens modpart at  

 betale i visse borgerlige sager er gældende for disse typer af lån.
 2. Inddrivelse af retsafgifter i sager vedrørende  

 uberettigede oppebåret uddannelsesstøtte.
 Inkassofunktionen i disse sager varetages af Statens  

 Uddannelsesstøtte.
 I disse sager skl følgende fremgangsmåde benyttes:
Retten fremsender sin anmodning om inddrivelse af retsafgifter til Statens  

 uddannelsesstøttes stedlige inkassator.
Skrivelsen skal indeholde oplysning  

 om skyldnerens CPR-nummer.
Ved fremsendelsen til inkassatoren vedlægges det  

 fornødne fundament, domsudskrift eller eventuel ekstraktudskrift, til brug  

 for Statens Uddannelsesstøttes videre inddrivelse.
En liste over Statens Uddannelsesstøttes inkassatorer vedlægges. (* 1) Endvidere fremsendes til Statens Uddannelsesstøtte i to eksemplarer  

 genpart af skrivelsen til inkassator.
Der vedlægges til Statens  

 Uddannelsesstøtte en kvittering for sagens modtagelse, som man ved  

 modtagelsen anmodes om at tilbagesendes til retten.
Kopi af fundamentet m.v.  

 skal ikke vedlægges til Statens Uddannelsesstøtte.
 Adressen er:
Statens Uddannelsesstøtte, Danasvej 30, 1910 København v.
 Når retten modtager den underskrevne kvittering fra Statens  

 Uddannelsesstøtte, sluttes sagen ved embedet, og sagen skal herefter ikke  

 optages på den i § 43 i justitsministeriets cirkulære af 20. marts 1979 om  

 underretternes kasse- og regnskabsvæsen omhandlede fortegnelse over afgift-  

 og omkostningsbeløb, der er tilkendt statskassen i beneficerede sager.
 Retsafgifter, der inddrives af Statens Uddannelsesstøtte, overføres direte  

 til justitsministeriet.
 Ordningen har virkning for retsafgifter, som er pålagt modparten at betale  

 ved endelig dom efter dette cirkulæres udsendelse.
 4. Opmærksomheden henledes på, at Hypotekbanken og  

 statens Uddannelsesstøtte ikke i alle tilfælde anvender samme advokat som  

 inkassator.
 P.M.V.
 E.B.
