 Eksamenskommissionen.
§ 1 Til at foretage Censur ved samt til at udøve Ledelsen af og Tilsynet med  

 de Prøver - jfr. § 5 - som ifølge de særlige Eksamensregulativer maatte være  

 foreskrevet for Uddannelsesomraader indenfor den videregaaende tekniske Dag-  

 eller Aftenundervisning, udnævner Ministeren for Handel og Industri en  

 Eksamenskommission, bestaaende af Direktøren for Haandværkerundervisningen  

 som Formand og iøvrigt af to Medlemmer for hver af de i § 3 nævnte  

 Fagomraader.
Medlemmerne, der skal være sagkyndige indenfor de Fagomraader,  

 for hvilke de skal udnævnes, skal tillige have Kendskab til Arbejdet i de  

 tekniske Skoler, men maa ikke fungere hverken som Forstandere eller Lærere  

 ved en saadan Skole.
De beskikkes for 5 Aar ad gangen efter Indstilling af  

 Direktøren for Haandværkerundervisningen og Skoleraadet for de tekniske  

 Undervisningsvirksomheder.
§ 2 Direktøren for Haandværkerundervisningen leder som Formand og med Bistand  

 af det ved Tilsynet med Haandværkerundervisningen ansatte Personale  

 Eksamenskommissionen, der holder Møde, saa ofte Formanden finder det  

 nødvendigt.
Undervisningsinspektøren ved Tilsynet med  

 Haandværkerundervisningen fungerer i Formandens Forfald og iøvrigt, naar  

 denne maatte bestemme det, som Formand for Eksamenskommissionen.
Han er til  

 enhver Tid berettiget til at deltage i Eksamenskommissionens eller i dennes  

 Faggruppers Møder og Forhandlinger.
§ 3 Eksamenskommissionen omfatter indtil videre følgende Fagomraader:
I Dansk (Skrivning).
 Forretningslære.
 Samfundslære.
 Bogføring.
 Bygningsret.
 Sprog.
II Projektionstegning.
 Perspektivtegning.
 Regning.
 Algebra.
 Aritmetik.
 Geometri.
 Trigonometri.
 Stereometri.
 Højere Matematik.
 Fysik, Fysiske Øvelser.
 Kemi, Kemiske Øvelser.
III Statik, Styrkelære.
 Teknisk Mekanik.
 Fundering.
 Bygningshygiejne.
 Vandbygning.
 Jernbeton.
 Vejbygning.
 Geologi.
 Hygiejne, Installationer, Landmaaling og Nivellering.
IV Maskintegning.
 Maskinlære.
 Maskinkonstruktion.
 Materialkundskab.
 Teknologi.
 Teknisk Kulturhistorie.
 Ventilation og Opvarmning.
V Bygningskonstruktion.
 Husbygning.
 Opmaaling.
 Frihaandstegning.
 Bygningshistorie.
 Overslagsberegning.
 Kalkulation.
 Bygningstegning.
VI Elektroteknik.
 Elektrotekniske Øvelser.
 Elektriske Maskiner.
 Elektriske Centraler.
 Ledninger og Installationer.
 Elektrotekniske Maskinkonstruktioner.
 Teknisk Elektricitetslære.
VII Praktisk Skibsbygning.
 Teoretisk Skibsbygning.
 Skibskonstruktion.
 Forberedende Skibsbygningsfagtegning.
 De under Gruppe VI hørende Opflytnings- og Afslutningsprøver ved de  

 anerkendte Dagskoler for Elektrokonstruktører sorterer indtil videre under  

 Elektricitetskommissionen, saaledes at saavel Opgavegivningen som Censuren  

 for disse Prøvers Vedkommende foretages i Overensstemmelse med de i  

 Eksamensregulativet for de nævnte Elektroteknika indeholdte særlige  

 Bestemmelser.
 Skulde Eksamensregulativer blive udfærdiget for nye Uddannelsesomraader,  

 vil Fagene ved disse Prøver saavidt muligt være at indordne under de anførte  

 Fagomraader, eller nye Fagomraader at oprette.
 Opgavekommissioner.
§ 4 For de skriftlige Prøvers Vedkommende, til hvilke Eksamenskommissionen i  

 Henhold til Regulativerne stiller Opgaverne, nedsættes Opgavekommissioner.  

 For de Fag, i hvilke der kun afholdes Eksamen ved en enkelt Skole, bestaar  

 Opgavekommissionen af 3 Medlemmer; for de Fag, i hvilke der afholdes Eksamen  

 ved to eller flere Skoler, bestaar Opgavekommissionen af 4 Medlemmer.
De to  

 Medlemmer af hver Opgavekommission er de Medlemmer af Eksamenskommissionen,  

 der er udnævnt for det Fagomraade, under hvilket den paagældende  

 Opgavekommissions Fag henhører.
De øvrige Medlemmer i hver Opgavekommission  

 skal være kvalificerede Lærere i de paagældende Fag eller i Fag hørende til  

 det Fagomraade, i hvilket Opgaverne skal gives.
Disse Medlemmer beskikkes for  

 3 Aar ad Gangen af Eksamenskommissionens Formand.
 Det kan paalægges en Opgavekommission at stille Opgaver for indtil to  

 beslægtede Fag, som hører under samme Fagomraade.
Det ene eller de to Medlemmer af Opgavekommissionen, som er fungerende  

 Lærere, udarbejder efter nærmere Bestemmelse af Eksamenskommissionens Formand  

 det nødvendige Antal Opgaveforslag.
Opgaverne udvælges blandt de stillede  

 Forslag for et Aar ad Gangen, efter at Forslagene har cirkuleret mellem  

 Opgavekommissionens Medlemmer og eventuelt efter Afholdelsen af Møder,  

 hvortil Eksamenskommissionens Formand indkalder.
Opgavekommissionens Møder  

 afholdes ordentligvis en Gang aarlig, fortrinsvis i Tilknytning til de  

 umiddelbart efter Foraars- eller Efteraarseksamensterminerne afholdte  

 Fællesmøder.
Hver Opgavekommission holder Møde for sig.
Disse Møder er  

 strengt fortrolige, og kun Eksamenskommissionens Formand og Tilsynets  

 Embedsmænd har Adgang til at overvære dem.
Ved Afslutningen af hver  

 Opgavekommissions Møde maa der foreligge det fornødne Antal godkendte Opgaver  

 for de ordinære Prøver, som skal afholdes i Løbet af det kommende Aar, samt  

 for mulige ekstraordinære Prøver i Aarets Løb.
Eksamenskommissionens Formand  

 bestemmer, i hvilken Rækkefølge de vedtagne Opgaver skal udsendes til  

 Skolerne.
 Trykningen af Opgaverne sker ved Eksamenskommissionens Foranstaltning.
For hver Fag, til hvilket Medlemmerne af Opgavekommissionerne har stillet  

 Opgaver, modtager de et Honorar, hvis Størrelse fastsættes i Regulativerne  

 for de enkelte Eksaminer.
Iøvrigt faar Medlemmerne deres Udlæg til Befordring  

 godtgjort efter Regning samt Dagpenge efter samme Regler som for Skoleraadets  

 Medlemmer.
 Prøvernes Afholdelse.
§ 5 Prøverne er Optagelsesprøver, Opflytningsprøver og Afslutningsprøver, der  

 afholdes ved de Skoler, der ifølge Handelsministeriets Bemyndigelse har Ret  

 til at afholde saadanne Prøver, og foregaar iøvrigt efter de i de udstedte  

 Regulativer indeholdte Bestemmelser.
A.
Forinden Optagelsesprøver kan finde Sted, skal Skolerne til  

 Eksamenskommissionen indsende Indberetning med Opgivelse af Tiden for de  

 enkelte Prøver samt Eksaminandernes Antal.
Skolerne stiller selv Opgaverne  

 for saavel de mundtlige som skriftlige Prøver, og Bedømmelserne foretages for  

 hvert Fags Vedkommende af to Personer, af hvilke den ene er Eksaminator, den  

 anden Censor.
Skolen udpeger selv de paagældende blandt Lærerpersonalet eller  

 andre, som har Kendskab til Faget og til Skolens Virksomhed.
B.
Forinden Opflytnings- og Afslutningsprøver kan finde Sted, skal  

 hver af Skolerne senest to Maaneder forud for den normale Eksamenstermin til  

 Eksamenskommissionen indsende:
Eksamenskommissionens Formand fastsætter herefter Dato og Tidspunkt for  

 Afholdelsen af de skriftlige Prøver, til hvilke Eksamenskommissionen stiller  

 Opgaver, og Meddelelse herom udsendes til Skolerne senest 6 Uger før hver  

 normal Eksamenstermin.
Samtidig meddeles det Skolerne, i hvilke Fag og til  

 hvilke Tider Fagprøverne, til hvilke Eksamenskommissionen beskikker Censorer,  

 skal afholdes (jfr. § 6).
Forud for hver Eksamenstermin udarbejder Eksamenskommissionens Formand for  

 de Opflytnings- og Afslutningprøver, som skal afholdes ved hver enkelt Skole  

 i den kommende Eksamenstermin, en Plan over de Fagprøver ved hvilke Censuren  

 skal udføres af særlige dertil af Eksamenskommissionen beskikkede Censorer.  

 Ved Udarbejdelsen af disse Planer skal der tages Hensyn til de i  

 Eksamensregulativerne fastsatte Bestemmelser vedrørende Beskikkelse af  

 Censorer for de enkelte Fagprøver.
Iøvrigt beskikkes der kun Censorer til en  

 Del af de Fagprøver, som skal afholdes i hver Eksamenstermin, og Planerne  

 udarbejdes saaledes, at der vekselvis beskikkes Censorer til de enkelte  

 Skolers forskellige Fagprøver.
 Planen for Censuren med Angivelse af Tidspunkterne for de mundtlige  

 Prøver, til hvilke Eksamenskommissionen beskikker Censorer, meddeles de  

 enkelte Skoler senest 6 Uger forud for hver Eksamenstermin (jfr. § 5).
 I de Tilfælde, hvor Eksamenskommissionen beskikker Censorer til en  

 Fagprøve, tilkommer det de enkelte Medlemmer af Eksamenskommissionen at  

 udføre Censuren hver indenfor sit Fagomraade.
 Hvor Omstændighederne taler derfor, kan Eksamenskommissionens Formand  

 beskikke fungerende Faglærere eller andre særlige Sagkyndige som Censorer.
 I Tilfælde af en beskikket Censors Forfald træffer Eksamenskommissionens  

 Formand Bestemmelse om Vikar.
 Alle andre Censorer udpeges af de enkelte Skolers Bestyrelser, og  

 Meddelelse om disse Valg indsendes til Eksamenskommissionen (jfr. § 5).
 De skriftlige Fagprøver.
§ 7 Opgaverne til de skriftlige Fagprøver tilstilles Skolerne i forseglede  

 Konvolutter og skal være Skolerne i Hænde senest 8 Dage før den første  

 Eksamensdag.
Opgaverne aabnes i Eksamenslokalet af Skolens Leder, eller en  

 Stedfortræder for denne, umiddelbart før Fagprøvens Begyndelse, og efter at  

 Eksaminanderne har indtaget deres Pladser.
Omdelingen af Opgaverne maa ikke  

 udsættes af Hensyn til eventuelle for sent ankomne Eksaminander.
 Naar Konvolutterne er aabnede, er det under alle Omstændigheder forbudt  

 fra Skolens eller de tilsynshavendes Side at meddele Oplysninger, af hvad Art  

 nævnes kan, vedrørende Eksamensopgaverne.
For de skriftlige Fagprøver, som iøvrigt skal foregaa under behørig  

 Kontrol, gælder de i §§ 8-10 indeholdte Bestemmelser.
Særtryk af §§ 8 og 10,  

 1. Stk., skal forefindes i Eksamenslokalet, og det paahviler Skolerne at  

 drage Omsorg for, at enhver Eksaminand bliver gjort bekendt med de heri  

 indeholdte Bestemmelser.
§ 8 For de skriftlige Fagprøver fastsættes iøvrigt følgende Regler:
a.
Eksaminanderne skal møde saa betids, at de kan være paa den for dem  

 bestemte Plads senest fem Minutter før det Klokkeslet, da Fagprøven skal  

 begynde.
b.
Ved Fagprøven maa kun benyttes Papir, Hæfter eller lignende, der  

 udleveres gennem Skolen og modtages af Eksaminanderne i Eksamenslokalet  

 umiddelbart før Fagprøvens Begyndelse: dog maa Eksaminanderne selv medbringe  

 Tegnepapir.
Eksaminanderne skriver straks deres Eksamensnummer og Navn samt  

 deres Klassebetegnelse saavel paa det til Kladde som det til Renskrift  

 bestemte Papir.
c.
Eksaminanderne maa ikke medbringe nogetsomhelst andet Hjælpemiddel, end  

 hvad der udtrykkeligt er givet Tilladelse til.
Er utilladelige Hjælpemidler -  

 som Lærebøger, Tabeller, Optegnelser o.lign. - ikke desto mindre medbragt i  

 Eksamenslokalet, maa de straks afleveres til den tilsynshavende.  

 Skriverekvisitter og Logaritmetabel (Regnestok) skal medbringes.
d.
Under Fagprøven er det ikke tilladt Eksaminanderne at give eller  

 modtage Hjælp vedrørende Forstaaelsen eller Løsningen af de stillede Opgaver  

 eller blot at forsøge paa at give eller modtage saadan Hjælp, ligesom det  

 heller ikke er tilladt en Eksaminand at henvende sig til en anden Eksaminand  

 eller blot at forsøge paa en saadan Henvendelse. Ønsker en Eksaminand at  

 henvende sig til den tilsynshavende, tilkendegiver han dette ved at rejse sig  

 og vente indtil den tilsynshavende kommer til Stede.
 e. Ønsker en Eksaminand at forlade Lokalet, maa dette kun ske med den  

 tilsynshavendes eller dennes foresattes Tilladelse og kun under Ledsagelse.
f.
Naar en Eksaminand er færdig med sit Arbejde, afleveres det til den  

 tilsynshavende.
Alt Papir, Hæfter o. lign., som Eksaminanden har modtaget til  

 Brug for saavel Kladder og andet forberedende Arbejde som til Renskrift,  

 afleveres.
Tegnepapir, som Eksaminanden har medbragt, og som er ubenyttet,  

 maa kun medtages efter at have været forevist for den tilsynshavende.
Alt  

 beskrevet Papir underskrives forinden Afleveringen.
Renskriften maa være  

 ordentligt og tydeligt skrevet.
Er et Arbejde sjusket udført, vil det faa  

 Indflydelse paa Karakteren for Orden med skriftlige Arbejder.
§ 9 For tilsynshavende ved de skriftlige Fagprøver gælder nedenstaaende  

 Bestemmelser, hvoraf et Særtryk tilstilles hver af de tilsynshavende:
a.
Den tilsynshavende skal være til Stede i Eksamenslokalet fem Minutter  

 før det Klokkeslet, da Prøven skal begynde.
Han skal paase, at Eksaminanderne  

 følger de i § 8 indeholdte Regler for de skriftlige Prøver.
b.
Den tilsynshavende overvaager Udleveringen af Papir, Hæfter o. lign.  

 til Eksaminanderne og skal paase, at alt saadant Materiale, forinden det  

 udleveres, er forsynet med Skolens Stempel og et Nummer, idet han samtidig  

 fører en Liste over, hvilke Numre af de enkelte Materialer, der er udleveret  

 til hver enkelt Eksaminand.
Udleveringen ved Fagprøvens Begyndelse skal være  

 tilendebragt forud for det fastsatte Tidspunkt for Opgavernes Aabning.
c.
Den tilsynshavnede skal drage Omsorg for, at der hersker absolut Ro og  

 Stilhed i Eksamenslokalet, og at ingen af Eksaminanderne søger eller giver  

 Hjælp.
Han skal derfor uafbrudt holde Øje med alle Eksaminanderne og maa ikke  

 beskæftige sig med andre Ting.
d.
Den tilsynshavende maa ikke besvare nogetsomhelst Spørgsmaal om  

 Opgavernes Forstaaelse eller Løsning, og maa ikke paa nogen Maade  

 tilkendegive, om en Opgave er rigtig eller urigtig løst.
Den tilsynshavende  

 skal afgive al fornøden Besked sagte og roligt.
Han skal bevæge sig  

 stilfærdigt i Lokalet og undgaa at virke forstyrrende paa Eksaminanderne.
 e. Ønsker en Eksaminand at forlade Lokalet, sker det under Ledsagelse,  

 idet dog ikke mere end een Eksaminand ad Gangen maa faa en saadan Tilladelse.
f.
Naar Eksaminanderne afleverer de færdige Arbejder, skal det paases, at  

 disse er forsynede med Eksamensnummer og Navn, og at alt Papir, Hæfter o.  

 lign., som er afleveret til Eksaminanden, afleveres og at Tegnepapir, som han  

 medtager, er ubenyttet eller ubeskrevet; i modsat Fald maa det afleveres.
Den  

 tilsynshavende skal paa hvert enkelt Eksamensarbejde skrive sit eget Navn  

 samt notere det Klokkeslet, da Arbejdet blev afleveret.
 Umiddelbart efter Fagprøvens Tilendebringelse sendes Besvarelserne i  

 forseglet Konvolut til Censorerne, medmindre disse først maatte ønske dem  

 gennemset af Læreren.
§ 10 Overtræder en Eksaminand en af de i § 8 anførte Bestemmelser om Ordenen  

 ved de skriftlige Fagprøver, skal han (hun) øjeblikkelig bortvises fra  

 Prøven.
 Ved en saadan Bortvisning vil der under alle Omstændigheder være forment  

 Eksaminanden Adgang til den Fagprøve, ved hvilken Forseelsen blev begaaet.
Bestaar den begaaede Forseelse imidlertid i en Overtrædelse af de under §  

 8 a. og e anførte Paabud, og skønner Skolen, at der foreligger særlige  

 formildende Omstændigheder, kan Skolen tilstaa Eksaminanden Tilladelse til  

 fortsat Deltagelse i de øvrige Fagprøver, som Prøven omfatter.  

 Eksamenskommissionens Formand træffer i hvert enkelt Tilfælde efter indgivet  

 Andragende fra Eksaminanden og Skolens Udtalelse Bestemmelse om, i hvilket  

 Omfang og til hvilken Tid det kan tillades Eksaminanden at underkaste sig ny  

 Prøve, resp.
Fagprøve.
 I alle andre Tilfælde vil der være forment Eksaminanden Tilladelse til al  

 videre Deltagelse i Prøven, hvorhos de forud for Forseelsen indenfor samme  

 Eksamenstermin aflagte Fagprøver vil være at betragte som ugyldige.  

 Eksaminanden vil kun undtagelsesvis efter derom til Formanden indgivet  

 Andragende og med Indstilling fra den Skole, ved hvilken Forseelsen blev  

 begaaet og i saa Fald først efter et Aars Forløb, paany kunne indstille sig  

 til samme Prøve, uanset om denne holdes ved den Skole, hvor Forseelsen blev  

 begaaet, eller ved en anden Skole.
 De mundtlige Fagprøver.
§ 11 Ved de mundtlige Prøver aftales det, før Eksaminationen tager sin  

 Begyndelse, mellem Lærer og Censorer, hvilken Spørgsmål, der skal stilles  

 Eksaminanderne.
Spørgsmaalene skrives paa Sedler af ugennemsigtigt Papir, af  

 hvilke der skal være mindst 2 flere end Eksaminander i det paagældende Hold.  

 Hver Eksaminand trækker selv sit Spørgsmaal blandt Sedlerne, som er anbragt  

 paa Bordet med Skriften skjult.
Eksaminanden har Ret til selv at læse den  

 trukne Seddel.
 Eksaminationen foretages af Faglæreren, der ikke maa standse  

 Eksaminationen, før Censorerne har givet deres Samtykke dertil.  

 Eksaminationen maa dog normalt ikke udstrækkes ud over 20 Minutters Varighed.  

 Censorerne maa ikke blande sig i Faglærernes Eksamination, men kan efter  

 dennes Ophør stille enkelte Spørgsmaal til Eksaminanden.
Finder en af Censorerne Eksaminationen utilfredsstillende, kan han paa et  

 passende tidspunkt og uden Eksaminandernes Tilstedeværelse forhandle med  

 Læreren og den anden Censor herom.
Finder Censor herefter stadig  

 Eksaminationen utilfredsstillende, skal han gennem Skolens forstander gøre  

 Indberetning herom til Eksamenskommissionens Formand.
§ 12 Ved den enkelte Skole føres en Liste over de Opflytnings- og  

 Afslutningskarakterer, som gives ved de under Eksamenskommissionen sorterende  

 Eksaminer.
Ved Eksamenskommissionen føres i passende Omfang genparter af de enkelte  

 Skolers Karakterlister.
Lærere og Censorer attesterer ved deres Underskrifter  

 i Karakterlisten (eller Genparten) for de afgivne Bedømmelser.
 De enkelte Skolers Karakterlisters Form og Udstyr skal være godkendt af  

 Eksamenskommissionens Formand.
 Eksamenskarakterer.
§ 13 Ved samtlige under Eksamenskommissionen hørende Prøver anvendes ved  

 Bedømmelserne følgende Karakterskala: ug= 7, ug- = 6, mg= 5, mg~ =4. g = 3,  

 g- = 2, tg = 1, tg- =0, mdl = -1, mdl- = -3, slet = -5.
 Kun de i Karakterskalaen angivne Karakterer (eller deres tilsvarende  

 Talværdi) maa benyttes saavel af den enkelte Lærer eller Censor til Udtryk  

 for hans Bedømmelse af en foreliggende Eksamenspræstation som til Udtryk for  

 Lærers og Censorers samlede Bedømmelse som ogsaa til Karakterer, der i  

 Henhold til et Regulativ fremkommer ved Sammenlægning af to eller flere  

 Karakterer indenfor samme Fag eller Faggruppe.
Under Udøvelsen af Bedømmelserne nedskriver Lærer og Censor hver for sig  

 deres Karakterer, og viser der sig herefter ikke Enighed om en Karakter, skal  

 Middelværdien af de givne Karakterer være bestemmende, idet Brøker lig med  

 eller større end 0,5 forhøjes.
Bliver den derved fremkomne Karakter -2 eller  

 -4, forhøjes den yderligere til -1 eller -3 respektive.
Samme Fremgangsmaade  

 for Afrunding bruges i Tilfælde, hvor to eller flere Karakterer i Henhold til  

 et Regulativ skal sammenlægges til en enkelt Karakter.
 Hovedkarakterer udregnes som Gennemsnit af de afgivne Karakterer og  

 angives med 2 Decimaler, af hvilke den sidste forhøjes, såfremt tredie  

 Decimal er 5 eller derover.
 Fritagelse for Prøve.
§ 14 Elever, der før deres Optagelse i en eksamensberettiget Skoleafdeling har  

 ved en anden af Eksamenskommissionen anerkendt Skole eller Læreanstat aflagt  

 tilfredsstillende Prøve i et eller flere Fag af samme eller større Omfang end  

 den Prøve, der aflægges i Faget efter Regulativets Bestemmelser, kan af  

 Skolerne fritages for de paagældende Prøver, idet der da i Karakterlisten  

 (Eksamensprotokollen) anføres, hvilke eller hvilken Eksaminer, der begrunder  

 Fritagelsen, ligesom ogsaa de ved saadanne Eksaminer i de paagældende Fag  

 opnaaede Karakterer kan med Bemærkning herom paaføres Eksamensbeviset og  

 medtages ved Beregning af Hovedkarakteren.
 Sygeeksamen.
§ 15 Elever, der vel har paabegyndt Prøven, men som ved en ved fyldestgørende  

 Lægeattest overfor Skolen dokumenteret Sygdom er blevet forhindret i at  

 fuldføre Prøven, kan af den paagældende Skole indstilles til en Sygeeksamen i  

 de Fag, i hvilke Prøve ikke er aflagt.
Meddelelse om hvilke Prøver, der skal  

 afholdes ved Sygeeksamen og Fortegnelse over de Elever, der har indstillet  

 sig, indsendes i passende Tid inden Eksamens Afholdelse til  

 Eksamenskommissionens Formand.
Vedrørende Censurering m.m. for Afholdelse af  

 Sygeeksamen gælder samme Bestemmelser som for de almindelige  

 Eksamensterminer.
Samtlige Udgifter ved Sygeeksamens Afholdelse bæres af  

 Eksaminanden.
 Overflytning fra en Skole til en anden.
§ 16 Overflytning fra en Skole til en anden maa i Almindelighed ske ved et  

 Skoleaars Begyndelse og kan kun ganske undtagelsesvis finde Sted i  

 Undervisningsaarets Løb.
 Den Skole, til hvilken Overflytningen ønskes, skal i alle Tilfælde  

 indhente en Erklæring fra den af Eleven sidst besøgte Skole om Aarsagen til  

 Overflytningen samt om, hvorvidt der fra denne Skoles Side haves noget at  

 erindre imod, at Overflytningen sker.
 Almindelige Bestemmelser.
§ 17 Størrelsen af Honorarerne for Censurering fastsættes for hvert enkelt Fag  

 i Regulativerne for de enkelte Prøver og beregnes i Forhold til Antallet af  

 Eksaminander.
Disse Honorarer udredes af Skolerne.
De beskikkede Censorer  

 faar deres Udlæg til Befordring godtgjort efter Regning og Dagpenge efter  

 samme Regler som for Skoleraadets Medlemmer.
Disse Udgifter udredes af  

 Statskassen.
§ 18 Det fastsættes i de særlige Eksamensregulativer fra hvilket Tidspunkt  

 denne Bekendtgørelses Bestemmelser finder Anvendelse paa det paagældende  

 Uddannelsesomraade.
 Ministeriet for Handel og Industri, den  

 21. December 1933.
C.N.
Hauge.
/H.
Jespersen.
 eksp.sekr.
 Bekendtgørelse om Bestyrelsen for Erhvervenes Laanefond.
 Det bekendtgøres herved, at Varetagelsen af Erhvervenes Laanefonds løbende  

 Kasse- og Bogholderiforretninger og de dermed følgende juridiske og  

 administrative Forretninger fra 1. januar 1934 overgaar til Kongeriget  

 Danmarks Hypotekbank, Niels Juelsgade 5.
Fondens Ledelse forbliver hos Fondens Bestyrelse, bestaaende af  

 Departementschef J.
Schaarup, Departementchef H.
Waage og Kontorchef A.  

 Helper med Kontorchef Poul G.
Kretz som Kommitteret.
 Bestyrelsens Medlemmer, den Kommitterede samt de for Kongeriget Danmarks  

 Hypotekbank Tegningsberettigede kan med bindende Virkning to i Forening  

 underskrive Fondens Dokumenter og Akter.
 Finansministeriet, den 22. December  

 1933.
H.
P.
Hansen.
