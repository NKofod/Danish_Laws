 Pressenævnet fandt, at det ikke kunne  

 udelukkes, at det var muligt for personer med kendskab til de forhold, der  

 beskrives i artiklerne, at identificere [K] som den omtalte person.  

 Pressenævnet  

 fandt, at [K] derfor har retlig interesse i at klagen behandles af Nævnet.
Det fremgår af de Vejledende regler for god  

 presseskik, at meddelelser, der kan krænke privatlivets fred, skal undgås,  

 medmindre klar almen interesse kræver offentlig omtale.
Pressenævnet fandt,  

 at  

 den omtalte sag var af en sådan offentlig interesse, at der var belæg for at  

 skrive artiklen.
I henhold til de Vejledende regler har det  

 enkelte menneske krav på beskyttelse af sin personlige anseelse.
Pressenævnet  

 fandt videre, at udsagnet havde tisset i bukserne og var så fuld, at  

 han også  

 tissede på bagsædet af politibilen på vej til stationen illustrerede  

 situationen over for læserne, og Nævnet udtalte ikke kritik af det bragte.
 Pressenævnet fandt, at udsagnet sejlede  

 stærkt beruset rundt på Lillebælt fremstod som Fyens Stiftstidendes  

 vurdering  

 på baggrund af de i artiklen offentliggjorte oplysninger, og Nævnet udtalte  

 ikke kritik af det bragte.
Det følger af de Vejledende regler for god  

 presseskik, at det ved omtale af en straffesag klart skal fremgå, om  

 sigtede/tiltalte har erklæret sig skyldig eller ikke-skyldig.
Pressenævnet  

 fandt, at det med udsagnet Og den 71-årige sømand og hans forsvarer,  

 advokat  

 Erling Christensen, kan se frem til en ny dyst mod Koldings vicepolitimester,  

 Henrik Werner Hansen fremgik, at [K] havde erklæret sig ikke-skyldig,  

 og  

 Nævnet udtalte ikke sin kritik.
 Pressenævnet fandt, at Fyens Stiftstidende  

 heller ikke i øvrigt havde handlet i strid med god presseskik.
Pressenævnets  

 kendelse i sag 2006-6-380 Advokat Erling Christensen  

 har på vegne [K] klaget til Pressenævnet over en artikel i Fyens  

 Stiftstidende  

 den 17. august 2006, idet han mener, at god presseskik er tilsidesat.
1. Sagsfremstilling Fyens Stiftstidende bragte  

 den 17. august 2006 under overskriften  

  

 Fuld  

 skipper ender i søretten  

  

 og underoverskriften  

  

 OMMER: Landsretten annullerer frifindelse og lader sag mod  

 [skibets  

 navn]-kaptajn gå om  

  

 følgende artikel:
MIDDELFART: Sagen mod den  

 turskipper, der sidste sommer sejlede stærkt beruset rundt på Lillebælt med  

 61  

 børn og voksne om bord på sit skib, tog i går en overraskende drejning.
Ved  

 ankesagen  

 i Kolding besluttede Vestre Landsret at sende sagen tilbage til Kolding Byret  

 for at begynde helt forfra.
 Ifølge landsretsdommer Karen  

 Foldager har byretten fejlet ved ikke at benytte fagfolk som lægdommere  

 sammen  

 med den juridiske dommer.
 Den nye sag kommer til at  

 foregå som en søret med en juridisk dommer og søkyndige lægfolk.
Onsdagens afgørelse betyder,  

 at Middelfart-skipperens frifindelse tidligere på året nu er ophævet.
Og den  

 71-årige sømand og hans forsvarer, advokat Erling Christensen, kan se frem  

 til  

 en ny dyst mod Koldings vicepolitimester, Henrik Werner Hansen.
Både Erling Christensen og  

 statsadvokatens anklager, jurist Thomas Kirsten, var ellers på forhånd enige  

 om,  

 at retssagen kunne afvikles uden søkyndig bistand.
Men de tog rettens  

 afgørelse  

 til efterretning.
Kaptajnen, der har sejlet med  

 turister i mere end 10 år på Lillebælt, er tiltalt i henhold til Lov om  

 sikkerhed til søs.
Retten har især skullet tage stilling til, hvorvidt  

 skipperen var i stand til at føre sit skib på fuldt betryggende vis trods sit  

 voldsomme alkoholindtag.
 Det var en tjener ved  

 Løverodde i Kolding Fjord, der opdagede, at turbådsskipperen fra Middelfart  

 var  

 beruset, da han anløb med sine gæster den 14. juli sidste sommer.
Politiet blev tilkaldt og  

 fandt manden sovende i sin kahyt på [skibets navn].
Han havde  

 tisset i bukserne  

 og var så fuld, at han også tissede på bagsædet af politibilen på vej til  

 stationen.
Ny lov vedtaget Tidligere opererede loven  

 ikke med faste promillegrænser til søs, som man kender det fra færdselsloven.  

 Men det er der netop kommet i den revidering af loven, som Folketinget vedtog  

 i  

 juli.
 Samtidig er strafferammen  

 nedsat fra to til halvandet års fængsel.
 [skibets navn]s kaptajn kan  

 ikke umiddelbart dømmes efter den nye lov, men statsadvokatens jurist, Thomas  

 Kirsten, lagde ikke skjul på efter retsmødet, at den var et moment, han ville  

 have skelet til.
Derfor har statsadvokaturen  

 fået Retslægerådet til at regne ud, hvad Middelfart-skipperens promille har  

 været under selve sejladsen.
Det materiale vil nu blive benyttet af  

 anklageren  

 i søretten.
Manden blev anholdt med en  

 promille på 2,15 efter kort forinden at have drukket to halvliters fadøl i  

 caféen.
Han var sejlet fra Middelfart med sine gæster med kurs mod Middelfart  

 Ferieby, Fænø og Løverodde et par timer tidligere.
Sagens hovedperson, den  

 71-årige skipper, ønsker ikke at udtale sig til avisen. 2. Parternes synspunkter Advokat Erling Christensen  

 har anført, at Fyens Stiftstidende ikke har belæg for at skrive, at [K]  

 sejlede stærkt beruset rundt på Lillebælt med 61 voksne og børn om  

 bord.  

 Advokaten har videre anført, at [K] havde indtaget alkohol, men at han ikke  

 har  

 oplyst, at han var stærkt beruset.
Advokaten har endvidere  

 anført, at den  

 anførte promille var efter, at [K] var kommet i land og havde indtaget en  

 liter  

 øl.
 Advokaten har anført, at han  

 ikke finder det korrekt at understøtte artiklen med Retslægerådets beregning  

 af  

 promillen inden indtagelsen af en liter øl, idet denne beregning ikke har  

 været  

 fremlagt under sagen, men tilsyneladende er lækket af personer med  

 tavshedspligt.
 Advokaten har herudover  

 anført, at udsagnet havde tisset i bukserne og var så fuld, at han også  

 tissede på bagsædet af politibilen på vej til stationen er uden  

 betydning for  

 offentlighedens forståelse for sagen og særdeles ydmygende for [K], hvorfor  

 han  

 anser udsagnet for værende i strid med god presseskik.
 Advokaten har endelig anført,  

 at Fyens Stiftstidende ikke synes at have haft grundsætning in dubio  

 pro reo  

 in mente.
Fyens Stiftstidende har  

 anført, at kaptajnen var så beruset ved Løverodde, at han knap kunne stå på  

 sine egne ben, da han skulle rejse sig efter at have indtaget to halve liter  

 øl  

 efter sejladsen fra Middelfart.
Fyens Stiftstidende har videre anført, at [K]  

 i  

 byretten selv oplyste, at han havde haft et stærkt overforbrug af alkohol og  

 drak tæt i perioden op til den omdiskuterede sejlads.
Fyens Stiftstidende har  

 endelig anført, at to øl ikke ændrer en alkoholiseret person fra ædru til en  

 vaklende person, der ikke kan stå på egne ben og tisser i bukserne to gange  

 efterfølgende.
Fyens Stiftstidende har  

 herudover anført, at avisen via en anonym kilde er informeret om den  

 sandsynlige promille, Retslægerådet har beregnet, at [K] havde før  

 indtagelsen  

 af de to øl.
Fyens Stiftstidende har anført, at oplysningen var med til at  

 bestyrke avisen i brugen af udtrykket stærkt beruset.
 Fyens Stiftstidende har  

 endelig anført, at udsagnet havde tisset i bukserne og var så fuld, at  

 han  

 også tissede på bagsædet af politibilen på vej til stationen var med i  

 artiklen for at synliggøre for læserne, hvor beruset [K] var, idet kun en  

 stærkt beruset mand med to ekstra øl kan gå ind i en fase, hvor han hverken  

 kan  

 styre sine ben eller sin vandladning.
 3. Pressenævnets afgørelse og begrundelse  

 :
 I sagens behandling har  

 følgende nævnsmedlemmer deltaget:
Axel Kierkegaard, Finn  

 Rowold, Kaare R.
Skou og Marianne Druedahl.
Det er en betingelse for at  

 få en klage realitetsbehandlet af Pressenævnet, at klager har retlig  

 interesse  

 i sagen.
Det indebærer, at man selv som person, organisation, virksomhed  

 eller  

 lignende skal være omtalt, afbilledet eller på anden måde identificeret i  

 mediet.
 Pressenævnet finder, at det  

 ikke kan udelukkes, at det er muligt for personer med kendskab til de  

 forhold,  

 der beskrives i artiklerne, at identificere [K] som den omtalte person.  

 Pressenævnet  

 finder, at [K] derfor har retlig interesse i at klagen behandles af Nævnet.
 Det fremgår af de Vejledende  

 regler for god presseskik, at meddelelser, der kan krænke privatlivets fred,  

 skal undgås, medmindre klar almen interesse kræver offentlig omtale.  

 Pressenævnet finder, at den omtalte sag er af en sådan offentlig interesse,  

 at  

 der var belæg for at skrive artiklen.
 I henhold til de Vejledende  

 regler har det enkelte menneske krav på beskyttelse af sin personlige  

 anseelse.  

 Pressenævnet finder videre, at udsagnet havde tisset i bukserne og var  

 så  

 fuld, at han også tissede på bagsædet af politibilen på vej til  

 stationen illustrerer  

 situationen over for læserne, og Nævnet udtaler ikke kritik af det bragte.
 Pressenævnet finder, at  

 udsagnet sejlede stærkt beruset rundt på Lillebælt fremstår som  

 Fyens  

 Stiftstidendes vurdering på baggrund af de i artiklen offentliggjorte  

 oplysninger,  

 og Nævnet udtaler ikke kritik af det bragte.
 Det følger af de Vejledende  

 regler for god presseskik, at det ved omtale af en straffesag klart skal  

 fremgå, om sigtede/tiltalte har erklæret sig skyldig eller ikke-skyldig.  

 Pressenævnet finder, at det med udsagnet Og den 71-årige sømand og hans  

 forsvarer, advokat Erling Christensen, kan se frem til en ny dyst mod  

 Koldings  

 vicepolitimester, Henrik Werner Hansen fremgår, at [K] har erklæret sig  

 ikke-skyldig, og Nævnet udtaler ikke sin kritik.
 Pressenævnet finder, at Fyens  

 Stiftstidende heller ikke i øvrigt har handlet i strid med god presseskik.
 Afgjort den 11. oktober 2006.
