Fremsat den 4. oktober 2000 af  

 arbejdsministeren (Ove Hygum) Forslag til Lov om ændring  

 af lov om visse arbejdsforhold i landbruget m.v. og lov om udstationering af  

 lønmodtagere (Ændringer i forbindelse med ferielovens  

 ikrafttræden) § 1 I lov om visse arbejdsforhold i landbruget m.v., jf. lov nr. 415 af 1.  

 juni 1994, foretages følgende ændring:
 1. § 9, stk. 3, affattes således:
»Stk. 3. Optjeningsperioden er lig med ferieperioden.
En  

 lønmodtager, der arbejder 5 dage om ugen, har krav på ferie i 25  

 dage årligt, det vil sige 2,08 dage for hver måneds  

 ansættelse.
En lønmodtager, der arbejder 6 dage om ugen, har  

 krav på ferie i 30 dage årligt, det vil sige 2½ dag for hver  

 måneds ansættelse.
Lønmodtageren kan kræve, at  

 mindst 2/5 af ferien gives i sammenhæng i tiden 1. maj til 30.  

 september, hvis ansættelsesperioden gør det muligt.
Resterende  

 ferie gives delt eller i sammenhæng efter lønmodtagerens  

 ønske.
Arbejdsgiveren skal i videst muligt omfang tage hensyn til  

 lønmodtagerens ønske om feriens placering.«.
§ 2 I lov om udstationering af lønmodtagere, jf. lov nr. 933 af 15.  

 december 1999, foretages følgende ændring:
 1. I § 6, stk. 1, ændres »§§ 6, 12 og  

 14« til: »§§ 7, 23 og 24«.
§ 3 Stk. 1. Loven træder i kraft den 1. januar 2001.
 Stk. 2. § 1 har virkning for ansættelsesforhold,  

 der påbegyndes den 1. januar 2001 eller senere.
Bemærkninger til lovforslaget Almindelige bemærkninger Som følge af vedtagelsen af ferieloven, jf. lov nr.  

 396 af 31. maj 2000, foreslås der konsekvensændringer i lov om  

 visse arbejdsforhold i landbruget m.v. og lov om udstationering af  

 lønmodtagere.
 Ændringen i lov om visse arbejdsforhold i landbruget  

 er begrundet i, at der ligesom efter ferieloven skal kunne optjenes og  

 afholdes ferie i 5-dages-uger og 6-dages-uger.
Ændringen i udstationeringsloven er alene en teknisk  

 ændring, idet de paragrafhenvisninger, der er i lovens § 6 til  

 bestemmelser i ferieloven, ikke er korrekte, når den nye ferielov  

 træder i kraft.
Der sker ikke indholdsmæssige ændringer i  

 udstationeringsloven.
Økonomiske og administrative konsekvenser for det  

 offentlige Lovforslaget ses ikke at have økonomiske og  

 administrative konsekvenser for det offentlige.
Økonomiske og administrative konsekvenser for  

 erhvervslivet Lovforslaget har ikke økonomiske konsekvenser for  

 erhvervslivet.
Med hensyn til lov om visse arbejdsforhold i landbruget  

 m.v. vil lønmodtagere, der tiltræder et ansættelsesforhold  

 1. januar 2001 eller senere, og som arbejder i en 5-dages-arbejdsuge,  

 fremover skulle optjene og afholde ferie i en 5-dages-uge.
Dette må  

 anses for en administrativ forenkling for arbejdsgivere.
Miljømæssige konsekvenser Lovforslaget har ingen miljømæssige  

 konsekvenser Ligestillingsmæssige konsekvenser Lovforslaget har ingen ligestillingsmæssige  

 konsekvenser Forholdet til EU-retten Lovforslaget indeholder ikke EU-retlige aspekter Høring Lovforslaget har været sendt til høring i  

 Dansk Arbejdsgiverforening, Landsorganisationen i Danmark,  

 Funktionærernes og Tjenestemændenes Fællesråd,  

 Akademikernes Centralorganisation, Sammenslutningen af Landbrugets  

 Arbejdsgiverforeninger, Finanssektorens Arbejdsgiverforening, Ledernes  

 Hovedorganisation, Kommunernes Landsforening, Amtsrådsforeningen i  

 Danmark, Københavns Kommune, Frederiksberg Kommune, Kommunale  

 Tjenestemænd og Overenskomstansatte, Centralorganisationernes  

 Fællesudvalg, Justitsministeriet og Finansministeriet.
Vurdering af konsekvenser af  

 lovforslaget Positive konsekvenser / mindreudgifter (hvis ja, angiv omfang) Negative konsekvenser / merudgifter (hvis ja, angiv omfang) Økonomiske konsekvenser for stat, kommuner og  

 amtskommuner ingen ingen Administrative konsekvenser for stat, kommuner og  

 amtskommuner ingen ingen Økonomiske konsekvenser for erhvervslivet ingen ingen Administrative konsekvenser for erhvervslivet ingen ingen Miljømæssige konsekvenser ingen ingen Administrative konsekvenser for borgerne ingen ingen Forholdet til EU-retten Lovforslaget indeholder ikke EU-retlige aspekter Bemærkninger til forslagets enkelte  

 bestemmelser Til § 1 Efter lov om visse arbejdsforhold i landbruget m.v.  

 optjener en lønmodtager 2½ dags betalt ferie pr. måneds  

 ansættelse, svarende til 30 dages ferie om året, idet  

 lørdage tæller med til en arbejds- og en ferieuge, selvom de  

 fleste lønmodtagere i dag har en 5-dages-arbejdsuge.
Dette svarer til  

 princippet i ferieloven, der ophæves den 1. januar 2001.
Efter den nye ferielov, der træder i kraft 1. januar  

 2001, skal der som udgangspunkt optjenes og afvikles ferie i forhold til en  

 5-dages-arbejdsuge.
Der optjenes 2,08 dags betalt ferie pr. måneds  

 ansættelse, svarende til 25 dages betalt ferie om året, hvilket  

 stadig svarer til 5 ugers ferie.
Der er i loven taget højde for, at  

 der fortsat kan være lønmodtagere, som arbejder 6 dage om ugen,  

 og som derfor skal optjene og afholde ferie i forhold til en 6-dages-uge.  

 Endvidere vil ferieperioden fremover begynde den 1. maj i stedet for 2.  

 maj.
 Som en konsekvens af de nævnte ændringer i  

 ferieloven foreslås tilsvarende ændringer i lov om visse  

 arbejdsforhold i landbruget m.v.
Til § 2 Efter udstationeringslovens § 6, skal ferielovens  

 regler om længden af ferien og betalingen herfor finde anvendelse i det  

 omfang, den lovgivning, der i øvrigt finder anvendelse, er mindre  

 gunstig end disse regler.
Der henvises i § 6 til den gældende  

 ferielovs §§ 6, 12 og 14.
I det foreliggende lovforslag ændres denne  

 henvisning til §§ 7, 23 og 24 i den nye ferielov.
Der sker ikke  

 indholdsmæssige ændringer i den ferieret, der eksisterer efter  

 udstationeringslovens § 6.
Til § 3 Loven træder i kraft 1. januar 2001.
Bestemmelsen om optjening og afholdelse af ferie i en  

 5-dages-uge eller en 6-dages-uge har dog kun virkning for  

 ansættelsesforhold, der påbegyndes den 1. januar 2001 eller  

 senere.
For ansættelsesforhold, der er påbegyndt før 1.  

 januar 2001, gælder fortsat, at lønmodtageren optjener 2½ dags  

 betalt ferie pr. måneds ansættelse, uanset om  

 lønmodtageren arbejder i en 5-dages- eller en 6-dages-arbejdsuge.
Hvis  

 en lønmodtager, der har påbegyndt ansættelsesforholdet  

 før 1. januar 2001, arbejder i en 5-dages-arbejdsuge, kan  

 lønmodtageren og arbejdsgiveren dog aftale, at bestemmelsen i  

 § 9, stk. 3, 2. pkt., skal finde anvendelse på  

 arbejdsforholdet.
Bilag 1 Lovforslaget sammenholdt med gældende lov Gældende formulering Lovforslaget § 1 I lov om visse arbejdsforhold i landbruget m.v., jf. lov nr. 415 af 1.  

 juni 1994, foretages følgende ændring:
§ 9. --- 1. § 9, stk. 3, affattes således:
Stk. 3. Optjeningsperioden er lig med ferieperioden.  

 Lønmodtageren har krav på ferie i 30 hverdage årligt, det  

 vil sige 2½ dag for hver måneds ansættelse.
Lønmodtageren  

 kan kræve, at mindst 2/5 af ferien gives i sammenhæng i tiden 2.  

 maj til 30. september, hvis ansættelsesperioden gør det muligt.  

 Resterende ferie gives delt eller i sammenhæng efter  

 lønmodtagerens ønske.
Arbejdsgiveren skal i videst muligt  

 omfang tage hensyn til lønmodtagerens ønske om feriens  

 placering.
Stk. 3. Optjeningsperioden er lig med ferieperioden.
En  

 lønmodtager, der arbejder 5 dage om ugen, har krav på ferie i 25  

 dage årligt, det vil sige 2,08 dage for hver måneds  

 ansættelse.
En lønmodtager, der arbejder 6 dage om ugen, har  

 krav på ferie i 30 dage årligt, det vil sige 2½ dag for hver  

 måneds ansættelse.
Lønmodtageren kan kræve, at  

 mindst 2/5 af ferien gives i sammenhæng i tiden 1. maj til 30.  

 september, hvis ansættelsesperioden gør det muligt.
Resterende  

 ferie gives delt eller i sammenhæng efter lønmodtagerens  

 ønske.
Arbejdsgiveren skal i videst muligt omfang tage hensyn til  

 lønmodtagerens ønske om feriens placering.
§ 2 I lov om udstationering af lønmodtagere, jf. lov nr. 933 af 15.  

 december 1999, foretages følgende ændring:
 § 6. Hvis den lovgivning, der i øvrigt finder  

 anvendelse på ansættelsesforholdet, er mindre gunstig for  

 lønmodtageren med hensyn til længden af ferie og betaling herfor  

 end ferielovens §§ 6, 12 og 14, skal arbejdsgiveren sikre  

 lønmodtageren supplerende ferie og betaling herfor, så  

 vedkommende bliver stillet lige så gunstigt som efter de nævnte  

 bestemmelser.
 1. I § 6, stk. 1, ændres »§§ 6, 12 og  

 14« til: »§§ 7, 23 og 24«.
