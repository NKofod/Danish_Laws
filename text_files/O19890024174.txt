 Undersøgelse angående et antal sager fra Skattedepart  

 ementet vedrørende aktindsigt.
I.
Indledning.
 I et notat af 12. november 1987 til Folketingets Retsudvalg redegjorde jeg  

 for de lovgivningsmæssige muligheder for, at ombudsmandens egen-drift  

 funktion kunne styrkes, samt for, hvorledes en sådan styrkelse kunne ske.  

 Notatet er optrykt i FOB 1988.251-253.
Den første egen drift-undersøgelse, hvor jeg har gennemgået et større antal  

 sager af en bestemt art fra en eller flere forvaltningsmyndigheder, angik 70  

 sager fra Familieretsdirektoratet.
Resultatet af denne undersøgelse er  

 offentliggjort i FOB 1988.249 ff.
Efter afslutningen af den første egen drift-undersøgelse overvejede jeg at  

 lade den næste undersøgelse angå aktindsigtsafgørelser på Skatteministeriets  

 område.
Det indgik herved i mine overvejelser, at en sådan undersøgelse dels  

 ville angå nogle væsentlige forvaltningsprocessuelle regler, dels ville  

 vedrøre et område, hvor retssikkerhedssynspunkter traditionelt spiller en  

 fremtrædende rolle.
På et møde den 11. juli 1989 med Skattedepartementet redegjorde jeg for den  

 påtænkte undersøgelse.
Samtidig meddelte jeg, at jeg - forinden jeg tog  

 endelig stilling til, hvorvidt området var egnet til en undersøgelse -  

 ønskede at gennemføre en forundersøgelse på grundlag af et mindre antal  

 sager.
På baggrund heraf sendte Skattedepartementet mig med skrivelse af 25. august  

 1989 10 sager til gennemsyn.
Efter en foreløbig gennemgang heraf meddelte jeg  

 i skrivelse af 25. september 1989 Skattedepartementet, at området ville være  

 velegnet til en egen drift-undersøgelse.
Jeg anmodede derfor departementet om  

 at måtte modtage samtlige departementets sager vedrørende aktindsigt,  

 oprettet i departementet efter den 1. januar 1987 og afsluttet senest den 14.  

 juni 1989.
Skattedepartementet fremsendte herefter med skrivelse af 19. oktober 1989 en  

 række yderligere sager.
Jeg havde hermed modtaget akter fra sager  

 journaliseret under 52 forskellige journalnumre i departementet.
 I sagerne har jeg modtaget Skattedepartementets sagsomslag med samtlige ind-  

 og udgående skrivelser og  

 samtlige interne sagsakter (referatark m. v.).
I 4 tilfælde (sagerne nr. 3,  

 23, 27 og 45) er der - især fordi flere kontorer i Skattedepartementet har  

 været involveret i sagerne - rent journalteknisk oprettet to sager på den  

 eller  

 de samme spørgsmål.
Reelt omfatter undersøgelsen således 48 sager.
De 48 sager er omtalt i denne  

 rapport i anonymiseret form.
Skattedepartementets og andre involverede  

 myndigheders journalnumre er erstattet med sagsnumrene fra 1 til 48, personer  

 og selskaber, der optræder i sagerne, er benævnt ved bogstavbetegnelser og  

 lokale myndigheder (f. eks. kommuner og skatteråd) er omtalt ved  

 anonymiserede  

 artsbetegnelser.
 Af de 48 sager i  

 undersøgelsen angår 3 sager (sagerne nr. 7, 17 og 37) ikke aktindsigt eller  

 videregivelse af oplysninger efter andre regler.
I  

  

 sag nr. 7  

  

 havde en skyldner klaget til Skattedepartementet over, at  

 ligningskommissionen og skatterådet havde nægtet ham et nærmere angivet  

 fradrag.
I den forbindelse klagede skyldneren også over ligningskommissionens  

 begrundelse.
Skattedepartementet henviste korrekt skyldneren til at få sine  

 klager bedømt af Landsskatteretten, hvortil sagen allerede var påklaget.
Sag nr. 17  

  

 angår en generel henvendelse fra en skyldner, som -  

 bl.a. på baggrund af toldvæsenets administrationsrutiner - kritiserer  

 forskellige af skattevæsenets sagsbehandlingsrutiner og foreslår ændringer  

 heri.
Skyldnerens henvendelse berører ikke aktindsigtsspørgsmål.
 Sag nr. 37  

  

 angår spørgsmålet om morarenter i forbindelse med en  

 arbejdsgivers henstand med indberetning af indeholdt A-skat, og der er ikke i  

 sagen rejst noget aktindsigtsspørgsmål.
Yderligere 3 af de 48 sager  

 (sagerne nr. 34, 35 og 44) angår spørgsmålet om meddelelse af oplysning til  

 kuratorer, skifterettens medhjælpere og midlertidige bobestyrere.
Endvidere  

 omhandler 1 sag (nr. 29) meddelelse af oplysning til en udenlandsk myndighed.  

 Endelig har Skattedepartementet i 1 sag (nr. 42) afgivet en udtalelse til et  

 tilsynsråd om, hvorvidt fremsendelse af et frikort på en given måde indebar  

 en  

 tavshedspligtskrænkelse.
Disse 5 sager har ikke skullet afgøres efter  

 aktindsigtsreglerne.
I de omtalte 5 sager har undersøgelsen ikke omfattet  

 afgørelsen af spørgsmålet om videregivelse af oplysninger.
 Endelig har jeg i relation  

 til én sag vedrørende aktindsigt (sag nr. 16) under hensyn til bestemmelsen i  

 ombudsmandsinstruksens § 16, stk. 2, fundet det rigtigst at lade sagen udgå  

 af  

 undersøgelsen.
De sager, der indgik i den  

 første egen drift-undersøgelse vedrørende samværsret og bidragspligt var af  

 forholdsvis ensartet karakter i henseende til retsgrundlaget.
I modsætning  

 hertil udgør de nu undersøgte aktindsigtssager en mere uensartet gruppe.  

 Dette  

 skyldes navnlig, at aktindsigtssagerne angår et bredt udsnit af materielle  

 skattesager indenfor såvel person- og selskabsbeskatningen som  

 ejendomsskatteområdet.
Sagernes forskelligartethed nødvendiggør forholdsvis  

 indgående referater af sagernes faktiske grundlag samt af myndighedernes  

 overvejelser, synspunkter og afgørelser.
I de sager, hvor  

 Skattedepartementet har truffet afgørelse som klagemyndighed, har jeg kun i  

 særlige tilfælde indhentet førsteinstansens sagsakter.
I de fleste tilfælde  

 har  

 min undersøgelse således været begrænset til en gennemgang af akterne i  

 departementets sager.
I 9 sager (nr. 3, 4, 5, 6, 11, 24, 25, 31 og 36) har  

 jeg  

 dog fundet det nødvendigt at indhente yderligere sagsakter og/eller  

 oplysninger.
Behovet for yderligere sagsakter og/eller oplysninger i disse  

 sager blev drøftet på et møde med Skattedepartementet den 2. februar 1990.
Med henblik på, at  

 Skattedepartementet kunne fremkomme med bemærkninger hertil, blev et udkast  

 til  

 rapporten den 30. april 1990 overbragt departementet.
Samtidig fik  

 departementet overbragt de sager, der indgår i undersøgelsen.
Den 22. maj 1990 blev med  

 Skattedepartementet afholdt et møde om udkastet til rapport.
Under mødet  

 fremkom Skattedepartementet med sine bemærkninger til rapportudkastet.
I fortsættelse af mødet er  

 Skattedepartementet i skrivelse af 8. juni 1990 fremkommet med departementets  

 bemærkninger til rapporten.
Skrivelsen er optrykt som bilag til rapporten.
II.
Karakteristik af det udvalgte retsmateriale A.
Indledning.
Bestemmelser om aktindsigt (dokumentoffentlighed) findes i offentlighedsloven  

 (lov nr. 572 af 19. december 1985 om offentlighed i forvaltningen) og i  

 kapitel 4 i forvaltningsloven (lov nr. 571 af 19. december 1985).  

 Offentlighedslovens bestemmelser angår enhvers adgang til aktindsigt.  

 Offentlighedsloven omfatter i modsætning til forvaltningsloven også den del  

 af forvaltningens virksomhed, der ikke består i at behandle afgørelsessager.  

 Bestemmelserne i forvaltningsloven angår alene en parts adgang til aktindsigt  

 i afgørelsessager.
Offentlighedslovens og forvaltningslovens bestemmelser er  

 omtalt i afsnit B.
Offentlighedslovens og forvaltningslovens aktindsigtsbestemmelser suppleres  

 af en særlig bestemmelse i kildeskattelovens § 80, stk. 1, (jf. nu  

 bekendtgørelse nr. 622 af 19. oktober 1989 af lov om opkrævning af indkomst-  

 og formueskat for personer m.v.) om ægtefællers adgang til aktindsigt i den  

 anden ægtefælles ligningssag.
Den særlige ægtefælleaktindsigtsregel er omtalt  

 i afsnit C.
Særlige tavshedspligtsforskrifter kan have betydning for adgangen til  

 aktindsigt efter offentlighedsloven.
Ved en særlig tavshedspligtsforskrift  

 forstås en tavshedspligtsbestemmelse i særlovgivningen, som ikke blot  

 indeholder en blankethenvisning til de almindelige tavshedspligtsbestemmelser  

 i straffelovens kapitel 16 og forvaltningslovens § 27. Særlige  

 tavshedspligtsforskrifter findes også på skatteområdet, jf. bl.a.  

 statsskattelovens § 44 (lov nr. 149 af 10. april 1922 om indkomst- og  

 formueskat til staten, som senest ændret ved lov nr. 360 af 1. juli 1988) ,  

 kildeskattelovens § 87, vurderingslovens §  

 29 A  

 (jf. bekendtgørelse nr. 437 af 14. august 1984 af lov om vurdering af landets  

 faste ejendomme) samt i nogle dobbeltbeskatningsoverens-komster.
De særlige  

 tavshedspligtsforskrifter er nærmere omtalt i afsnit B.5.
Endelig har en særlig partshøringsbestemmelse i skattestyrelseslovens § 3  

 (jf. bekendtgørelse nr. 573 af 14. november 1984 af lov om  

 skattemyndighedernes organisation og om klageadgang m.m., som ændret ved lov  

 nr. 363 af 1. juli 1988) en vis betydning for en parts mulighed for at få  

 oplysning i en ligningssag.
Dette forhold er nærmere beskrevet i afsnit D.2.
Undersøgelsen angår de regler, der var gældende, da Skattedepartementet  

 behandlede og eventuelt tillige traf afgørelse i de aktindsigtssager, der  

 indgår i undersøgelsen.
Ligeledes angår beskrivelsen af reglerne i de  

 følgende afsnit de regler, der var gældende på det nævnte tidspunkt.
Således  

 indgår bl.a. den ændring af myndighedsstrukturen og klagevejen på  

 skatteområdet, der følger af den nye skattestyrelseslov (lov nr. 824 af 12.  

 december 1989 om skattemyndighedernes organisation og opgaver m.v., trådt i  

 kraft den 1. april 1990), ikke i undersøgelsen.
B.
Offentlighedslovens og forvaltningslovens regler.  

 
  

 Tavshedspligt.
 1) Offentlighedsloven og forvaltningsloven.
 a) Både offentlighedsloven og forvaltningsloven gælder for de organer eller  

 myndigheder, der er en del af "den offentlige forvaltning", jf.  

 offentlighedsloven § 1, stk. 1, og forvaltningsloven § 1, stk. 1. Den  

 offentlige forvaltning omfatter statslige myndigheder, som ikke er domstole  

 eller myndigheder under Folketinget.
 Offentlighedsloven indeholder i § 1, stk. 1, følgende bestemmelse: Loven  

 gælder for al virksomhed, der udøves af den offentlige forvaltning..".  

 Forvaltningslovens § 1, stk. 1, er sålydende: "Loven gælder for alle  

 dele af den offentlige forvaltning.
Ministeriernes departementer (f.eks.
Skattedepartementet), de centrale  

 statslige styrelser (f. eks.
Statsskattedirektoratet), lokale  

 statsforvaltninger (f.eks. amtsskatteinspektoraterne), kommunale myndigheder  

 (f.eks. de kommunale skatteforvaltninger), lokale nævn (f. eks.  

 ligningskommissionerne), regionale nævn (f. eks. skatterådene) og centrale  

 nævn (f.eks.
Ligningsrådet og Landsskatteretten) er omfattet af den  

 offentlige forvaltning.
Samtlige myndigheder på skatteområdet er således  

 klart omfattet af offentlighedsloven og forvaltningsloven.
 b) Offentlighedslovens og forvaltningslovens anvendelsesområder er  

 forskellige i henseende til forvaltningsmyndighedernes funktioner.
 Medens offentlighedsloven gælder for  

  

 al virksomhed  

  

 , en forvaltningsmyndighed udøver, jf. offentlighedslovens § 1, stk. 1 (er  

 citeret ovenfor). Aktindsigtsreglerne i offentlighedsloven gælder dog kun for  

 administrativ sagsbehandling i forbindelse med en forvaltningsmyndigheds  

 virksomhed, jf. offentlighedslovens § 4, stk. 1, 1. pkt.
Bestemmelsen i offentlighedslovens § 4, stk. 1, 1. pkt., er sålydende:  

 "Enhver kan med de undtagelser, der er nævnt i §§ 7-14, forlange at  

 blive gjort bekendt med dokumenter, der er indgået til eller oprettet af en  

 forvaltningsmyndighed som led i administrativ sagsbehandling i forbindelse  

 med dens virksomhed." Offentlighedslovens aktindsigtsregler omfatter således både afgørelsessager -  

 jf. nedenfor om forvaltningslovens § 2, stk. 1, og § 9, stk. 1, 1. pkt. - og  

 administrativ sagsbehandling i forbindelse med forvaltningens indgåelse af  

 kontraktsforhold (f. eks. køb eller salg af fast ejendom eller køb af  

 driftsmateriel, driftsmidler, inventar, kontorartikler o.s.v.; se herved også  

 forvaltningslovens § 2, stk. 2) samt administrativ sagsbehandling i  

 forbindelse med faktisk forvaltningsvirksomhed (f. eks. skemalægningen på en  

 offentlig skole, tjenesteplaner på offentlige sygehuse og plejehjem,  

 køreplaner m.v. hos DSB og offentlige trafikselskaber o.s.v.).
 Derimod gælder forvaltningslovens aktindsigtsregler kun i forbindelse med  

 afgørelsessager, jf. forvaltningslovens § 2, stk. 1, og § 9, stk. 1, 1. pkt.
Forvaltningslovens § 2, stk. 1, indeholder følgende bestemmelse: "Loven  

 gælder for behandlingen af sager, hvori der er eller vil blive truffet  

 afgørelse af en forvaltningsmyndighed." Tilsvarende fastsættes følgende i forvaltningslovens § 9, stk. 1, 1. pkt.:  

 "Den, der er part i en sag, hvori der er eller vil blive truffet  

 afgørelse af en forvaltningsmyndighed, kan forlange at blive gjort bekendt  

 med sagens dokumenter." En afgørelse i forvaltningslovens forstand er karakteriseret ved følgende  

 forhold:
 For det første skal der være tale om en beslutning, der træffes af en  

 forvaltningsmyndighed, jf. under a.
For det andet skal denne afgørelse rette sig mod fysiske eller juridiske  

 personer (f. eks. privatpersoner, virksomheder, selskaber m.v.) uden for  

 forvaltningen, d.v.s. i den private sektor.
Interne forvaltningsbeslutninger  

 vedrørende forvaltningens organisation m.v. og tjenestebefalinger - såvel  

 generelle som konkrete - falder således uden for afgørelsesbegrebet.  

 Ansættelses- og afskedigelsesbeslutninger, der er rettet til offentligt  

 ansatte, og visse andre grundlæggende beslutninger vedrørende offentligt  

 ansattes ansættelsesforhold er dog afgørelser, medens (detaljerede)  

 beslutninger om, hvorledes grupper af ansattes eller den enkelte ansattes  

 arbejde skal udføres, er tjenestebefalinger.
For det tredie skal beslutningen efter sit indhold fastlægge, hvad der i et  

 retsforhold skal være gældende, på baggrund af forvaltningsmyndighedens  

 hjemmel til på offentligretligt grundlag (eller i visse mere sjældne  

 situationer på privatretligt grundlag, f.eks. afgørelse på grundlag af det  

 offentliges ejendomsret) ensidigt at træffe beslutning herom.
Afgørelser i  

 forvaltningslovens forstand er således normalt ikke beslutninger, der hviler  

 på en privatretlig kompetence, som f.eks. en aftale.
 c) Offentlighedslovens og forvaltningslovens aktindsigtsregler gælder for  

 forskellige personkredse.
 Offentlighedsloven gælder for "enhver", jf. offentlighedsloven § 4,  

 stk. 1, 1. pkt. (citeret i b).
 Forvaltningsloven gælder derimod kun for parter, jf. forvaltningslovens § 9,  

 stk. 1, 1. pkt. (citeret i b).
Parterne i en sag er sådanne personer, som har en særlig interesse i sagens  

 afgørelse; interessen skal både være individuel og væsentlig.
At interessen  

 skal være individuel indebærer, at der ofte ikke vil være parter i  

 forbindelse med afgørelsessager, der angår en større og/eller ubestemt gruppe  

 af personer.
Dette vil således normalt være tilfældet i forbindelse med  

 generelle forvaltningsafgørelser (f.eks. en bekendtgørelse). Interessens  

 væsentlighed må vurderes i forhold til den afgørelse, der er tale om, og der  

 kan ikke angives nogen generel målestok for interessens væsentlighed.  

 Afgørende er, at den pågældende persons interesse er  

 nært knyttet til sagens udfald.
Det kan i denne forbindelse vurderes, om den  

 pågældende persons interesse i sagens udfald ud fra en almindelig vurdering  

 klart har en mere kvalificeret karakter end andre personers interesse i  

 sagens  

 udfald.
Interessen kan såvel være af økonomisk som af personlig karakter i  

 øvrigt (f.eks. den pågældendes helbred eller familiemæssige relationer).
 Begæringer om aktindsigt i  

 sager, der ikke er afgørelsessager, skal altid afgøres efter  

 offentlighedsloven, uanset den aktindsigtssøgendes stilling i forhold til  

 sagen, idet forvaltningsloven kun gælder i afgørelsessager, jf. i afsnit b.
I afgørelsessager er det  

 udslaggivende for, om offentlighedslovens eller forvaltningslovens  

 aktindsigtsregler skal anvendes, om den, der søger aktindsigt, er part i den  

 underliggende (materielle) sag.
Den, der begærer aktindsigt, er altid part i  

 selve aktindsigtssagen, d.v.s i forbindelse med afgørelsen af, om og i  

 hvilken  

 udstrækning der skal meddeles den ønskede aktindsigt.
Selve aktindsigtssagen er en  

 afgørelsessag, jf. nærmere kapitel II.
D. 1.
 d) Både efter  

 offentlighedsloven og forvaltningsloven skal den, der anmoder om aktindsigt,  

 identificere den sag eller de dokumenter, der søges aktindsigt i, jf.  

 offentlighedslovens § 4, stk. 3, og forvaltningslovens § 9, stk. 1, 2. pkt.
 Offentlighedslovens § 4, stk.  

 3, er sålydende: "Begæring efter stk. 1 og 2 skal angive de dokumenter  

 eller den sag, som den pågældende ønsker at blive gjort bekendt med."  

 Tilsvarende indeholder forvaltningslovens § 9, stk. 1, 2. pkt. følgende  

 bestemmelse: "Begæringen skal angive den sag, hvis dokumenter den  

 pågældende ønsker at blive gjort bekendt med." Den forskellige  

 formulering  

 skyldes, at offentlighedsloven også gælder andet end afgørelsessager.
 Identifikationskravet  

 bevirker, at en borger ikke har krav på at få aktindsigt i alle sager af en  

 bestemt type eller alle sager eller dokumenter, der er indkommet en bestemt  

 dag  

 eller i en bestemt periode.
Den, der anmoder om  

 aktindsigt, må som udgangspunkt meddele myndigheden de oplysninger, det efter  

 indretningen af myndighedens journalsystem er nødvendigt at kende for at  

 finde  

 frem til sagen.
Sagens journalnummer er i denne forbindelse hverken en  

 nødvendig eller tilstrækkelig oplysning.
Normalt vil identifikationskravet  

 ikke være et praktisk problem for parter, der ønsker aktindsigt.
Det vil  

 således være klart, hvem sagen angår, ligesom myndighedens vejledningspligt i  

 forhold til parten (jf. forvaltningslovens § 7) vil være forholdsvis  

 vidtgående.
Identifikationskravet kan derimod lettere tænkes at afskære  

 ikke-parter fra at få aktindsigt efter offentlighedsloven.
 e) Dersom  

 sagen er tilstrækkeligt identificeret, skal den aktindsigtssøgende både efter  

 offentlighedsloven og forvaltningsloven meddeles aktindsigt i samtlige sagens  

 akter, med mindre der er hjemmel til at undtage fra aktindsigt, jf.  

 offentlighedslovens § 4, stk. 1, 1. pkt., og forvaltningslovens § 9, stk. 1,  

 1.  

 pkt., og § 10, stk. 1, citeret i afsnit b og afsnit g.
Den aktindsigtssøgende skal  

 ikke begrunde aktindsigtsanmodningen eller i øvrigt godtgøre nogen interesse  

 i  

 at få aktindsigt.
Den aktindsigtssøgendes hensigt med at opnå aktindsigt kan  

 kun inddrages i afgørelsen af, om anmodningen skal imødekommes, i den  

 udstrækning der måtte være hjemmel hertil i de udtrykkelige  

 undtagelsesbestemmelser i offentlighedsloven henholdsvis forvaltningslovens  

 kapitel 4.
 I afsnit 2 - 5 er der  

 redegjort for de tilfælde, hvor der kan undtages fra aktindsigt.
 f) Sagens  

 dokumenter omfatter alle fysiske medier, som er bærere af informationer, der  

 kan aflæses ved hjælp af de menneskelige sanser eller ved hjælp af særlige  

 tekniske hjælpemidler.
 Dokumenter vil typisk være  

 papirer med en skreven tekst, men der kan også være f. eks. tegninger eller  

 fotografier, eller ikke-papirbårne informationer på f.eks. en microfilm, et  

 lydbånd eller en diskette til et tekstbehandlingsanlæg, et (kemisk) præparat,  

 en model (f. eks. af et hus, en bro eller et skib), eller en anden fysisk  

 genstand, f. eks. en voldsmands våben i en straffesag.
 g)  

 Aktindsigtens omfang er nærmere præciseret i offentlighedslovens § 5, stk. 1,  

 og forvaltningslovens § 10, stk. 1.
Offentlighedslovens § 5, stk.  

 1, indeholder følgende bestemmelser: "Retten til aktindsigt omfatter 1) alle  

 dokumenter, der vedrører sagen, herunder genpart af de skrivelser, der er  

 udgået fra myndigheden, når skrivelserne må antages at være kommet frem til  

 adressaten, og 2) indførelser  

 i journaler, registre og andre fortegnelser vedrørende den pågældende sags  

 dokumenter." Den tilsvarende bestemmelse i  

 forvaltningslovens § 10, stk. 1, er sålydende: "En parts ret til  

 aktindsigt omfatter med de i §§ 12-15 nævnte undtagelser 1) alle  

 dokumenter, der vedrører sagen, herunder genpart af de skrivelser, der er  

 udgået fra myndigheden, når skrivelserne må antages at være kommet frem til  

 adressaten, og 2) indførelser  

 i journaler, registre og andre fortegnelser vedrørende den pågældende sags  

 dokumenter." At der ligeledes skal  

 meddeles aktindsigt i "fortegnelser vedrørende den pågældende sags  

 dokumenter" skyldes bl.a. hensynet til, at den, der anmoder om  

 aktindsigt,  

 bl. a. ved hjælp af disse fortegnelser kan kontrollere, om der er meddelt  

 aktindsigt i samtlige ind- og udjournaliserede dokumenter i sagen.
 2) Undtagelse af hele sager.
De mest vidtgående undtagelser fra offentlighedslovens og forvaltningslovens  

 hovedregel om aktindsigt undtager hele sager af en bestemt art fra  

 aktindsigt.
Undtagelsen af hele sagen fra aktindsigt indebærer, at samtlige  

 dokumenter i sagen - uanset det enkelte dokuments art og indhold (og herunder  

 hvilke oplysninger, dokumentet indeholder) - er undtaget fra aktindsigt uden  

 nogen konkret vurdering.
a) Sager inden for strafferetsplejen er ikke omfattet af offentlighedsloven,  

 jf. lovens § 2, stk. 1, 1. pkt.
Ikke-parter i en straffesag har således ikke  

 ret til aktindsigt.
Bestemmelsen i offentlighedslovens § 2, stk. 1, 1. pkt. er sålydende:  

 "Loven gælder ikke for sager inden for strafferetsplejen." For så vidt angår parter i afgørelsessager gælder de almindelige  

 aktindsigtsregler i forvaltningslovens kapitel 4 ikke i relation til sager om  

 strafferetlig forfølgning af lovovertrædelser, jf. forvaltningslovens § 9,  

 stk. 3. For sådanne sager gælder nogle snævrere bestemmelser i  

 forvaltningslovens § 18 om partens adgang til aktindsigt efter straffesagens  

 afslutning.
 De nævnte bestemmelser i forvaltningsloven har følgende indhold:
 "§ 9.
 ....
 Stk. 3. Bestemmelserne i dette kapitel gælder ikke sager om strafferetlig  

 forfølgning af lovovertrædelser, jfr. dog § 18.
 ....
Aktindsigt i straffesager § 18. En part i en straffesag kan, når sagen er afgjort, forlange at blive  

 gjort bekendt med sagens dokumenter i det omfang, dette er rimeligt begrundet  

 af hensyn til varetagelse af den pågældendes interesser, og hensynet til  

 forebyggelse, opklaring og forfølgning af lovovertrædelser eller særlige  

 hensyn til beskyttelse af sigtede, vidner  

 eller andre ikke taler herimod.
Bestemmelserne i §§ 12-14 gælder tilsvarende.
Stk. 2. Bestemmelsen i stk. 1 omfatter ikke  

 retsbogudskrifter vedrørende straffesagen og dokumenter, der har været  

 fremlagt  

 i retten i forbindelse med sagen.
Det samme gælder retsbogsudskrifter og i  

 retten fremlagte dokumenter vedrørende andre straffesager, der har været  

 benyttet under sagens behandling.
Stk. 3. Afgørelsen af, om og i hvilken form en  

 begæring om aktindsigt kan imødekommes efter stk. 1, træffes af den  

 myndighed,  

 der har truffet den administrative beslutning i straffesagen.
Afgørelsen kan  

 påklages til vedkommende overordnede forvaltningsmyndighed.
Justitsministeren  

 fastsætter regler om betaling for afskrifter og kopier." Bestemmelserne i  

 forvaltningslovens § 9, stk. 3, og § 18 har et noget snævrere  

 anvendelsesområde  

 end bestemmelsen i offentlighedslovens § 2. Således er bl. a. visse sager om  

 fuldbyrdelse af straffedomme omfattet af undtagelsen i offentlighedslovens §  

 2,  

 men ikke af undtagelsen i forvaltningslovens § 9, stk. 3. For så vidt angår  

 parter er der således adgang til aktindsigt i sådanne sager efter de  

 almindelige bestemmelser i forvaltningslovens kapitel 4.
Forvaltningslovens regler  

 afskærer ikke en sigtet eller tiltalt fra efter andre regler at få meddelt  

 oplysninger om sagen, medens straffesagen verserer.
Bestemmelser herom findes  

 ikke i forvaltningsloven, men i retsplejeloven, jf. bl.a. retsplejelovens §  

 745, stk. 1, og § 748.
 b)  

 Ansættelses- og forfremmelsessager er ikke omfattet af offentlighedslovens  

 aktindsigtbestemmelser, jf. offentlighedslovens § 2, stk. 1, 2. pkt.  

 Ikke-parter har således ikke krav på aktindsigt i sådanne sager.
 For så vidt angår parter i  

 ansættelses- og forfremmelsessager gælder efter forvaltningslovens § 10, stk.  

 2, den særlige regel, at parten ikke har ret til aktindsigt i dokumenter og  

 oplysninger, der vedrører medansøgernes forhold.
c)  

 Offentlighedsloven indeholder i § 2, stk. 2, den særlige regel vedrørende  

 sager  

 om lovgivning, at disse kun er undergivet aktindsigt, for så vidt lovforslag  

 er  

 fremsat for Folketinget.
Bestemmelsen indebærer for så vidt angår sager om  

 lovforslag, der aldrig fremsættes, en fuldstændig undtagelse af sagen fra  

 aktindsigt,  

 og for så vidt angår sager vedrørende lovforslag, der faktisk bliver fremsat,  

 en tidsbegrænset undtagelse af sagen fra aktindsigt indtil lovforslagets  

 fremsættelse.
Bestemmelsen i  

 offentlighedslovens § 2, stk. 2, lyder således: "Sager om lovgivning,  

 herunder bevillingslove, er kun omfattet af loven, for så vidt lovforslag er  

 fremsat for Folketinget." En bestemmelse svarende til  

 bestemmelsen i offentlighedslovens § 2, stk. 2, findes ikke i  

 forvaltningsloven.
Dette må ses på baggrund af, at lovsager ikke er  

 afgørelsessager i forvaltningslovens forstand, idet det i sådanne sager ikke  

 er  

 en forvaltningsmyndighed, der træffer afgørelse, men derimod Folketinget, der  

 "træffer afgørelse". I øvrigt vil det kun være sjældent, at nogen  

 kan  

 have en partsstatus i en lovsag, idet love kun undtagelsesvis retter sig mod  

 bestemte enkeltpersoner.
 d) Endelig er  

 sager om færøske og grønlandske anliggender undtaget fra aktindsigt i medfør  

 af  

 offentlighedslovens § 18 og forvaltningslovens § 37.
 3) Undtagelse af enkelte dokumenter.
Andre af offentlighedslovens og forvaltningslovens undtagelser fra  

 hovedreglen om aktindsigt medfører, at enkelte dokumenter efter deres art er  

 undtaget fra aktindsigt.
Disse undtagelser indebærer, at det undtagne  

 dokument som udgangspunkt ikke er omfattet af adgangen til aktindsigt uanset  

 dokumentets konkrete indhold (og herunder hvilke oplysninger, dokumentet  

 indeholder). Udgangspunktet modificeres dog bl.a. af nogle væsentlige  

 bestemmelser, hvorefter der ud fra en konkret vurdering i relation til det  

 enkelte dokument skal meddeles aktindsigt i visse typer af oplysninger om  

 faktiske omstændigheder, eventuelt ved at ekstrahere (uddrage) disse fra  

 dokumentet.
 a) Interne arbejdsdokumenter er som udgangspunkt ikke omfattet af retten til  

 aktindsigt, jf. offentlighedslovens § 7 og forvaltningslovens § 12, stk. 1.
 Offentlighedslovens § 7 indeholder følgende bestemmelser:
"Retten til aktindsigt  

 omfatter ikke en myndigheds interne arbejdsdokumenter.
Som interne  

 arbejdsdokumenter anses 1) dokumenter,  

 der udarbejdes af en myndighed til eget brug.
2) brevveksling  

 mellem forskellige enheder inden for samme myndighed og 3) brevveksling  

 mellem en kommunalbestyrelse og dennes udvalg, afdelinger og andre organer  

 eller mellem disse organer indbyrdes." Forvaltningslovens § 12, stk.  

 1, indeholder følgende bestemmelser: "Retten til aktindsigt omfatter  

 ikke  

 en myndigheds interne arbejdsdokumenter.
Som interne arbejdsdokumenter anses 1) dokumenter,  

 der udarbejdes af en myndighed til eget brug ved behandlingen af en sag, 2) brevveksling  

 mellem forskellige enheder inden for samme myndighed og 3) brevveksling  

 mellem en kommunalbestyrelse og dennes udvalg, afdelinger og andre  

 administrative organer eller mellem disse organer indbyrdes." Den noget forskellige  

 formulering af offentlighedslovens § 7, nr. 1, og forvaltningslovens § 12,  

 stk.  

 1, nr. 1, må ses på baggrund af, at offentlighedsloven også omfatter andet  

 end  

 afgørelsessager, jf. afsnit 1.b.
Den ikke helt identiske formulering af  

 offentlighedslovens § 7, nr. 3, og forvaltningslovens § 12, stk. 1, nr. 3,  

 dækker ikke over nogen tilsigtet realitetsforskel.
 Udgangspunktet, hvorefter  

 interne arbejdsdokumenter er undtaget fra aktindsigt, modificeres dog af 3  

 væsentlige undtagelser.
 For det første er visse  

 bestemte typer af dokumenter, som er omfattet af hovedreglen om interne  

 arbejdsdokumenter i offentlighedslovens § 7 og forvaltningslovens § 12, stk.  

 1,  

 ikke omfattet af aktindsigtsundtagelsen vedrørende interne dokumenter, jf.  

 offentlighedslovens § 8 og forvaltningslovens § 13. De dokumenter, der  

 således  

 ikke er undtaget fra aktindsigt på grund af deres karakter af interne  

 arbejdsdokumenter, er bl.a. kollegiale organers beslutningsprotokoller,  

 dokumenter, der udelukkende indeholder notater i henhold til  

 notatpligtsreglen  

 i offentlighedslovens § 6, besigtigelsesrapporter og afhøringsprotokoller  

 m.v.  

 samt forvaltningsmyndighedernes interne forskrifter for sagernes behandling  

 (de  

 såkaldte "skuffecirkulærer").
 Offentlighedslovens § 8  

 indeholder følgende bestemmelser:
"Retten til aktindsigt  

 omfatter uanset bestemmelsen i § 7 interne arbejdsdokumenter, som foreligger  

 i  

 endelig form, når 1) dokumenterne  

 alene gengiver indholdet af myndighedens endelige beslutning vedrørende en  

 sags afgørelse, 2) dokumenterne  

 alene indeholder en gengivelse af oplysninger, som myndigheden har haft pligt  

 til at notere efter bestemmelsen i § 6, 3) dokumenterne  

 er selvstændige dokumenter, der er udarbejdet af en myndighed for at  

 tilvejebringe bevismæssig eller anden tilsvarende klarhed med hensyn til en  

 sags  

 faktiske omstændigheder, eller 4) dokumenterne  

 indeholder generelle retningslinier for behandlingen af bestemte  

 sagstyper." Forvaltningslovens § 13  

 indeholder bestemmelser, som indholdsmæssigt svarer til bestemmelserne i  

 offentlighedslovens § 8, nr. 1 - 3.
Forvaltningsloven indeholder  

 ikke en bestemmelse, der svarer til bestemmelsen i offentlighedslovens § 8,  

 nr.  

 4. Dette må ses på baggrund af, at sager vedrørende en forvaltningsmyndigheds  

 udfærdigelse af generelle forskrifter vedrørende sagernes behandling ikke er  

 en  

 afgørelsessag i forvaltningslovens forstand (jf. herved afsnit 1.b), idet de  

 interne forskrifter retter sig til de ansatte i forvaltningen, og idet der  

 dermed er tale om generelle tjenestebefalinger eller vejledninger mv. til de  

 ansatte.
Endvidere kan det kun undtagelsesvis tænkes, at nogen har  

 partsstatus  

 i forhold til interne forskrifter som de omhandlede, sammenhold herved også  

 afsnit 2.c om lovsager.
For det andet mister interne  

 arbejdsdokumenter deres interne karakter, hvis de udleveres til en borger  

 eller  

 til en anden forvaltningsmyndighed.
Enhver form for afgivelse af dokumentet  

 fra  

 den myndighed, der har udarbejdet dokumentet, bevirker, at dokumentet i alle  

 relationer (og altså ikke blot i relation til den, der har fået udleveret  

 dokumentet)  

 mister sin interne karakter.
 For det tredie indeholder  

 offentlighedslovens § 11, stk. 1, og forvaltningslovens § 12, stk. 2,  

 bestemmelser, hvorefter væsentlige oplysninger om faktiske forhold skal  

 ekstraheres fra de interne arbejdsdokumenter (og på denne måde gøres  

 tilgængelige). Ekstraheringspligten gælder dog kun i det omfang,  

 oplysningerne  

 udelukkende findes i et internt arbejdsdokument (og dermed ikke samtidigt i  

 et  

 "eksternt" dokument).
Offentlighedslovens § 11,  

 stk. 1, indeholder følgende bestemmelser: "Oplysninger i dokumenter, der  

 er omfattet af § 7 og § 10, nr. 1-5, om faktiske omstændigheder, der er af  

 væsentlig betydning for sagsforholdet, skal uanset disse bestemmelser  

 meddeles  

 i overensstemmelse med lovens almindelige regler." Tilsvarende indeholder  

 forvaltningslovens § 12, stk. 2, følgende bestemmelse: "Oplysninger  

 vedrørende sagens faktiske omstændigheder, der er af væsentlig betydning for  

 sagens afgørelse, og som alene indeholdes i interne arbejdsdokumenter, skal  

 uanset bestemmelsen i stk. 1 meddeles i overensstemmelse med reglerne i dette  

 kapitel.
b) Efter  

 bestemmelserne i offentlighedslovens § 10 og forvaltningslovens § 14 er  

 forskellige andre dokumenter, som ikke er interne arbejdsdokumenter, efter  

 deres art undtaget fra aktindsigt.
Efter disse bestemmelser omfatter retten  

 til  

 aktindsigt bl.a. ikke statsrådsprotokoller og nogle særlige dokumenter,  

 udarbejdet i forbindelse med møder mellem ministre, brevveksling mellem  

 ministerier om lovgivning, visse dokumenter i forbindelse med EF-sager,  

 sekretariats-dokumenter, brevveksling med sagkyndige i forbindelse med  

 retssager samt i en vis udstrækning materiale, der indgår i offentlig  

 statistik  

 eller videnskabelige undersøgelser.
 I relation til alle de  

 dokumenter, der er omfattet af offentlighedslovens § 10 og forvaltningslovens  

 §  

 14 - bortset fra de i offentlighedslovens § 10, nr. 6, omhandlede dokumenter  

 vedrørende grundlag for udarbejdelse af offentlig statistik eller  

 videnskabelige undersøgelser - skal der dog efter bestemmelserne i  

 offentlighedslovens  

 § 11, stk. 1, og forvaltningslovens § 14, stk. 2, foretages ekstrahering af  

 oplysninger vedrørende faktiske omstændigheder, der er af væsentlig  

 betydning.
Bestemmelsen i  

 offentlighedslovens § 11, stk. 1, er citeret i afsnit 3.a.
Forvaltningslovens  

 §  

 14, stk. 2, er formuleret således:
"Oplysninger vedrørende  

 sagens faktiske omstændigheder, der er af væsentlig betydning for sagens  

 afgørelse, og som alene indeholdes i de i stk. 1 nævnte dokumenter, skal  

 uanset  

 bestemmelsen i stk. 1 meddeles i overensstemmelse med reglerne i dette  

 kapitel." 4) Undtagelse af enkelte oplysninger.
Bestemmelserne i offentlighedslovens § 12 og § 13 samt forvaltningslovens §  

 15 angår undtagelse af enkelte oplysninger.
Efter bestemmelserne skal der  

 principielt ske en konkret vurdering af hver enkelt oplysning.
 a) Både efter offentlighedsloven og forvaltningsloven kan oplysninger efter  

 omstændighederne undtages fra aktindsigt ud fra modstående hensyn til  

  

 private interesser.
 Offentlighedslovens § 12, stk. 1, indeholder to forskellige bestemmelser: nr.  

 1, der omhandler oplysninger om enkeltpersoners private forhold, og nr. 2,  

 der angår visse oplysninger om erhvervsforhold.
Bestemmelsen i offentlighedslovens § 12, stk. 1, nr. 1, undtager oplysninger  

 om "privatlivets forhold" fra aktindsigt allerede ud fra  

 oplysningernes art.
Derimod kræves der efter bestemmelsen i  

 offentlighedslovens § 12, stk. 1,  

 nr. 2, dels at der er tale om oplysninger af en bestemt art, dels at det  

 herudover på grundlag af en konkret vurdering vil have mindst én af nogle  

 nærmere angivne skadevirkninger for erhvervsvirksomheden, hvis der meddeles  

 aktindsigt.
Bestemmelserne i  

 offentlighedslovens § 12, stk. 1, er sålydende: "Retten til aktindsigt  

 omfatter ikke oplysninger om 1) enkeltpersoners  

 private, herunder økonomiske, forhold, 2) tekniske  

 indretninger eller fremgangsmåder eller om drifts- eller forretningsforhold  

 eller lignende, for så vidt det er af væsentlig økonomisk betydning for den  

 person eller virksomhed, oplysningen angår, at begæringen ikke  

 imødekommes." Herudover vil private  

 interesser af ganske særlig karakter efter omstændighederne kunne bevirke  

 undtagelse af oplysninger fra aktindsigt i medfør af opsamlingsbestemmelsen i  

 offentlighedslovens § 13, stk. 1, nr. 6.
Den i denne forbindelse  

 relevante del af bestemmelsen i offentlighedslovens § 13, stk. 1, nr. 6, er  

 sålydende: "...private ... interesser, hvor hemmeligholdelse efter  

 forholdets særlige karakter er påkrævet." Bestemmelser, der svarer til  

 offentlighedslovens § 12, stk. 1, og § 13, stk. 1, nr. 6, findes ikke i  

 forvaltningsloven.
De hensyn, der er omhandlet i offentlighedslovens § 12,  

 stk.  

 1, vil dog efter omstændighederne kunne indgå i vurderingen i medfør af  

 forvaltningslovens § 15. § 15 indeholder dog en langt mere snæver adgang til  

 at  

 undtage oplysninger fra aktindsigt end offentlighedslovens §§ 12-13, jf.  

 nærmere nedenfor.
 b) En række  

 forskellige  

  

 offentlige interesser  

  

 ,  

 som kan bevirke undtagelse af enkelte oplysninger fra aktindsigt, er opregnet  

 i  

 offentlighedslovens § 13, stk. 1, og § 15, stk. 1.
 Disse offentlige interesser  

 kan kort karakteriseres som hensyn til landets sikkerhed, forsvar og  

 udenrigspolitiske interesser m.v., hensynet til forfølgning af  

 lovovertrædelser  

 m.v., kontrol- og planlægningshensyn, visse offentlige økonomiske interesser  

 og  

 - for så vidt angår bestemmelsen i offentlighedslovens § 13 - tillige visse  

 særlige offentlige interesser.
Offentlighedslovens § 13,  

 stk. 1, indeholder følgende bestemmelser: "Retten til aktindsigt kan  

 begrænses i det omfang, det er nødvendigt til beskyttelse af væsentlige  

 hensyn  

 til 1) statens  

 sikkerhed eller rigets forsvar, 2) rigets  

 udenrigspolitiske eller udenrigsøkonomiske interesser, herunder forholdet til  

 fremmede magter eller mellemfolkelige institutioner, 3) forebyggelse,  

 opklaring og forfølgning af lovovertrædelser, straffuldbyrdelse og lignende  

 samt beskyttelse af sigtede, vidner eller andre i sager om strafferetlig  

 eller disciplinær forfølgning, 4) gennemførelse  

 af offentlig kontrol, regulerings- eller planlægningsvirksomhed eller af  

 påtænkte foranstaltninger i henhold til skatte- og afgiftslovgivningen, 5) det  

 offentliges økonomiske interesser, herunder udførelsen af det offentliges  

 forretningsvirksomhed, eller 6) private og  

 offentlige interesser, hvor hemmeligholdelse efter forholdets særlige  

 karakter er påkrævet." Forvaltningslovens § 15, stk.  

 1, er formuleret således:
"Retten til aktindsigt  

 kan i øvrigt begrænses, i det omfang partens interesse i at kunne benytte  

 kendskab til sagens dokumenter til varetagelse af sit tarv findes at burde  

 vige  

 for afgørende hensyn til den pågældende selv eller til andre private eller  

 offentlige interesser, herunder 1) statens  

 sikkerhed eller rigets forsvar, 2) rigets  

 udenrigspolitiske eller udenrigsøkonomiske interesser, herunder forholdet til  

 fremmede magter eller mellemfolkelige institutioner, 3) forebyggelse,  

 opklaring og forfølgning af lovovertrædelser, straffuldbyrdelse og lignende  

 samt beskyttelse af sigtede, vidner eller andre i sager om strafferetlig  

 eller disciplinær forfølgning, 4) gennemførelse  

 af offentlig kontrol-, regulerings- eller planlægningsvirksomhed eller af  

 påtænkte foranstaltninger i henhold til skatte- og afgiftslovgivningen, eller 5) det  

 offentliges økonomiske interesser, herunder udførelsen af det offentliges  

 forretningsvirksomhed." De i offentlighedslovens §  

 13, stk. 1, nr. 6, opregnede hensyn er ikke udtrykkeligt nævnt i  

 forvaltningsloven.
Bortset herfra er de i offentlighedslovens § 13 og  

 forvaltningslovens § 15 udtrykkeligt opregnede hensyn ganske identiske.  

 Forskellen  

 på de to bestemmelser skal således særligt søges i det forskellige  

 afvejningstema i de to bestemmelser.
Efter offentlighedslovens §  

 13 kan en oplysning undtages fra aktindsigt, hvis "det er nødvendigt til  

 beskyttelse af væsentlige hensyn" som nævnt i bestemmelsen.
Derimod  

 kræves  

 det efter forvaltningslovens § 15, at "partens interesse i at kunne  

 benytte sit kendskab til sagens dokumenter til varetagelse af sit tarv findes  

 at burde vige for afgørende hensyn" til de i bestemmelsen nævnte  

 interesser.
Efter offentlighedslovens §  

 13 skal det således blot være nødvendigt at undtage en oplysning fra  

 aktindsigt  

 ud fra væsentlige modhensyn.
Efter forvaltningslovens § 15 skal derimod  

 partens  

 kvalificerede interesse i aktindsigt afvejes overfor modhensyn, der efter  

 bestemmelsen skal være af afgørende karakter.
c) Som  

 ovenfor nævnt kan der efter bestemmelserne i offentlighedslovens §§ 12-13 og  

 forvaltningslovens § 15 kun ske undtagelse af enkelte oplysninger fra  

 aktindsigt.
I overensstemmelse hermed er det i de identiske bestemmelser i  

 offentlighedslovens § 12, stk. 2, og § 13, stk. 2, samt forvaltningslovens §  

 15, stk. 2, fastsat, at dersom de modhensyn, der har ført til undtagelsen,  

 kun  

 gør sig gældende for en del af et dokument, skal den aktindsigtsbegærende  

 gøres  

 bekendt med dokumentets øvrige indhold.
 Denne ekstraheringspligt må  

 dog tages med det naturlige forbehold, at der ikke er pligt til at meddele  

 aktindsigt i dokumenter, som efter fjernelsen af de oplysninger, der kan  

 undtages fra aktindsigt, ikke længere har noget forståeligt og sammenhængende  

 meningsindhold.
 5) De særlige tavshedspligtsregler.
 a) De almindelige tavshedspligtsbestemmelser i straffeloven,  

 forvaltningslovens § 27 og tjenestemandslovgivningen har hverken betydning  

 for adgangen til aktindsigt efter offentlighedsloven eller efter  

 forvaltningsloven, jf. offentlighedslovens § 14, 2. pkt., og  

 forvaltningslovens § 9, stk. 2.
De hensyn, der efter forvaltningslovens § 27, stk. 1, kan bevirke  

 tavshedspligt, er til dels de samme hensyn som de, der efter  

 offentlighedslovens §§ 12 og 13 og forvaltningslovens § 15 kan bevirke, at en  

 oplysning kan undtages fra aktindsigt.
Afvejningstemaerne er imidlertid  

 forskellige.
Efter forvaltningslovens § 27, stk. 1, er en oplysning  

 undergivet tavshedspligt, enten når den ved lov eller anden gyldig  

 bestemmelse er betegnet som fortrolig, eller "når det i øvrigt er  

 nødvendigt at hemmeligholde den for at varetage væsentlige hensyn til  

 offentlige eller private interesser" af den i bestemmelsen angivne art.  

 Offentlighedslovens § 12, stk. 1, indeholder dels i nr. 1 en bestemmelse,  

 hvorefter bestemte oplysninger er undtaget fra aktindsigt allerede ud fra  

 deres art (jf. nærmere i afsnit 4.a), dels i nr. 2 en bestemmelse, hvorefter  

 andre typer oplysninger ud fra en konkret afvejning angående den økonomiske  

 betydning af oplysningens hemmeligholdelse kan undtages fra aktindsigt.  

 Offentlighedslovens § 13 kræver for at undtage oplysninger fra aktindsigt, at  

 "det er  

  

 nødvendigt  

  

 til beskyttelse af  

  

 væsentlige  

  

 hensyn" af den i bestemmelsen nævnte art (jf. nærmere i afsnit 4.b).  

 Forvaltningslovens § 15 kræver, at "partens interesse i at kunne benytte  

 kendskab til sagens dokumenter til varetagelse af sit tarv" må  

 "vige for  

  

 afgørende  

  

 hensyn" af de i bestemmelsen nævnte arter (jf. nærmere afsnit 4.b).
 Derimod har specielle tavshedspligtsforskrifter betydning for adgangen til  

 aktindsigt efter offentlighedsloven, jf. lovens § 14, 1. pkt., sammenholdt  

 med 2. pkt.
 Specielle tavshedspligtsforskrifter har ingen betydning for adgangen til  

 aktindsigt efter forvaltningsloven, jf. lovens § 9, stk. 2. Afgørelsen af, om  

 der skal meddeles aktindsigt efter forvaltningsloven, beror således  

 udelukkende på reglerne i  

 forvaltningslovens kapitel 4.
Offentlighedslovens § 14 er  

 sålydende: "Pligten til at meddele oplysninger er begrænset af særlige  

 bestemmelser om tavshedspligt fastsat ved lov eller med hjemmel i lov for  

 personer, der virker i offentlig tjeneste eller hverv.
Det gælder ikke, for  

 så  

 vidt angår den almindelige tavshedspligt efter straffeloven,  

 forvaltningsloven  

 og tjenestemandslovgivningen." Forvaltningsloven § 9, stk.  

 2, indeholder følgende bestemmelse: "Bestemmelser om tavshedspligt for  

 personer, der virker i offentlig tjeneste eller hverv, begrænser ikke pligten  

 til at give aktindsigt efter dette kapitel." b) På  

 skatteområdet findes specielle tavshedspligtsforskrifter (med et bredere  

 anvendelsesområde) i statsskattelovens § 44 og kildeskattelovens § 87.
Statsskattelovens § 44 er  

 sålydende: "De skattelignende myndigheders og landsskatterettens  

 medlemmer  

 såvel som medlemmerne af de kommunale myndigheder, hvem opkrævningen og  

 inddrivelsen af skatten påhviler, er under ansvar efter § 152 i borgerlig  

 straffelov, forpligtet til overfor uvedkommende at iagttage ubetinget tavshed  

 med hensyn til de oplysninger om skatteydernes indkomst- og formueforhold,  

 som  

 under varetagelsen af deres hverv måtte komme til deres kundskab.
Det samme  

 gælder med hensyn til de hos de nævnte myndigheder ansatte eller af dem  

 antagne  

 medhjælpere samt iøvrigt enhver, der som følge af et i henhold til aftale med  

 det offentlige påtaget arbejde kommer til kundskab om sådanne forhold.
Er  

 aftalen indgået med en virksomhed, omfatter tavshedspligten alle, der under  

 deres arbejde i virksomheden får kundskab om forhold som de ovennævnte." Kildeskattelovens § 87  

 indeholder følgende bestemmelser: "Skattemyndighederne skal under ansvar  

 efter § 152 i borgerlig straffelov iagttage ubetinget tavshed over for  

 uvedkommende med hensyn til de oplysninger vedrørende de skattepligtiges  

 eller  

 de indeholdelsespligtiges økonomiske, erhvervsmæssige eller privatlivet  

 vedrørende forhold, som de under varetagelsen af deres funktioner efter denne  

 lov kommer til kundskab om.
Det samme gælder de hos skattemyndighederne  

 ansatte  

 eller af dem antagne medhjælpere samt i øvrigt enhver, der som følge af et i  

 henhold til aftale med det offentlige påtaget arbejde, kommer til kundskab om  

 sådanne forhold.
Er aftalen indgået med en virksomhed, omfatter  

 tavshedspligten  

 alle, der under deres arbejde i virksomheden får kundskab om sådanne  

 forhold." Herudover findes andre, mere  

 snævert gældende specielle tavshedspligtsforskrifter, jf. således  

 vurderingslovens §  

 29 A  

 og visse bestemmelser i dobbeltbeskatningsoverenskomster.
Bestemmelsen i  

 vurderingslovens §  

 29 A  

 er sålydende: "Medlemmer af vurderingsmyndigheden eller af  

 landsskatteretten er under ansvar efter borgerlig straffelovs §§ 152 og 264 b  

 forpligtet til over for alle uvedkommende at hemmeligholde, hvad de gennem  

 deres virksomhed bliver vidende om.
Forpligtelsen gælder tillige for  

 sagkyndige  

 medhjælpere og de hos de nævnte myndigheder i øvrigt ansatte og andre  

 medhjælpere, jfr. §  

 39 A,  

 samt i øvrigt enhver, der som følge af et i henhold til aftale med det  

 offentlige påtaget arbejde kommer til kundskab om sådanne forhold.
Er aftalen  

 indgået med en virksomhed, gælder forpligtelsen alle, der under deres arbejde  

 i  

 virksomheden får kundskab om forhold som de ovennævnte." Som eksempler på  

 tavshedspligtsbestemmelser i dobbeltbeskatningsoverenskomster kan nævnes:
 Dobbeltbeskatningsoverenskomsten  

 mellem Danmark og USA (jf. bekendtgørelse nr. 1 af 11. januar 1949 (LTC))  

 indeholder bl.a. følgende bestemmelser:
 "Artikel XVII.
De kontraherende Staters  

 kompetente Myndigheder skal udveksle saadanne Oplysninger (forudsat at disse  

 er  

 tilgængelige i Henhold til de kontraherende Staters Skattelovgivning), som er  

 nødvendige af Hensyn til Gennemførelsen af nærværende Aftales Bestemmelser  

 eller for at hindre Skattesvig eller af Hensyn til Administrationen af  

 gældende  

 Bestemmelser til Forhindring af Beskatningsunddragelse, for saa vidt angaar  

 Skatter, der omfattes af nærværende Aftale.
Alle Oplysninger, der saaledes  

 udveksles, skal behandles som hemmelige og maa ikke meddeles til andre  

 Personer  

 end de, der er beskæftigede med Paaligningen og Opkrævningen af de af  

 nærværende Aftale omfattede Skatter.
Ingen Oplysninger skal udveksles, som  

 vilde aabenbare Forretningshemmeligheder eller Fremstillingsmetoder." Den dansk-hollandske  

 dobbeltbeskatningsoverenskomst (jf. bekendtgørelse nr. 9 af 21. februar 1958  

 (LTC)) indeholder bl.a. følgende bestemmelser:
 "Artikel 23.
De kompetente myndigheder i  

 de to stater skal udveksle sådanne oplysninger (det vil sige oplysninger, som  

 skattemyndighederne ordentligvis har til disposition), som er nødvendige for  

 gennemførelsen af bestemmelserne i denne overenskomst eller for at forhindre  

 skattesvig eller for praktiseringen af bestemmelser, der tager sigte på at  

 forhindre omgåelser af skattepligten, alt for så vidt angår de skatter, der  

 omhandles i denne overenskomst.
Alle oplysninger, der således udveksles, skal  

 behandles som hemmelige og må ikke meddeles til andre personer end de, der er  

 beskæftiget med påligningen og opkrævningen af de skatter, som omhandles i  

 denne overenskomst.
Ingen oplysning af den nævnte art må udveksles, som ville  

 røbe nogen kommerciel, forretningsmæssig, industriel eller faglig hemmelighed  

 eller fremstillingsmetode." Dobbeltbeskatningsoverenskomsten  

 mellem Danmark og Storbritanien (jf. bekendtgørelse nr. 6 af 12. februar 1981  

 (LTC)) indeholder en moderniseret bestemmelse om udveksling af oplysninger,  

 og  

 herunder om tavshedspligt:
"Artikel 25 Udveksling af oplysninger 1. De kontraherende staters  

 kompetente myndigheder skal udveksle sådanne oplysninger, som er nødvendige  

 for  

 at gennemføre bestemmelserne i denne overenskomst eller i de kontraherende  

 staters interne lovgivning vedrørende skatter, der omfattes af  

 overenskomsten,  

 i det omfang denne beskatning ikke strider mod overenskomsten.
Alle  

 oplysninger, der modtages af en kontraherende stat, skal behandles som  

 hemmelige  

 på samme måde som oplysninger, der modtages i henhold til denne stats interne  

 lovgivning, og må kun meddeles til personer eller myndigheder (herunder  

 domstole og forvaltningsmyndigheder), der er beskæftiget med påligning,  

 opkrævning, inddrivelse, retsforfølgelse eller klagebehandling i forbindelse  

 med de skatter, der er omfattet af overenskomsten.
Sådanne personer eller  

 myndigheder må kun benytte oplysningerne til de nævnte formål.
De kan meddele  

 oplysningerne under offentlige retshandlinger eller i retsafgørelser.
 2. Bestemmelserne i stykke 1  

 i denne artikel skal i intet tilfælde kunne fortolkes således, at der  

 pålægges  

 en kontraherende stat pligt til:
at udføre forvaltningsakter, der strider mod denne  

 stats eller den anden kontraherende stats lovgivning eller  

 forvaltningspraksis; at meddele oplysninger, som ikke kan opnås ifølge denne  

 stats eller den anden kontraherende stats lovgivning eller normale  

 forvaltningspraksis; at meddele oplysninger, som ville røbe nogen  

 erhvervsmæssig, forretningsmæssig, industriel, kommerciel eller faglig  

 hemmelighed eller nogen fremstillingsmetode, eller oplysninger, hvis  

 offentliggørelse ville stride mod almene interesser (ordre public)." Som det fremgår, er  

 tavshedspligtsbestemmelserne ikke ens formuleret i forskellige  

 dobbeltbeskatningsoverenskomster.
 C. Ægtefællereglen i kildeskattelovens § 80.
 1) Aktindsigtsbestemmelserne i offentlighedsloven og forvaltningsloven  

 suppleres af den særlige regel i kildeskattelovens § 80, stk. 1, 1. pkt. om  

 ægtefællers adgang til aktindsigt i hinandens ligningssager for indkomstår,  

 hvor ægtefællerne har været samlevende.
§ 80, stk. 1, i kildeskatteloven (jf. nu lovbekendtgørelse nr. 662 af 19.  

 oktober 1989) er sålydende: "Samlevende ægtefæller har ret til at blive  

 gjort bekendt med hinandens selvangivelser i udfyldt stand, forinden de  

 indsendes til ligningsmyndigheden.
Hver ægtefælle kan ved henvendelse til  

 ligningsmyndigheden begære oplysning om indholdet af selvangivelsen og om  

 skatteansættelsen for indkomstår, i hvilke de er samlevende." Efter bestemmelsen har en ægtefælle en ubetinget adgang til aktindsigt i den  

 anden ægtefælles ligningssager for indkomstår, hvor ægtefællerne har været  

 samlevende.
Adgangen til aktindsigt efter  

 kildeskatteloven gælder uanset, om den ægtefælle, der søger aktindsigt, er  

 part  

 i den anden ægtefælles ligningssag eller ej.
Kildeskatteloven indeholder  

 heller  

 ikke undtagelsesbestemmelser, der svarer til bestemmelserne i bl.a.  

 offentlighedslovens § 12 og § 13 samt forvaltningslovens § 15. På denne  

 baggrund må det antages, at der ikke ud fra de modhensyn, der er opregnet i  

 de  

 nævnte bestemmelser, vil kunne nægtes en ægtefælle aktindsigt.
En ægtefælle  

 kan  

 således ikke efter kildeskattelovens § 80 nægtes aktindsigt hverken af hensyn  

 til den ægtefælle, ligningssagen angår, eller af hensyn til den  

 aktindsigtssøgende ægtefælle selv.
Efter bestemmelsen i § 80 kan aktindsigt  

 heller ikke nægtes under henvisning til offentlige hensyn.
Ej heller  

 indeholder  

 bestemmelsen nogen modifikation for så vidt angår de tilfælde, hvor der måtte  

 være rejst straffesag mod den ægtefælle, der er part i den ligningssag, hvori  

 der søges aktindsigt (sammenhold herved offentlighedslovens § 2, 1. pkt., og  

 forvaltningslovens § 9, stk. 3, og § 18).
 Specielt for så vidt angår de  

 mere kvalificerede offentlige modhensyn i offentlighedsloven og  

 forvaltningsloven må retstilstanden forekomme inkonsekvent, hvis den  

 ægtefælle,  

 ligningssagen ikke direkte vedrører, i kraft af aktindsigtsbestemmelsen i  

 kildeskattelovens § 80 kan få oplysninger, som den ægtefælle, ligningssagen  

 direkte vedrører, selv måtte være afskåret fra at få i medfør af  

 forvaltningslovens kapitel 4.
 Da det nævnte spørgsmål ikke  

 er aktuelt i nogen af de undersøgte sager, skal det her blot påpeges, at der  

 kunne være anledning til i forbindelse med en kommende revision af  

 kildeskatteloven at overveje en klargørelse af samspillet mellem på den ene  

 side bestemmelserne i offentlighedsloven og forvaltningslovens kapitel 4 og  

 på  

 den anden side bestemmelsen i kildeskattelovens § 80. Dette gælder særligt i  

 henseende til spørgsmålet om, hvorvidt der fra den ene ægtefælles sag kan  

 udleveres oplysninger til den anden ægtefælle, som den førstnævnte ægtefælle  

 ville kunne nægtes aktindsigt i efter forvaltningslovens bestemmelser.
 Spørgsmålet om forholdet mellem  

 bestemmelsen i kildeskattelovens § 80 og de særlige  

 tavshedspligtsbestemmelser  

 på skatteområdet er berørt i afsnit 2.
 2) 6 af de 48  

 sager (sagerne nr. 10, 18, 22, 26, 32 og 39) omhandler spørgsmålet om  

 aktindsigt i (den tidligere) ægtefælles ligningssag.
 Sag nr. 10  

  

 indeholder en praksisdannende afgørelse fra  

 Skattedepartementet angående forholdet mellem bestemmelserne i  

 offentlighedsloven, de specielle tavshedspligtsbestemmelser i  

 statsskattelovens  

 § 44, kildeskattelovens § 87 og bestemmelsen i kildeskattelovens § 80, stk.  

 1,  

 2. pkt.
Sagen angår et tilfælde, hvor  

 en fraskilt ægtemand (A) begærede aktindsigt i den fraskilte hustru (B's)  

 ligningssag.
Ligningskommissionen i K kommune afslog A's anmodning med  

 følgende  

 begrundelse:
"....ovennævnte oplysninger  

 ikke kan gives, idet oplysningerne er omfattet af de særlige  

 tavshedspligtsbestemmelser i forhold til forvaltningsloven, hvor  

 skattemyndigheden jf. statsskattelovens § 44 og kildeskattelovens § 87 har  

 ubetinget tavshedspligt med hensyn til videregivelse af oplysninger om  

 skattepligtiges forhold til private og ikke-forvaltningsmyndigheder." A klagede over  

 ligningskommissionens afgørelse til Skattedepartementet.
I sin udtalelse i  

 anledning af klagen til Skattedepartementet anførte ligningskommissionen bl.  

 a.  

 yderligere, at "det herfra må antages, at formålet med anmodningen alene  

 er at få oplyst, hvem der har været hustru behjælpelig med udfyldelsen af  

 hendes selvangivelse for indkomståret 1986.", og at "der her er  

 tale  

 om privatperson, der  

  

 ikke  

  

 er part i nogen  

 sag." I relation til sidstnævnte anførte ligningskommissionen, at det  

 ikke  

 var sandsynligt, at afgørelsen i B's ligningssag skulle kunne få betydning  

 for  

 A's skatteforhold.
 I skrivelse af 8. september  

 1987 traf Skattedepartementet herefter følgende afgørelse i forhold til A:
 "I en skrivelse af 13.  

 maj 1987 har De klaget over, at K kommunes skatteforvaltning har nægtet at  

 oplyse Dem om navnet på den revisor, der har bistået Deres fraskilte  

 ægtefælle  

 med hendes selvangivelse for indkomståret 1986.
 Afslaget er begrundet med  

 henvisning til de særlige tavshedspligtsregler i statsskattelovens § 44 og  

 kildeskattelovens § 87, idet skatteforvaltningen ikke har kunnet anse Dem som  

 part i forhold til den ønskede oplysning.
 Det fremgår af sagen, at De  

 fraflyttede den fælles ejendom (ejendommens adresse) i 1986, og at der  

 bevilgedes Dem og Deres hustru skilsmisse pr. 10. november 1986. Ifølge  

 bodelingsoverenskomsten skulle De fratrække alle prioritetsrenter på den  

 fælles  

 ejendom frem til skæringsdagen den 1. juli 1986, hvor Deres fraskilte hustru  

 overtog ejendommen.
 Sagen har været genstand for  

 principielle overvejelser i Skattedepartementet, ligesom den har været  

 drøftet  

 med Justitsministeriet.
Skattedepartementet skal  

 herefter meddele, at de særlige tavshedspligtregler i statsskatteloven og  

 kildeskatteloven efter departementets opfattelse skal ses i sammenhæng med  

 den  

 særlige regel i kildeskattelovens § 80, stk. 1. I medfør af denne bestemmelse  

 har samlevende ægtefæller ret til at se hinandens selvangivelser for  

 indkomstår,  

 hvor de har været samlevende.
Efter praksis gælder dette også for indkomstår,  

 hvori samlivet er blevet ophævet.
Efter skattedepartementets  

 opfattelse har De herefter som udgangspunkt ret til alle oplysninger om  

 indholdet af den omtalte selvangivelse.
Oplysningerne kan gives ved  

 udlevering  

 af fotokopier af selvangivelsen.
Under henvisning hertil vedlægges kopi af  

 Deres fraskilte hustrus selvangivelse for indkomståret 1986." Det fremgår yderligere af  

 Skattedepartementets sag, at "der næppe er belæg for  

 relevansvurderinger" ved stillingtagen til aktindsigtsanmodninger efter  

 bestemmelsen i kildeskattelovens § 80, stk. 1, og den hidtidige praksis,  

 "hvorefter irrelevante oplysninger udstreges, kan således næppe  

 opretholdes".
Sag nr. 18  

  

 angår et tilfælde, hvor ægtefællerne A og B blev  

 separeret den 1. april 1982 og skilt den 18. maj 1983. I september 1987  

 anmodede A ligningskommissionen om aktindsigt i B's "selvangivelser for  

 årene 1982 og 1983  

  

 i forbindelse med  

 skatteansættelse hvor undertegnede er part." Ligningskommissionen afslog  

 A's anmodning, og herover klagede A til Skattedepartementet, idet A på ny  

 påberåbte sig partsstatus i B's ligningssager for 1982 og 1983.
 I skrivelse af 25. marts 1988  

 meddelte Skattedepartementet herefter A følgende afgørelse:
 "I anledning af Deres  

 henvendelse af 1. oktober 1987 ved hvilken De under henvisning til  

 forvaltningslovens regler har anmodet om aktindsigt i Deres tidligere  

 ægtefælles selvangivelser for indkomståret 1982 og 1983 skal man meddele, at  

 nævnte lov ikke efter Skattedepartementets opfattelse hjemler adgang hertil.  

 Skattedepartementet har herved lagt vægt på, at De ikke har en sådan direkte  

 væsentlig, retlig og individuel interesse i de pågældende sager, hvori  

 selvangivelserne indgår, at De kan betragtes som part i forhold hertil.
 Derimod finder  

 Skattedepartementet, at De med hjemmel i kildeskattelovens § 80 har adgang  

 til  

 at gøre Dem bekendt med og få udleveret kopi af Deres tidligere ægtefælles  

 selvangivelse for indkomståret 1982. Det fremgår således af bestemmelsens  

 ordlyd sammenholdt med praksis, at der er en sådan ret for indkomstår, hvori  

 ægtefællerne er samlevende, herunder indkomståret, hvori separation er  

 indtrådt.
Man har derfor samtidig  

 hermed anmodet K Kommune om at tilsende Dem kopi af (B's) selvangivelse for  

 1982." I  

  

 sag nr. 22  

  

 , der angår spørgsmålet om aktindsigt i den tidligere  

 ægtefælles selvangivelser for årene 1979-1986, tog Skattedepartementet ikke  

 stilling til det materielle spørgsmål, idet Skattedepartementet oversendte  

 sagen til vedkommende kommunale skatteforvaltning, jf. forvaltningslovens §  

 7,  

 stk. 2.
 Sag nr. 26  

  

 angår et tilfælde, hvor A og B blev separeret ved  

 byretsdom af 11. april 1984. Byretsdommen blev stadfæstet ved landsretsdom af  

 7. september 1984. Det fremgår ikke, om A og/eller B har fået aktindsigt i  

 hinandens selvangivelser for 1984 i medfør af kildeskattelovens § 80, stk. 1,  

 idet A's klage til Skattedepartementet angår indkomståret 1985. For så vidt  

 angår indkomståret 1985 er der formentlig taget stilling til A's anmodning om  

 aktindsigt  

 efter bestemmelserne i offentlighedsloven og forvaltningslovens kapitel 4.  

 Sagen omtales i øvrigt i kapitel III.A. om partsbegrebet, kapitel III.F.3.i  

 om  

 undtagelse af enkelte oplysninger fra aktindsigt og kapitel III.G.7.e om  

 begrundelse af aktindsigtsafgørelsen.
I  

  

 sag nr. 32  

  

 blev samlivet mellem ægtefællerne A og B ophævet i  

 januar måned 1984, og ægtefællerne blev skilt den 20. august samme år.
I  

 sagen  

 traf Skattedepartementet afgørelse om at udlevere B's selvangivelse for  

 indkomståret 1984 til A.
I  

  

 sag nr. 39  

  

 klagede en skatteyder til Skattedepartementet over, at  

 et skatteråd ikke havde imødekommet hans anmodning om aktindsigt i  

 skatteyderens og dennes samlevende ægtefælles selvangivelser for  

 indkomstårene  

 1983 og 1984. Skattedepartementet drog omsorg for, at skatterådet imødekom  

 begæringen om aktindsigt og meddelte skatterådet, "at man finder det  

 uheldigt, at skatterådet ikke tidligere har opfyldt skatteyderens ønske om  

 fuldstændig aktindsigt, som han efter forvaltningsloven og eventuelt  

 kildeskattelovens  

 § 80 har krav på." Skattedepartementets  

 refererede praksis i relation til kildeskattelovens § 80, stk. 1, 2. pkt.,  

 kan  

 sammenfattes således:
- Ægtefællens  

 adgang til aktindsigt efter § 80 angår også det år, hvori samlivet mellem  

 ægtefællerne er ophævet eller - hvis samlivsophævelse ikke er indtrådt i et  

 tidligere indkomstår - det år, hvori ægtefællerne er blevet separeret eller  

 skilt uden forudgående separation.
- De  

 specielle tavshedspligtsbestemmelser begrænser ikke adgangen til aktindsigt  

 efter § 80.
- Det vil  

 næppe efter § 80 være holdbart at stille krav om, at den ægtefælle, der søger  

 aktindsigt i medfør af § 80, har nogen reel interesse i at få meddelt  

 oplysningerne.
 Den refererede praksis kan  

 ikke give mig anledning til bemærkninger ud over, at der ikke efter  

 offentlighedsloven og forvaltningsloven kan stilles noget krav om, at den  

 aktindsigtssøgende begrunder sin anmodning eller dokumenterer nogen reel  

 eller  

 konkret interesse i at få aktindsigt, og at det også ville stemme dårligt  

 hermed,  

 dersom der i relation til bestemmelsen i kildeskattelovens § 80, stk. 1, 2.  

 pkt., blev stillet krav i denne retning.
D.
Forvaltningsprocessuelle regler i  

 aktindsigtssager.
 1) Almindelige forvaltningsretlige  

 sagsbehandlingsregler.
De sagsbehandlingsregler, der findes i den almindelige forvaltningsret,  

 gælder også i aktindsigtssager.
Aktindsigtssager er afgørelsessager, jf.  

 forvaltningslovens § 2, stk. 1, sammenholdt med forvaltningslovens § 16, stk.  

 1, 2 og 4, samt offentlighedslovens § 15, stk. 2, og § 16, stk. 1 og 2. Dette  

 indebærer, at samtlige sagsbehandlingsregler i forvaltningsloven også gælder  

 i aktindsigtssager.
Således gælder reglerne om speciel inhabilitet  

 (forvaltningslovens kapitel 2), om myndighedernes vejledningspligt  

 (forvaltningslovens § 7), om partsrepræsentation (forvaltningslovens § 8), om  

 partshøring (forvaltningslovens kapitel 5), om begrundelse  

 (forvaltningslovens kapitel 6) og om klagevejledning (forvaltningslovens  

 kapitel 7) også i aktindsigtssager.
 2) Den særlige partshøringsregel i  

 skattestyrelseslovens § 3.
 Inden for skatteforvaltningsprocessen findes en speciel partshøringsregel  

 (reglen om "agterskrivelser"). Denne regel gælder ikke i  

 aktindsigtssager, men kun i forbindelse med behandlingen af materielle  

 ligningssager.
 Den særlige partshøringsregel har imidlertid betydning for skatteyderens  

 behov for og adgang til at få oplysninger fra skattemyndighederne i  

 ligningssager, idet reglen indebærer, at ligningsmyndigheden af egen drift  

 skal meddele skatteyderen visse oplysninger om ligningssagens faktiske og  

 retlige grundlag.
Bestemmelsen findes i skattestyrelsesloven (jf. lovbekendtgørelse nr. 573 af  

 14. november 1984 med senere ændringer) § 3, stk. 1, 1. og 2. pkt., der er  

 sålydende: "I tilfælde, hvor der foreligger behørig selvangivelse, skal  

 ligningskommissionen, forinden den foretager en ansættelse til et andet beløb  

 end selvangivet, give den skattepligtige lejlighed til at ytre sig skriftligt  

 eller ved mundtlig forhandling.
Den skattepligtige skal underrettes om den  

 påtænkte ansættelse og om begrundelsen for denne." Den særlige partshøringsregel angår således både faktiske og retlige  

 omstændigheder.
De faktiske omstændigheder vil parten normalt kunne få  

 aktindsigt i efter begæring, og jævnligt vil de faktiske omstændigheder  

 tillige være omfattet af bestemmelserne i forvaltningslovens § 19 om  

 myndighedens pligt til partshøring vedrørende visse af sagens faktiske  

 omstændigheder.
 Forvaltningslovens § 19, stk. 1-2, indeholder følgende bestemmelser:
"Kan en part i en sag ikke antages at være bekendt med, at myndigheden  

 er i besiddelse af bestemte oplysninger vedrørende sagens faktiske  

 omstændigheder, må der ikke træffes afgørelse, før myndigheden har gjort  

 parten bekendt med oplysningerne og givet denne lejlighed til at fremkomme  

 med en udtalelse.
Det gælder dog kun, hvis oplysningerne er til ugunst for  

 den pågældende part og er af væsentlig betydning for sagens afgørelse.  

 Myndigheden kan fastsætte en frist for afgivelsen af den nævnte udtalelse.
Stk. 2. Bestemmelsen i stk. 1 gælder ikke, hvis 1) det efter   oplysningernes karakter og sagens beskaffenhed må anses for  

 ubetænkeligt at   træffe afgørelse i sagen på det foreliggende grundlag.
2) udsættelse   vil medføre overskridelse af en lovbestemt frist for sagens  

 afgørelse, 3) partens   interesse i, at sagens afgørelse udsættes, findes at burde vige for  

   væsentlige hensyn til offentlige eller private interesser, der taler imod  

 en  

 sådan udsættelse, 4) parten ikke  

 har ret til aktindsigt efter reglerne i kapitel 4 med hensyn til de  

 pågældende oplysninger, 5) den  

 påtænkte afgørelse vil berøre en videre, ubestemt kreds af personer,  

 virksomheder m.v., eller hvis forelæggelsen af oplysningerne for parten i  

 øvrigt vil være forbundet med væsentlige vanskeligheder, eller 6) der ved lov  

 er fastsat særlige bestemmelser, der sikrer parten adgang til at gøre sig  

 bekendt med grundlaget for den påtænkte afgørelse og til at afgive en  

 udtalelse til sagen, inden afgørelsen træffes." I mangel af udtrykkelige  

 bestemmelser i skattestyrelseslovens § 3 om indholdet af den retlige del af  

 begrundelsen må det antages, at denne skal opfylde de krav, der er opstillet  

 herom i forvaltningslovens § 24, stk. 1.
Forvaltningslovens § 24, stk.  

 1, indeholder følgende bestemmelser: "En begrundelse for en afgørelse  

 skal  

 indeholde en henvisning til de retsregler, i henhold til hvilke afgørelsen er  

 truffet.
I det omfang, afgørelsen efter disse regler beror på et  

 administrativt  

 skøn, skal begrundelsen tillige angive de hovedhensyn, der har været  

 bestemmende for skønsudøvelsen." Efter forvaltningslovens §§  

 22 og 24 skal en skriftlig afgørelse være ledsaget af en begrundelse.  

 Forvaltningslovens aktindsigtsregler giver imidlertid ikke parten adgang til  

 at  

 få oplysninger om forvaltningens interne retlige overvejelser i den  

 materielle  

 skattesag.
Efter forvaltningslovens § 12 har parten ikke ret til aktindsigt i  

 forvaltningens interne arbejdsdokumenter, dog med den modifikation, at visse  

 "oplysninger vedrørende sagens faktiske omstændigheder" - men ikke  

 vedrørende de retlige omstændigheder - skal ekstraheres.
 Den særlige partshøringsregel  

 i skattestyrelseslovens § 3 giver således på dette punkt parten en videre  

 adgang til oplysninger, inden forvaltningen har truffet afgørelse i en  

 ligningssag, end hvad der følger af de almindelige regler om partsaktindsigt.
Det nævnte forhold spiller  

 kun en indirekte rolle i undersøgelsen.
Den særlige partshøringsregel i  

 skattestyrelseslovens § 3 angår ligningssagernes materielle indhold, medens  

 undersøgelsen omfatter spørgsmål om aktindsigt.
 3) Særlige forvaltningsprocessuelle regler i  

 relation til aktindsigtssager.
 Forvaltningsloven og offentlighedsloven indeholder en række  

 sagsbehandlingsregler, der specielt er gældende i forbindelse med  

 aktindsigtssager.
a) Forvaltningsloven indeholder i § 11 en væsentlig regel, hvorefter  

 afgørelsen i den underliggende (materielle) skattesag som hovedregel skal  

 udsættes, dersom parten i en afgørelsessag begærer aktindsigt, inden der er  

 truffet afgørelse i den underliggende sag.
Bestemmelsen giver parten mulighed  

 for at varetage sine interesser i forbindelse med myndighedens afgørelse i  

 den underliggende sag, f.eks. at komme med en udtalelse i sagen.
 Forvaltningslovens § 11 er sålydende: "Fremsætter en part under sagens  

 behandling begæring om aktindsigt, og denne begæring efter loven skal  

 imødekommes, udsættes sagens afgørelse, indtil der er givet parten adgang til  

 at gøre sig bekendt med dokumenterne.
Stk. 2. Bestemmelsen i stk. 1  

 gælder dog ikke, hvis udsættelse vil medføre overskridelse af en lovbestemt  

 frist for sagens afgørelse, eller hvis partens interesse i, at sagens  

 afgørelse  

 udsættes, findes at burde vige for væsentlige hensyn til offentlige eller  

 private interesser, der taler imod en sådan udsættelse." b) I øvrigt  

 kan aktindsigtsafgørelser efter såvel offentlighedsloven som efter  

 forvaltningsloven påklages særskilt, jf. offentlighedslovens § 15, stk. 2, og  

 forvaltningslovens § 16, stk. 4, 1. pkt.
Dette indebærer, at den, der har  

 fået  

 helt eller delvist afslag på aktindsigt, ikke behøver at afvente  

 realitetsafgørelsen i sagen, før afgørelsen vedrørende aktindsigtsspørgsmålet  

 eventuelt påklages.
Offentlighedslovens § 15,  

 stk. 2, er sålydende: "Afgørelser om aktindsigtsspørgsmål kan påklages  

 særskilt til den myndighed, som er klageinstans i forhold til afgørelsen  

 eller  

 behandlingen i øvrigt af den sag, begæringen om aktindsigt vedrører." Den tilsvarende bestemmelse i  

 forvaltningslovens § 16, stk. 4, 1. pkt. er sålydende: "Afgørelser om  

 aktindsigtsspørgsmål kan påklages særskilt til den myndighed, som er  

 klageinstans i forhold til afgørelsen af den sag, begæringen om aktindsigt  

 vedrører." c) For så  

 vidt angår klager over aktindsigtsafgørelser truffet i medfør af  

 forvaltningsloven bevirker en særskilt klage (der indgives, inden der er  

 truffet afgørelse i den underliggende sag) over aktindsigtsafgørelsen,  

 normalt,  

 at afgørelsen i den underliggende sag skal udsættes, indtil der er taget  

 stilling til klagen over aktindsigtsafgørelsen; jf. herved forvaltningslovens  

 §  

 16, stk. 4, 2. pkt., hvorefter "Bestemmelsen i § 11 gælder  

 tilsvarende".  

 Der henvises herved til det i afsnit a) anførte.
En lignende regel findes ikke  

 i offentlighedsloven.
Dette må ses på baggrund af, at offentlighedsloven ikke  

 gælder for parter i afgørelsessager.
 Hovedreglen om udsættelse af  

 afgørelsen i den materielle sag i forbindelse med særskilte aktindsigtsklager  

 gælder således kun for parter i afgørelsessager.
d) Det følger  

 af formålet med adgangen til aktindsigt i dokumenter i den offentlige  

 forvaltning, at forvaltningsmyndighederne må træffe afgørelse vedrørende  

 begæringer om aktindsigt inden for kortere tid.
I overensstemmelse hermed er  

 det i offentlighedslovens § 16, stk. 1, og forvaltningslovens § 16, stk. 2,  

 1.  

 pkt., at afgørelse i aktindsigtssager skal træffes "snarest".
 Bestemmelsen i  

 offentlighedslovens § 16, stk. 1, er sålydende: "Vedkommende myndighed  

 afgør snarest, om en begæring kan imødekommes, og om den, der har fremsat  

 begæringen, skal gøres bekendt med dokumenterne ved, at der gives adgang til  

 gennemsyn på stedet, eller ved, at der udleveres en afskrift eller  

 kopi".
Forvaltningslovens § 16, stk.  

 2, 1. pkt., indeholder følgende bestemmelse: "Myndigheden afgør snarest,  

 om en begæring kan imødekommes." e) Som  

 supplement til den ovennævnte almindelige regel er der både i  

 offentlighedslovens § 16, stk. 2, og i forvaltningslovens § 16, stk. 2, 2.  

 pkt., fastsat en svarfrist på 10 dage i forbindelse med  

 aktindsigtsbegæringer.  

 Fristen gælder for den myndighed, der modtager en begæring om aktindsigt, men  

 ikke for en rekursmyndigheds behandling af en klage vedrørende aktindsigt.  

 10-dages fristen regnes fra myndighedens modtagelse af anmodningen om  

 aktindsigt.
Der skal så vidt muligt  

 træffes afgørelse om aktindsigtsspørgsmålet inden 10-dages fristen, men der  

 er  

 ikke noget absolut krav herom.
Den aktindsigtssøgende har derimod som minimum  

 krav på, at forvaltningsmyndigheden inden for fristen underretter vedkommende  

 om grunden til, at en afgørelse vedrørende selve aktindsigtsspørgsmålet endnu  

 ikke har kunnet træffes, og om, hvornår en afgørelse kan forventes at  

 foreligge.  

 Det kræves i øvrigt ikke, at selve aktindsigten faktisk er gennemført inden  

 10-dages fristen.
Bestemmelsen i  

 offentlighedslovens § 16, stk. 2, er sålydende: "Er en begæring om  

 aktindsigt ikke imødekommet eller afslået inden 10 dage efter, at den er  

 modtaget af vedkommende myndighed, skal myndigheden underrette den begærende  

 om  

 grunden hertil samt om, hvornår en afgørelse kan forventes at  

 foreligge." Den tilsvarende bestemmelse i  

 forvaltningslovens § 16, stk. 2, 2. pkt., lyder således: "Er begæringen  

 ikke imødekommet eller afslået inden 10 dage efter, at begæringen er modtaget  

 af myndigheden, skal denne underrette parten om grunden hertil samt om,  

 hvornår  

 afgørelsen kan forventes at foreligge." f) Aktindsigt  

 kan enten gennemføres ved, at den aktindsigtssøgende gennemgår sagens  

 originale  

 akter, eller ved, at der gives den aktindsigtssøgende kopi af sagens akter.  

 Medens parten i en afgørelsessag som hovedregel har krav på at få kopi af  

 sagens akter, jf. forvaltningslovens § 16, stk. 3, står  

 forvaltningsmyndigheden  

 mere frit ved afgørelsen af, om aktindsigt i medfør af offentlighedsloven  

 skal  

 gennemføres ved gennemsyn eller kopi, jf. offentlighedslovens § 16, stk. 1.
Offentlighedsloven indeholder  

 i § 16, stk. 1, følgende bestemmelse: "Vedkommende myndighed afgør ...  

 om  

 den, der har fremsat begæringen, skal gøres bekendt med dokumenterne ved, at  

 der gives adgang til gennemsyn på stedet, eller ved, at der udleveres en  

 afskrift eller kopi." Bestemmelserne i  

 forvaltningslovens § 16, stk. 3, 1. og 2. pkt., er sålydende: "Har det  

 betydning for en parts mulighed for at varetage sine interesser at få  

 afskrift  

 eller kopi af sagens dokumenter, skal en begæring herom imødekommes.
Dette  

 gælder dog ikke, hvis dokumenternes karakter, antallet af dokumenter eller  

 deres  

 form med afgørende vægt taler herimod." g) Regler om  

 betaling i forbindelse med aktindsigt er med hjemmel i henholdsvis  

 offentlighedslovens § 16, stk. 3, og forvaltningslovens § 16, stk. 3, 3.  

 pkt.,  

 fastsat i Justitsministeriets bekendtgørelse nr. 647 af 18. september 1986 om  

 betaling for afskrifter og fotokopier, der udleveres i henhold til lov om  

 offentlighed i forvaltningen og bekendtgørelse nr. 646 af samme dato om  

 betaling for afskrifter og fotokopier, der udleveres i henhold til  

 forvaltningsloven.
Også med hensyn til betaling  

 har parter i en afgørelsessag en mere gunstig stilling end de, der opnår  

 aktindsigt i medfør af offentlighedsloven.
Medens der ved aktindsigt efter  

 forvaltningsloven ikke kræves betaling for det første sæt afskrifter/kopier,  

 der udleveres til parten, kan der ved aktindsigt efter offentlighedsloven -  

 bortset fra egenaccess i medfør af offentlighedslovens § 4, stk. 2, og ved  

 aktindsigt i sygehusjournaler, jf. offentlighedslovens § 9 - kræves betaling,  

 hvis den meddelte aktindsigt omfatter mere end 16 sider, og hvis den  

 aktindsigtsbegærende har begæret aktindsigt i form af afskrift eller kopi.
 Betalingen for dokumenter,  

 der udleveres i afskrift eller kopi efter offentlighedsloven eller  

 forvaltningsloven, udgør 10 kr. for den første side og 1 kr. for hver af de  

 følgende sider.
 h) Endelig  

 indeholder forvaltningslovens § 17 en særlig forvaltningsprocessuel  

 bestemmelse, hvorefter myndigheden kan træffe afgørelse om suspension af  

 klagefristen i den underliggende realitetssag i tilfælde, hvor  

 aktindsigtsafgørelsen  

 bliver påklaget inden udløbet af klagefristen i realitetssagen.
Bestemmelsen er sålydende:  

 "Hvor adgangen til at påklage afgørelsen i en sag er tidsbegrænset og  

 begæringen om aktindsigt fremsættes, efter at afgørelsen er meddelt parten,  

 men  

 inden klagefristens udløb, kan myndigheden bestemme, at klagefristen  

 afbrydes.  

 Klagefristen løber i så fald videre fra det tidspunkt, hvor aktindsigt er  

 meddelt parten eller er afslået, dog med mindst 14 dage.
Underretning om,  

 hvornår klagefristen herefter udløber, skal samtidig gives til andre  

 klageberettigede, der har fået skriftlig meddelelse om selve  

 afgørelsen." Modsat bestemmelserne i  

 forvaltningslovens § 11 og § 16, stk. 4, 2. pkt., jf. § 11, (se herom under  

 afsnit a) og c)) er bestemmelsen i forvaltningslovens § 17 ikke en  

 bestemmelse  

 om automatisk udsættelse af sagen, men kræver en udtrykkelig beslutning fra  

 vedkommende forvaltningsmyndighed.
 En bestemmelse svarende til  

 forvaltningslovens § 17 findes ikke i offentlighedsloven, og muligheden for  

 at  

 beslutte, at klagefristen i realitetssagen suspenderes, eksisterer således  

 kun  

 i relation til parter i afgørelsessager.
E.
Kompetencen og klagesystemet i aktindsigtssager.
 1) Kompetencen i første instans.
 Efter offentlighedsloven og forvaltningsloven tilkommer kompetencen til at  

 træffe afgørelse i 1. instans vedrørende aktindsigtsspørgsmål den  

 forvaltningsmyndighed, der skal træffe eller har truffet afgørelse i den  

 underliggende (materielle) sag, hvori der begæres aktindsigt, eller som i  

 øvrigt behandler eller har behandlet den underliggende sag, jf.  

 offentlighedslovens § 15, stk. 1, og forvaltningslovens § 16, stk. 1.
Offentlighedslovens § 15, stk. 1, er sålydende: "Fremsættes der begæring  

 om aktindsigt vedrørende dokumenter, der indgår i en sag, hvori der er eller  

 vil blive truffet afgørelse af en forvaltningsmyndighed, afgør denne  

 myndighed, om begæringen kan imødekommes.
I andre tilfælde afgøres sager om  

 aktindsigt af den myndighed, der har dokumentet i sin besiddelse." Forvaltningslovens § 16, stk. 1, indeholder følgende bestemmelse:  

 "Afgørelsen af, om og i hvilken form en begæring om aktindsigt skal  

 imødekommes, træffes af den myndighed, der i øvrigt har afgørelsen af den  

 pågældendes sag." Bestemmelsen i offentlighedslovens § 15, stk. 1, 2. pkt., skyldes, at  

 offentlighedsloven også gælder anden forvaltningsvirksomhed end  

 afgørelsessager.
 2) Rekurssystemet.
Efter offentlighedslovens § 15, stk. 2, og forvaltningslovens § 16, stk. 4,  

 1. pkt., gælder som udgangspunkt i aktindsigtssager det samme klagesystem,  

 som er gældende for så vidt angår den materielle sag, hvori der begæres  

 aktindsigt.
Det anførte gælder både i relation til den almindelige  

 ulovbestemte rekurs og i relation til særlige lovbestemte rekurssystemer.
Offentlighedslovens § 15, stk. 3, og forvaltningslovens § 16, stk. 5,  

 indeholder imidlertid hjemmel til, at der ved bekendtgørelse kan ske  

 fravigelse af de ovennævnte klageregler.
Bemyndigelsen hertil er udnyttet ved  

 Skattedepartementets bekendtgørelse nr. 865 af 11. december 1986 om påklage  

 af lignings- og vurderingsmyndighedernes afgørelser om aktindsigt i henhold  

 til forvaltningsloven og offentlighedsloven.
 Bekendtgørelsen indeholder i § 1 følgende bestemmelser:
 "Afgørelser om aktindsigt i henhold til forvaltningsloven og lov om  

 offentlighed i forvaltningen, der træffes af ligningsrådet, et  

 amtsligningsråd, et skatteråd eller et skyldråd, påklages til  

 skattedepartementet (ministeriet for skatter og afgifter), uanset at  

 afgørelsen er truffet i forbindelse med en sag, der kan indbringes for  

 landsskatteretten i henhold til skattestyrelsesloven.
Stk. 2. En ligningskommissions afgørelse om aktindsigt indbringes for  

 ligningskommissionen.
Ligningskommissionens afgørelse af en klage over  

 kommissionens tidligere afgørelse om aktindsigt påklages til  

 skattedepartementet." Kompetencefordelingen i aktindsigtssager på skatteområdet er herefter  

 følgende:
a) Kompetencen   til at træffe afgørelse i aktindsigtssager i første instans  

 tilkommer den   myndighed, der har kompetence til at træffe afgørelse  

 vedrørende sagens   indhold i den sag, hvortil aktindsigtssagen knytter sig.
b) I relation   til ligningsmæssige afgørelser og afgørelser vedrørende  

 vurdering af fast   ejendom er det på disse områder almindeligt gældende  

 klagesystem fraveget.
En   ligningskommissions afgørelse vedrørende  

 aktindsigt påklages til ligningskommissionen selv, men i øvrigt påklages  

 ligningskommissions (2.)   afgørelse samt Ligningsrådets,  

 amtsligningsrådenes, skatterådenes og   skyldrådenes aktindsigtsafgørelser  

 til Skatteministeriets departement.
c) Landsskatterettens   materielle afgørelser kan hverken efter  

 skattestyrelsesloven eller efter   almindelige ulovbestemte regler om  

 administrativ rekurs påklages til anden   administrativ myndighed.
Det følger  

 herefter af offentlighedslovens § 15 og  forvaltningslovens § 16, stk. 4-5,  

 at Landsskatterettens   første-instansafgørelser vedrørende aktindsigt ej  

 heller kan påklages til   anden administrativ myndighed Selvom Skattedepartementet   således ikke har kompetence til at træffe  

 afgørelse i sådanne sager, er der   dog ikke retlige hindringer for, at  

 Skatteministeriets departement som den   øverste myndighed på skatteområdet  

 kan afgive en retligt uforbindende   udtalelse om sådanne  

 aktindsigtsspørgsmål, som forelægges departementet.
d) Afgørelser  

 om aktindsigt i skatterestancesager, truffet af en kommune, samt afgørelser  

 om aktindsigt, truffet af et amtsskatteinspektorat på egne vegne, kan - efter  

 de almindelige, ulovbestemte rekursregler på området - påklages til  

 Statsskattedirektoratet (fra 1. januar 1990 Told- og Skattestyrelsen) og  

 videre til Skatteministeriets departement.
Afgørelser om aktindsigt, truffet  

 af Statsskattedirektoratet (fra 1. januar 1990 Told- og Skattestyrelsen) på  

 egne vegne, kan - efter de almindelige, ulovbestemte rekursregler på området  

 - påklages til Skatteministeriets departement.
e) I  

 forbindelse med mine indledende undersøgelser angående dette egen  

 drift-projekt vedrørende aktindsigt på skatteområdet blev jeg opmærksom på  

 skatteministerens skrivelse af 14. juni 1989, hvormed ministeren bl.a. har  

 henlagt  

 kompetencen som rekursmyndighed i aktindsigtssager til statsskattedirektøren  

 (nu direktøren for Told- og Skattestyrelsen).
 De retlige spørgsmål i  

 forbindelse med denne kompetenceomlægning har jeg herefter taget op af egen  

 drift i en særskilt sag.
III.
Undersøgelsens indhold.
A.
Partsbegrebet.
I et relativt stort antal sager har afgrænsningen af partsbegrebet givet  

 anledning til tvivl.
I mindst 9 af de undersøgte sager (sagerne nr. 10, 11,  

 12, 13, 18, 19, 23, 26 og 38) har det været et væsentligt tvivlsspørgsmål i  

 aktindsigtssagen, om den aktindsigtssøgende kunne anses for at være part.
 Sag nr. 10  

  

 , der i øvrigt er omtalt i afsnit II.C.2, omhandler spørgsmålet om aktindsigt  

 i en tidligere ægtefælles ligningssag.
 Det fremgår af sagen, at A og B i forbindelse med deres skilsmisse havde  

 indgået en bodelingsoverenskomst, hvorefter A skulle have ret til at  

 fratrække alle prioritetsrenter vedrørende A's og B's fælles ejendom indtil  

 1. juli 1986, hvor B overtog ejendommen som led i bodelingen.
 A foretog på sin selvangivelse for 1986 fradrag i overensstemmelse hermed,  

 medens B på sin selvangivelse for 1986 fratrak halvdelen af  

 prioritetsrenterne for perioden 1.januar - 1. juli 1986. Opgørelsen over B's  

 prioritetsrenter var udarbejdet af en revisor.
 B gjorde i februar  

 1987 A  

 bekendt med, at B på selvangivelsen havde fratrukket halvdelen af  

 prioritetskatterenterne vedrørende perioden 1. januar - 1. juli  

 1986. A  

 rettede den 15. april 1987 personlig henvendelse til skatteforvaltningen i  

 sin kommune og bad om aktindsigt i B's ligningssag for 1986.  

 Skatteforvaltningen meddelte mundtligt A afslag på aktindsigt i oplysningen  

 om, hvilken revisor, der havde bistået B, ifølge A under henvisning til, at A  

 ikke efter kildeskattelovens § 80 havde ret til aktindsigt i denne oplysning.
Denne afgørelse påklagede A til ligningskommissionen.
I sin klage anførte A  

 bl. a., at han var part i sagen.
I skrivelse af 28. april 1987 fastholdt  

 ligningskommissionen afgørelsen, idet ligningskommissionen henviste til, at  

 "... oplysningerne er omfattet af de særlige tavshedspligtsbestemmelser  

 i forhold til forvaltningsloven, hvor skattemyndigheden jf.
Statsskattelovens  

 § 44 og kildeskattelovens § 87 har  

  

 ubetinget  

  

 tavshedspligt med hensyn til videregivelse af oplysninger om skattepligtiges  

 forhold til private og ikke-forvaltningsmyndigheder. ... " A påklagede afgørelsen til Skattedepartementet, som i den anledning  

 indhentede en udtalelse af 3. juni 1987 fra ligningskommissionen.
Heri  

 anførte ligningskommissionen bl.a., at A "  

  

 ikke  

  

 er part i nogen sag". Ligningskommissionen tilføjede, " ... at der  

 ikke er nogen skattesag for indkomståret 1986 for klager.
Klagers  

 rentefradrag for ejendommen er godkendt frem til 1. juli 1986 i  

 overensstemmelse med bodelingsoverenskomsten, og det er lige så klart, at  

 revisors henvendelse om fradrag for halvdelen af renterne for samme periode  

 vil blive afvist. ... " Formentlig efter at være  

 blevet foreholdt bodelingsoverenskomsten erkendte B i skrivelse af 9. juni  

 1987  

 over for ligningskommissionen, at A havde ret til at fratrække samtlige  

 prioritetsrenter for perioden 1. januar - 1. juli 1986.
I skrivelse af 8. september  

 1987 (der er citeret i afsnit II.c.2 traf Skattedepartementet afgørelse i  

 anledning af A's klage.
I sin afgørelse tog Skattedepartementet ikke  

 udtrykkeligt  

 stilling til, om A havde partsstatus, og om A kunne have fået aktindsigt i  

 medfør af forvaltningslovens kapitel 4; Skattedepartementet meddelte derimod  

 A  

 aktindsigt i medfør af kildeskattelovens § 80.
Det må anses for utvivlsomt,  

 at afgørelsen af rentefradragsspørgsmålet i B's sag havde væsentlig og  

 direkte  

 betydning for A.
Dersom B havde fået godkendt sin selvangivelse for 1986,  

 ville  

 det være en nødvendig (nærmest mekanisk) følge af de skatteretlige regler, at  

 rentefradraget på A's selvangivelse skulle nedsættes.
Det retlige  

 tvivlsspørgsmål i sag nr. 10 er derfor, hvorvidt A's partsstatus i forhold  

 til  

 B's sag kan være afhængig af udsigten til, at B får medhold (får godkendt sin  

 selvangivelse uden ændringer).
Efter min opfattelse kan en  

 anticiperet stillingtagen til det materielle spørgsmål i B's sag ikke være  

 afgørende for, om A kan anses for part i denne.
Jeg bemærker herved, at der -  

 efter indholdet af de gældende skatteretlige regler på området - er tale om  

 en  

 partstvist (d.v.s. spørgsmålet om, hvorvidt A eller B skal have ret til at  

 fratrække nogle bestemte renteudgifter), og at det efter min opfattelse ikke  

 ville være holdbart, dersom A's partsstatus skulle afhænge af prognosen for,  

 om  

 B ville få medhold i sagen.
Noget andet er, at selvom A anses for at have  

 partsstatus i sagen, er det ikke hermed givet, at samtlige partsrettigheder i  

 forvaltningsloven konkret vil skulle finde anvendelse for A i den konkrete  

 sag.  

 Dette spørgsmål må afgøres konkret efter de enkelte bestemmelser i  

 forvaltningsloven.
Det er min opfattelse, at A  

 måtte anses for part i B's sag - uanset at ligningskommissionen var af den  

 opfattelse, at der på baggrund af bodelingsoverenskomsten ikke kunne gives B  

 medhold.
I forhold til en parts adgang til aktindsigt har hverken almindelige  

 eller specielle tavshedspligtsforskrifter nogen betydning, se kapitel II.B.5.
 Da aktindsigt som nævnt blev  

 meddelt efter kildeskattelovens § 80 har jeg ikke grundlag for at kritisere,  

 at  

 Skattedepartementet i sagen ikke tog stilling til spørgsmålet om A's  

 partsstatus, men jeg finder på den anden side, at en sådan stillingtagen  

 ville  

 have været naturlig.
For så vidt angår spørgsmålet  

 om, hvorvidt A burde have fået aktindsigt i medfør af forvaltningsloven, skal  

 jeg bemærke, at det synes ret åbenbart, at oplysningen om B's revisor ikke  

 kunne være undtaget fra aktindsigt.
En undtagelse fra aktindsigt skulle i  

 givet  

 fald ske efter forvaltningslovens § 15; men det er efter min opfattelse  

 klart,  

 at der ikke i sagen er noget "afgørende" hensyn til A, som kunne  

 begrunde  

 en undtagelse af denne oplysning.
 Sag nr. 11  

  

 omhandler spørgsmålet om, hvorvidt en interessent i et  

 interessentskab, der pr. 1. januar 1983 af de 3 interessenter var blevet  

 omdannet til et aktieselskab, kunne anses for part i relation til én af de  

 øvrige  

 interessenters ligningssag for 1983.
 Sagens nærmere omstændigheder  

 er følgende:
De 3 interessenter A, B og C  

 omdannede pr. 1. januar 1983 deres I/S til et A/S.
De tidligere interessenter  

 boede ikke i samme kommune.
Amtsligningsskatterådet forhøjede på baggrund af  

 omdannelsen B's skatteansættelse for indkomståret 1983.  

 Amtsligningsskatterådet  

 orienterede ligningskommissionerne i A's og C's kommuner om  

 ansættelsesændringen med henblik på en eventuel tilsvarende ændring af A's og  

 C's ansættelser.
Ligningskommissionen i A's  

 kommune rejste på denne baggrund sag om eventuel ændring af A's  

 skatteansættelse for  

 1983. A  

 begærede dernæst aktindsigt i B's ligningssag for  

 1983. A  

 's begæring blev af  

 ligningskommissionen afslået under henvisning til, at A ikke var part i B's  

 sag.
A klagede herover til Skattedepartementet, som imidlertid undlod at tage  

 stilling til klagen under henvisning til, at A i mellemtiden havde påklaget  

 ligningskommissionens ændring af A's indkomst for 1983 til Landsskatteretten  

 med påstand om ansættelssændringens ugyldighed på grund af ulovligt nægtet  

 aktindsigt, jf. nedenfor kapitel III.G.13.a.
På det for mig foreliggende  

 grundlag har jeg ikke bemærkninger til, at den aktindsigtssøgende i sagen  

 ikke  

 antages at have partsstatus.
Jeg har dog herved forudsat, at alle for A's sag  

 relevante oplysninger, som har fremgået af B's sag, faktisk er indgået i A's  

 sag.
Det afgørende for, om den aktindsigtssøgende kan anses for part, er, om  

 vedkommende har en væsentlig, individuel interesse (i sagens natur oftest af  

 økonomisk karakter) i afgørelsen i den skattesag, hvori der søges aktindsigt.
Det nævnte kriterium kan  

 illustreres af en klagesag (j.nr. 1988-272-220), hvori jeg afgav min  

 afsluttende udtalelse i skrivelse af 1. februar 1989. Sagen angik en advokat,  

 A, der i efteråret 1982 indgik en "samarbejdsaftale om udøvelse af  

 advokatgerning" med B, der dengang var advokatfuldmægtig.
I juli 1983  

 aftalte A og B, at de med virkning fra 1. januar 1983 oprettede  

 advokatfirmaet  

 A I/S.
Samarbejdet mellem A og B blev afbrudt ultimo oktober 1983, og der  

 opstod i den forbindelse uenighed mellem A og B om opgørelsen af deres  

 økonomiske mellemværende.
Denne uenighed fandt sin afgørelse ved at  

 retsforlig,  

 indgået for landsretten i august 1985.
I juli 1987 anmodede B - med henblik  

 på overvejelser om et sagsanlæg mod den advokat, der havde ført B's sag mod A  

 -  

 om aktindsigt i A's ligningssag for 1983. Ligningskommissionen afslog B's  

 anmodning under henvisning til, at B ikke kunne anses for part i A's sag.
A  

 påklagede denne afgørelse til Skattedepartementet, som stadfæstede afslaget,  

 idet Skattedepartementet var enigt i, at B ikke kunne anses for part i A's  

 sag.  

 B klagede til mig over Skattedepartementets afgørelse.
 I min afsluttende skrivelse  

 til B i anledning af klagen anførte jeg bl. a. følgende:
 "...
 Det afgørende for, om De må  

 anses for part, er, om De har den fornødne væsentlige, individuelle interesse  

 i  

 forhold til A's  

  

 skatteansættelsessag  

  

 i X-Kommune og den  

  

 afgørelse  

  

 (skatteansættelse), der er truffet i sagen af skattemyndighederne.
 Det forhold, at De måtte have  

 en interesse i at kende nogle  

  

 oplysninger  

  

 i sagen med andet formål for øje, f.eks. fordi De overvejer at anlægge sag  

 mod  

 den advokat, der førte retssagen for Dem mod A - kan efter min opfattelse  

 ikke  

 begrunde, at De anses som part i skattesagen.
 Jeg finder ikke grundlag for  

 at kritisere, at skattemyndighederne har indtaget det standpunkt, at De ikke  

 kan anses for at være part i skattesagen efter forvaltningsloven.
..." Sag nr. 12  

  

 angår spørgsmålet om, hvorvidt en tidligere ægtefælle A  

 kan anses for part i den tidligere ægtefælle B's moders (C's) ligningssag.
I sagen anmodede A's advokat  

 som led i skiftesagen mellem de tidligere ægtefæller A og B  

 Skattedepartementetet om oplysning om, hvorvidt B's moder C var ejer af et  

 nærmere angivet aktiv.
Skattedepartementet afslog at meddele den ønskede  

 oplysning under henvisning til "tavshedspligtsbestemmelserne i  

 statsskattelovens § 44 og kildeskattelovens § 87". - Jeg må på denne  

 baggrund gå ud fra, at Skattedepartementet ikke har anset A for part i C's  

 sag.
 Efter det for mig oplyste kan  

 det ikke give mig anledning til bemærkninger, at Skattedepartementet ikke  

 anså  

 A for part i den tidligere svigermoders ligningssag.
 Sag nr. 13  

  

 angår spørgsmålet om, hvorvidt en nyreligiøs bevægelse A  

 kunne anses for part i en sag i Statsskattedirektoratet, der angik en generel  

 undersøgelse af de nyreligiøse bevægelsers skattemæssige forhold.
Af sagen fremgår, at A i juni  

 1987 under henvisning til offentlighedsloven anmodede Statsskattedirektoratet  

 om aktindsigt i Statsskattedirektoratets undersøgelse vedrørende de  

 nyreligiøse  

 bevægelsers skattemæssige forhold.
Statsskattedirektoratet afslog anmodningen  

 under henvisning til offentlighedslovens § 13, stk. 1, nr. 4.
A påklagede  

 Statsskattedirektoratets afslag til Skattedepartementet, som i den anledning  

 indhentede en udtalelse fra Statsskattedirektoratet.
I udtalelsen anførte  

 Statsskattedirektoratet bl.a. følgende:
 "... I anledning af  

 spørgsmål fra Folketingets Skatte- og Afgiftsudvalg har  

 Statsskattedirektoratet  

 på departementets anmodning .... afgivet en udtalelse, hvori  

 Statsskattedirektoratet tilkendegiver, at direktoratet vil iværksætte en  

 særlig  

 undersøgelse af forholdene vedrørende de såkaldte nyreligiøse bevægelser og  

 sekter.
Som følge heraf har  

 Statsskattedirektoratet taget skridt til klarlæggelse af mulige  

 fremgangsmåder  

 for gennemførelse af den bebudede undersøgelse.
Direktoratet har dog ikke  

 konkretiseret de bevægelser m.v., som måtte blive genstand for undersøgelsen.  

 Der er således ikke truffet beslutning om, hvorvidt (A) konkret skal  

 inddrages  

 i undersøgelsen, og direktoratet har ikke rettet henvendelse til (A) om  

 iværksættelse af revisions- eller andre skattemæssige undersøgelser for så  

 vidt  

 angår (A).
 På denne baggrund finder  

 Statsskattedirektoratet, at (A) ikke kan betragtes som part i den af  

 Statsskattedirektoratet indledte undersøgelse, og at der som følge heraf ikke  

 tilkommer (A) aktindsigt efter forvaltningslovens bestemmelser.
... " Skattedepartementet erklærede  

 sig i sin skrivelse af 23. november 1987 til A enig i de af  

 Statsskattedirektoratet anførte synspunkter om A's partsstatus.
 Efter det for mig  

 foreliggende kan Skattedepartementets stillingtagen til spørgsmålet om A's  

 partsstatus ikke give anledning til bemærkninger.
Sagen illustrerer imidlertid  

 vanskeligheden ved at afgrænse partsbegrebet i tilfælde, hvor en generel  

 undersøgelse kan føre til konkrete tiltag over for bestemte personer.
Det  

 fremgår da også af sagen, at Statsskattedirektoratet og Skattedepartementet  

 har  

 været opmærksomme på, at A eventuelt senere ville kunne få partsstatus.
 Sag nr. 18  

  

 (der i øvrigt er omtalt i kapitel II.C.2) angår  

 spørgsmålet om den aktindsigtssøgende A's partsstatus i den tidligere  

 ægtefælle  

 B's ligningssager for indkomstårene 1982 og 1983.
 Det fremgår af sagen, at A og  

 B ikke var sambeskattede i 1982, at A og B blev separeret i april 1982 (og  

 skilt i 1983), hvorved A og B heller ikke var sambeskattede i 1983, jf.  

 kildeskattelovens § 4, stk. 4, jf. stk. 3. - På denne baggrund må jeg gå ud  

 fra, at de afgørelser, der måtte være truffet i B's ligningsager for 1982 og  

 1983, ikke kunne få nogen betydning for A's skatteforhold for de pågældende  

 skatteår.
 A anmodede om aktindsigt i  

 B's ligningssager for 1982 og 1983, idet A påberåbte sig partsstatus.  

 Ligningskommissionen  

 afslog A's anmodning om aktindsigt under henvisning til, at  

 "kildeskatttelovens § 4 om sambeskatning ikke er opfyldt". A  

 påklagede afgørelsen til Skattedepartementet, som erklærede sig enig med  

 ligningskommissionen i, at A ikke var part, men meddelte A aktindsigt i B's  

 ligningssag for 1982 i medfør af kildeskattelovens § 80.
 På det foreliggende grundlag  

 kan jeg ikke have bemærkninger til, at ligningskommissionen og  

 Skattedepartementet ikke anså A for at være part i den fraskilte ægtefælle  

 B's  

 ligningssager for to skatteår, hvori A og B ikke havde været sambeskattet.
 Sag nr. 19  

  

 angår en politirapport, som var udfærdiget i forbindelse  

 med en skattestraffesag mod A, og som indgik i sagen vedrørende B's  

 indkomstansættelse for skatteåret 1980.
Det fremgår af sagen, at  

 bl.a.
B var blevet afhørt i forbindelse med politiets efterforskning i sagen  

 mod A.
Som en udløber af sagen mod A rejste ligningskommissionen en sag om  

 ændring af B's skatteansættelse for 1980, og en politirapport, udarbejdet i  

 sagen  

 mod A, indgik i B's sag.
B anmodede om aktindsigt i sin sag.  

 Ligningskommissionen afslog aktindsigtsanmodningen for så vidt angik  

 politirapporten.
B klagede over afslaget til Skattedepartementet, der i  

 anledning af klagen indhentede udtalelser fra ligningskommissionen,  

 amtsskatteinspektoratet og Statsskattedirektoratet.
I sin udtalelse anførte  

 ligningskommissionen, " ... at lov om offentlighed i forvaltningen ikke  

 giver aktindsigt i bilag, der vedrører trediemands forhold.
Politirapporten  

 må  

 anses for et sådant dokument. ... " Amtsskatteinspektoratet  

 anførte i sin udtalelse bl.a. følgende:
 "... efter  

 inspektoratets opfattelse kan (B) ikke anses for part i straffesagen mod (A),  

 hvorfor begæringen ikke skal afgøres efter bestemmelserne i  

 forvaltningsloven,  

 men efter bestemmelserne i lov om offentlighed i Forvaltningen.
 Ifølge § 2 i nævnte lov  

 undtages sager indenfor strafferetsplejen fra aktindsigt.
 Dette er uddybet i note 10  

 (Karnovs Lovsamling, 9. udgave, s. 6464 og 6465), ifølge denne falder navnlig  

 politiets efterforskning af lovovertrædelser ind under begrebet  

 "strafferetspleje".
 Noten slutter dog med at  

 anføre, at udlånes straffesagsakter til brug ved behandlingen af en sag uden  

 for strafferetsplejen, kan undtagelsesbestemmelsen ikke anvendes, og de  

 udlånte  

 akter vil derfor være undergivet aktindsigt efter offentlighedslovens  

 almindelige regler.
..." Af Statsskattedirektoratets  

 udtalelse fremgår bl.a. følgende:
 "...at  

 (amtsskatteinspektoratet) telefonisk har meddelt, at (B's) ansættelse for  

 indkomståret 1980, er forhøjet på baggrund af de oplysninger, som er  

 fremkommet  

 om ham i politirapporten, og denne forhøjelse er p.t. indbragt for  

 skatterådet.
 Da politirapporten er indgået  

 og benyttet ved forhøjelsen af (B's) skatteansættelse, må denne være part i  

 sagen, og begæringen om aktindsigt skal således afgøres efter bestemmelserne  

 i  

 forvaltningsloven.
..." I skrivelse af 3. februar  

 1988 til B tilsluttede Skattedepartementet sig Statsskattedirektoratets  

 opfattelse af, at aktindsigtsspørgsmålet skulle afgøres efter  

 forvaltningsloven.
 Jeg kan tilslutte mig  

 Statsskattedirektoratets og Skattedepartementets opfattelse, hvorefter B  

 måtte  

 anses for part i sagen vedrørende B's indkomstansættelse for skatteåret 1980,  

 og at der derfor skulle tages stilling til spørgsmålet om aktindsigt i det  

 dokument, der indgik i denne sag efter bestemmelserne i forvaltningsloven.
Sag nr. 23  

  

 angår et tilfælde, hvor en skatteyder A, der var ansat  

 hos et dansk selskab, søgte en dobbeltbeskatning ophævet efter den  

 dansk-hollandske dobbeltbeskatningsoverenskomst.
I anledning af A's  

 henvendelse  

 til de centrale danske skattemyndigheder optog disse forhandling med det  

 hollandske finansministerium.
 Skattedepartementet traf  

 herefter den 13. maj 1987 afgørelse i sagen; afgørelsen blev i anonymiseret  

 form offentliggjort i "Skat" nr. 7/1987 (s. 522).
 Advokat B, der ikke  

 repræsenterede A, og et forsikringsselskab, C, begærede herefter aktindsigt i  

 sagen, og Skattedepartementet tog stilling til B's og C's anmodninger om  

 aktindsigt efter offentlighedsloven.
 Jeg må anse det for korrekt,  

 at Skattedepartementet ikke anså B og C for parter i sagen.
 Sag nr. 26  

  

 angår - ligesom sag nr. 18 - spørgsmålet om en  

 skatteyders aktindsigt i den fraskilte ægtefælles ligningssag i forbindelse  

 med  

 fordelingen af rentefradrag vedrørende en fast ejendom.
 Det fremgår af sagen - som i  

 øvrigt også er refereret under kapitel II.C. - at ægtefællerne A og B blev  

 separeret ved dom i  

 1984. A  

 klagede til Skattedepartementet over, at han ikke havde fået fuldstændig  

 aktindsigt i B's ligningssag for 1985. Skattedepartementet besvarede A's  

 klage  

 i skrivelse af 11. februar 1988, hvori Skattedepartementet bl.a. anførte  

 følgende:
 "...
Skattedepartementet har  

 indhentet en udtalelse fra skatteforvaltningen i Y-by.
Udtalelsen vedlægges i  

 kopi.
 Skattedepartementet har  

 desuden gennemgået Deres og A's selvangivelser og øvrigt sagsmateriale for  

 indkomståret 1985.
 Skattedepartementet må på  

 denne baggrund lægge til grund, at skatteforvaltningen i Y-by har udleveret  

 de  

 dokumenter, der har betydning for Deres skatteansættelse for 1985, herunder  

 fordelingen af rentefradraget for ejendommen (adresse). Forvaltningen har  

 således fuldt ud imødekommet Deres ønske om aktindsigt.
..." Afgørelsen i sagen synes at  

 bygge på den opfattelse, at A må anses for part i den del af B's ligningssag  

 for 1985, som angår rentefradraget vedrørende den faste ejendom, medens A  

 ikke  

 i øvrigt kan anses for part i B's ligningssag for 1985.
 Det retlige tvivlsspørgsmål i  

 denne sag er således, om det er muligt at anse A for part i en del af B's  

 ligningssag for 1985.
Det kan efter min opfattelse  

 ikke udelukkes, at en skatteyder kan være part i relation til en del af en  

 anden skatteyders ligningssag.
Selvom en ligningssag selvsagt må ende med, at  

 skatteyderen pålægges at betale et bestemt beløb i skat for det pågældende  

 indkomstår, er det dog principielt ikke udelukket, at der i sagen skal  

 træffes  

 flere delafgørelser, som klart kan adskilles fra hverandre, og i relation til  

 hvilke der følgelig kan siges at eksistere forskellige sager.
Jeg bemærker  

 herved, at det forhold, at en ligningssag for et givet indkomstår rent  

 journalteknisk måtte være én sag, i sig selv ikke kan være afgørende for  

 afgrænsningen af, om der eksisterer én eller flere sager og - hvis der  

 antages  

 at eksistere flere sager - for disses indbyrdes afgrænsning.
 Det må understreges, at  

 udgangspunktet er, at en ligningssag er én og samme sag; der kan kun antages  

 at  

 eksistere flere sager i tilfælde, hvor ligningssagen indeholder to eller  

 flere  

 spørgsmål, der skarpt kan adskilles, og som indbyrdes uafhængigt kan afgøres  

 af  

 ligningsmyndigheden.
 I den konkrete sag kan det  

 ikke give mig anledning til bemærkninger, hvis skattemyndighederne har været  

 af  

 den opfattelse, at den del af B's samlede ligningssag for 1985, der  

 omhandlede  

 B's rentefradrag vedrørende ejendommen, var en særlig og fra resten af B's  

 ligningssag forskellig sag, og at A kun i relation til denne særlige sag har  

 kunnet anses som part.
 Sag nr. 38  

  

 angår et tilfælde, hvor en søn A ikke blev anset for  

 part i relation til sin afdøde moders (B's) ligningssager.
Det fremgår af sagen, at A i  

 sommeren 1988 anmodede skatteforvaltningen om aktindsigt i B's ligningssager  

 for årene 1979-1985. I skrivelse af 13. oktober 1988 afslog  

 skatteforvaltningen  

 A's anmodning, bl.a. under henvisning til den særlige  

 tavshedspligtsbestemmelse  

 i kildeskattelovens § 87. Skatteforvaltningen anførte endvidere bl.a.  

 følgende:  

 " ... Det fremgår af sagen, at Deres moder (B) afgik ved døden den 24.  

 januar 1985 efter at have hensiddet i uskiftet bo efter Deres i 1966 afdøde  

 fader.
Boet efter Deres forældre, hvori De og Deres søsters børn var  

 arvinger,  

 er skiftet privat ved advokat.
Bosagen er skattemæssigt afsluttet ved  

 (skatteforvaltningens) skrivelse af 1. juli 1986 til boets advokat og til  

 skifteretten, hvori man meddeler, at ligningskommissionen har godkendt  

 værdiansættelserne i den endelige boopgørelse.
..." A indbragte sagen for  

 Skattedepartementet, der i skrivelse af 8. november 1988 tilsluttede sig  

 afgørelsen, idet Skattedepartementet yderligere bl.a. henviste til  

 statsskattelovens § 44.
 Jeg går ud fra, at både  

 ligningskommissionen og Skattedepartementet ved henvisningen til de nævnte  

 specielle tavshedspligtsbestemmelser forudsætningsvis har antaget, at A ikke  

 var part i B's sager.
Jeg kan tilslutte mig, at A  

 ikke er blevet anset for part i B's sager, idet hverken familieforholdet  

 mellem  

 A og B eller A's almindelige interesse som arving i, at B's formue er så stor  

 som muligt, vil kunne begrunde partsstatus.
Efter min opfattelse vil A kun  

 kunne have partsstatus i B's ligningssager i det sjældne tilfælde, hvor  

 ligningen af B måtte have direkte betydning for ligningen af A, jf. det  

 ovenfor  

 anførte vedrørende sagerne nr. 18 og 26 om (tidligere) ægtefællers  

 partsstatus.
B.
Afgørelsesbegrebet.
 På skatteområdet vil det normalt ikke give anledning til tvivl, hvilke sager,  

 der er afgørelsessager; jf. forvaltningslovens § 2, stk. 1. Spørgsmålet om,  

 hvorvidt der er tale om en afgørelsessag, ses da heller ikke at have givet  

 anledning til retlig tvivl i nogen af de undersøgte sager.
C.
Sagsidentifikation.
 I to af de undersøgte sager (sagerne nr. 2 og 43) foreligger der spørgsmål om  

 identifikation af sagen, jf. offentlighedslovens § 4, stk. 3, og  

 forvaltningslovens § 9, stk. 1, 2. pkt.
I  

  

 sag nr 2  

  

 anmodede A et skyldråd om aktindsigt i alle modtagne klager over den 17. og  

 18. almindelige ejendomsvurdering i to nærmere angivne skyldkredse.  

 Skyldrådet afslog i skrivelse af 15. december  

 1986 A  

 's anmodning under henvisning til, at A ikke havde identificeret de sager, i  

 hvilke der begæredes aktindsigt.
Skyldrådet anførte herved bl.a. følgende:
 "...
Det bemærkes, at begæringen om aktindsigt efter offentlighedslovens § 1, stk.  

 2 (lov nr. 280 af 10. juni 1970 om offentlighed i forvaltningen; min  

 bemærkning) skal angive den sag, hvis dokumenter man ønsker at blive gjort  

 bekendt med, og at det herefter kræves, at den, der ønsker aktindsigt, har  

 kendskab til sagens eksistens før anmodningen.
En myndighed er således ikke  

 forpligtet til at imødekomme begæringer om at få lejlighed til at gennemse  

 alle sager af en bestemt art.
..." A klagede over afgørelsen til Skattedepartementet, der i den anledning bl.a.  

 indhentede en udtalelse af 26. marts 1987 fra Statsskattedirektoratet.  

 Statsskattedirektoratet anførte i udtalelsen bl.a.:
 "...
Ifølge § 4, stk. 3, i lov om offentlighed i forvaltningen skal den, der  

 ønsker aktindsigt, have kendskab til sagens eller dokumentets eksistens før  

 henvendelsen til vedkommende myndighed.
Dette krav indebærer bl.a., at der  

 ikke kan forlanges adgang til at gennemgå skyldrådets journalmateriale med  

 henblik på herigennem at finde frem til sager, hvis dokumenter, man kan have  

 interesse i at blive gjort bekendt med.
Bestemmelsen i lovens § 4, stk. 3,  

 giver heller ikke adgang til at gennemse alle sager af en bestemt art - in  

 concreto samtlige klager over 18. almindelige vurdering inden for et bestemt  

 område - eller alle sager, der er blevet journaliseret inden for en bestemt  

 periode.
..." I skrivelse af april 1987 stadfæstede Statsskattedirektoratet herefter  

 skyldrådets afgørelse.
I  

  

 sag nr. 43  

  

 klagede A til Skattedepartementet over, at Landsskatteretten ikke fuldt ud  

 havde imødekommet hans begæring om aktindsigt.
Samtidig anmodede A om  

 aktindsigt i sammenlignelige formalitetssager.
 I skrivelse af 13. april 1989 til A meddelte Skattedepartementet bl. a.  

 følgende:
 "...
 Deres anmodning om at få tilsendt kopi af sammenlignelige formalitetssager  

 kan Departementet ikke hjælpe Dem med, da man ikke på grundlag af dette  

 kriterium har mulighed for at finde sådanne eventuelle sager frem, jfr. også  

 offentlighedslovens § 4, stk. 3.
..." Jeg må være enig i, at hverken en anmodning om aktindsigt i alle klager over  

 den 17. og 18. almindelige vurdering i et nærmere angivet geografisk område  

 eller en anmodning om aktindsigt i sammenlignelige formalitetssager, opfylder  

 kravet i offentlighedslovens § 4, stk. 3, om angivelse af den sag, hvori der  

 søges aktindsigt.
D.
Aktindsigtens omfang (dokumentbegrebet m.v.).
 1) Af offentlighedslovens § 5, stk. 1, og forvaltningslovens § 10, stk. 1,  

 fremgår, at alle dokumenter i en sag, hvori der begæres aktindsigt, som  

 udgangspunkt er omfattet af adgangen til aktindsigt.
 Ingen af de undersøgte sager har omhandlet spørgsmålet om, hvorvidt et givet  

 medium (d.v.s. en given bærer af informationer) har kunnet anses for "et  

 dokument" i offentlighedslovens og forvaltningslovens forstand.
 Derimod foreligger der i de undersøgte sager spørgsmål om aktindsigtens  

 omfang i to andre relationer: For det første, om myndigheden ex officio skal  

 give den aktindsigtsbegærende aktindsigt i de dokumenter, der er omhandlet i  

 offentlighedslovens § 5, stk. 1, nr. 2, og forvaltningslovens § 10, stk. 1,  

 nr. 2, (dokumenter indeholdende oplysninger om sagens journalisering), og for  

 det andet, om myndigheden ex officio skal meddele en part, der søger  

 aktindsigt, aktindsigt i partens egne skrivelser.
2) I  

  

 sag nr. 15  

  

 meddelte Skattedepartementet aktindsigt i henhold til offentlighedsloven i et  

 af lovens § 5, stk. 1, nr. 1,  

 omfattet dokument.
Den aktindsigtssøgende anmodede herefter om aktindsigt i  

 de  

 af § 5, stk. 1, nr. 2, omfattede dokumenter, hvorefter Skattedepartementet  

 fremsendte en kopi heraf til den aktindsigtssøgende.
 Sagens nærmere omstændigheder  

 er følgende:
 I skrivelse af 292. juli 1987  

 anmodede A Skattedepartementet om aktindsigt, idet A bl.a. anførte følgende:
"Under henvisning til  

 offentlighedslovens § 4, skal jeg hermed begære aktindsigt i den eller de  

 sager, der er i ministeriet vedrørende de udtalelser, som man fra  

 ministeriets  

 side måtte være fremkommet med i forbindelse med tilblivelsen af lovene om en  

 arbejdsmarkedsuddannelsesfond - nærmere betegnet lov nummer 614 af 21.  

 december  

 1983 og lov nummer 184 af 8. maj 1985. ..." I skrivelse af 29. juli 1987  

 besvarede Skattedepartementet A's anmodning som følger:
 "I en skrivelse af 22.  

 juli 1987 til Skattedepartementet anmoder De om aktindsigt i den eller de  

 sager, der er i ministeriet vedrørende de udtalelser, som man fra  

 ministeriets  

 side måtte være fremkommet med i forbindelse med tilblivelsen af lovene om en  

 arbejdsmarkedsuddannelsesfond - nærmere betegnet lov nr. 614 af 21. december  

 1983 og lov nr. 184 af 8. maj 1985.
Man fremsender i den  

 anledning en kopi af Skattedepartementets notat af 2. december 1983, der er  

 afgivet til arbejdsministeriet i forbindelse med lovforslagets  

 udarbejdelse." I skrivelse af 4. august 1987  

 rettede A på ny henvendelse til Skattedepartementet, idet A bl.a. anførte  

 følgende:
 "...
I fortsættelse af min  

 skrivelse af 22. juli d.å. skal jeg nu anmode om tillige at få fremsendt en  

 kopi af en fortegnelse over den eller de pågældende sagers dokumenter.
Der  

 skal  

 i den forbindelse henvises til offentlighedslovens § 5, stk. 1, pkt. 2." I skrivelse af 2. september  

 1987 besvarede Skattedepartementet A's seneste henvendelse som følger:
 "I en skrivelse af 4.  

 august 1987 anmoder De om fortegnelse over den eller de sagers dokumenter,  

 der  

 har relation til tilblivelsen af loven om arbejdsmarkedsuddannelsesfonden.
 Man fremsender i den  

 anledning vedlagt udskrift af Skattedepartementets journalsystem.
Eventuelle spørgsmål vedrørende  

 journaludskriften kan rettes til fuldmægtig (B), Skattedepartementets 2.  

 kontor." Formålet med bestemmelserne i  

 offentlighedsloven og forvaltningsloven om, at adgangen til aktindsigt som  

 udgangspunkt også omfatter "... indførelser i journaler, registre og  

 andre  

 fortegnelser vedrørende den pågældende sags dokumenter ..." er dobbelt.  

 For det første skal den aktindsigtssøgende herigennem kunne få oplysninger om  

 sagens samlede behandling hos myndigheden.
For det andet - og væsentligst -  

 er  

 formålet at give den aktindsigtssøgende mulighed for at kontrollere, om den  

 aktindsigtssøgende har fået aktindsigt i samtlige de dokumenter, den  

 pågældende  

 mener at have krav på aktindsigt i.
Jeg henviser herved til Folketingstidende  

 1963-64, tillæg A, sp. 1354, Eilschou Holm: Offentlighedsloven (1970), s. 60,  

 bet. 857/1978 om offentlighedslovens revision, s. 142, Justitsministeriets  

 vejledning om offentlighedsloven (1986), pkt. 20, Justitsministeriets  

 vejledning om forvaltningsloven (1986), pkt. 57, Asbjørn Jensen m. fl.:  

 Offentlighedsloven (1986), s. 88-89, Asbjørn Jensen m. fl.: Forvaltningsloven  

 (1987), s. 127, samt Folketingstidende 1985-86, tillæg A, sp. 138 og -især -  

 sp. 214.
 Selvom kun en enkelt af  

 sagerne i undersøgelsen udtrykkeligt angår det omhandlede spørgsmål, er det  

 min  

 opfattelse, at det - ikke blot på skatteområdet - er almindeligt, at  

 forvaltningsmyndighederne følger en lignende praksis som i den konkrete sag.  

 Formentlig skyldes dette forhold, at myndighederne ikke er tilstrækkeligt  

 opmærksomme på bestemmelserne i offentlighedslovens § 5, stk. 1, nr. 2, og  

 forvaltningslovens § 10, stk. 1, nr. 2.
 Således som de pågældende  

 lovbestemmelser er udformet og på baggrund af disses forarbejder, kan der  

 ikke  

 gøres nogen forskel mellem dokumenter, der angår sagens journalmæssige  

 behandling, og sagens øvrige dokumenter.
 Efter min opfattelse har  

 forvaltningsmyndigheden således pligt til ex officio at meddele den  

 aktindsigtssøgende aktindsigt i de i offentlighedslovens § 5, stk. 1, nr. 2,  

 og  

 forvaltningslovens § 10, stk. 1, nr. 2, omhandlede dokumenter samtidig med,  

 at  

 der i øvrigt meddeles aktindsigt i sagen.
 På hvilken måde, aktindsigten  

 skal gennemføres, må afgøres efter offentlighedslovens § 16, stk. 1,  

 henholdsvis forvaltningslovens § 16, stk. 1 og 3.
 Dersom der i øvrigt meddeles  

 aktindsigt ved, at den aktindsigtssøgende tilsendes afskrift eller kopi af  

 sagens dokumenter, men der (undtagelsesvis) ikke på samme måde meddeles  

 aktindsigt i dokumenterne vedrørende sagens journalisering, må myndigheden  

 udtrykkeligt gøre den aktindsigtssøgende opmærksom på, at aktindsigt i  

 dokumenterne vedrørende sagens journalisering vil kunne gennemføres ved  

 gennemsyn på stedet.
 Efter min opfattelse burde  

 Skattedepartementet i den konkrete sag have fulgt den fremgangsmåde, jeg har  

 beskrevet ovenfor.
3) I  

  

 sag nr. 31  

  

 afslog Landsskatteretten at  

 meddele en part aktindsigt bl. a. under henvisning til, at parten måtte  

 antages  

 at være bekendt med sagens akter, idet disse omfattede partens selvangivelser  

 samt "... de bilag m.v., han selv havde indsendt samt skatterådets  

 referat. ..." Det fremgår af sagen, at A i  

 skrivelse af 10. juni 1988 klagede til skatteministeren over  

 Landsskatterettens  

 afslag på A's anmodning om aktindsigt.
I en udtalelse af 22. juni 1988, som  

 Skattedepartementet indhentede i anledning af A's klage, udtalte  

 Landsskatteretten:
 "...det kan oplyses, at  

 Landsskatteretten den 31. maj 1988 afgjorde sagen, jf. vedlagte kopi af den  

 afsagte kendelse.
 Herefter har (A), der  

 repræsenterer klageren, telefonisk anmodet om aktindsigt.
Ved denne lejlighed blev (A)  

 telefonisk orienteret om, hvilke akter sagen omfattede, herunder at referat  

 og  

 votering er internt arbejdsmateriale, der ikke er omfattet af reglerne om  

 aktindsigt.
Det blev endvidere meddelt, at selvangivelserne med bilag var  

 tilbagesendt  

 til kommunen, samt at det øvrige materiale allerede var kendt, idet det  

 omfattede de bilag m.v., han selv havde indsendt, samt skatterådets referat.
(A) havde ikke bemærkninger  

 til disse oplysninger, og han har ikke senere henvendt sig til retten  

 vedrørende  

 spørgsmålet om aktindsigt, der må anses for korrekt behandlet." I skrivelse af 12. august  

 1988 til A anførte skatteministeren herefter bl. a. følgende:
 "...
 Jeg har til brug for  

 bedømmelsen af Deres klage ladet indhente vedlagte udtalelse af 22. juni 1988  

 fra Landsskatteretten.
Det fremgår af udtalelsen, at  

 afslaget var begrundet med, at det referat og rettens votering, som De  

 ønskede  

 udleveret, måtte betragtes som internt materiale, som Landsskatteretten efter  

 reglerne i forvaltningslovens § 12, stk. 1, nr. 1, ikke har pligt til at  

 udlevere.
Endvidere henviste Landsskatteretten til, at selvangivelser med  

 bilag  

 etc. var returneret til kommunen, og at De måtte antages at være bekendt med  

 disse dokumenter og de øvrige bilag i sagen.
Jeg kan i det hele henholde  

 mig til Landsskatterettens udtalelse, idet jeg deler rettens opfattelse af,  

 at  

 rettens sagsreferat og votering er omfattet af undtagelsesbestemmelsen i  

 forvaltningslovens § 12, stk. 1, nr. 1, hvorefter der ikke gælder nogen pligt  

 til at udlevere dette materiale.
For så vidt angår de omhandlede  

 selvangivelser  

 med bilag må jeg henvise Dem til at rette henvendelse til kommunen." Sagen er i øvrigt omtalt i  

 kapitel III.G.1 og kapitel III.G.13.b.
 I  

  

 sag nr. 39  

  

 undlod et skatteråd et meddele en part aktindsigt i egne  

 selvangivelser mv. under henvisning til, at parten måtte antages at være  

 bekendt med disse.
I sagen meddelte skatterådet  

 i skrivelse af 3. oktober 1988 bl.a.
A følgende:
 "...
 Ved begæring om aktindsigt  

 udsender skatterådet ikke kopi af de dokumenter, som klageren selv har  

 tilvejebragt i sagen, medmindre der direkte anmodes herom, idet disse  

 dokumenter forudsættes klageren bekendt.
 Som egne dokumenter/bilag  

 betragtes også selvangivelsen, fordi klageren må formodes at have en genpart.
..." På baggrund af en klage fra A  

 drog Skattedepartementet omsorg for, at skatterådet sendte A kopi af (bl.a.)  

 A's selvangivelser med bilag, hvilket Skattedepartementet meddelte A i  

 skrivelse af 16. november 1988; samtidig meddelte Skattedepartementet  

 skatterådet, " ... at man finder det uheldigt, at skatterådet ikke  

 tidligere har opfyldt skatteyderens ønske om fuldstændig aktindsigt, som han  

 efter forvaltningsloven og eventuelt kildeskattelovens § 80 har krav  

 på".
 Selvom kun to af sagerne i  

 undersøgelsen udtrykkeligt angår det omhandlede spørgsmål, er det min  

 opfattelse, at det - ikke blot på skatteområdet er forholdsvis almindeligt,  

 at  

 forvaltningsmyndighederne ikke af egen drift meddeler en aktindsigtssøgende  

 indsigt i den pågældendes egne skrivelser m.v.
 Hverken offentlighedsloven  

 eller forvaltningsloven giver dog grundlag for at gøre forskel mellem  

 dokumenter, der hidrører fra den, der søger aktindsigt, og på sagens øvrige  

 dokumenter.
Hverken i offentlighedsloven  

 eller forvaltningsloven sondres der mellem den aktindsigtssøgendes egne  

 skrivelser m.v. og andre dokumenter i sagen.
Endvidere må det erindres, at  

 formålet med aktindsigtsreglerne i såvel offentlighedsloven som  

 forvaltningsloven er, at den aktindsigtssøgende - med visse udtrykkelige  

 undtagelser - skal have indsigt i de samme dokumenter som myndigheden jf.  

 herved bestemmelserne i offentlighedslovens § 5, stk. 1, nr. 2, og  

 forvaltningslovens § 10, stk. 1, nr. 2, samt afsnit b) ovenfor.
Særligt for  

 så  

 vidt angår parter i afgørelsessager skal jeg fremhæve det væsentlige i, at  

 parten får et samlet og komplet billede af myndighedens beslutningsgrundlag.  

 Endelig har hverken parter i afgørelsessager eller andre pligt til at være i  

 besiddelse af kopier eller genparter af egne skrivelser m.v.
Der kan således  

 ikke på grundlag af offentlighedsloven eller forvaltningslovens kapitel 4  

 opstilles nogen formodning for, at en aktindsigtssøgende har kendskab til  

 egne  

 skrivelser m.v. med den virkning, at der ikke skal meddeles aktindsigt heri;  

 cfr. bestemmelsen i forvaltningslovens § 19, stk. 1, hvorefter  

 partshøringspligten udtrykkeligt kun omfatter oplysninger, som parten  

 "ikke (kan) antages at være bekendt med, at myndigheden er i besiddelse  

 af".
 Forvaltningsmyndigheden har  

 således pligt til ex officio at meddele den aktindsigtssøgende aktindsigt i  

 den  

 pågældendes egne skrivelser m.v. samtidig med, at der i øvrigt meddeles  

 aktindsigt i sagen.
 På hvilken måde, aktindsigten  

 skal gennemføres, må afgøres efter offentlighedslovens § 16, stk. 1,  

 henholdsvis forvaltningslovens § 16, stk. 1 og 3.
Dersom der i øvrigt meddeles  

 aktindsigt ved, at den aktindsigtssøgende tilsendes afskrift eller kopi af  

 sagens dokumenter, men der (undtagelsesvis) ikke på samme måde meddeles  

 aktindsigt i den aktindsigtssøgendes egne skrivelser m.v., må myndigheden  

 udtrykkeligt gøre den aktindsigtssøgende opmærksom herpå.
Samtidig bør  

 myndigheden - i den udstrækning, dette ikke fremgår af en samtidig fremsendt  

 udskrift eller kopi af journalkort m.v. (jf. ovenfor) - præcisere, hvilke  

 skrivelser m.v., der er tale om, således at det kan konstateres, om  

 myndigheden  

 har modtaget alle skrivelser m.v. fra den aktindsigtssøgende i sagen, og  

 således, at den pågældende kan overveje, om der måtte være behov for at  

 begære  

 kopi eller afskrift heraf.
 Ligeledes bør myndigheden - i  

 tilfælde, hvor den aktindsigtssøgende ikke udtrykkeligt har anmodet om en  

 kopi  

 eller afskrift af sagens akter, og hvor undladelsen af at sende den  

 aktindsigtssøgende kopi eller afskrift af dennes skrivelser m.v. ikke skyldes  

 en velbegrundet antagelse om, at den aktindsigtssøgende i forvejen er i  

 besiddelse af kopi eller afskrift af egne skrivelser - samtidig meddele den  

 aktindsigtssøgende, at vedkommende kan få kopi eller afskrift af egne  

 skrivelser m.v., hvis det ønskes (for så vidt angår aktindsigtsanmodninger  

 efter offentlighedsloven dog typisk mod betaling, jf. § 1, stk. 1,  

 sammenholdt  

 med § 2, stk. 1, nr. 1 og 2, og stk. 2 i bekendtgørelse nr. 647 af 18.  

 september 1986).
 Hvor den aktindsigtssøgende  

 ikke er en privatperson, men en professionel ansøger, klager eller lign. (f.  

 eks. en advokat, en revisor, en fagforening eller lign.), vil myndigheden  

 normalt kunne lægge til grund, at vedkommende allerede er i besiddelse af  

 kopier af egne skrivelser m. v.
 For så vidt angår anmodninger  

 om aktindsigt, der fremsættes af en part i en afgørelsessag, før afgørelsen i  

 sagen træffes, følger det endelig af forvaltningslovens § 11, at der - med de  

 i  

 § 11, stk. 2, nævnte undtagelser - ikke kan træffes afgørelse i sagen, førend  

 parten har haft lejlighed til (eventuelt inden for en af myndigheden fastsat  

 frist) at gøre sig bekendt med de sagsakter, der sendes parten i afskrift  

 eller  

 kopi, samt - i forlængelse heraf - at tage stilling til, om parten ønsker  

 tilsendt kopi af egne skrivelser m.v. Ønskes sådanne kopier, må der også  

 gives  

 tid til, at parten kan gøre sig bekendt med disse.
 Normalt må parten antages at  

 have tilstrækkelig tid til at overveje spørgsmålet om, hvorvidt der ønskes  

 kopi  

 af egne skrivelser m.v. inden for den udsættelse af sagen, som i øvrigt er  

 nødvendig,  

 for at parten vil kunne gøre sig bekendt med de dokumenter, der i første  

 omgang  

 meddeles aktindsigt i ved udlevering af afskrift eller kopi.
På denne baggrund burde  

 Skattedepartementet i sag nr. 31 efter min opfattelse ikke uforbeholdent have  

 tilsluttet sig Landsskatterettens opfattelse af, at A ikke havde krav på  

 aktindsigt i dokumenter, A måtte antages at være bekendt med.
Jeg henviser i  

 øvrigt til omtalen af sagen i kapitel III.G.13.b.
I  

  

 sag nr. 43  

  

 (refereret i kapitel III.F.2.b) må jeg lægge til grund,  

 at A ikke blev meddelt aktindsigt i sine egne skrivelser i sagen; jf. det i  

 Landsskatterettens udtalelse af 9. februar 1989 anførte om, at A havde fået  

 kopi af forskellige nærmere opregnede dokumenter, og at der i sagen ud over  

 disse kun fandtes klagerens egne skrivelser.
I skrivelse af 14. februar 1989  

 henviste Skattedepartementet hertil.
Selvom A's klage ikke  

 udtrykkeligt angik spørgsmålet om aktindsigt i egne skrivelser, ville jeg  

 have  

 fundet det rigtigst, om Skattedepartementet overfor Landsskatteretten havde  

 bemærket, at A havde krav på aktindsigt i egne dokumenter på samme måde som i  

 andre af sagens dokumenter.
Jeg henviser i øvrigt til omtalen af sagen i  

 kapitel III.G.13.b.
E.
Meroffentlighed.
 I to af de undersøgte sager (sag nr. 15 og sag nr. 48) har  

 Skattedepartementet givet meroffentlighed, jf. offentlighedslovens § 4, stk.  

 1. 2. pkt.
Bestemmelsen i offentlighedslovens § 4, stk. 1, 2. pkt. er sålydende:  

 "En forvaltningsmyndighed kan give aktindsigt i videre omfang, medmindre  

 andet følger af regler om tavshedspligt m.v." I  

  

 sag nr. 15  

  

 anmodede A Skattedepartementet om " ... aktindsigt i den eller de sager,  

 der er i ministeriet vedrørende de udtalelser, som man fra ministeriets side  

 måtte være fremkommet med i forbindelse med tilblivelsen af lovene om en  

 arbejdsmarkedsuddannelsesfond - nærmere betegnet lov nummer 614 af 21.  

 december 1983 og lov nummer 184 af 8. maj 1985. ... " Samtidig anførte A følgende:
 "...
 I det omfang De måtte mene, at jeg ikke er berettiget til aktindsigt, håber  

 jeg alligevel, at De vil imødekomme min begæring ud fra  

 meroffentlighedsprincippet, jfr. offentlighedslovens § 4, stk. 1, 2. sætning.
..." Skattedepartementet meddelte herefter A aktindsigt i "...  

 Skattedepartementets notat af 2. december 1983, der er afgivet til  

 arbejdsministeriet i forbindelse med lovforslagets udarbejdelse." Det omhandlede dokument kunne formentlig være undtaget fra aktindsigt i  

 medfør af bestemmelsen i offentlighedslovens § 10, nr. 2, om  

 "brevveksling mellem ministerier om lovgivning". Det bemærkes  

 herved, at det i relation til den nævnte bestemmelse ikke kan være afgørende,  

 om de oplysninger, der udveksles mellem ministerier i forbindelse med  

 lovgivning, udveksles i skrivelser, i notater eller på anden måde.
I  

  

 sag nr. 48  

  

 anmodede advokat A - til brug ved en verserende retssag vedrørende B's  

 skatteforhold - i 1989 om aktindsigt i en sag vedrørende den  

 dansk-svenske dobbeltbeskatningsoverenskomst.
Sagen, som Skattedepartementet  

 havde afsluttet i 1969, var i anonymiseret form omtalt i  

 "Skattedepartementets  

 Meddelelser".
 I skrivelse af 28. juli 1989  

 meddelte Skattedepartementet Kammeradvokaten følgende:
 "Fra advokat (A) har man  

 modtaget anmodning om aktindsigt i en i Skattedepartementets Meddelelser nr.  

 10  

 af 1969 offentliggjort afgørelse i daværende 7. kontors sag,  

 Skattedepartementet VII. nr 1-39/1968, jfr. vedlagte kopi af skrivelse af 27.  

 april 1989.
 (A) har hertil oplyst, at  

 aktindsigten ønskes til brug for en verserende retssag vedrørende (B).
 Efter at det kontor i  

 Skatteministeriet, hvorunder aktindsigt henhører, har meddelt, at der intet  

 er  

 til hinder for imødekommelse af begæringen, jfr. vedlagte kopi af skrivelse  

 af  

 12. juli 1989, vedlægger man 2 hæfter med anonymiserede akter (kopi), hvoraf  

 det ene bedes udleveret advokat (A).
Man har telefonisk oplyst  

 advokaten, at man, når materialet skal udleveres til brug for en retssag,  

 hvori  

 Skatteministeriet er part, ønsker, at udlevering sker via statens advokat i  

 sagen, Kammeradvokaten." Offentlighedsloven indeholder  

 i § 17, stk. 3, 1. og 2. pkt., følgende bestemmelser:
"Loven gælder ikke for  

 dokumenter, der er udfærdiget af en myndighed eller er kommet i en myndigheds  

 besiddelse før den 1. januar 1971. Oplysninger om faktiske omstændigheder,  

 der  

 indeholdes i sådanne dokumenter, er dog omfattet af retten til aktindsigt  

 efter  

 reglerne i denne lov, hvis dokumenterne er indgået i en sag, der er eller har  

 været under behandling af en forvaltningsmyndighed efter det nævnte  

 tidspunkt,  

 og oplysningerne er eller har været af betydning for sagen." Efter disse bestemmelser  

 kunne dokumenterne i den omhandlede sag være undtaget fra aktindsigt, idet  

 dokumenterne i sagen alle var udfærdiget før den 1. januar 1971, og idet  

 bestemmelsen i offentlighedslovens § 17, stk. 3, 2. pkt. ikke ses at have  

 været  

 relevant.
 At Skattedepartementet har  

 givet meroffentlighed i sagerne nr. 15 og 48 må anses for en hensigtsmæssig  

 imødekommelse af de pågældendes ønsker og behov.
F.
Undtagelser fra aktindsigt.
 1) Hele sager.
 I kapitel II.B.2 er redegjort for de tilfælde, hvor hele sager efter  

 undtagelsesbestemmelserne i offentlighedsloven og forvaltningsloven kan  

 undtages fra aktindsigt.
 Af disse undtagelser er i de undersøgte sager kun anvendt undtagelserne i  

 offentlighedslovens § 2, stk. 1, 1. pkt., og forvaltningslovens § 9, stk. 3,  

 i tilfælde, hvor en strafferetlig efterforskning har været aktuel.
 Sag nr. 19  

  

 illustrerer, at straffesagsakter, der indgår i en sag, der ikke er en  

 straffesag, ikke er omfattet af undtagelsesbestemmelserne i  

 offentlighedslovens § 2, stk. 1, 1. pkt., og forvaltningslovens § 9, stk. 3,  

 jf. forvaltningslovens § 18. Sagen er nærmere refereret i kapitel III.A.
 I  

  

 sag nr. 36  

  

 var der af retten afsagt ransagningskendelse mod A, der sigtedes for  

 overtrædelse af skattekontrolloven, og en anmodning fra A om aktindsigt blev  

 på denne baggrund afslået af amtsskatteinspektoratet; afgørelsen blev  

 fastholdt af Skattedepartementet.
 Sagens nærmere omstændigheder er følgende:
 Den 11. februar 1987 afsagde den stedlige byret følgende kendelse:
 "År 1987 den 11. februar kl. 10.00 blev retten sat på Tinghuset af  

 dommer (D).
 Retsmødet var ikke offentligt.
 Der foretoges:
xx  

  

 Begæring om ransagning Der forelå begæring fra politimesteren i (B-by) om ransagning hos (A), der  

 sigtes for overtrædelse af skattekontrollovens § 13, stk. 1, for forsætlig  

 skattesvig.
Der forelå rapport med bilag.
 Retten afsagde sålydende kendelse:
Idet der efter det foreliggende er en begrundet mistanke om, at sigtede har  

 forset sig i overensstemmelse med den foreliggende sigtelse i et betydeligt  

 omfang, og idet betingelserne i øvrigt i retsplejelovens § 794 og 795 for  

 ransagning findes at foreligge opfyldt bestemmes:
 Politimesteren i (B-by) kan ved de personer, han bemyndiger dertil, foretage  

 ransagning hos (A) på dennes og ægtefællens bopæl (adresse) og hos (C) ApS,  

 begge steder med tilhørende rum og gemmer samt tillige i eventuelle lystbåde,  

 biler og bankbokse, hvorover sigtede eller dennes hustru måtte disponere.
Retten hævet." Den 11. september 1988  

 anmodede A telefonisk amtsskatteinspektoratet om aktindsigt, hvilket  

 amtsskatteinspektoratet i skrivelse af samme dag afslog med følgende  

 begrundelse:
 "...
Idet De er sigtet for  

 overtrædelse af skattekontrollovens § 13, stk. 1, er sagen ikke omfattet af  

 forvaltningslovens kapitel 4, jfr. lovens § 9, stk. 3. ..." Denne afgørelse påklagede A  

 til Skattedepartementet, som (i skrivelse af 17. oktober 1988) stadfæstede  

 afgørelsen.
 Det fremgår af sagen, at der  

 forud for Skattedepartementets afgørelse i sagen endnu ikke var taget  

 stilling  

 til, om sagen kunne afgøres administrativt (ved en administrativ bøde) eller  

 om  

 amtsskatteinspektoratet skulle indstille til Statsskattedirektoratet, at der  

 blev rejst tiltale ved domstolene, samt at Skattedepartementet forud for  

 afgørelsen internt overvejede, om sagen på det foreliggende stade kunne anses  

 for omfattet af forvaltningslovens § 9,stk. 3.
I forbindelse med min  

 undersøgelse af sagen har jeg anmodet Skattedepartementet om supplerende  

 oplysninger om, hvilke efterforskningsskridt der måtte være foretaget i  

 perioden fra den 11. februar 1987, da ransagningskendelsen blev afsagt, til  

 11.  

 september 1988, da amtsskatteinspektoratet afslog A's anmodning om  

 aktindsigt.  

 Skattedepartementet har hertil i skrivelse af 7. februar 1990 oplyst, at  

 amtsskatteinspektoratet overfor departementet havde oplyst, at "... der  

 ikke fra politiets side blev foretaget strafferetlig efterforskning i  

 perioden  

 11. februar 1987 til 11. september 1988. I den nævnte periode gennemgik  

 skattemyndighederne det materiale, som fremkom ved beslaglæggelsen, og  

 drøftede  

 materialet med skatteyders to på hinanden følgende advokater.
Den 13. juni  

 1989  

 vedtog skatteyder en administrativ bøde på 30.000 kr. (grov uagtsomhed).
..." Det retlige tvivlsspørgsmål i  

 sagen angår afgørelsen af, fra hvilket tidspunkt - eller fra hvilket stadium  

 i  

 sagsforløbet - der har været tale om en sag "om strafferetlig  

 forfølgning  

 af lovovertrædelser", jf. forvaltningslovens § 9, stk. 3.
 Om afgrænsningen af de sager,  

 der er omfattet af forvaltningslovens § 9, stk. 3, er i Forvaltningsloven med  

 kommentarer ved Asbjørn Jensen m.fl. bl. a. anført følgende:
 "  

  

 Omfattet  

  

 af begrebet "sager om strafferetlig forfølgning"  

 er:
a.
Politiets efterforskning  

 af lovovertrædelser Alle dokumenter, der  

 fremkommer eller oprettes i forbindelse med politiets efterforskning af  

 lovovertrædelser  

 og med udøvelsen af anklagemyndighedens, herunder justitsministeriets,  

 funktioner i forbindelse med en straffesags behandling ved domstolene,  

 herunder  

 afgørelsen af tiltalespørgsmålet, er omfattet af undtagelsesbestemmelsen.
Det  

 må antages at være uden betydning, om sagen afsluttes uden indbringelse for  

 domstolene, jfr.
Eilschou Holm, side 89. Også henlagte straffesager og  

 straffesager, der behandles og afgøres administrativt, herunder  

 bødevedtagelser  

 i henhold til retsplejelovens § 931, er således omfattet af § 9, stk.  

 3...." (side 121) ....
 "4. Fra hvilket  

 tidspunkt er der tale om en sag om strafferetlig forfølgning.
I tiden, indtil der af  

 vedkommende forvaltningsmyndighed er taget stilling til, om sagen skal  

 overgives til politiet, kan sagen i almindelighed ikke betragtes som "en  

 sag om strafferetlig forfølgning". Dette må antages at gælde, selv om  

 forvaltningsmyndigheden har foretaget særlige skridt til oplysning af sagen  

 netop med henblik på en stillingtagen til dette spørgsmål.
Hvis offentlig  

 påtale kun kan iværksættes efter begæring fra den pågældende myndighed, må en  

 sag herom eller den del af en sag, der vedrører dette spørgsmål, dog antages  

 at  

 være omfattet af undtagelsesbestemmelsen i § 9, stk. 3. Det samme gælder  

 naturligvis i de tilfælde, hvor forvaltningsmyndigheden selv kan rejse  

 offentlig påtale, og faktisk tager skridt hertil.
Med hensyn til  

 justitsministeriets praksis på dette område henvises til  

 offentlighedslovskommentaren, kommentaren til § 2, stk. 1,1. pkt., pkt. 6 " (side 125).
 I Offentlighedsloven,  

 kommenteret af Asbjørn Jensen m.fl., er s.  

 49  

 f. anført følgende:
"e.
Andre myndigheders  

 behandling af sager om lovovertrædelser Undtagelsen omfatter også  

 straffesager, der efter særlig hjemmel behandles af andre administrative  

 myndigheder  

 end politi og anklagemyndighed.
Undtagelsen omfatter navnlig  

 sager inden for skatte- og afgiftslovgivningen, hvor der er hjemmel til  

 administrativ "ikendelse" af bøder." På denne baggrund kan jeg  

 ikke kritisere, at amtsskatteinspektoratet og Skattedepartementet fandt, at  

 sag  

 nr. 36 var omfattet af bestemmelsen i forvaltningslovens § 9, stk. 3.
I relation til  

 forvaltningmyndigheder, der - som skattevæsenet - i loven har hjemmel til at  

 afslutte straffesager ved en administrativt fastsat og af skatteyderen  

 vedtaget  

 bøde, må det antages, at der ikke behøver at ske oversendelse af sagen til  

 politiet, for at der skal være tale om en straffesag.
I den konkrete sag  

 fremgår det klart - i hvert fald fra tidspunktet fra ransagningskendelsen -  

 at  

 skattevæsenet havde rejst en af forvaltningslovens § 9, stk. 3, omfattet sag,  

 som enten skulle sluttes ved en af skatteyder vedtaget, administrativt  

 fastsat  

 bøde (således som det faktisk senere skete i sagen), eller skulle videreføres  

 ved en oversendelse af sagen til anklagemyndigheden med henblik på  

 tiltalerejsning ved domstolene.
 I  

  

 sag nr. 40  

  

 afslog Statsskattedirektoratet i første omgang at  

 meddele advokat A, der repræsenterede B og C ApS, aktindsigt i en sag  

 vedrørende genoptagelse af skatteansættelsen for B og C ApS, under henvisning  

 til forvaltningslovens § 9, stk. 3, og under henvisning til, at  

 genoptagelsessagen var "en integreret del af (en)  

 skattestraffesag".  

 I forbindelse med A's klage til Skattedepartementet over afslaget meddelte  

 Statsskattedirektoratet imidlertid A aktindsigt i sagen.
 Sagens nærmere omstændigheder  

 er følgende:
 I skrivelse af 15. december  

 1987 anmodede advokat A på vegne B og C ApS Ligningsrådet om genoptagelse af  

 ligningen for indkomståret 1985 for B og C ApS.
 A anmodede senere det lokale  

 amtsskatteinspektorat om aktindsigt.
 I skrivelse af 21. november  

 1988 meddelte Statsskattedirektoratet A bl. a. følgende:
 "...
 Vedrørende Deres anmodning om  

 aktindsigt, fremsendt til amtsskatteinspektoratet i (X-by), skal  

 Statsskattedirektoratet hermed meddele, at eftersom nærværende sag om  

 genoptagelse af skatteansættelsen for skatteåret 1986/87 for (C) ApS er en  

 integreret del af strafferetssag der verserer ved amtsskatteinspektoratet i  

 (X-by), vil Deres anmodning om aktindsigt ikke kunne imødekommes, jf.  

 forvaltningsloven nr. 571 af 19. december 1985 § 9, stk. 3.
..." Denne afgørelse klagede A  

 over til Skattedepartementet, som i den anledning udbad sig en udtalelse fra  

 Statsskattedirektoratet.
 I skrivelse af 17. februar  

 1989 meddelte Statsskattedirektoratet herefter A bl. a. følgende:
 "...
 I den anledning skal man  

 meddele, at Statsskattedirektoratet efter fornyet overvejelse har vurderet,  

 at  

 der ikke i sagen eksisterer dokumenter, der kan give anledning til at nægte  

 aktindsigt, uanset at straffesagen påbegyndt den 18. november 1987 fortsat  

 ikke  

 er afsluttet.
 Man fremsender derfor vedlagt  

 kopi af korrespondancen vedrørende perioden efter (X-by) kommunes afslag på  

 omgørelse af 17. juni 1987, idet Amtsskatteinspektoratet i (X-by) har oplyst,  

 at De tidligere har modtaget kopier af dokumenterne vedrørende den daværende  

 sagsbehandling.
 For så vidt angår eventuelle  

 fremtidige dokumenter tages forbehold om eventuel nægtelse af aktindsigt, så  

 længe straffesagen ikke måtte være afsluttet.
..." Skattedepartementet foretog  

 sig herefter ikke videre i sagen, og tog således ikke stilling til, om  

 Statsskattedirektoratets afslag på aktindsigt under henvisning til  

 forvaltningslovens § 9, stk. 3, i skrivelsen af 21. november 1988 havde været  

 berettiget.
Det bemærkes, at det ikke  

 fremgår af sagen, om B var blevet formelt sigtet, eller om der i øvrigt havde  

 været rettet straffeprocessuelle indgreb mod B eller C ApS.
Derimod fremgår  

 det, at amtsskatteinspektoratet i en påtegningsskrivelse af 11. marts 1988  

 indstillede til Ligningsskatterådet, "... at der ikke bevilges  

 omgørelse,  

 idet der efter inspektoratets opfattelse foreligger overtrædelse af  

 skattekontrollovens § 13. ..." Det har ikke ud fra de  

 dokumenter, der er indgået i min undersøgelse, været muligt at foretage en  

 nærmere efterprøvelse af, om Statsskattedirektoratets første afgørelse i  

 sagen  

 må anses for holdbar.
Da Statsskattedirektoratet imidlertid den 17. februar  

 1989 meddelte A aktindsigt, har jeg ikke fundet tilstrækkelig anledning til  

 at  

 foretage en nærmere undersøgelse af sagen.
 De nævnte sager er - tillige  

 med  

  

 sag nr. 24  

  

 , hvor der skete  

 undtagelse af oplysninger i medfør af forvaltningslovens § 15 under  

 henvisning  

 til hensynet til forfølgning af lovovertrædelser og  

  

 sag nr. 30  

  

 , hvor en part blev nægtet kopi af sagens akter (bl.a.)  

 under henvisning til, at der kunne blive tale om en skattestraffesag mod  

 parten  

 - behandlet i en bredere sammenhæng i kapitel IV.A.1.
 2) Enkelte dokumenter.
 a) I 8 af de undersøgte sager (sagerne nr. 1, 4, 5, 6, 21, 31, 33 og 43) er  

 der spørgsmål om undtagelse af dokumenter under henvisning til bestemmelserne  

 om interne arbejdsdokumenter og sekretariatsdokumenter - samt ekstrahering af  

 oplysninger fra sådanne dokumenter, jf. offentlighedslovens § 7 og § 10, nr.  

 4, forvaltningslovens § 12, stk. 1, og § 14, stk. 1, nr. 2, sammenholdt med  

 offentlighedslovens § 11, stk. 1, samt forvaltningslovens § 12, stk. 2, og §  

 14, stk. 2. De nævnte sager er nærmere omtalt i afsnit b).
I én af de undersøgte sager (sag nr. 45) er der spørgsmål om undtagelse af  

 dokumenter efter bestemmelsen i forvaltningslovens § 14, stk. 1, nr. 3 (og  

 den tilsvarende bestemmelse i offentlighedslovens § 10, nr. 3) om visse  

 dokumenter i EF-sager.
Sagen er nærmere omtalt i afsnit c).
 b) I  

  

 sag nr. 1  

  

 klagede A til Skattedepartementet over, at han ikke havde fået aktindsigt i  

 amtsskatteinspektoratets indstiling til amtsligningsrådet i forbindelse med  

 en sag om ændring af A's indkomstansættelser for 1983 og 1984. I forbindelse  

 med Skattedepartementets behandling af sagen blev det imidlertid afklaret, at  

 amtsskatteinspektoratets indstilling til amtsligningsrådet forelå i form af  

 en "agterskrivelse" til A, som A var blevet gjort bekendt med,  

 inden amtsligningsrådet traf afgørelse.
 Det fremgår af sagen, at denne gav Skattedepartementet anledning til internt  

 at overveje, hvorvidt en indstilling fra et amtsskatteinspektorat til et  

 amtsligningsråd generelt måtte anses for et internt arbejdsdokument, som  

 ville kunne undtages fra aktindsigt.
Hertil bemærkes, at sådanne indstillinger ikke kan anses for omfattet af  

 forvaltningslovens § 12 (og den tilsvarende bestemmelse i offentlighedslovens  

 § 7), idet et amtsskatteinspektorat og et amtsligningsråd i relation til  

 forvaltningslovens (og offentlighedslovens) aktindsigtsbestemmelser må anses  

 for to forskellige myndigheder.
Derimod kan en indstilling som den omhandlede  

 principielt anses for omfattet af bestemmelsen om sekretariatsdokumenter i  

 forvaltningslovens § 14, stk. 1, nr. 2 (og den tilsvarende bestemmelse i  

 offentlighedslovens § 10,  

 nr. 4), idet amtsskatteinspektoratet varetager amtsligningsrådets  

 sekretariatsfunktioner, jf. skattestyrelseslovens § 19, stk. 4.
 Som den konkrete sag  

 illustrerer, modificeres bestemmelserne om undtagelse af interne  

 arbejdsdokumenter og sekretariatsdokumenter fra aktindsigt - ud over de heri  

 indeholdte bestemmelser om ekstrahering af visse faktiske oplysninger -  

 imidlertid af de særlige partshøringsregler på skatteområdet (om udsendelsen  

 af  

 "agterskrivelser"), jf. også kapitel II.D.2. Hvis disse særlige  

 partshøringsregler ikke fandtes, ville den almindeligt gældende bestemmelse i  

 forvaltningslovens § 19 om partshøring på myndighedens initiativ ligeledes  

 indebære en vis modifikation i undtagelsen fra aktindsigt.
I  

  

 sag nr. 4  

  

 afslog ligningskommissionen A's anmodning om aktindsigt i  

 interne arbejdsdokumenter i A's ligningssag.
Herover klagede A til  

 Skattedepartementet.
I forbindelse med klagens behandling udtalte  

 amtsskatteinspektoratet - hvilket Statsskattedirektoratet og  

 Skattedepartementet tilsluttede sig - at A havde krav på, at der blev  

 ekstraheret visse oplysninger fra de interne arbejdsdokumenter.
 Sagens nærmere omstændigheder  

 er følgende:
I skrivelse af 1. marts 1987  

 klagede A til Skattedepartementet bl. a. over, at ligningskommissionen havde  

 afslået aktindsigt i interne arbejdsdokumenter.
I anledning af klagen  

 indhentede Skattedepartementet en udtalelse af 10. marts 1987 fra  

 ligningskommissionen, hvori ligningskommissionen bl.a. anførte følgende:
 "...
 Skatteadministrationen/administrationen  

 har herefter ved skrivelse af 3/11-86 tilskrevet skatteyder og ægtefælle, at  

 man påtænker at ændre de selvangivne indkomster og vedlagt dels opgørelse af  

 afskrivningsgrundlaget for driftsbygninger og dels opgørelse over fordeling  

 m.m. af biludgifter.
 Skatteyder påklager den  

 påtænkte ændring ved skrivelse af 16/11-86 og anmoder samtidig om aktindsigt.
 Administrationen meddeler  

 skatteyder ved skrivelse af 19/11-86, at der udover skrivelse fra Skyldrådet  

 (hvoraf skatteyder har fået tilsendt kopi) kun forefindes interne  

 arbejdsmaterialer, hvori der ikke kan begæres aktindsigt, før disse  

 oversendes  

 til anden myndighed, hvorfor skatteyders anmodning om aktindsigt ikke  

 imødekommes.
 Skatteyder påklager  

 afgørelsen om aktindsigt ved skrivelse af 23/11-86 og anfører, at afslag må  

 bero på en fejlfortolkning, idet afslag skulle være begrundet i  

 offentlighedslovens (lov nr. 280 af 10. juni 1970; min bemærkning) kapitel 1,  

 hvorimod skatteyders begæring kan henføres til offentlighedslovens kapitel 2  

 (partsoffentlighed) under henvisning til § 10, hvorefter skatteyder anmoder  

 om  

 udsættelse med sagens afgørelse ifølge § 11, indtil der er givet aktindsigt.
 Administrationen har ved  

 skrivelse af 25/11-86 tilskrevet skatteyder, at aktindsigt for parterne i en  

 sag ikke gælder for administrationens interne arbejdsmaterialer under  

 henvisning til lovens § 5 stk 3 samt vejledningens pkt. 18 og 21 (hvoraf kopi  

 tilsendes skatteyder).
 Da begæring om aktindsigt  

 ikke imødekommes, skal sagens afgørelse ikke udsættes, jfr. § 11, stk. 1.
 Skatteyder svarer ved  

 skrivelse af 30/11-86, at han ganske godt er klar over, at der ikke er  

 aktindsigt i interne arbejdsmaterialer, men at han undrer sig over, at der  

 ikke  

 er udarbejdet sagsreferat eller fremstilling, som ikke kan kaldes internt  

 arbejdsmateriale.
 Skatteyder påklager ved skrivelse  

 af 1/1-87 til Ligningskommissionen dels de foretagne ansættelser og dels, at  

 der ikke er givet aktindsigt.
 Vedrørende aktindsigt har  

 skatteyder anført - "Endelig er vore begæringer om aktindsigt ikke  

 blevet  

 fulgt, til trods for, at vi i henhold til partsoffentlighedsloven har krav  

 herpå.
Det eneste svar herpå har  

 været, at der kun forefindes interne arbejdsmaterialer.
Der udarbejdes  

 åbenbart  

 ikke sagsfremstilling eller referater" - samt anmodet om, at  

 ligningskommissionen foranlediger aktindsigt tilsendt ham, samt udskrift af  

 ligningskommissionens beslutning om at delegere sager af denne art til  

 administrationen, idet sagen indeholder skøn, der ifølge skatteyders mening  

 afviger fra de generelle vejledende anvisninger.
 Ligningskommissionen har ved  

 kendelse (klageadgang til ligningskommissionen) af 2/2-87 tilskrevet  

 skatteyder, at man ikke finder at kunne give ham aktindsigt i det af  

 administrationen udarbejdede referat, idet dette, under henvisning til  

 administrationens skrivelse af 25/11-86, er at anse som et internt  

 arbejdsmateriale og således, ligesom ligningskommissionens beslutning om  

 uddelegering af sager, ikke omfattet af retten til aktindsigt.
 Skatteyder påklager ved  

 skrivelse af 15/2-87 ligningskommissionens beslutning og anfører, at siden  

 aktindsigt blev begæret første gang er forvaltningsloven trådt i kraft,  

 hvorefter han under henvisning til §§ 9, 10 og 12 anfører at have krav på  

 aktindsigt, idet oplysninger vedrørende sagens faktiske omstændigheder, der  

 er  

 af væsentlig betydning for sagens afgørelse, og som alene indeholdes i  

 interne  

 arbejdsdokumenter, ifølge § 12 stk 2 skal meddeles.
 Da nærværende sag indeholder  

 skønsmæssige beregninger fra administrationens side, finder skatteyder, at  

 sagen indeholder forhold af væsentlig betydning, og der anmodes endvidere om  

 udsættelse i henhold til § 11.
 .......
 Ifølge forvaltningslovens §  

 12 stk 1 nr 1 er interne arbejdsdokumenter undtaget retten til aktindsigt,  

 medmindre der heri er oplysninger vedrørende sagens faktiske omstændigheder,  

 der er af væsentlig betydning for sagens afgørelse, jfr. § 12, stk. 2.
Da (A) er tilsendt kopi af  

 skrivelse fra Skyldrådet samt kopi af opgørelse af afskrivningsgrundlag for  

 driftsbygninger og opgørelse over fordeling af biludgifter m.m., anses det af  

 administrationen udarbejdede referat ikke at indeholde yderligere  

 oplysninger,  

 der er af væsentlig betydning for sagens afgørelse, hvorfor aktindsigt ikke  

 er  

 imødekommet i henhold til § 12, stk 2, jfr. vejledningens pkt. 73 og  

 74." ...
I anledning af A's klage  

 indhentede Skattedepartementet tillige udtalelser fra amtsskatteinspektoratet  

 og Statsskattedirektoratet.
Amtsskatteinspektoratet anførte i sin udtalelse  

 af  

 21. april 1987 bl.a. følgende:
 "...  

 amtsskatteinspektoratet skal udtale som sin opfattelse, at skatteyders  

 anmodning  

 om aktindsigt vedrørende delegationsbestemmelserne i den kommunale  

 ligningsplan  

 bør imødekommes, idet man ikke finder, at dette afsnit kan være omfattet af  

 offentlighedslovens § 13, stk. 1 nr. 4. Kopi af de omhandlede bestemmelser  

 vedlægges.
 Med hensyn til anmodningen om  

 aktindsigt vedrørende administrationens sagsreferat er det  

 amtsskatteinspektoratets opfattelse, at dette er undtaget aktindsigt efter  

 forvaltningslovens § 14 stk. 1. nr. 2 jfr. vejledningens punkt 79.
Der skal dog gives aktindsigt  

 vedrørende faktiske omstændigheder, der har været af væsentlig betydning for  

 sagens afgørelse.
Den kommunale ligningmyndighed mener at have opfyldt dette  

 med udsendelse af skyldrådets skrivelse af 28/10 1986 og med udsendelse af de  

 foretagne opgørelser af afskrivningsgrundlag for driftsbygninger og fordeling  

 af biludgifter.
 Amtsskatteinspektoratet  

 mener, at der burde have været givet yderligere oplysninger, eksempelvis at  

 administrationen den 19/11 1986 har rettet en telefonisk forespørgsel til  

 amtsskatteinspektoratet.
 Det er dog ikke  

 amtsskatteinspektoratets opfattelse, at ligningskommissionens snævre  

 afgrænsning af, hvilke dokumenter, der er undergivet aktindsigt, har  

 forringet  

 skatteyders muligheder for at varetage sine interesser.
..." Statsskattedirektoratet henholdt  

 sig i sin udtalelse til det af amtsskatteinspektoratet anførte, og  

 Skattedepartementet tilsluttede sig herefter i skrivelse af 10. juni 1987 til  

 A  

 til amtsskatteinspektoratets og Statsskattedirektoratets udtalelser.
 Skattedepartementets  

 afgørelse i sagen giver mig ikke anledning til bemærkninger (se dog i kapitel  

 III.G.9.c).
 Sagen illustrerer, at det  

 ofte vil kræve en omhyggelig gennemgang af sagen - og i denne forbindelse en  

 minutiøs sammenligning mellem oplysningerne i de interne sagsakter og  

 oplysningerne  

 i de eksterne sagsakter - at afgøre, om der skal ske ekstrahering af  

 oplysninger fra interne sagsakter, og i - bekræftende fald - hvilke præcise  

 oplysninger, der skal ekstraheres.
 Sagen illustrerer tillige, at  

 interne arbejdsdokumenter omfattes af bestemmelserne i forvaltningslovens §  

 12,  

 stk. 1 (og de tilsvarende bestemmelser i offentlighedslovens § 7), så længe  

 dokumenterne forbliver i den kommunale skatteforvaltning, men at sådanne  

 dokumenter efter en eventuel overgivelse til ligningskommissionen ikke vil  

 kunne undtages fra aktindsigt efter de nævnte bestemmelser i medfør af  

 bestemmelsen om sekretariatsdokumenter i forvaltningslovens § 14, stk. 1, nr.  

 2  

 (og den tilsvarende bestemmelse i offentlighedslovens § 10, nr. 4).  

 Baggrunden  

 herfor er, at den kommunale skatteforvaltning og ligningskommissionen ikke i  

 relation til offentlighedslovens og forvaltningslovens  

 aktindsigtsbestemmelser  

 kan anses for én og samme forvaltningmyndighed, men at skatteforvaltningen  

 efter lovgivningen (jf. skattestyrelseslovens § 2) varetager  

 sekretariatsfunktionerne for ligningskommissionen.
Sag nr. 5  

  

 angår spørgsmålet om aktindsigt i Ligningsrådets  

 protokol.
Statsskattedirektoratet afslog at meddele A aktindsigt i  

 protokollen,  

 og efter at have indhentet en udtalelse fra Justitsministeriet fastholdt  

 Skattedepartementet afslaget under henvisning til forvaltningslovens § 12,  

 stk.  

 1, nr. 1, om interne arbejdsdokumenter.
 Sagens nærmere omstændigheder  

 er følgende:
 I skrivelse af 13. december  

 1986 anmodede A's revisor, B, Statsskattedirektoratet om aktindsigt i bl. a.  

 Ligningsrådets protokol.Dette afslog Statsskattedirektoratet i skrivelse af  

 20.  

 januar 1987, idet Statsskattedirektoratet anførte følgende:
 "...
Ligningsrådets afgørelse er  

 protokolleret.
Protokollen anses ikke for omfattet af adgangen til  

 aktindsigt.
..." Denne afgørelse påklagede  

 advokat C på A's vegne i skrivelse af 3. februar 1987 til  

 Statsskattedirektoratet; advokaten anførte herved bl. a. følgende:
 "...
 Jeg er af den opfattelse, at  

 protokollen er omfattet af en parts aktindsigt, jfr. lov om forvaltning § 10,  

 2, samt lov om offentlighed i forvaltningen § 5, 2.
 Afgørelsen er truffet af  

 Ligningsrådet, som er en selvstændig offentlig myndighed, og min klient må  

 således være berettiget til at modtage kopi af protokollatet, således at min  

 klient kan vurdere, hvilke oplysninger dokumenter m.v., som Ligningsrådet har  

 lagt til grund for sin afgørelse.
..." Med skrivelse af 3. marts  

 1987 videresendte Statsskattedirektoratet klagen til Skattedepartementet, og  

 Statsskattedirektoratet anførte i den forbindelse bl. a. følgende:
 "...
 Skatteyderens  

 skatteansættelse for indkomstårene 1978 og 1979 er ændret af Ligningsrådet,  

 hvilket er meddelt skatteyderen ved skrivelse af 8. december 1986.  

 Ændringerne  

 vedrører skatteyderens arrangement med vekselererfirmaet (D) vedrørende lån  

 til  

 køb af statsgældsbeviser.
Skatteyderens revisor, (B)  

 har i skrivelse af 13. december 1986 blandt andet anmodet om aktindsigt i  

 Ligningsrådets protokol.
Revisor har tidligere fået aktindsigt i  

 Statsskattedirektoratet  

 og (Y-by) kommune, ligesom revisor har været opfordret til at give møde ved 2  

 ligningsrådsmøder, hvor han personligt ville have haft lejlighed til at  

 supplere de skriftlige indsigelser, som Ligningsrådet er gjort bekendt med.  

 Revisors anmodning om aktindsigt i Ligningsrådets protokol er ikke  

 imødekommet,  

 jf.
Statsskattedirektoratets skrivelse af 20. januar 1987 til revisor.
..." I anledning af klagen  

 indhentede Skattedepartementet fra Justitsministeriet en udtalelse af 5. maj  

 1987. I udtalelsen anførte Justitsministeriet bl. a. følgende:
 "...
2. Af § 9 i bekendtgørelse  

 nr. 326 af 5. juli 1985 af forretningsordenen for Ligningsrådet og  

 Statsskattedirektoratet fremgår, at der om forhandlingerne i Ligningsrådets  

 møder skal føres en protokol, der bl.a. skal indeholde et referat af sagernes  

 forelæggelse.
Disse referater skal angive hovedpunkterne i sagerne,  

 Ligningsrådets bemærkninger til disse samt afgørelserne.
Det angives desuden,  

 at såfremt rådets afgørelse afviger fra direktoratets indstilling, skal  

 begrundelsen herfor fremgå af protokollen.
Protokollen skal endelig indeholde  

 oplysning om, hvorvidt en sag er afgjort ved afstemning og i så fald de  

 enkelte  

 medlemmers stemmeafgivelse, ligesom bemærkninger, som et medlem har krævet  

 tilført protokollen, skal være indeholdt.
Som følge af at Ligningsrådets  

 protokol altid skal indeholde oplysninger om rådets overvejelser og  

 rådslagninger med hensyn til en sags afgørelse, må protokollen efter  

 Justitsministeriets opfattelse antages at have karakter af en  

 forhandlingsprotokol.  

 I de tilfælde, hvor en sag er afgjort ved afstemning, vil protokollen  

 derudover  

 have karakter af en voteringsprotokol, idet de enkelte medlemmers  

 stemmeafgivning samt afvigende bemærkninger, som et medlem har krævet  

 protokolleret, vil være gengivet i protokollen, jfr. § 9 i bekendtgørelsen.  

 Sådanne blandede voterings- og forhandlingsprotokoller er efter  

 Justitsministeriets opfattelse ikke undergivet aktindsigt, jfr.  

 forvaltningslovens § 12, stk. 1, nr. 1, og § 13, stk. 1, nr. 1,  

 modsætningsvis.
 Efter forvaltningslovens §  

 12, stk. 2, om ekstraheringspligt vil der imidlertid være adgang til at blive  

 gjort bekendt med indholdet af faktiske oplysninger af væsentlig betydning  

 for  

 sagsforholdet, som måtte findes i et internt dokument og som ikke findes i  

 andre dokumenter i sagen, der er undergivet aktindsigt, jfr.  

 Justitsministeriets vejledning, p.  

 39 f.
3. Undtagelsesbestemmelserne  

 i forvaltningslovens § 12 finder imidlertid kun anvendelse, såfremt det  

 pågældende dokument forbliver i den udfærdigende myndigheds besiddelse.
I det  

 omfang et internt arbejdsdokument eller uddrag heraf oversendes til en anden  

 forvaltningsmyndighed eller i øvrigt afgives til udenforstående vil  

 dokumentet  

 som udgangspunkt miste sin interne karakter og derfor være undergivet  

 aktindsigt efter forvaltningslovens almindelige regler, jfr.
Asbjørn Jensen  

 m.fl., side  

 138 f,  

 samt betænkning om offentlighedslovens revision, nr. 857/1978, side 183 ff.
Det er overfor  

 Justitsministeriet oplyst, at Statsskattedirektoratet ikke modtager kopi af  

 Ligningsrådets protokollat i forbindelse med gennemførelse af Ligningsrådets  

 beslutning i de konkrete sager.
Statsskattedirektoratet modtager alene  

 meddelelse om, hvad Ligningsrådets afgørelse går ud på.
Det er endvidere oplyst, at  

 samtlige kontorchefer i Statsskattedirektoratet modtager kopier af  

 Ligningsrådets protokollater til brug for en generel orientering om  

 Ligningsrådets afgørelser.
Disse kopier betragtes som fortroligt materiale i  

 Statsskattedirektoratet.
Efter praksis er det ikke  

 enhver afgivelse af internt arbejdsmateriale til udenforstående, der  

 bevirker,  

 at § 12 ikke kan påberåbes.
En myndighed, der har afgivet internt  

 arbejdsmateriale til Folketingets ombudsmand eller til en overordnet  

 myndighed  

 med henblik på kontrol, er således ikke forpligtet til at imødekomme en  

 begæring om aktindsigt, jfr.
Asbjørn Jensen m.fl., Offentlighedsloven, side  

 111 f.
Det er endvidere antaget i  

 forarbejderne til loven, jfr. betænkning 857/1978, side 185, at interne  

 arbejdsdokumenter, der afgives til en anden myndighed til brug ved dennes  

 behandling af en anden sag, er omfattet af undtagelsesbestemmelen i § 12 i  

 relation til den oprindelige sag.
Begrænsningerne i anvendelsesområdet for §  

 12  

 har alene relation til tilfælde, hvor afgivelsen af interne dokumenter er  

 sket  

 som led i behandlingen af den sag, hvis dokumenter, der fremsættes begæring  

 om  

 at blive gjort bekendt med.
 Protokollatet må efter  

 Justitsministeriets opfattelse, uanset at kopi af protokollaterne cirkulerer  

 blandt Statsskattedirektoratets kontorchefer, antages at forblive et internt  

 arbejdsdokument og er således undtaget fra partens aktindsigt, jfr.  

 forvaltningslovens § 12, stk. 1, nr. 1. I det omfang protokollatet indeholder  

 faktiske oplysninger af væsentlig betydning for Ligningsrådets vurdering af  

 sagsforholdet er disse imidlertid omfattet af ekstraheringspligten, jfr.  

 forvaltningslovens § 12, stk. 2.
..." På baggrund heraf indhentede  

 Skattedepartementet en udtalelse af 25. maj 1987 fra Statsskattedirektoratet,  

 hvori Statsskattedirektoratet anførte følgende "...direktoratet under  

 henvisning til Justitsministeriets udtalelse af 5. maj 1987 fortsat skal  

 henholde sig til, at der ikke er pligt til at imødekomme en anmodning om  

 aktindsigt i en Ligningsrådsprotokol.
Det tilføjes, at det pågældende  

 protokollat  

 heller ikke giver grundlag for at udlevere faktiske oplysninger i henhold til  

 ekstraheringspligten." I skrivelse af 1. juni 1987  

 meddelte Skattedepartementet herefter C, at departementet under henvisning  

 til  

 forvaltningslovens § 12, stk. 1, nr. 1, ikke fandt grundlag for at ændre  

 Statsskattedirektoratets afgørelse i sagen.
I forbindelse med min  

 undersøgelse af sagen har jeg anmodet Skattedepartementet om yderligere  

 oplysninger om udleveringen af Ligningsrådets protokoller til  

 Statsskattedirektoratet.
I skrivelse af 7. februar 1990 har  

 Skattedepartementet  

 meddelt, at Statsskattedirektoratet overfor departementet havde oplyst, at  

 der  

 i dag generelt følges følgende procedure:
"....de kontorchefer,  

 der deltager i et ligningsrådsmøde, får udleveret referater af samtlige  

 sager,  

 der har været behandlet på det pågældende møde.
Kontorchefer, der ikke har  

 deltaget i et ligningsrådsmøde, får ikke tilsendt nævnte referater. ..." Statsskattedirektoratet og  

 Skattedepartementet har efterfølgende telefonisk over for mig bekræftet, at  

 de  

 i Statsskattedirektoratets skrivelse af 7. februar 1990 nævnte referater er  

 identiske med Ligningsrådets protokoller.
 Jeg må - bl. a. på baggrund  

 af, at der i skattestyrelseslovens kapitel 3 er tillagt Ligningsrådet  

 henholdsvis Statsskattedirektoratet selvstændige beføjelser - være enig i, at  

 Ligningsrådet og Statsskattedirektoratet i relation til offentlighedslovens  

 og  

 forvaltningslovens aktindsigtsbestemmelser må anses for to forskellige  

 myndigheder.
 Derimod kan jeg ikke være  

 enig i, at Ligningsrådets protokoller, efter at de er afgivet til  

 Statsskattedirektoratet, kan undtages fra aktindsigt i medfør af  

 forvaltningslovens § 12, stk. 1, nr. 1 (og den tilsvarende bestemmelse i  

 offentlighedslovens § 7, nr. 1).
En så vidtgående undtagelse  

 fra grundsætningen om, at interne arbejdsdokumenter ved afgivelse til  

 udenforstående mister deres interne karakter, som angivet i  

 Justitsministeriets  

 skrivelse af 5. maj 1987, forekommer ikke at være i overensstemmelse med  

 motiverne til offentlighedsloven og forvaltningsloven.
Den nærmere  

 afgrænsning  

 af, hvornår et dokument trods afgivelse til udenforstående bevarer sin  

 interne  

 karakter, kan give anledning til nogen tvivl.
Ikke mindst på baggrund af, at  

 Folketinget i forbindelse med vedtagelsen af forvaltningsloven og  

 offentlighedsloven af 1985 udtrykkeligt tog afstand fra at gennemføre en  

 bestemmelse, hvorefter dokumenter, udvekslet som led i et internt præget  

 samarbejde, kunne undtages fra aktindsigt, er det efter min opfattelse klart,  

 at et tilfælde som det i sag nr. 5 omhandlede må anses for at falde uden for  

 undtagelsesbestemmelsen i forvaltningslovens § 12 (og den tilsvarende  

 bestemmelse i offentlighedslovens § 7).
Ombudsmanden har tidligere  

 haft lejlighed til at tage stilling til spørgsmålet om, hvorvidt en afgivelse  

 til udenforstående bevirker, at et dokument mister sin karakter af internt  

 arbejdsdokument.
I FOB 1973.281 udtalte ombudsmanden, at et udkast til  

 referat  

 af et møde, hvori der havde deltaget medarbejdere fra forskellige  

 ministerier,  

 efter udsendelsen af referatet til mødedeltagerne med henblik på godkendelse  

 ikke længere kunne anses for et internt arbejdsdokument.
I FOB 1974.270 anså  

 ombudsmanden et udkast til bekendtgørelse, der var sendt til udtalelse hos to  

 foreninger, for at have mistet sin karakter af internt arbejdsdokument.
 De to nævnte sager er omtalt  

 i bet. 857/1978 om offentlighedslovens revision, s. 185-86; ombudsmanden har  

 imidlertid også i nyere sager haft lejlighed til at beskæftige sig med  

 spørgsmålet om, hvornår interne arbejdsdokumenter mister deres interne  

 karakter.
 I FOB 1986.171 udtalte  

 ombudsmanden, at rigsrevisionens udkast til beretning til statsrevisorerne om  

 den økonomiske og bevillingsmæssige centrale forvaltning i Ministeriet for  

 Offentlige Arbejders departement ikke, efter at udkastet var sendt til  

 Ministeriet for Offentlige Arbejder til udtalelse, kunne anses for internt  

 arbejdsmateriale, der efter bestemmelsen om interne arbejdsdokumenter kunne  

 undtages fra aktindsigt.
Den sag, der er omtalt i FOB  

 1988.195 ff, angår et udkast til redegørelse vedrørende naturgasprojektet,  

 som  

 var blevet sendt fra Energiministeriet til medarbejdere i de regionale  

 naturgasselskaber og Dansk Naturgas.
I sagen søgte ministeriet at undtage  

 dokumentet fra aktindsigt i medfør af offentlighedslovens § 13, stk. 1, nr. 6  

 -  

 og ikke i medfør af bestemmelsen i offentlighedslovens § 7 om internt  

 arbejdsmateriale.
Ministeriet har således ikke ment, at udkastet har kunnet  

 undtages som internt arbejdsmateriale.
 I FOB 1988.64 udtalte jeg, at  

 det ikke var i overensstemmelse med motiverne til offentlighedsloven at  

 antage  

 - således som Indenrigsministeriet i en offentliggjort skrivelse havde gjort  

 det - at internt materiale generelt bevarer sin interne karakter, uanset at  

 det  

 fremsendes til den kommunale tilsynsmyndighed. - Jeg henviste herved særligt  

 til de principielle bemærkninger vedrørende rækkevidden af  

 offentlighedslovens  

 § 7, der er gengivet i beretningen, s. 66 ff, og den heri indeholdte  

 redegørelse for bestemmelsens forarbejder.
 Endelig er det i en sag, der  

 er omtalt i FOB 1988.195 udtalt, at Sundhedsministeriet ikke med hjemmel i  

 offentlighedslovens § 7 vedrørende internt arbejdsmateriale kunne afslå  

 aktindsigt i en tidligere ministers bemærkninger på et dokument, da  

 dokumentet  

 (med ministerens bemærkninger) havde været afgivet til brug for en særlig  

 undersøgelse, som blev forestået af en landsdommer, der i forhold til  

 Sundhedsministeriet måtte anses for udenforstående.
 Efter min opfattelse er det  

 således i det tilfælde, sag nr. 5 angår, ikke holdbart at afslå aktindsigt  

 under henvisning til forvaltningslovens § 12 (eller den tilsvarende  

 bestemmelse  

 i offentlighedslovens § 7).
Derimod vil det efter min  

 opfattelse i en vis udstrækning være muligt at undtage dokumenter, der  

 udveksles mellem Ligningsrådet og Statsskattedirektoratet, fra aktindsigt i  

 medfør af bestemmelsen i forvaltningslovens § 14, stk. 1, nr. 2 (og den  

 tilsvarende bestemmelse i offentlighedslovens § 10, nr. 4). Det må anses for  

 forudsat i skattestyrelsesloven (specielt lovens kapitel 3), at  

 Statsskattedirektoratet udøver sekretariatsfunktionerne for Ligningsrådet.  

 Dokumenter, der udveksles i forbindelse med, at en myndighed udfører  

 sekretariatsopgaver for en anden myndighed, omfatter ikke blot dokumenter,  

 der  

 udveksles som led i sekretariatsfunktionen i forbindelse med en konkret sag  

 (særligt sekretariatets indstillinger til det kollegiale organ og det  

 kollegiale organs meddelelse af resultatet af organets behandling af en sag  

 til  

 sekretariatet). Sådanne dokumenter kan også omfatte andre oplysninger, som  

 det  

 kollegiale organ henholdsvis dettes sekretariat har behov for at kende for at  

 kunne udøve sine funktioner tilfredsstillende.
Som eksempel herpå kan nævnes:  

 Det kollegiale organs stillingtagen til generelle spørgsmål vedrørende dets  

 eller  

 sekretariatets virksomhed, overvejelser vedrørende det kollegiale organs  

 praksis (herunder sekretariatets oplæg hertil), statistiske oplysninger fra  

 sekretariatet vedrørende de indkomne sager, oplysninger om mødeplanen m.v.  

 Som  

 led i udvekslingen af dokumenter mellem et kollegialt organ og dettes  

 sekretariat vil der efter omstændighederne også kunne gives underretning til  

 ansatte i sekretariatet om det kollegiale organs overvejelser og afgørelser i  

 konkrete sager, uden at underretningen tager specifikt sigte på den videre  

 sekretariatsmæssige betjening i relation til den konkrete sag, men derimod  

 har  

 et mere almindeligt informativt formål, med henblik på sekretariatets  

 behandling af især fremtidige sager.
 Den nævnte anvendelse af  

 bestemmelserne i offentlighedsloven og forvaltningsloven om udførelse af  

 sekretariatsopgaver forudsætter dog, at de medarbejdere, der modtager  

 dokumenterne, indgår i det kollegiale organs sekretariat, jf. nedenfor om sag  

 nr. 6.
 I  

  

 sag nr. 6  

  

 afslog Skattedepartementet aktindsigt i to af  

 departementet udarbejdede notater vedrørende time-share-arrangementer.  

 Vedrørende det ene notat, der var udarbejdet til brug for det af  

 Miljøministeriet nedsatte udvalg om ferieboliger, henviste departementet til  

 offentlighedslovens § 10, nr. 4. I forbindelse med det andet notat, der var  

 udarbejdet til brug for Skattedepartementet selv, og som ikke var udleveret  

 til  

 udenforstående, henvistes der til offentlighedslovens § 7 og § 13, stk. 1,  

 nr.  

 4.
 Sagens nærmere omstændigheder  

 er følgende:
 I skrivelse af 9. april 1987  

 anmodede advokat A Skattedepartementet om aktindsigt i (bl. a.) et notat fra  

 Skattedepartementet om den skattemæssige behandling af time-share  

 arrangementer; notatet skulle ifølge A være dateret den 30. oktober 1986.
 Skattedepartementet meddelte  

 i den anledning A bl. a. følgende:
"I brev af 9. april 1987  

 anmoder De om at modtage et eksemplar af et notat om den skattemæssige  

 behandling af time-share arrangementer.
Notatet skulle være dateret den 30.  

 oktober 1986.
Skattedepartementet har ikke  

 udarbejdet et notat af 30. oktober 1986 om time-share arrangementer.
Der er  

 derimod udarbejdet notater af 17. og 27. november 1986.
Notatet af 17. november 1986  

 er udarbejdet til brug for Miljøministeriets ferieboligudvalg.
Under  

 henvisning  

 til offentlighedslovens § 10, nr. 4, kan Skattedepartementet ikke imødekomme  

 Deres anmodning.
Efter § 10, nr. 4, er dokumenter, der udveksles i  

 forbindelse  

 med, at en myndighed udfører sekretariatsopgaver for en anden myndighed, ikke  

 omfattet af retten til aktindsigt.
Notatet af 27. november 1986  

 er udarbejdet som internt arbejdsdokument.
Under henvisning til  

 offentlighedslovens § 7, nr. 1, og under henvisning til § 13, stk. 1, nr. 4,  

 kan Skattedepartementet ikke imødekomme Deres anmodning.
Efter § 13, stk. 1,  

 nr. 4, begrænses retten til aktindsigt af hensynet til gennemførelse af  

 påtænkte foranstaltninger i henhold til skatte- og afgiftslovgivningen.
..." I forbindelse med min  

 undersøgelse af sagen har jeg anmodet Skattedepartementet om at måtte modtage  

 de to omhandlede notater.
Skattedepartementet har herefter med skrivelse af  

 22.  

 februar 1990 fremsendt de to notater.
 Notatet af 17. november 1986  

 indeholder en beskrivelse af forskellige time-share arrangementer og den  

 skattemæssige behandling af disse.
 Notatet af 27. november 1986  

 indeholder dels en beskrivelse af praksis med hensyn til beskatning hos  

 modtageren af det éngangsbeløb, erhververen af brugsretten i forbindelse med  

 et  

 time-share arrangement betaler til den, der afstår brugsretten, dels  

 forskellige overvejelser om mulige ændringer af retstilstanden på området ved  

 en ændring af praksis eller lovgivningen.
Ligeledes har jeg anmodet  

 Skattedepartementet om nærmere oplysninger om det nævnte udvalg og  

 Skattedepartementets funktion i forhold hertil.
Skattedepartementet har  

 hertil  

 ved skrivelsen af 22. februar 1990 med bilag oplyst, at udvalget er det af  

 miljøministeren den 14. maj 1986 nedsatte udvalg, som i marts 1988 afgav bet.  

 1135/1988 om sommerhuslovens bestemmelser og udlejning og erhvervelse.
 Af s. 7 i udvalgets  

 betænkning fremgår bl. a. følgende:
"Den 14. maj 1986  

 nedsatte miljøministeren et udvalg vedrørende sommerhuslovens  

 udlejningsbestemmelser, ferieboligudvalget.
Udvalget fik til opgave at  

 gennemgå  

 sommerhuslovens bestemmelser om udlejning og erhvervelse, jfr.  

 lovbekendtgørelse nr. 357 af 15. juli 1985, og at vurdere behovet for  

 ændringer  

 i lovens bestemmelser og i administrationen af dem.
 ....
 I miljøministerens skrivelse  

 af 14. maj 1986 anmodedes Amtsrådsforeningen i Danmark, Kommunernes  

 Landsforening, Hovedstadsrådet, Centralforeningen af Hotelværter og  

 Restauratører i Danmark, Feriehusudlejernes Brancheforening, De samvirkende  

 Danske Turistforeninger, Danmarks Turistråd, Friluftsrådet,  

 Industriministeriet, Justitsministeriet, Ministeriet for skatter og afgifter  

 (nu Skatteministeriet) og Fredningsstyrelsen (nu Skov- og Naturstyrelsen) om  

 at  

 udpege medlemmer til udvalget.
..." Af betænkningens s. 8 fremgår  

 endvidere, at en fuldmægtig i Skattedepartementet har været medlem af  

 udvalget,  

 og at udvalgets sekretariatsfunktion er blevet varetaget af bestemte,  

 navngivne  

 medarbejdere i Planstyrelsen.
 At Skattedepartementet har  

 anset notatet af 27. november 1986 - som ikke er blevet afgivet til  

 udenforstående - for omfattet af offentlighedslovens § 7, giver mig ikke  

 anledning  

 til bemærkninger.
Det fremgår ikke klart af  

 sagen, om Skattedepartementet har overvejet, om notatet af 27. november 1986  

 indeholder oplysninger, som skal ekstraheres i medfør af offentlighedslovens  

 §  

 11, stk. 1. På baggrund af, at Skattedepartementet tillige i sin afgørelse i  

 sagen har henvist til offentlighedslovens § 13, stk. 1, nr. 4, må jeg dog  

 antage, at Skattedepartementet har overvejet ekstraheringsspørgsmålet, idet  

 henvisningen til § 13, stk. 1, nr. 4, ellers ville være unødvendig.
Jeg har  

 ikke fundet tilstrækkelig anledning til at foretage videre vedrørende dette  

 spørgsmål (jf. dog kapitel III.G.7 om begrundelse).
 Derimod må jeg finde det  

 kritisabelt - allerede fordi udvalgets sekretariatsfunktion ikke blev  

 varetaget  

 af nogen medarbejder i Skattedepartementet - at Skattedepartementet undtog  

 notatet af 17. november 1986 fra aktindsigt under henvisning til  

 offentlighedslovens § 10, nr. 4.
 I en sag vedrørende  

 aktindsigt i det tværministerielle Brundtland-udvalgs arbejde har jeg i min  

 afsluttende udtalelse af 9. februar 1990 bl. a. udtalt følgende vedrørende  

 bestemmelsen i offentlighedslovens § 10, nr. 4:
 "...
 Bestemmelsen må herefter  

 forstås således, at den navnlig tager sigte på de relativt sjældne tilfælde,  

 hvor det er  

  

 bestemt  

  

 eller  

  

 forudsat i lovgivningen  

  

 , at  

 sekretariatsfunktionerne for en myndighed varetages af en anden myndighed.
Uden for området for § 10,  

 nr. 4, falder de tilfælde, som er ganske almindeligt forekommende i praksis,  

 hvor personer ansat i en myndighed udlånes til en anden myndighed, eventuelt  

 blot på deltid, med henblik på varetagelse af sekretariatsopgaver for den  

 anden  

 myndighed.
Under forudsætning af at de pågældende ved udførelsen af  

 sekretariatsopgaverne er undergivet den anden myndigheds instruktions- og  

 tilsynsbeføjelser, må forholdet normalt opfattes således, at  

 sekretariatsarbejdet udføres som en del af denne myndighed, og  

 dokumentudveksling i den forbindelse er da omfattet af offentlighedslovens §  

 7  

 om internt arbejdsmateriale.
 Når der ses bort fra de  

 særlige tilfælde, hvor det fremgår af lovgivningen, at sekretariatsfunktionen  

 skal udøves af en anden myndighed, stemmer det efter min opfattelse bedst med  

 de ovenfor anførte almindelige fortolkningssynspunkter at gå ud fra, at  

 sekretariatsopgaverne varetages af særligt udpeget personale, der i den  

 forbindelse indgår som en del af den sekretariatsbetjente myndighed.
 For at undgå tvivl i den  

 henseende vil det være hensigtsmæssigt på forhånd at udpege de personer, der  

 skal udføre sekretariatsopgaver og så vidt muligt definere indholdet af disse  

 opgaver (til forskel fra de opgaver, de pågældende personer varetager som led  

 i  

 deres normale ansættelse).
 Motiverne til § 10 nr. 4,  

 forudsætter, at der også uden for de lovbestemte tilfælde kan være tale om,  

 at  

 en myndighed som sådan udfører sekretariatsfunktioner for en anden myndighed,  

 og angiver herved et par eksempler.
Udover de anførte eksempler  

 kan der ikke anerkendes nogen almindelig adgang til ved konkret beslutning at  

 udpege en myndighed som sekretariat for en anden myndighed med den  

 konsekvens,  

 at samarbejdet mellem myndighederne bliver undtaget fra aktindsigt.
Det vil  

 indebære en risiko for omgåelse af offentlighedslovens hovedregel om  

 aktindsigt  

 i brevveksling mellem myndigheder samt en tilsidesættelse af Folketingets  

 afvisning  

 af generelt at udvide undtagelsesområdet til alt internt præget samarbejde.
En forudsætning for at  

 anerkende en myndighed som sekretariat for en anden myndighed må i hvert fald  

 være 1), at funktionerne faktisk har karakter af sekretariatsvirksomhed, dvs.  

 praktisk bistand samt udarbejdelse af oplæg m.v. til den anden myndigheds  

 udførelse af sine opgaver, 2) at den anden myndighed har mulighed for gennem  

 instruktion og tilsyn m.v. at styre sekretariatsarbejdet.
Også i disse  

 tilfælde  

 vil det være hensigtsmæssigt på forhånd at sørge for, at  

 sekretariatsfunktionerne relativt klart lader sig udskille fra myndighedens  

 øvrige funktioner.
Under disse forudsætninger  

 vil bestemmelsen i offentlighedslovens § 10, nr. 4, efter omstændighederne  

 kunne finde anvendelse på dokumentudveksling mellem sekretariatsmyndigheden  

 og  

 hovedmyndigheden, men alene for så vidt angår sekretariatsarbejdet.  

 Dokumentudveksling mellem myndighederne i øvrigt er som udgangspunkt  

 undergivet  

 aktindsigt.
Også den dokumentudveksling, som sker mellem på den ene side  

 sekretariatsmyndigheden som sekretariat og på den anden side samme myndighed  

 i  

 anden (normal) funktion er som udgangspunkt undergivet aktindsigt, jf. herved  

 den sag, som er omtalt i FOB 1988.150.
..." Sag nr. 21  

  

 illustrerer, at interne arbejdsdokumenter, der sendes  

 fra Statsskattedirektoratet til Skattedepartementet, mister deres interne  

 karakter.
I sagen er der ikke begæret  

 aktindsigt eller truffet afgørelse om aktindsigt; derimod er der i sagen  

 peget  

 på det generelle forhold, at interne dokumenter, der "sendes ud af  

 huset", herved mister deres interne karakter.
I forbindelse med en  

 konkret  

 klagesag fremsendte Statsskattedirektoratet som bilag til sin udtalelse til  

 Skattedepartementet en kopi af "Statsskattedirektoratets interne  

 referatark,  

 der belyser, hvilke argumenter, der har været overvejet under  

 sagsbehandlingen." Dette foranledigede Skattedepartementet til at gøre  

 Statsskattedirektoratet opmærksom på, at referatark, der sendes fra  

 Statsskattedirektoratet til Skattedepartementet, ikke længere er interne  

 arbejdsdokumenter.
 Sagen giver mig ikke  

 anledning til bemærkninger.
I  

  

 sag nr. 31  

  

 anmodede B på A's vegne om aktindsigt i (bl. a.)  

 Landsskatterettens referat- og voteringsark, hvilket Landsskatteretten afslog  

 under henvisning til, at der var tale om internt arbejdsmateriale.
Efter  

 klage  

 fra B stadfæstede Skattedepartementet Landsskatterettens afgørelse under  

 henvisning til forvaltningslovens § 12, stk. 1, nr. 1.
 Sagens nærmere omstændigheder  

 er følgende:
 Den 31. december 1986 klagede  

 B på A's vegne til Landsskatteretten over skatterådets afgørelse vedrørende  

 A's  

 indkomstfastsættelse for 1984. Den 31. maj 1988 traf Landsskatteretten  

 afgørelse i anledning af klagen.
Herefter anmodede B  

 telefonisk Landsskatteretten om aktindsigt, herunder i Landsskatterettens  

 referat- og voteringsark.
Landsskatteretten afslog anmodningen.
I skrivelse  

 af  

 10. juni 1988 klagede B til Skattedepartementet over afslaget på aktindsigt.
 I anledning af klagen  

 indhentede Skattedepartementet en udtalelse af 22. juni 1988 fra  

 Landsskatteretten, hvori bl. a. anførtes følgende:
 "... Herefter har (B),  

 der repræsenterer klageren, telefonisk anmodet om aktindsigt.
Ved denne lejlighed blev (B)  

 telefonisk orienteret om, hvilke akter sagen omfattede, herunder at referat  

 og  

 votering er internt arbejdsmateriale, der ikke er omfattet af reglerne om  

 aktindsigt.
Det blev endvidere meddelt, at selvangivelserne med bilag var  

 tilbagesendt til kommunen, samt at det øvrige materiale allerede var kendt,  

 idet det omfattede de bilag m.v., han selv havde indsendt samt skatterådets  

 referat.
..." I skrivelse af 12. august  

 1988 meddelte skatteministeren B følgende:
 "...
 Jeg har til brug for  

 bedømmelsen af Deres klage ladet indhente vedlagte udtalelse af 22. juni 1988  

 fra Landsskatteretten.
 Det fremgår af udtalelsen, at  

 afslaget var begrundet med, at det referat og rettens votering, som de  

 ønskede  

 udleveret, måtte betragtes som internt materiale, som Landsskatteretten efter  

 reglen i forvaltningslovens § 12, stk. 1, nr. 1, ikke har pligt til at  

 udlevere.  

 Endvidere henviste Landsskatteretten til, at selvangivelser med bilag etc.  

 var  

 returneret til kommunen, og at De måtte antages at være bekendt med disse  

 dokumenter og de øvrige bilag i sagen.
Jeg kan i det hele henholde  

 mig til Landsskatterettens udtalelse, idet jeg deler rettens opfattelse af,  

 at  

 rettens sagsreferat og votering er omfattet af undtagelsesbestemmelsen i  

 forvaltningslovens § 12, stk. 1, nr. 1, hvorefter der ikke gælder nogen pligt  

 til at udlevere dette materiale.
For så vidt angår de omhandlede  

 selvangivelser  

 med bilag må jeg henvise Dem til at rette henvendelse til kommunen.
..." I forbindelse med min  

 undersøgelse af sagen har jeg efter anmodning haft Landsskatterettens  

 sagsakter  

 - herunder Landsskatterettens interne referat- og voteringsark - til  

 gennemsyn.
 Det fremgår af sagsakterne,  

 at Landsskatteretten i anledning af klagen udarbejdede et notat vedrørende  

 telefonsamtale med B, dateret den 14. oktober 1987, og referater, dateret den  

 15. september 1987, 2. december 1987, 5. januar 1988 og 20. januar 1988.
 Efter det for mig oplyste må  

 jeg lægge til grund, at Landsskatteretten i sagen ikke har overvejet,  

 hvorvidt  

 Landsskatterettens interne referat- og voteringsark indeholder oplysninger,  

 som  

 skal ekstraheres efter bestemmelsen i forvaltningslovens § 12, stk. 2. En  

 sikker afgørelse af, hvorvidt de interne sagsakter indeholder oplysninger,  

 som  

 ikke tillige fremgår af eksterne akter i sagen, ville formentlig også have  

 krævet, at Landsskatteretten sammenholdt de interne sagsakter med samtlige  

 eksterne sagsakter; som det fremgår, havde Landsskatteretten returneret en  

 del  

 af de eksterne sagsakter (selvangivelser m.v.) til ligningskommissionen og  

 indhentede ikke disse i forbindelse med afgørelsen i aktindsigtssagen.
 Efter min opfattelse burde  

 Skattedepartementet have været opmærksom på ekstraheringsspørgsmålet og burde  

 i  

 forbindelse hermed have søgt oplyst, hvorvidt Landsskatteretten havde taget  

 stilling til spørgsmålet, og - i bekræftende fald - have søgt klarlagt, om  

 spørgsmålet var afgjort korrekt.
 I  

  

 sag nr. 33  

  

 meddelte Skattedepartementet journalist A, at en  

 anmodning om aktindsigt i en eventuel fremtidig rapport, udarbejdet af  

 Statsskattedirektoratet, ikke ville blive imødekommet, jf.  

 offentlighedslovens  

 § 7.
 Skattedepartementet meddelte  

 i skrivelse af 14. juli  

 1988 A  

 følgende:
 "Under henvisning til  

 Deres telefoniske anmodning om udlevering af en "rapport om den  

 kommunale  

 lignings effektivitet", der skulle være udarbejdet af  

 Statsskattedirektoratet, skal man meddele følgende:
 Departementet er ikke i  

 besiddelse af en rapport om det anførte spørgsmål.
Et eventuelt materiale, der  

 måtte kunne siges at berøre det anførte spørgsmål, ville i øvrigt ikke blive  

 udleveret, jfr. offentlighedslovens § 7, og § 13, stk. 1, nr. 4." Det kan selvsagt ikke give anledning  

 til bemærkninger, at Skattedepartementet afslog A's anmodning om aktindsigt i  

 et dokument, der ikke eksisterer.
 Derimod må jeg anse det for en beklagelig  

 fejl, at Skattedepartementet samtidig meddelte A, at aktindsigt i et sådant  

 dokument ville være blevet afslået i medfør af offentlighedslovens § 7. Jeg  

 bemærker herved, at det er klart, at et af Statsskattedirektoratet udfærdiget  

 dokument ved oversendelse til Skattedepartementet ville miste sin interne  

 karakter, jf. ovenfor.
 I  

  

 sag nr. 43  

  

 (der i øvrigt er omtalt i kapitel III.C) afslog  

 Landsskatteretten under henvisning til forvaltningslovens § 12 at meddele A  

 aktindsigt i Landsskatterettens interne kontorindstilling i anledning af A's  

 formalitetsklage til Landsskatteretten; dette tilsluttede Skattedepartementet  

 sig.
 Sagens nærmere omstændigheder  

 er følgende:
 I skrivelse af 25. januar  

 1989 klagede A til Skattedepartementet over, at Landsskatteretten ikke havde  

 meddelt A fuld aktindsigt i A's sag for Landsskatteretten.
 I den anledning indhentede  

 Skattedepartementet en udtalelse af 9. februar 1989 fra Landsskatteretten,  

 hvori Landsskatteretten bl. a. anførte følgende:
 "Klageren har under  

 sagens behandling og den meget omfattende korrespondance i forbindelse hermed  

 fået tilsendt kopi af:
 27/7 1987:
 Høringsudtalelse  

 fra skatterådet af 16/6 1987.
 Skattevæsenets  

 referat, 8 sider.
 1/3 1988:
 Skatterådssekretariatets  

 forhandlingsreferat og indstilling.
 9/5 1988:
 Landsskatterettens  

 forhandlingsreferat.
 Landsskatterettens  

 kendelse .
 28/7 1988:
 Landsskatterettens  

 kontorindstilling til Statsskattedirektoratet samt direktoratets udtalelse  

 herover, kopi vedlagt.
 25/10 1988:
 Anmodning  

 om en udtalelse fra Skatterådet og svar herpå, oktober 1988.
 Forvaltningslovens  

 § 13.
 3/2 1989:
 Referat af  

 telefonsamtale med skatterådsformanden, 12/10 1988.
 Udover nævnte materiale  

 findes i sagen kun klagerens egne skrivelser.
 Klagerens anmodning om at få  

 tilstillet kontorets indstilling vedrørende hans formalitetsindsigelser er  

 ikke  

 efterkommet, idet denne indstilling ikke er forelagt Statsskattedirektoratet  

 til udtalelse, og derfor er anset for internt arbejdsdokument, omfattet af  

 forvaltningslovens § 12. Da kontorets indstilling ikke er rettens endelige  

 beslutning om sagens afgørelse, er undtagelsesbestemmelsen i § 13 ikke anset  

 for anvendelig.
..." I skrivelse f 14. februar  

 1989 traf Skattedepartementet afgørelse i anledning af A's klage, og  

 Skattedepartementet meddelte bl. a.
A følgende:
 "...
Deres anmodning om at få  

 tilstillet kontorets indstilling til formalitetsproblemet er ifølge  

 Landsskatteretten ikke efterkommet, fordi denne indstilling ikke har været  

 forelagt Statsskattedirektoratet til udtalelse, og derfor er anset for  

 internt  

 arbejdsdokument, omfattet af forvaltningslovens § 12. Undtagelsesbestemmelsen  

 i  

 § 13 anses ikke for anvendelig, da kontorets indstilling ikke er rettens  

 endelige beslutning om sagens afgørelse." På baggrund af en ny  

 henvendelse fra A om aktindsigtsspørgsmålet fastholdt Skattedepartementet i  

 skrivelse f 27. februar 1989 afgørelsen af 14. samme måned, idet  

 Skattedepartementet bl. a. anførte følgende:
 "...
 Skattedepartementet meddelte  

 Dem i skrivelse af 14. februar 1989, at Landsskatteretten ikke havde  

 efterkommet Deres anmodning om at få tilstillet kontorets indstilling til  

 formalitetsproblemet, fordi indstillingen ikke har været forelagt  

 Statsskattedirektoratet til udtalelse, og derfor er anset for et internt  

 arbejdsdokument, omfattet af forvaltningslovens § 12.
Departementet skal fortsat  

 fastholde, at kontorets indstilling vedrørende formalitetsspørgsmålet er et  

 internt arbejdsdokument, idet rettens fremlæggelse af sagen for  

 Statsskattedirektoratet den 15. juli 1988 kun vedrører en indstilling  

 angående  

 det materielle i sagen.
Udtalelsen som Landsskatteretten udbeder sig i samme  

 skrivelse vedrører formalitetsproblemet, som De har rejst i Deres klage, men  

 dette har intet at gøre med Landsskatterettens indstilling vedrørende  

 samme." På baggrund af yderligere  

 henvendelser fra A fastholdt Skattedepartementet i skrivelser af 13. april og  

 22. maj 1989 afgørelserne af 14. og 27. februar 1989; i skrivelsen af 22. maj  

 1989 anførte Skattedepartementet bl. a. følgende:
 "...
 Det er fortsat Departementets  

 opfattelse, at kontorindstillingen i Landsskatteretten om bl.a. formaliteten  

 kan unddrages aktindsigt efter reglerne om internt materiale, jfr.  

 forvaltningslovens § 12, stk. 1, nr. 1.
..." Det kan ikke give mig  

 anledning til bemærkninger, at Landsskatteretten og Skattedepartementet har  

 anset Landsskatterettens interne kontorindstilling vedrørende det af A for  

 Landsskatteretten rejste formalitetsspørgsmål for at være omfattet af  

 forvaltningslovens § 12, stk. 1, og at dokumentet samtidig ikke er blevet  

 anset  

 for at være omfattet af forvaltningslovens § 13 (nr. 1) om  

 beslutningsprotokoller.
Derimod finder jeg anledning  

 til at bemærke, at hverken Landsskatteretten eller Skattedepartementet ses at  

 have taget udtrykkelig stilling til, hvorvidt det interne dokument indeholdt  

 oplysninger, som efter forvaltningslovens § 12, stk. 2, skulle have været  

 ekstraheret.
Jeg henviser i øvrigt til omtalen af sagen i kapitel III.G.13.b.
c) I  

  

 sag nr. 45  

  

 afslog Skattedepartementet i  

 medfør af forvaltningslovens § 14, stk. 1, nr. 3, en anmodning om aktindsigt  

 fra en part.
Sagen drejede sig om, hvorvidt parten kunne anses for omfattet  

 af  

 art. 14 i Protokol vedrørende De Europæiske Fællesskabers privilegier og  

 immuniteter - og dermed, om den pågældende fortsat måtte anses for fuldt  

 skattepligtig til Danmark.
Sagen angår en dansk  

 statsborger, A, som efter et længere ophold i lande uden for EF planlagde at  

 tiltræde en stilling ved en EF-institution i Bruxelles.
I den anledning  

 forespurgte A's advokat, B, i skrivelse af 6. januar 1988  

 Skattedepartementet,  

 om A i forbindelse med en tiltræden af stillingen i Bruxelles ville blive  

 anset  

 for fuldt skattepligtig til Danmark.
I anledning af B's  

 henvendelse anmodede Skattedepartementet i skrivelse af 22. marts 1988  

 Justitsministeriet om en udtalelse om, hvorvidt der i art. 14 i Protokol  

 vedrørende De Europæiske Fællesskabers privilegier og immuniteter var hjemmel  

 til at anse A for fuldt skattepligtig til Danmark.
I skrivelse af 4. juli  

 1988  

 besvarede Justitsministeriet Skattedepartementets anmodning om en udtalelse.
 Som svar på B's forespørgsel  

 meddelte Skattedepartementet herefter B, at A "ud fra en samlet  

 bedømmelse  

 af sagen" ikke kunne anses for omfattet af protokollens art. 14.
 Senere anmodede B om  

 aktindsigt i sagen, hvilket Skattedepartementet i skrivelse af 21. marts 1989  

 for så vidt angik korrespondancen med Justitsministeriet afslog under  

 henvisning  

 til forvaltningslovens § 14, stk. 1, nr. 3.
 I skrivelse af 24. april 1989  

 henvendte B sig på ny til Skattedepartementet, idet B anførte:
 "I skrivelse af 21.  

 marts 1989 meddelte ministeriet blandt andet, at min anmodning om at modtage  

 kopi af Skatteministeriets forespørgsel til Justitministeriet og  

 Justitsministeriets svar herpå ikke vil blive imødekommet under henvisning  

 til  

 forvaltningslovens § 14, stk. 1, nr. 3.
 I henhold til  

 forvaltningslovens § 14, stk. 1, nr. 3 kan der nægtes aktindsigt i  

 "dokumenter der udarbejdes i forbindelse med forhandling om og forslag  

 til  

 EF-vedtagelse, eller som vedrører spørgsmål om fortolkning eller opfyldelsen  

 af  

 fællesskabsretlige regler".
 I henhold til kommentaren til  

 Forvaltningsloven af Asbjørn Jensen m.fl., pag. 150, har bestemmelsens formål  

 blandt andet til sigte, at en modpart til staten ved en retssag ved  

 EF-domstolen ikke vil kunne gøre sig bekendt med den danske vurdering af om  

 en  

 eventuel retssag skal gennemføres.
Disse forhold ses ikke at  

 foreligge i indeværende sag, hvorfor jeg skal anmode Skatteministeriet om at  

 revurdere afgørelsen - eventuelt oversende sagen til afgørelse i  

 Justitsministeriet." I skrivelse af 14. juni 1989  

 fastholdt Skattedepartementet afgørelsen, idet departementet bl. a. anførte  

 følgende:
 "...at Departementets  

 afgørelse af 21. marts 1989 først er truffet efter telefonisk drøftelse af  

 aktindsigtsspørgsmålet med Justitsministeriet.
 Det bemærkes, at den  

 kommentar i den kommenterede forvaltningslov som advokatfirmaet henviser til,  

 blot er et eksempel, jf. ordene "blandt andet" og ikke udelukker  

 den  

 af Departementet efter samråd med Justitsministeriet anlagte fortolkning af  

 forvaltningslovens § 14, stk. 1, nr. 3 i den foreliggende sag.
..." I en anden sag (j.nr.  

 1989-1249-519) har jeg i min afsluttende udtalelse af 15. september 1989 om  

 den  

 til forvaltningslovens § 14, stk. 1, nr. 3, svarende bestemmelse i  

 offentlighedslovens § 10, nr. 3 udtalt følgende:
 "...
 Som undtagelse fra reglerne  

 om aktindsigt bestemmer offentlighedslovens § 10, nr. 3, at retten til  

 aktindsigt ikke omfatter dokumenter, der udarbejdes i forbindelse med  

 behandlingen af forslag til EF-vedtagelser, eller som vedrører spørgsmål om  

 fortolkningen eller opfyldelse af fællesskabsretlige regler.
 Om baggrunden for § 10, nr. 3  

 er i bemærkningerne til lovforslaget blandt andet anført: (FT 1985/86, tillæg  

 A, spalte 224).
"Justitsministeriet har  

 fundet at burde udskille nogle af de særlige tilfælde, hvor  

 offentlighedsudvalget har peget på, at udviklingen i den administrative  

 struktur har medført uheldige konsekvenser.
Som anført i betænkningen side  

 221  

 har arbejdet med at koordinere den danske deltagelse i EF-samarbejdet bl.a.  

 medført, at der er oprettet en række tværministerielle organer, hvis  

 kompetence  

 er begrænset til emner af betydning for 2 eller flere departementer.
For at  

 sikre, at dette samarbejde, der bl.a. forbereder den danske holdning i  

 forhandlinger til EF-vedtagelser, kan gennemføres, foreslås det i nr 3, at  

 nærmere angivne dokumenter om EF-spørgsmål generelt undtages fra  

 aktindsigt." Oprindeligt var i  

 betænkningen ikke foreslået en regel svarende til § 10, nr. 3, idet de  

 pågældende dokumenter ansås for omfattet af en foreslået generel regel om  

 undtagelse af dokumenter, der udveksles mellem flere forvaltningsmyndigheder  

 som led i et "internt præget samarbejde", jf. betænkningen, siderne  

 36, 46 og 220 ff.
Den i betænkningen foreslåede generelle regel blev  

 imidlertid  

 ikke medtaget i det endelige lovforslag, der blev vedtaget af Folketinget,  

 men  

 som det fremgår af de ovennævnte bemærkninger til lovforslaget, skal  

 bestemmelsen ses i sammenhæng med - og dermed fortolkes i overensstemmelse  

 med  

 -det oprindelige forslag.
 Henvisningen i bemærkningerne  

 til udviklingen i den administrative struktur - jf. bet. 857/1978 om  

 offentlighedslovens revision side 221 - skal ses på baggrund af den  

 dagældende  

 retstilstand, hvorefter udveksling af arbejdsdokumenter mellem forskellige  

 myndigheder, også i EF-anliggender, medførte, at dokumenterne ikke længere  

 kunne betragtes som interne, og derfor som udgangspunkt var undergivet  

 aktindsigt.
Sigtet med den nye  

 bestemmelse i § 10, nr. 3 er således at undgå denne konsekvens for så vidt  

 angår myndighedernes samarbejde om EF-spørgsmål.
Det vil sige, at  

 dokumenterne  

 fortsat skal betragtes som interne, selv om de er videregivet til anden  

 myndighed.
 Efter ordlyden omfatter  

 undtagelsesbestemmelsen i § 10, nr. 3, alle "dokumenter ... som vedrører  

 spørgsmål om fortolkningen eller opfyldelsen af fællesskabsretlige  

 regler".
 Trods den generelle  

 formulering er der efter min opfattelse ikke grundlag for at forstå  

 undtagelsesbestemmelsen således, at også dokumenter om EF-spørgsmål  

 udfærdiget  

 af private personer eller virksomheder, og sendt til offentlige myndigheder,  

 er  

 omfattet af undtagelsen fra aktindsigt.
 Det beskyttelsesbehov, som  

 motiverne peger på, omfatter alene brevveksling og anden dokumentudveksling  

 mellem forskellige myndigheder, jf. herved også den kommenterede  

 offentlighedslov ved Asbjørn Jensen m.fl., side  

 131 f.
 Tilsvarende angår den  

 udvikling, der ifølge motiverne har skabt behovet, alene forholdet mellem  

 myndigheder.
Den snævrere forståelse af  

 bestemmelsens rækkevidde må også foretrækkes som den, der er bedst i  

 overensstemmelse med offentlighedslovens grundprincip.
Loven fastslår (§ 4,  

 stk. 1), at hovedreglen er aktindsigt.
Nægtelse af aktindsigt kræver  

 udtrykkelig hjemmel.
Det følger heraf, at lovens undtagelsesbestemmelser i  

 almindelighed, hvis der er flere forståelsesmuligheder, må fortolkes  

 indskrænkende.
En fortolkning af § 10, nr.  

 3, således at undtagelser fra aktindsigt også omfatter myndighedernes  

 brevveksling med private i EF-spørgsmål, vil være overordentlig vidtgående.  

 Undtagelserne i § 10, nr. 1-6 er af generel karakter på samme måde som  

 undtagelsen for internt arbejdsmateriale i lovens § 7. Der kræves ikke, som  

 ved  

 anvendelsen af lovens øvrige undtagelsesbestemmelser (bortset fra § 12, stk.  

 1,  

 nr. 1) en konkret påvisning af offentliggørelsens skadevirkninger.
Dette,  

 sammenholdt med EF-rettens tiltagende betydning på de forskellige  

 forvaltningsområder, vil i realiteten gøre offentlighedsprincippet  

 betydningsløst for væsentlige dele af den offentlige forvaltning, såfremt den  

 vidtgående fortolkning anlægges.
..." Selv om sag nr. 45 ikke  

 falder inden for det område, bestemmelsen i forvaltningslovens § 14, stk. 1,  

 nr. 3, (og den tilsvarende bestemmelse i offentlighedslovens § 10, nr. 3)  

 efter  

 forarbejderne særligt tager sigte på, er de dokumenter, der blev undtaget fra  

 aktindsigt, en brevveksling mellem ministerier vedrørende "spørgsmål om  

 fortolkningen ... af fællesskabsretlige regler". Dokumenterne er derfor  

 omfattet af bestemmelsens ordlyd.
På denne baggrund finder jeg ikke at kunne  

 kritisere, at Skattedepartementet har anset brevvekslingen med  

 Justitsministeriet om fortolkningen af art. 14 i Protokol vedrørende De  

 Europæiske Fællesskabers privilegier og immuniteter for omfattet af  

 bestemmelsen i forvaltningslovens § 14, stk. 1, nr. 3.
 Derimod skal jeg bemærke, at  

 Skattedepartementet ikke ses at have taget (udtrykkelig) stilling til, om der  

 i  

 medfør af forvaltningslovens § 14, stk. 2, skulle have været ekstraheret  

 oplysninger fra de fra aktindsigt undtagne dokumenter.
 3) Enkelte oplysninger.
 a) I 14 af de undersøgte sager har der været spørgsmål om undtagelse fra  

 aktindsigt i medfør af bestemmelserne i offentlighedslovens §§ 12-13 og  

 forvaltningslovens § 15 om undtagelse af enkelte oplysninger.
Sagerne nr. 4 og 14 angår aktindsigt i den kommunale ligningsplan.
Disse 2  

 sager er omtalt under b).
 3 sager (nr. 8, 23 og 48) angår spørgsmålet om aktindsigt i brevveksling med  

 udenlandske myndigheder i henhold til en dobbeltbeskatningsoverenskomst;  

 disse sager er nærmere omtalt under afsnit c).
Andre 3 af de 14 sager (nr. 12, 38 og 46) angår aktindsigt i medfør af  

 offentlighedsloven i oplysninger, der er omfattet af de særlige  

 tavshedspligtsbestemmelser i den danske skattelovgivning.
Disse sager er  

 omtalt under afsnit d).
 I 3 sager (nr. 13, 24 og 33), som er nærmere omtalt under afsnit e), er der  

 spørgsmål om undtagelse af  

 oplysninger af hensyn til gennemførelse af offentlig kontrol eller påtænkte  

 foranstaltninger i henhold til skatte- og afgiftslovgivningen.
 Den i afsnit f) behandlede  

 sag (nr. 19) angår undtagelse af oplysninger efter forvaltningsloven af  

 hensyn  

 til andre private.
 Én sag (nr. 28) omhandler den  

 særlige opsamlingsbestemmelse i offentlighedslovens § 13, stk. 1, nr. 6, jf.  

 nærmere under afsnit g).
 I en anden sag (nr. 41)  

 illustreres spørgsmålet om en tilstrækkelig individuel vurdering af de  

 oplysninger, der skal undtages fra aktindsigt, jf. nærmere under afsnit h).
 Endelig illustrerer én sag -  

 nr. 26 - sammenhængen mellem spørgsmålet om partsstatus og undtagelse af  

 oplysninger i medfør af forvaltningslovens § 15. Denne sag er omtalt under  

 afsnit i).
 b) I  

  

 sag nr. 4  

  

 (refereret i afsnit III.F.2.b.) klagede A bl.a. over, at  

 ligningskommissionen ikke havde imødekommet anmodningen om aktindsigt i den  

 kommunale ligningsplans delegationsbestemmelser.
 Amtsskatteinspektoratet,  

 Statsskattedirektoratet og Skattedepartementet fandt imidlertid, at der burde  

 meddeles aktindsigt i ligningsplanens delegationsbestemmelser, idet disse  

 oplysninger ikke fandtes at være omfattet af offentlighedslovens § 13, stk.  

 1,  

 nr. 4. Jeg må være enig heri, idet jeg yderligere bemærker, at ligningsplanen  

 var sendt til en anden myndighed og dermed allerede af denne grund ikke kunne  

 undtages fra aktindsigt i medfør af offentlighedslovens § 7, men at  

 ligningsplanen efter sit indhold i øvrigt efter omstændighederne kunne være  

 omfattet af offentlighedslovens § 8, nr. 4, om dokumenter indeholdende  

 "generelle  

 retningslinier for behandling af bestemte sagstyper".
I  

  

 sag nr. 14  

  

 afslog en ligningskommission i medfør af  

 offentlighedslovens § 13, stk. 1, nr. 4, at give A aktindsigt i dele af  

 kommunens ligningsplan og dele af et skema med skatteinspektørens vurdering  

 af  

 resultatet af lignings- og revisionsarbejdet.
Amtsskatteinspektoratet,  

 Statsskattedirektoratet og Skattedepartementet tilsluttede sig denne  

 afgørelse.
 Sagens nærmere omstændigheder  

 er følgende:
I skrivelse af 14. juni 1987  

 anmodede A K kommune om aktindsigt i de "2 seneste redegørelser til  

 ligningskommission og amtsskatteinspektoratet om ligningens forløb, jfr.  

 Ligningsrådets ligningsplan afsnit 4 pkt. 6." I skrivelse af 22. juni 1987  

 besvarede K kommune A's anmodning således:
 "Med henvisning til  

 Deres anmodning af 14. ds. fremsendes vedlagt kopier af ligningsplanerne for  

 ligningskommissionen i (K) kommune for indkomstårene 1985 og 1986.
 Ligningsplanens bilag 5, 6 og  

 7 er ikke vedlagt, idet de indeholder oplysninger, der er undtaget fra  

 aktindsigt, jfr. lov om offentlighed i forvaltningen § 13, stk. 1, nr. 4, og  

 vedlagte fotokopi af skrivelse fra skattedepartementet af 7. oktober f.å.  

 ....
 Som led i skattedirektoratets  

 tilsynsvirksomhed har skatteadministrationen for indkomstårene 1983 og 1984  

 på amtsskatteinspektoratets  

 begæring udfyldt og indsendt blanket D 725, der bl.a. indeholder  

 skattedirektørens vurdering af ligningsarbejdet.
Fotokopier af udsnit af disse  

 blanketter vedlægges." Denne afgørelse påklagede A i  

 skrivelse af 16. juni 1987 til Skattedepartementet, der i anledning af klagen  

 indhentede udtalelser af henholdsvis 29. juli, 6. august og 6. november 1987  

 fra henholdsvis ligningskommissionen, amtsskatteinspektoratet og  

 Statsskattedirektoratet.
 Ligningskommissionen henholdt  

 sig i sin udtalelse til sin afgørelse, og amtsskatteinspektoratet udtalte  

 følgende:
"...inspektoratet er  

 enig med ligningsmyndigheden i, at ligningsplanens bilag 5, 6 og 7 er  

 undtaget  

 fra aktindsigt.
Et eksemplar af ligningsplanen for indkomståret 1986  

 vedlægges.
For så vidt angår  

 ligningsmyndighedens og amtsskatteinspektoratets indberetning om ligningen  

 (skema D 725) tiltrædes, at ligningsmyndigheden har undtaget sidste  

 tekstafsnit  

 i skattedirektørens vurdering fra aktindsigt, dels fordi afsnittet indeholder  

 oplysninger om enkelt-sager, der måske kan identificeres, dels - og navnlig -  

 fordi afsnittet belyser fremgangsmåden i og resultatet af  

 efterforskningsarbejdet i skatte-straffesager." Statsskattedirektoratet  

 udtalte i sagen følgende:
"....at man kan  

 tiltræde, at (K kommune) har undtaget ligningsplanens bilag 5, 6 og 7 fra  

 aktindsigt under henvisning til offentlighedslovens § 13, stk. 1, pkt. 4,  

 selv  

 om der er tale om ligningsplaner for tidligere indkomstår, idet de nævnte  

 bilag  

 indeholder oplysning om ligningsmyndighedens personale- og ressourcemæssige  

 prioritering på de respektive skatteydergrupper, en oversigt over de anvendte  

 søgningskriterier samt et samlet notat om ligningsarbejdet.
Sådanne  

 oplysninger  

 ses ikke kun at relatere sig til et enkelt indkomstår men viser tillige,  

 hvorledes ligningsarbejdet i de kommende år kan tænkes tilrettelagt. .....
Hvad angår indberetningerne  

 om den kommunale ligning (skema D725), kan man ligeledes tiltræde, at (K  

 kommune) har undtaget visse dele heraf fra aktindsigt, idet der er tale om  

 oplysninger, dels om enkeltsager og dels om skatte straffesager, som kan  

 identificeres." I skrivelse f 24. november  

 1987 meddelte Skattedepartementet herefter A følgende:
 "I en skrivelse af 16.  

 juni 1987 klager De til Skattedepartementet over, at (K kommune) har nægtet  

 Dem  

 aktindsigt i kommunens ligningsplan for indkomstårene 1985 og 1986 for så  

 vidt  

 angår bilagene 5,6 og 7.
 De henviser i Deres klage til  

 forvaltningslovens § 13, stk. 1, nr. 4, og anfører, at  

 undtagelsesbestemmelsen  

 efter Deres opfattelse ikke kan finde anvendelse, da der er tale om tidligere  

 års ligningsplaner, hvor kontrol har fundet sted.
Der er til brug for sagen  

 indhentet udtalelser fra (K kommune) (amtsskatteinspektoratet) og  

 Statsskattedirektoratet.
Kopi af de af departementet modtagne udtalelser  

 vedlægges til orientering.
 Skattedepartementet skal  

 herefter meddele, at man i det hele kan henholde sig til de afgivne  

 udtalelser.  

 Departementet finder derfor, at det er med rette, at (K kommune) har nægtet  

 Dem  

 aktindsigt i de omtalte bilag.
Man henviser herved til de  

 grunde, der er anført i Skattedepartementets skrivelse af 7. oktober 1986,  

 hvoraf De tidligere har modtaget kopi." I den skrivelse af 7. oktober  

 1986, som Skattedepartementet henviste til overfor A, havde  

 Skattedepartementet  

 bl. a. anført følgende:
 "I en hertil indsendt  

 skrivelse af 1. september 1986 har De klaget over, at K kommune i forbindelse  

 med Deres anmodning om aktindsigt i kommunens ligningsplaner for  

 indkomstårene  

 1984 og 1985 har meddelt, at ligningsplanernes bilag 5, 6 og 7 efter  

 ligningskommissionens formening måtte undtages fra aktindsigt i medfør af §  

 2,  

 stk. 2, nr. 2, i lov om offentlighed i forvaltningen (lov nr. 280 af 10 juni  

 1970; min bemærkning). Efter det oplyste indeholder ligningsplanernes bilag  

 5,  

 6 og 7 oplysninger om de personalemæssige ressourcer, efter hvilke kriterier  

 bestemte kategorier af selvangivelser udtages til nærmere undersøgelse samt  

 tidsplan for ligningsarbejdets afvikling.
I den anledning skal  

 Skattedepartementet meddele, at man efter et konkret skøn finder, at Deres  

 anmodning om aktindsigt i bilag 5, 6 og 7 til K kommunes ligningsplaner for  

 1984 og 1985 med rette er blevet nægtet af K kommune, idet de her omhandlede  

 oplysninger af hensyn til ligningens effektivitet bør undtages fra  

 aktindsigt,  

 jfr. § 2, stk. 2, nr. 2, i lov om offentlighed i forvaltningen, om  

 gennemførelse af offentlig kontrol-, regulerings- eller  

 planlægningsvirksomhed  

 eller af påtænkte foranstaltninger i henhold til skatte- og  

 afgiftslovgivningen." De dele af skatteinspektørens  

 vurderinger, der blev undtaget fra aktindsigt, er sålydende:
(vedrørende indkomståret  

 1983) "...
Trods disse personalemæssige  

 problemer er der ... nedsat en særlig revisionsgruppe under ledelse af  

 kontorchefen for 3. ligningskontor.
Gruppen består af 4 skatterevisorer og 1  

 overassistent og foretager primært arbejder i sager med egentlig skattesnyd.
 Revisionsgruppen har i den  

 her omhandlede ligningsperiode bl.a. været beskæftiget med følgende opgaver:
1) Deltaget i  

 to ransagninger i sager rejst her, hvor der er tale om forhold omfattet af  

 straffelovens § 289 (grov skattesvig). Revisionen foregår her.
2) Udfærdiget  

 1 revisionsrapport, der er afgivet til Statsadvokaturen for økonomisk  

 kriminalitet, der har rejst sigtelse for grov skattesvig (udlandsdansker).
3) Udfærdiget  

 1 revisionsrapport, der via K Politi er oversendt til Københavns Politis  

 bedrageriafdeling.
Sagen viste sig ikke at vedrøre skatteunddragelse, men  

 derimod bedrageri af meget væsentlig størrelse.
4) Afsluttet  

 to revisionssager, der er oversendt til Politimesteren i K via  

 Statsskattedirektoratet med henblik på tiltalerejsning efter straffelovens §  

 289.
5) Deltaget  

 som anklagerens bisiddere i to § 289 straffesager, hvor begge sager førte til  

 domfældelse i overensstemmelse med revisionsberetningen.
6) Foretaget  

 (2 revisorer) den løbende revision og deltaget i forhandlinger, retsmøder  

 m.v. i en § 289-sag, hvor sigtede var varetægtsfængslet.
Der falder dom i  

 foråret 1986.
7) Afgivet  

 vidneforklaring i udlandet i en udløber af en her afsluttet sag.
Sagen førte  

 til domfældelse for mandatsvig.
8) I  

 forbindelse med ransagninger udarbejdet et særdeles omfattende materiale til  

 brug for krydsrevision vedrørende udeholdte indtægter for 9 erhvervsdrivende  

 og et stort antal lønmodtagere.
De sidstnævnte aflønnedes gennem et  

 udenlandsk registreret aktieselskab.
9) For tiden  

 arbejdes med færdiggørelse af to revisionsberetninger for sager, hvor  

 ransagning er foretaget tidligere, samt revision i tre sager, hvor der kan  

 rejses tiltale for grov skattesvig efter straffelovens § 289." (vedrørende indkomståret 1984) "...
 1.
 Deltaget i  

 2 ransagninger i sager rejst her , hvor der er tale om forhold omfattet af  

 straffelovens § 289 (grov skattesvig). Revisionen foregik her.
 2.
 Udfærdiget  

 revisionsrapport, der er afgivet til Statsadvokaturen for økonomisk  

 kriminalitet, der har rejst sigtelse for grov skattesvig (udlandsdansker).
 3.
 Udfærdiget  

 revisionsrapport, der via K Politi er oversendt til Københavns Politis  

 bedrageriafdeling.
 4.
 Afsluttet 2  

 revisionssager, der er oversendt til Politimesteren i K via  

 Statsskattedirektoratet med henblik på tiltalerejsning efter straffelovens §  

 289.
 5.
 Deltaget  

 som anklagerens bisiddere i to § 289-straffesager, hvor begge sager førte til  

 domfældelse i overensstemmelse med revisionsberetningerne.
 6.
Foretaget  

 (2 revisorer) den løbende revision og deltaget i forhandlinger, retsmøder  

 m.v. i en § 289-sag, hvor sigtede var varetægtsfængslet.
Der faldt dom i  

 foråret 1986.
 7.
Afgivet  

 vidneforklaring i udlandet i en udløber af en her afsluttet sag.
Sagen førte  

 til domfældelse for mandatsvig i udlandet.
 8.
I  

 forbindelse med ransagninger udarbejdet et særdeles omfattende materiale til  

 brug for krydsrevision vedrørende udeholdte indtægter for 9 erhvervsdrivende  

 og et stort antal lønmodtagere.
De sidstnævnte aflønnedes gennem et  

 udenlandsk registreret aktieselskab." Det kan ikke kritiseres, at  

 Skattedepartementet tilsluttede sig, at de dele af ligningsplanen, som  

 beskriver skattevæsenets ressourcefordeling og udsøgningskriterier i  

 forbindelse  

 med kontrolarbejdet, er undtaget fra aktindsigt i henhold til  

 offentlighedslovens § 13, stk. 1, nr. 4. Jeg finder i denne forbindelse ikke  

 at  

 kunne bortse fra en nærliggende risiko for, at en skatteyder i kraft af  

 kendskab til de nævnte oplysninger for de foregående indkomstår vil kunne  

 foretage skatteunddragelse uden at blive afsløret, f. eks. ved at foretage  

 ulovlige fradrag, hvis størrelse er lige under de tidligere års grænser for  

 den  

 automatiske udtagning til kontrol.
Derimod må jeg finde det betænkeligt  

 at tilslutte mig afgørelsen om at undtage de ovenfor citerede afsnit fra  

 skatteinspektørens vurdering af resultatet af lignings- og revisionsarbejdet  

 fra aktindsigt i medfør af offentlighedslovens § 13, stk. 1, nr. 4. Der er  

 tale  

 om en kortfattet omtale af skatteforvaltningens deltagelse i arbejdet med  

 forskellige sager, som har givet eller forventes at give anledning til  

 straffesager.
For så vidt angår de sager, hvor der er rejst tiltale, vil de  

 omhandlede oplysninger for mig at se ikke kunne bevirke nogen forringelse af  

 det offentliges muligheder for strafforfølgning.
For så vidt angår de sager,  

 hvor der endnu ikke er rejst tiltale, må det samme i en vis udstrækning gøre  

 sig gældende, da det vanskeligt må kunne tænkes, at de meget sparsomme  

 oplysninger  

 selv af en mistænkt eller sigtet vil kunne bruges til at forstyrre  

 efterforskningen.
Jeg bemærker herved, at en mistænkt eller sigtet - alt  

 efter  

 sagens stade - formentlig vil have vanskeligt ved at indse, om det er  

 vedkommendes sag, der er omtalt.
Hensynet til den mistænkte,  

 sigtede, tiltalte eller domfældte er ikke omfattet af offentlighedslovens §  

 13,  

 stk. 1, nr. 4, men derimod af offentlighedslovens § 12, stk. 1, nr. 1,  

 hvortil  

 ingen af de involverede myndigheder har henvist (samt efter omstændighederne  

 eventuelt af § 13, stk. 1, nr. 3). I henseende til § 12, stk. 1, nr. 1, er  

 det  

 afgørende, om der ud fra omtalen af sagerne kan identificeres en eller flere  

 bestemte fysiske personer.
I omtalen af skattestraffesagerne indgår hverken  

 navne eller andre sædvanlige identifikationsoplysninger.
Dette udelukker dog  

 ikke i sig selv, at identifikation vil være mulig.
Eksempelvis vil en sag,  

 som  

 i et lokalsamfund har været stærkt offentligt omtalt (i pressen m.v.), efter  

 omstændighederne kunne henføres til en bestemt person ved hjælp af en mere  

 eller mindre præcis beskrivelse af sagens faktum.
Hvorvidt noget sådant i  

 forhold til A ville kunne tænkes i forbindelse med de sager, der er omtalt i  

 de  

 fra aktindsigt undtagne uddrag af skatteinspektørens vurdering, er jeg ikke i  

 stand til at udtale mig om med sikkerhed.
Jeg finder dog at burde pege på, at  

 der kun gives få og typologiserede oplysninger om sagerne, og at K kommune er  

 en forholdsvis stor kommune.
Spørgsmålet om, hvorvidt der  

 kan ske identifikation, må vurderes helt konkret.
En sådan vurdering har  

 skattemyndighederne ikke foretaget i sagen; derimod er der peget på den rent  

 abstrakte risiko for, at de omtalte sager kunne personidentificeres.
 c) Sagerne nr. 8, 23 og 48  

 angår spørgsmålet om aktindsigt i korrespondancen med udenlandske  

 skattemyndigheder i forbindelse med sager om lempelse af dobbeltbeskatning.
 I  

  

 sag nr. 8  

  

 fastholdt Skattedepartementet under henvisning til  

 forvaltningslovens § 15, stk. 1, nr. 4, Statsskattedirektoratets afslag på  

 parten A's anmodning om aktindsigt i korrespondancen med de amerikanske  

 skattemyndigheder.
 Sagens nærmere omstændigheder  

 er følgende:
 I skrivelse af 11. maj 1987  

 klagede advokat A på vegne af B til Skattedepartementet over, at  

 Statsskattedirektoratet havde afslået at meddele A aktindsigt i de danske  

 skattemyndigheders korrespondance med de amerikanske skattemyndigheder om  

 vurderingen af nogle faste ejendomme, som er beliggende i USA, og som  

 tidligere  

 havde tilhørt et af B ejet selskab, C.
 I anledning af klagen  

 indhentede Skattedepartementet en udtalelse af 23. juli 1987 fra  

 Statsskattedirektoratet, hvori Statsskattedirektoratet bl.a. anførte  

 følgende:
 "Ved skrivelse af 6.  

 februar 1987 og 10. april 1987 (kopier vedlagt) har Statsskattedirektoratet  

 nægtet aktindsigt i korrespondancen, man har ført med Internal Revenue  

 Service  

 (den kompetente amerikanske skattemyndighed; min bemærkning) og side 1 i den  

 rapport på i alt 22 sider, som blev fremsendt med Internal Revenue Service's  

 skrivelser af 23. december 1986 og 10. februar 1987 (kopier vedlagt).
 Som det ses, er de  

 dokumenter, Statsskattedirektoratet har nægtet aktindsigt i, alene den  

 umiddelbare korrespondance mellem Statsskattedirektoratet og Internal Revenue  

 Service.
 Den omhandlede korrespondance  

 vedrører værdiansættelsen af 4 faste ejendomme ... (beliggenhed), som i 1983  

 blev solgt af B's selskab til selskabet C, der ejes af B's søn E, efter det  

 oplyste bosiddende i UK.
 Statsskattedirektoratet har  

 nægtet aktindsigt i dele af sagens akter i medfør af forvaltningslovens § 15,  

 stk.  

 1, herunder navnlig bestemmelsen i § 15, stk. 1, nr. 4  

 (Skatsskattedirektoratet  

 redegør herefter for de dokumenter og oplysninger, A har fået i forbindelse  

 med  

 sagens behandling; min bemærkning).
 ...
 Statsskattedirektoratet  

 finder således at have givet aktindsigt i en sådan grad, at advokaten i fuldt  

 omfang sagligt kan varetage sin klients interesser.
 I henhold til  

 dobbeltbeskatningsaftalen mellem Danmark og USA, artikel XVII, skal  

 oplysninger, der udveksles mellem de kontraherende stater, behandles som  

 hemmelige og må ikke meddeles til andre personer end de, der er beskæftigede  

 med påligning m.v.
 Det er  

 Statsskattedirektoratets opfattelse, at det er af betydning for et effektivt  

 ligningssystem, at det internationale kontrolsamarbejde på skatteområdet  

 fungerer  

 gnidningsløst og i fortrolighed mellem de enkelte landes skattemyndigheder.
 Dels  

  

 er der væsentlig risiko for, at samarbejdet mellem Internal  

 Revenue Service og Statsskattedirektoratet vil tage skade ved at give  

 aktindsigt i korrespondancen,  

  

 dels  

  

 anser Statsskattedirektoratet det for generelt betænkeligt, såfremt bl.a.  

 internationale skatteplanlæggere opnår større viden om det internationale  

 skattekontrolsamarbejdes arbejdsmetoder og -vilkår.
 På baggrund heraf har  

 Statsskattedirektoratet nægtet aktindsigt i den førte korrespondance i det  

 ovenfor nævnte omfang.
 Statsskattedirektoratet er af  

 den opfattelse, at man med hjemmel i forvaltningslovens § 15, stk. 1 herunder  

 navnlig bestemmelsen i § 15, stk. 1, nr. 4 kan nægte aktindsigt i den med  

 Internal Revenue Service førte korrespondance, i hvert fald i et omfang som  

 sket.
..." I skrivelse af 9. oktober  

 1987 fremsatte A sine yderligere bemærkninger til sagen, herunder til  

 Statsskattedirektoratets udtalelse af 23. juli 1987. I skrivelsen anførte A  

 bl.  

 a. følgende:
 "...
 I Statsskattedirektoratets  

 høringssvar til Skattedepartementet anfører Statsskattedirektoratet i øvrigt,  

 at:
"Det er af betydning for  

 et effektivt ligningssystem, at det internationale kontrolsamarbejde på  

 skatteområdet fungerer gnidningsløst og i fortrolighed mellem de enkelte  

 landes  

 skattemyndigheder." Til dette argument må jeg  

 anføre, at det er for generelt til at kunne begrunde nægtelse af aktindsigt i  

 nærværende sag.
Mit synspunkt er sammenfaldende med Folketingets Ombudsmands,  

 jfr. jour. nr. 1986-1537-220 af 29. maj 1987, pag. 7, 2. afsnit.
 Statsskattedirektoratet  

 anfører endvidere som begrundelse:
"Der er en væsentlig  

 risiko for, at samarbejdet mellem Internal Revenue Service og  

 Statsskattedirektoratet vil tage skade ved at give aktindsigt i  

 korrespondancen." Hertil bemærkes, at dette  

 argument er det samme som det ovenfor anførte, hvortil kommer, at argumentet  

 er  

 uden vægt.
 Statsskattedirektoratet  

 anfører endvidere, at :
"Statsskattedirektoratet  

 anser det generelt for betænkeligt, såfremt blandt andet internationale  

 skatteplanlæggere opnår større viden om det internationale  

 skattekontrolsamarbejdes arbejdsmetoder og -vilkår." Sidstnævnte argument er også  

 af generel karakter og helt irrelevant i nærværende sag, hvor der er tale om  

 sikring af, at grundlaget for en vurdering er objektivt korrekt.
Det nævnte  

 argument synes nærmest at være benyttet i sager, hvor der er begrundet tro på  

 kriminel aktivitet, således som den ovenfor nævnte Ombudsmandssag, der  

 tilsyneladende drejer sig om en straffesag, også synes at antyde.
Om begge de to sidstnævnte  

 argumenter må det således konkluderes, at de ikke kan bære nægtelse af  

 aktindsigt, dels fordi der ikke er tale om en "kriminel" sag, og  

 dels  

 fordi der derfor ikke er tale om et undersøgelsesstadium, hvor nægtelse af  

 aktindsigt ifølge Ombudsmanden kunne være berettiget.
Ombudsmanden udtaler  

 udtrykkeligt i den ovenfor citerede skrivelse, pag. 7 forneden og pag. 8  

 foroven, at efter afslutningen af en undersøgelses/skattesag kan hjemmelen  

 til  

 nægtelse af aktindsigt meget vel være væk, således at aktindsigten på dette  

 tidspunkt må meddeles.
Konkluderende om  

 Statsskattedirektoratets høringssvar er det min opfattelse, at der ikke er  

 fremført nogen konkret begrundelse for nægtelse af aktindsigt i nærværende  

 sag.  

 De anførte argumenter er af en helt anden karakter og delvis afvist af  

 Ombudsmanden, oven i købet i en undersøgelsesfase i en kriminel sag.
Jeg må  

 derfor gøre gældende, at der ikke er hjemmel til at nægte aktindsigt, og  

 anmoder om, at Skattedepartementet derfor giver mig medhold.
..." I skrivelse af 11. december  

 1987 meddelte Skattedepartementet herefter A bl.a. følgende i anledning af  

 A's  

 klage vedrørende aktindsigtsspørgsmålet:
 "...
 Efter forvaltningslovens §  

 15, stk. 1, kan parten nægtes (yderligere) aktindsigt, i det omfang partens  

 interesse i at kunne benytte kendskab til sagens dokumenter til varetagelse  

 af  

 sit tarv findes at burde vige for afgørende hensyn til offentlige interesser,  

 herunder (nr. 4) gennemførelse af offentlig kontrolvirksomhed.
 Ved afgørelsen af, om  

 betingelserne for at nægte yderligere aktindsigt er til stede, finder  

 departementet at måtte lægge vægt på, om de oplysninger, der er givet Dem om  

 korrespondancen og den allerede meddelte aktindsigt, giver Dem tilstrækkelig  

 mulighed for at varetage Deres klients interesser.
Ved bedømmelse heraf må  

 departementet lægge direktoratets udtalelse af 23. juli 1987 til grund sammen  

 med oplysningerne fra mødet i direktoratet den 20. august 1987, jfr.
Deres  

 skrivelse af 9. oktober 1987. Departementet har endvidere haft lejlighed til  

 at  

 gennemgå det materiale, der ikke er udleveret.
 På denne baggrund skal man  

 meddele, at De efter departementets opfattelse allerede på grundlag af de  

 afgivne oplysninger og det udleverede materiale er bragt i stand til at  

 varetage  

 Deres klients interesser under sagen på fuldt betryggende måde.
 Skattedepartementet finder  

 herefter, at der er tilstrækkelig hjemmel i forvaltningslovens § 15, stk. 1,  

 nr. 4, til at nægte yderligere aktindsigt.
 Skattedepartementet  

 fastholder derfor Statsskattedirektoratets afslag på Deres anmodning om  

 yderligere aktindsigt.
..." Den sag, som A har henvist  

 til over for Skattedepartementet (mit journal nr. 1986-1537-220), angår et  

 tilfælde, hvor de danske skattemyndigheder efter anmodning fra de belgiske  

 skattemyndigheder, udleverede oplysninger til de belgiske myndigheder om et  

 dansk selskab S til brug for en i Belgien mod S verserende sag.
S anmodede de  

 danske skattemyndigheder om aktindsigt i sagen, hvilket blev afslået under  

 henvisning til den dagældende offentlighedslovens § 10, stk. 1, 2. pkt., (jf.  

 lov nr. 280 af 10. juni 1970) og senere blev fastholdt under henvisning til  

 forvaltningslovens § 15, stk. 1, nr. 4.
 I sagen udtalte jeg i min  

 afsluttende skrivelse af 29. maj 1987 bl.a.:
 "...
 Det spørgsmål, der herefter  

 foreligger til min vurdering, er spørgsmålet, om de danske skattemyndigheder  

 har haft hjemmel til at nægte Dem/selskabet S ApS aktindsigt i den  

 korrespondance, der har været ført med de belgiske skattemyndigheder.
 Afslaget på aktindsigt er  

 meddelt i henhold til offentlighedslovens § 10, stk. 1, 2. pkt., og fastholdt  

 i  

 henhold til forvaltningslovens § 15, stk. 1, herunder bl.a. bestemmelsen i §  

 15, stk. 1, nr. 4.
 Efter offentlighedslovens §  

 10, stk. 1, 2. pkt., kan en part som bekendt nægtes aktindsigt, hvis  

 vedkommendes interesse i at kunne benytte kendskab til sagens dokumenter til  

 varetagelse af sit tarv findes at burde vige for afgørende hensyn til  

 offentlige eller private interesser.
 I udtalelsen til mig har  

 Skattedepartementet dels redegjort for de generelle hensyn, der må varetages  

 i  

 forbindelse med det internationale skattekontrolsamarbejde, dels redegjort  

 for  

 den konkrete vurdering, der er foretaget i den foreliggende sag.
Generelt har  

 Skattedepartementet givet udtryk for, at det er af betydning for et effektivt  

 ligningssystem, at det internationale kontrolsamarbejde på skatteområdet  

 fungerer gnidningsløst og i fortrolighed mellem de enkelte landes  

 skattemyndigheder.
Derfor anser departementet det generelt for betænkeligt,  

 såfremt internationale skatteplanlæggere opnår større viden om det  

 internationale skattekontrolsamarbejdes arbejdsmetoder og -vilkår.
Konkret har  

 Skattedepartementet vurderet, at den foreliggende korrespondance mellem de  

 belgiske og de danske skattemyndigheder har en sådan indbyrdes sammenhæng, at  

 det ved en hel eller delvis udlevering ville kunne udledes, på hvilket stadie  

 de belgiske undersøgelser befandt sig.
Formålet med disse undersøgelser kunne  

 derved forspildes.
Departementet "anså herved også", at der var en  

 nærliggende  

 risiko for, at de danske ligningsmyndigheders arbejdsvilkår ville kunne blive  

 afgørende forringet, hvis de fik ry for at udlevere det internationale  

 skattekontrolsamarbejde.
 Om det sidstnævnte hensyn  

 skal jeg bemærke, at det efter min opfattelse er af generel karakter, og at  

 det  

 således ikke i sig selv kan begrunde afgørelsen i den konkrete sag.
Hensynet til det offentliges  

 kontrolvirksomhed ligger imidlertid inden for den kreds af hensyn, der efter  

 en  

 konkret vurdering i henhold til offentlighedslovens § 10, stk. 1, 2. pkt.,  

 kan  

 begrænse en parts adgang til aktindsigt.
Det bemærkes i den forbindelse, at  

 de  

 ovennævnte regler om internationalt skattekontrolsamarbejde er udtryk for, at  

 også hensynet til udenlandske myndigheders kontrolvirksomhed kan begrænse  

 adgangen til aktindsigt.
Efter en gennemgang af den korrespondance, der har  

 været ført mellem de danske og de belgiske myndigheder, kan det ikke give mig  

 tilstrækkeligt grundlag for kritik, at de danske skattemyndigheder fandt, at  

 de  

 anførte hensyn måtte have overvægt i forhold til den interesse, som De på det  

 foreliggende grundlag måtte antages at have i at opnå aktindsigt, og derfor  

 afslog Deres begæring om at blive gjort bekendt med brevvekslingen som  

 helhed.  

 Jeg bemærker i den forbindelse, at ombudsmanden tidligere har lagt til grund,  

 at afslag på fuldstændig aktindsigt kan meddeles, hvor en delvis aktindsigt  

 ville medføre en prisgivelse af det forhold, som der er hjemmel til at  

 hemmeligholde (jfr.
Folketingets ombudsmands beretning 1974, side 333, og  

 Folketingets ombudsmands beretning 1983, side 137).
Jeg skal dog i den  

 forbindelse bemærke, at jeg alene har taget stilling til det meddelte afslag  

 på  

 aktindsigt i forbindelse med de igangværende undersøgelser vedrørende  

 selskabet  

 S ApS, og at de modhensyn, der ud fra en konkret vurdering har begrundet  

 afslaget vedrørende aktindsigt som helhed, medens sagen var på dette  

 (undersøgelses-) stadie, ikke nødvendigvis vil kunne begrunde et sådant  

 afslag  

 efter afslutningen af en eventuel skattesag i Belgien.
Afgørelsen af dette  

 spørgsmål må bero på en konkret vurdering på det herefter foreliggende  

 grundlag.
..." Efter min opfattelse kan de  

 danske skattemyndigheders generelle interesse i, at "det internationale  

 kontrolsamarbejde på skatteområdet fungerer gnidningsløst og i fortrolighed  

 mellem de enkelte landes skattemyndigheder", ikke begrunde afgørelsen i  

 sag nr. 8, jf. også om sag nr. 23 nedenfor.
De kontrolhensyn, der kan indgå i  

 afvejningen efter forvaltningslovens § 15, må være af konkret karakter og  

 knytte  

 sig til hemmeligholdelsen af enkelte oplysninger i den konkrete sag.
De i  

 forvaltningslovens § 15, stk. 1, nr. 4, nævnte hensyn vil således kun være  

 til  

 stede, hvis der vil være en konkret begrundet og nærliggende risiko for, at  

 kontrolhensynet i den konkrete sag vil lide væsentlig skade i forbindelse  

 med,  

 at der meddeles parten aktindsigt i bestemte oplysninger i den konkrete sag.
 Efter min gennemgang af sag  

 nr. 8 finder jeg ikke holdepunkter for at antage, at oplysningerne i  

 korrespondancen mellem de danske og de amerikanske skattemyndigheder er af en  

 sådan karakter eller har et sådant konkret indhold, at der ville være  

 nærliggende og konkret risiko for tilsidesættelse af "afgørende  

 hensyn" af de i forvaltningslovens § 15, stk. 1, nr. 4, nævnte arter.
Når der ikke foreligger  

 afgørende hensyn, der taler imod at meddele aktindsigt, vil det være uden  

 betydning, om partens interesse i at kende oplysningerne til varetagelse af  

 sit  

 tarv antages at være mere eller mindre tungtvejende.
Jeg bemærker herved, at  

 udgangspunktet  

 i forbindelse med al aktindsigt er, at den aktindsigtssøgende ikke skal  

 begrunde anmodningen om aktindsigt eller i øvrigt godtgøre nogen interesse i  

 aktindsigtens gennemførelse, jf. kapitel II.
B.1.e.
 Jeg må således finde  

 afgørelsen i sag nr. 8 uholdbar.
 I  

  

 sag nr. 23  

  

 (refereret i kapitel III.A) afslog Skattedepartementet i  

 henhold til offentlighedslovens § 13, stk. 1, nr. 2, anmodninger fra B og C,  

 der ikke var parter i sagen, om aktindsigt i korrespondancen med det  

 hollandske  

 finansministerium.
I anledning af B's og C's  

 anmodninger om aktindsigt fremsendte Skattedepartementet i skrivelser af 19.  

 januar 1988 til henholdsvis B og C kopi af korrespondancen mellem A's  

 arbejdsgiver, Statsskattedirektoratet og Skattedepartementet om spørgsmålet  

 om  

 ophævelse af dobbeltbeskatningen af A, men afslog samtidig at meddele B og C  

 aktindsigt i korrespondancen med de hollandske myndigheder.
I relation til  

 sidstnævnte anførte Skattedepartementet skrivelserne til B og C følgende  

 enslydende begrundelse:
 "...
 For så vidt angår  

 Skattedepartementets brevveksling med det nederlandske finansministerium kan  

 der ikke gives aktindsigt, idet der er tale om en skriftlig forhandling om  

 forståelse af den af Danmark med Holland indgåede dobbeltbeskatningsaftale og  

 som man finder, må undtages fra aktindsigt under henvisning til  

 offentlighedslovens § 13, stk. 1, 2. pkt. (skal være nr. 2; min bemærkning).
..." Efter min opfattelse kan det  

 generelle hensyn til samarbejdet med udenlandske skattemyndigheder ikke i sig  

 selv begrunde, at hele korrespondancen med en udenlandsk skattemyndighed  

 undtages fra aktindsigt.
Det bemærkes herved,  

  

 dels  

  

 at det efter offentlighedslovens § 13, stk. 1, i den konkrete  

 sag skal være "  

  

 nødvendigt  

  

 til  

 beskyttelse af  

  

 væsentlige  

  

 hensyn  

 (mine fremhævelser)" af den i § 13, stk. 1, nr. 2, nævnte art at undtage  

 oplysninger fra aktindsigt,  

  

 dels  

  

 at  

 der skal foretages en  

  

 konkret vurdering  

  

 af  

 den enkelte oplysning (d.v.s. af de enkelte oplysninger, der indgår i  

 korrespondancen med den udenlandske skattemyndighed).
I sag nr. 23 er afgørelsen  

 efter den begrundelse, der er meddelt B og C, truffet ud fra et generelt  

 hensyn  

 til hemmeligholdelse af korrespondance med udenlandske skattemyndigheder.
I  

 sagen ses der ikke at være foretaget nogen konkret vurdering af de enkelte  

 oplysninger i korrespondancen med det hollandske finansministerium.
I øvrigt  

 kan der i sagen formentlig vanskeligt tænkes at foreligge konkrete hensyn som  

 nævnt i § 13, stk. 1, nr. 2, af tilstrækkelig væsentlighed.
 Imidlertid vil oplysninger,  

 som fremgår af en korrespondance med en udenlandsk skattemyndighed, efter  

 omstændighederne kunne være omfattet af de specielle  

 tavshedspligtsforskrifter  

 i statsskattelovens § 44 og kildeskattelovens § 87 samt i den pågældende  

 dobbeltbeskatningsoverenskomst (jf. kapitel II.B.5.b, hvor også den særlige  

 tavshedspligtsbestemmelse i den dansk-hollandske  

 dobbeltbeskatningsoverenskomst  

 er citeret). Oplysninger, der er omfattet af de specielle  

 tavshedspligtsbestemmelser, er undtaget fra aktindsigt efter  

 offentlighedslovens § 14. Det må herved fremhæves, at oplysninger, der er  

 omfattet af specielle tavshedspligtsforskrifter, ikke på samme måde kan  

 undtages fra aktindsigt i medfør af forvaltningsloven (d. v. s. i forhold til  

 parter i afgørelsessager), idet hverken almindelige eller specielle  

 tavshedspligtsbestemmelser begrænser adgangen til aktindsigt efter  

 forvaltningsloven, jf. lovens § 9, stk. 2.
 Sag nr. 48  

  

 (omtalt i kapitel III.E) angår et tilfælde, hvor  

 Skattedepartementet gav meroffentlighed i en sag angående den dansk-svenske  

 dobbeltbeskatningsoverenskomst. - Sagen giver mig ikke anledning til  

 bemærkninger.
 d) Sagerne  

 nr. 12, 38 og 46 angår tilfælde, hvor anmodninger om aktindsigt i medfør af  

 offentlighedsloven afslås under henvisning til de specielle  

 tavshedspligtsbestemmelser i skattelovgivningen, jf. kapitel II.B.5.b.
 I  

  

 sag nr. 12  

  

 (refereret i kapitel III.A) afslog Skattedepartementet  

 at meddele aktindsigt under henvisning til statsskattelovens § 44 og  

 kildeskattelovens § 87.
 På samme måde tilsluttede  

 Skattedepartementet sig i  

  

 sag nr. 38  

  

 (refereret i kapitel III.A) under henvisning til statsskattelovens § 44 og  

 kildeskattelovens § 87, en ligningskommissions afslag på aktindsigt.
 I  

  

 sag nr. 46  

  

 meddelte Skattedepartementet afslag på aktindsigt under  

 henvisning til statsskattelovens § 44, kildeskattelovens § 87 og  

 offentlighedslovens § 12, stk. 1, jf. stk. 2.
 Sagen omhandler et tilfælde,  

 hvor A, der havde en sag under behandling i Skattedepartementet, under en  

 telefonsamtale med sagsbehandleren erfarede, at Skattedepartementet havde  

 afgjort en anden, på visse punkter lignende sag vedrørende B; A begærede  

 herefter aktindsigt i sagen vedrørende B.
 I den anledning meddelte  

 Skattedepartementet i skrivelse af 8. marts 1989 B bl. a. følgende:
 "I en skrivelse af 9.  

 februar 1989 har De under henvisning til en telefonsamtale med undertegnede  

 den  

 6. februar 1989 anmodet om aktindsigt i en af mig omtalt sag.
Den pågældende sag angår  

 imidlertid personlige oplysninger, herunder om straffemæssige forhold for en  

 skatteyder.
Skattedepartementet er derfor som følge af de særlige  

 tavshedspligtregler i statsskattelovens § 44 og kildeskattelovens § 87  

 afskåret  

 fra at imødekomme Deres anmodning, jfr. offentlighedslovens § 12, stk. 1.  

 Omfanget af disse tavshedsbelagte oplysninger i sagen er så betydeligt, at  

 det  

 efter departementets opfattelse ikke er muligt at anonymisere og fjerne de  

 tavshedsbelagte oplysninger på en meningsfuld måde, jfr. offentlighedslovens  

 §  

 12, stk. 2.
Man kan dog oplyse, at  

 departementet i den pågældende sag har givet udtryk for, at det var  

 beklageligt, at der ikke tidligere blev givet de udenlandske  

 skattemyndigheder  

 oplysninger om udfaldet af en skattestraffesag mod skatteyderen her i landet,  

 når man på et tidligere tidspunkt havde orienteret om, at en sådan var under  

 opsejling." Efter min opfattelse vil  

 anmodninger om aktindsigt efter offentlighedsloven ikke kunne afgøres  

 udelukkende med henvisning til de specielle tavshedspligtsbestemmelser.  

 Hjemmelen til at afslå aktindsigt findes ikke i disse alene, men derimod i  

 offentlighedslovens § 14, sammenholdt med de specielle  

 tavshedspligtsbestemmelser.
 I sagerne nr. 12, 38 og 46  

 burde Skattedepartementet derfor også have henvist til offentlighedslovens §  

 14. Da jeg ikke har grundlag for at anfægte afgørelsernes indholdsmæssige  

 rigtighed, behandles det omhandlede spørgsmål i forbindelse med afgørelsens  

 begrundelse og formulering (jf. kapitel III.G.7.c).
 e) I sagerne  

 nr. 13, 24 og 33 er oplysninger blevet undtaget fra aktindsigt af hensyn til  

 gennemførelse af offentlig kontrolvirksomhed eller påtænkte foranstaltninger  

 i  

 henhold til skatte- og afgiftslovgivningen.
Sag nr. 13  

  

 (refereret i afsnit III.A) angår spørgsmålet om  

 aktindsigt i en generel undersøgelse angående nyreligiøse bevægelsers  

 skattemæssige forhold, som Statsskattedirektoratet var i færd med at  

 foretage.  

 I sagen afslog Statsskattedirektoratet ud fra en konkret vurdering angående  

 risikoen for, at meddelelse af aktindsigt kunne medføre, at øjemedet med  

 undersøgelsen ville forspildes, en anmodning om aktindsigt fra en nyreligiøs  

 bevægelse,  

 der ikke blev anset som part i den generelle sag.
Afslaget - som  

 Skattedepartementet senere tilsluttede sig - blev givet under henvisning til  

 offentlighedslovens § 13, stk. 1, nr. 4. - Denne afgørelse giver mig ikke  

 anledning til bemærkninger.
 I  

  

 sag nr. 24  

  

 afslog Statsskattedirektoratet - hvilket  

 Skattedepartementet senere tilsluttede sig - under henvisning til  

 forvaltningslovens § 15, stk. 1, specielt nr. 4, at meddele B aktindsigt i et  

 telefonnotat, der indgik i en af skattemyndighederne mod B rejst kontrolsag.  

 Telefonnotatet indeholdt forskellige oplysninger, som var afgivet af C, og  

 som  

 var til ugunst for B i kontrolsagen.
 Sagens nærmere omstændigheder  

 er følgende:
På foranledning af  

 Skattedepartementet indledte Statsskattedirektoratet i juli 1987 en  

 undersøgelse af de skattemæssige forhold i forbindelse med B's fraflytning  

 til  

 England.
I forbindelse med Statsskattedirektoratets undersøgelse rettede C  

 henvendelse til Statsskattedirektoratet; B blev bekendt med kontakten mellem  

 C  

 og Statsskattedirektoratet, og advokat A anmodede herefter på B's vegne  

 Statsskattedirektoratet om aktindsigt.
 I den anledning meddelte  

 Statsskattedirektoratet i skrivelse af 6. november 1987 A:
"  

  

 Vedrørende: (B) Under henvisning til Deres  

 skrivelse af 28. september 1987 og senest skrivelse af 20. oktober 1987, hvor  

 De anmoder om at få tilsendt kopier af telefonnotater, mødereferater m.v. fra  

 samtaler, som Statsskattedirektoratet har haft med C vedrørende Deres  

 ovennævnte klient, skal det herved meddeles, at Statsskattedirektoratet ikke  

 kan indrømme aktindsigt i telefonnotatet, idet oplysningerne heri anses for  

 omhandlet af bestemmelserne i forvaltningslovens § 15, stk. 1, herunder § 15,  

 stk. 1, nr. 4.
 Det kan i øvrigt oplyses, at  

 Statsskattedirektoratet ikke har afholdt møde med (C).
..." I skrivelse af 13. november  

 1987 klagede advokat A på vegne af B til Skattedepartementet over, at  

 Statsskattedirektoratet havde afslået en anmodning om aktindsigt i  

 "telefonnotater mellem C og medarbejdere i  

 Statsskattedirektoratet".
 I anledning af klagen  

 indhentede Skattedepartementet en udtalelse af 16. december 1987, hvori  

 Statsskattedirektoratet. anførte følgende:
 "(C) henvendte sig  

 uopfordret den 28. september 1987 telefonisk til Statsskattedirektoratet for  

 at  

 afgive oplysninger om (B's) skatteforhold m.v.
(C) har givet oplysninger om  

 (B's) bopæls- og opholdssteder i Danmark, (B's) køb, istandsættelse og  

 indretning af ejendommen i (Y-by) og endelig oplyst, at (B) under sit ophold  

 i  

 Danmark har solgt aktier med betydelig avance.
Til orientering vedlægges kopi  

 af det omhandlede telefonnotat.
 Det bemærkes i øvrigt, at  

 amtsskatteinspektoratet i (x-by) den 24. november 1987 har fremsendt  

 agterskrivelse til (B), hvorefter man anser den fulde skattepligt til Danmark  

 for bevaret foreløbig frem til og med indkomståret 1985.
 Der kan tillige henvises til  

 skrivelse af 25.juli 1987 fra Skattedepartementet (j.nr. ...), hvor  

 Statsskattedirektoratet anmodes om at iværksætte en samlet lignings- og  

 kontrolmæssig undersøgelse af forholdene omkring (B's) fraflytning til  

 England,  

 og om betingelserne for ophør af fuld skattepligt her til landet reelt er  

 opfyldt.
 Vedrørende aktindsigt.
Statsskattedirektoratet er  

 derfor af den opfattelse, at kontrolmæssige formål helt eller delvist vil  

 kunne  

 forspildes, såfremt der bliver givet aktindsigt i telefonnotatet eller dele  

 heraf.
Statsskattedirektoratet mener ikke, at der bør gives aktindsigt i  

 telefonnotatets oplysninger, jf. forvaltningslovens § 15, stk. 1, nr. 4.
Det er i øvrigt  

 Statsskattedirektoratets opfattelse, at der ikke skal gives aktindsigt i  

 nærværende udtalelse, udover afsnittet vedrørende aktindsigt." Skattedepartementet sendte  

 afsnittet vedrørende aktindsigt i Statsskattedirektoratets udtalelse til  

 kontradiktion hos A, der i skrivelse af 23. december 1987 fremkom med  

 yderligere bemærkninger til sagen.
 I skrivelse af 6. januar 1988  

 meddelte Skattedepartementet herefter A følgende afgørelse:
 "I en skrivelse af 13.  

 november 1987 påklager De på vegne af (B) Statsskattedirektoratets afgørelse  

 i  

 skrivelse af 6. november 1987.
 Direktoratet har i den  

 ovennævnte skrivelse meddelt Dem, at man ikke kan imødekomme aktindsigt i et  

 telefonnotat fra en samtale, som Statsskattedirektoratet har haft med (C)  

 vedrørende Deres klient, idet oplysningerne heri anses for omhandlet af  

 bestemmelserne i forvaltningslovens § 15, stk. 1, herunder § 15, stk. 1, nr.  

 4.
 Skattedepartementet har i den  

 anledning indhentet en udtalelse fra Statsskattedirektoratet, der i en  

 påtegningsskrivelse af 16. december 1987 meddeler, at man fortsat er af den  

 opfattelse, at kontrolmæssige formål helt eller delvist vil kunne forspildes,  

 såfremt der blev givet aktindsigt i telefonnotatet eller dele heraf.
Uddrag af  

 Statsskattedirektoratets udtalelse har været fremsendt til Dem for eventuelle  

 bemærkninger.
I skrivelse af 23. december 1987 henholder De Dem til Deres  

 tidligere indlæg.
 Skattedepartementet skal  

 herefter meddele, at man efter en konkret vurdering er enige med  

 Statsskattedirektoratet i, at adgang til aktindsigt i det omtalte  

 telefonnotat  

 ville kunne medføre at kontrolmæssige formål forspildes.
Det findes således at være  

 med rette, at aktindsigt ikke er indrømmet under henvisning til de hensyn,  

 der  

 kan tilgodeses efter bestemmelserne i forvaltningslovens § 15, stk. 1." Uden en indgående  

 undersøgelse af selve kontrolsagen mod A finder jeg det ikke muligt at danne  

 mig nogen sikker opfattelse af, i hvor høj grad det i forvaltningslovens §  

 15,  

 stk. 1, nr. 3, omhandlede hensyn til opklaring og forfølgning af  

 lovovertrædelser med videre eller det i nr. 4) omhandlede hensyn til  

 gennemførelse af offentlig kontrolvirksomhed har foreligget i den konkrete  

 sag,  

 og om disse hensyn i relation til enkelte oplysninger i sagen måtte have  

 foreligget med en sådan konkret styrke, at de har kunnet betegnes som  

 afgørende.
 Jeg finder imidlertid  

 anledning til at bemærke, at sagen illustrerer den ofte vanskelige afvejning,  

 der skal ske mellem på den ene side hensynene til skattemyndighedernes  

 kontrol  

 med overholdelsen af skattelovgivningen og til opklaring af lovovertrædelser  

 og  

 på den anden side bestemmelserne om partsaktindsigt og partshøring.
 I mere generelle vendinger  

 kan retstilstanden beskrives således, at hvis der konkret er udsigt til en  

 for  

 parten ugunstig afgørelse, vil oplysninger af den type, der i sag nr. 24 blev  

 undtaget fra aktindsigt, klart være omfattet af partshøringspligten i medfør  

 af  

 forvaltningslovens § 19 - med mindre undtagelserne i forvaltningslovens § 15  

 fortsat konkret kan anvendes (jf. § 19, stk. 2, nr. 4), eller sagen har  

 ændret  

 karakter og er blevet en sag om strafferetlig forfølgning af  

 lovovertrædelser,  

 jf. forvaltningslovens § 9, stk. 3. I denne forbindelse må fremhæves, at  

 undtagelserne i forvaltningslovens § 15, stk. 1, nr. 3 og 4, som regel kun  

 vil  

 være anvendelige, indtil myndigheden har foretaget en tilstrækkelig  

 bevissikring, således at der ikke længere er nærliggende risiko for, at der  

 vil  

 ske ødelæggelse af kontrol eller efterforskning, hvis parten bliver bekendt  

 med  

 oplysningerne.
 I  

  

 sag nr. 33  

  

 (refereret i kapitel III.F.2.b) meddelte Skattedepartementet  

 i skrivelse af 14. juli  

 1988 A,  

 at departementet i medfør af offentlighedslovens § 13, stk. 1, nr. 4, ville  

 have meddelt A afslag på aktindsigt i et nærmere angivet, ikke eksisterende  

 dokument, såfremt dette havde eksisteret.
 Da afgørelsen af, om  

 oplysninger kan undtages fra aktindsigt i medfør af offentlighedslovens § 13,  

 beror på en konkret vurdering i relation til de enkelte oplysninger i et  

 dokument - og ikke på dokumentets art - er det indlysende, at det ikke er  

 muligt at afgøre, hvorvidt oplysninger i et dokument, som (endnu) ikke  

 eksisterer, ville kunne undtages fra aktindsigt efter offentlighedslovens §  

 13.  

 Jeg må derfor finde Skattedepartementets udtalelse af 14. juli 1987 til A  

 beklagelig og misvisende.
f)  

  

 Sag nr. 19  

  

 (refereret i kapitel III.A)  

 angår spørgsmålet om B's adgang til aktindsigt i medfør af forvaltningsloven  

 i  

 en politirapport, som var optaget i forbindelse med en skattestraffesag mod  

 A,  

 og som indgik i en sag om ændring af B's skatteansættelse.
I skrivelse af 2.  

 februar 1988 meddelte Skattedepartementet delvis aktindsigt i  

 politirapporten,  

 idet Skattedepartementet i det hele henholdt sig til Statsskattedirektoratets  

 udtalelse af 26. januar 1988 i sagen.
I udtalelsen havde  

 Statsskattedirektoratet bl. a. anført følgende:
 " ... begæringen om  

 aktindsigt skal således afgøres efter bestemmelserne i forvaltningsloven.
 Udgangspunktet er her, at  

 aktindsigten omfatter alle dokumenter, der vedrører sagen jf. § 10, stk. 1,  

 pkt. 1.
 Statsskattedirektoratet kan  

 imidlertid, som anført af amtsskatteinspektoratet, tiltræde at  

 politirapporten  

 også indeholder "følsomme" oplysninger om andre personer, således  

 at  

 retten til aktindsigt bør vige for afgørende hensyn til andre private  

 interesser jf. § 15, stk. 1.
Direktoratet finder derfor,  

 at (B) kun skal have aktindsigt i de sider fra politirapporten, der direkte  

 omhandler (B), dvs. side 13, sidste afsnit, og side 14, minus sidste  

 afsnit." Det i  

 Statsskattedirektoratets udtalelse angivne sted i politirapporten omhandler  

 A's  

 forklaring vedrørende A's forbindelse med B.
 Afgørelsen i sag nr. 19  

 indeholder efter min opfattelse 2 fejl.
 For det første må  

 Skattedepartementet antages at have overset politirapportens side 3, hvor B's  

 forklaring vedrørende forbindelsen med A er gengivet; denne del af  

 politirapporten  

 angår i lige så høj grad B's forhold som den del af rapporten, hvori der blev  

 givet aktindsigt.
For det andet ses der ikke  

 reelt at være foretaget en konkret afvejning af de enkelte oplysninger i  

 rapporten, således som forvaltningslovens § 15 kræver.
Uden nogen konkret  

 vurdering af oplysningerne i rapporten har Skattedepartementet villet meddele  

 B  

 aktindsigt i de dele af dokumentet, "der direkte omhandler (B)". Et  

 sådant kriterium for udskillelsen af de relevante oplysninger ville være  

 korrekt,  

 dersom B's aktindsigtsanmodning skulle afgøres efter bestemmelsen i  

 offentlighedslovens § 4, stk. 2, om egenacces.
Kriteriet ville efter  

 omstændighederne også kunne være dækkende, dersom B's aktindsigtsanmodning  

 skulle afgøres udelukkende i medfør af offentlighedslovens § 12, stk. 1, nr.  

 1  

 (d.v.s. såfremt der i dokumentet udelukkende fandtes oplysninger af den i  

 offentlighedslovens § 12, stk. 1, nr. 1, omhandlede art). I relation til den  

 afvejning, der skal foretages efter forvaltningslovens § 15, er det anvendte  

 kriterium imidlertid ikke brugbart.
Jeg bemærker herved,  

  

 dels  

  

 at forvaltningslovens § 15 angår oplysninger,  

  

 dels  

  

 at partens ret til aktindsigt efter  

 § 15 kun kan begrænses i den udstrækning, der foreligger  

 "afgørende"  

 modhensyn (f. eks. til andre private). Det forhold, at oplysninger i et  

 dokument angår andre private, indebærer ikke uden videre, at de ganske  

 restriktive betingelser i forvaltningslovens § 15 for undtagelse af  

 oplysninger  

 er opfyldt.
 g) I  

  

 sag nr. 28  

  

 havde Statsskattedirektoratet  

 og Skattedepartementet under henvisning til offentlighedslovens § 13, stk. 1,  

 nr. 6, om "private ... interesser, hvor hemmeligholdelse efter  

 forholdets  

 særlige karakter er påkrævet", i første omgang (delvist) afslået en  

 anmodning fra B om aktindsigt i en sag vedrørende A angående godkendelse i  

 henhold til ligningslovens § 12, stk. 3. Efter af B havde indbragt sagen for  

 ombudsmanden, ændrede Skattedepartementet sin afgørelse og meddelte B fuld  

 aktindsigt i sagen.
 Sagens nærmere omstændigheder  

 er følgende:
A er en fælleskirkelig  

 organisation, som bl. a. har til formål at fremme studiet af og forståelsen  

 for  

 nye religiøse bevægelser.
A søgte i skrivelse af 2. september 1986  

 Statsskattedirektoratet om godkendelse i henhold til ligningslovens § 12,  

 stk.  

 3. En sådan godkendelse indebærer, at løbende ydelser til organisationen kan  

 fratrækkes ved opgørelsen af giverens skattepligtige indkomst.
 B, der er en forening med  

 tilknytning til nyreligiøse bevægelser, anmodede Statsskattedirektoratet om  

 aktindsigt i sagen vedrørende A.
 I skrivelse af 25. februar  

 1988 afslog Statsskattedirektoratet anmodningen om aktindsigt med følgende  

 begrundelse:
 "...
 I den anledning skal  

 Statsskattedirektoratet meddele, at bestemmelsen i § 13, stk. 1 i lov om  

 offentlighed i forvaltning (lov nr. 572 af 19.12.85) efter direktoratets  

 opfattelse er til hinder for udlevering af de ønskede oplysninger.  

 Lovbestemmelsen vedlægges til Deres orientering.
..." B klagede over afslaget til  

 Skattedepartementet, der i den anledning indhentede en udtalelse af 6. maj  

 1988  

 fra Statsskattedirektoratet, hvori Statsskattedirektoratet bl. a. anførte  

 følgende:
 "(B) har i skrivelse af  

 14. december 1987 og 23. januar 1988 anmodet om aktindsigt i den sag i  

 direktoratet, der vedrører godkendelse efter ligningslovens § 12 stk. 3 af  

 (A).
 (A) ledes af (C) og har til  

 formål .... . I første omgang fik (A) afslag på sin ansøgning, da der ifølge  

 vedtægterne ikke skønnedes at foreligge humanitært formål, men senere  

 godkendtes foreningen ved skrivelse af 2. juli 1987.
 Baggrunden var yderligere  

 oplysninger om (A's) virke og formål, jf. skrivelser til direktoratet af 2.  

 januar og 20. januar 1987.
Direktoratet meddelte afslag  

 på anmodningen om aktindsigt den 25. februar 1988 under henvisning til  

 offentlighedslovens § 13, stk. 1, idet direktoratet var af den opfattelse, at  

 aktindsigten i dette tilfælde måtte begrænses af væsentlige hensyn til  

 private  

 interesser, hvor hemmeligholdelse efter forholdets særlige natur var  

 påkrævet.  

 Herved lagdes vægt på, at (A) kunne tænkes at have interesse i ikke at få  

 offentliggjort vedtægterne og oplysningerne i skrivelse af 2. januar og 20.  

 januar 1987. Direktoratet har dog ikke kontaktet (A) med henblik på afklaring  

 af, om dette i givet fald ville være tilfældet." Skattedepartementet meddelte  

 herefter i skrivelse af 4. juli 1988 B følgende afgørelse:
 "Ved skrivelse af 16.  

 marts 1988 har De klaget over, at Statsskattedirektoratet har nægtet Dem  

 aktindsigt i en nærmere angivet sag om godkendelse i henhold til  

 ligningslovens  

 § 12, stk. 2, for (A).
 Statsskattedirektoratets  

 afgørelse er begrundet med henvisning til offentlighedslovens § 13, stk. 1,  

 nr.  

 6, hvorefter aktindsigt efter loven kan begrænses, når væsentlige hensyn til  

 private interesser efter forholdets særlige karakter gør hemmeligholdelse  

 påkrævet.
 Skattedepartementet har til  

 brug for sagen indhentet vedlagte udtalelse af 6. maj 1988 fra direktoratet.
På det således foreliggende  

 grundlag finder departementet ikke, at der har været tilstrækkelig hjemmel  

 til  

 at nægte at udlevere direktoratets afgørelser i sagen, dvs. afslaget på  

 godkendelse i henhold til ligningslovens § 12, stk. 3, samt den senere  

 godkendelse.
Der vedlægges således kopi af disse afgørelser.
 Med hensyn til direktoratets  

 overvejelser af godkendelsesspørgsmålet finder departementet, at notater  

 herom  

 må betragtes som internt materiale, som kan unddrages aktindsigt i medfør af  

 offentlighedslovens § 7.
 Endelig deler departementet  

 direktoratets betænkelighed ved at udlevere de om (A) indsendte oplysninger  

 m.v. i skrivelser af 2. januar og 20. januar 1987. De pågældende skrivelser  

 indeholder oplysninger om (A's) grundlag og virksomhed, som man må nære  

 betænkelighed ved at udlevere uden samtykke fra (A). Når hertil kommer, at  

 det  

 overfor departementet er oplyst, at der verserer retssag mellem (B) og (A),  

 finder  

 departementet, at aktindsigt i disse dokumenter må nægtes i medfør af reglen  

 i  

 offentlighedslovens § 13, stk. 1, nr. 6.
Departementet må derfor  

 henvise Dem til at indhente (A's) samtykke for at yderligere aktindsigt skal  

 kunne gives." I skrivelse af 14. juli 1988  

 klagede B til ombudsmanden over Skattedepartementets afgørelse af 4. juli  

 s.å.,  

 og i den anledning anmodede jeg i skrivelse af 18. samme måned  

 Skattedepartementet om en udtalelse.
I skrivelse af 27. oktober 1988 meddelte  

 Skattedepartementet mig, at Skattedepartementet efter fornyet overvejelse og  

 drøftelse med Justitsministeriet samtidig havde meddelt B aktindsigt i de to  

 skrivelser, som Skattedepartementet i sin afgørelse af 4. juli 1988 havde  

 undtaget fra aktindsigt.
Jeg meddelte herefter B, at jeg ikke foretog videre  

 i  

 anledning af B's henvendelse til mig.
 Jeg har taget til  

 efterretning, at Skattedepartementet med skrivelse af 27. oktober 1988  

 meddelte  

 B fuld aktindsigt i A's sag angående godkendelse efter ligningslovens § 12,  

 stk. 3. Jeg bemærker herved, dels at sagen ikke er omfattet af de særlige  

 tavshedspligtsbestemmelser i statsskattelovens § 44 og kildeskattelovens §  

 87,  

 dels at afgørelsen om at undtage oplysninger i medfør af offentlighedslovens  

 §  

 13, stk. 1, nr. 6, må forekomme særdeles tvivlsom.
 h)  

  

 Sag nr. 41  

  

 angår et tilfælde, hvor  

 Statsskattedirektoratet afslog aktindsigt under henvisning til  

 offentlighedslovens § 14, jf. statsskattelovens § 44 og kildeskattelovens §  

 87,  

 men hvor Skattedepartementet fandt, at der burde gives aktindsigt med  

 udeladelse af de oplysninger, der er omfattet af den særlige tavshedspligt.
 Sagens nærmere omstændigheder  

 er følgende:
 Den 11. oktober 1988 afgav  

 Ligningsrådet en bindende forhåndsbesked som følge af en forespørgsel fra en  

 advokat A, som repræsenterede et kommanditselskab B.
 I skrivelse af 27. oktober  

 1988 anmodede C om aktindsigt i den bindende forhåndsbesked.
 Statsskattedirektoratet  

 afslog i skrivelse af 25. november 1988 anmodningen om aktindsigt, idet  

 Statsskattedirektoratet anførte følgende:
 "...
I den anledning skal  

 Statsskattedirektoratet meddele, at den almindelige adgang til aktindsigt,  

 hvis  

 man ikke er part, er begrænset af tavshedspligtbestemmelserne i  

 statsskattelovens § 44 og kildeskattelovens § 87, jf. offentlighedslovens §  

 14  

 der vedlægges i kopi.
Ifølge nævnte § 44 og § 87 har skattemyndighederne  

 ubetinget pligt til ikke at røbe noget om skatteydernes private, økonomiske  

 og  

 erhvervsmæssige forhold.
 Da indholdet af den bindende  

 forhåndsbesked i overvejende grad rummer oplysninger af denne karakter, kan  

 man  

 ikke imødekomme Deres anmodning om aktindsigt, hverken helt eller delvist.
..." C klagede i skrivelse af 8.  

 december 1988 over Statsskattedirektoratets afgørelse til  

 Skattedepartementet,  

 idet C bl. a. anførte følgende:
 "...
 Der er almindelig praksis  

 for, at afgørelser fra Ligningsrådet, der har almen interesse, offentliggøres  

 i  

 anonymiseret form i diverse tidsskrifter. .....
Det er derfor vor opfattelse,  

 at der er adgang til at få tilsendt kopi af pågældende bindende  

 forhåndsbesked  

 efter en anonymisering, således at afgørelsen fremstår på samme måde som  

 offentliggjorte afgørelser." I anledning af klagen afgav  

 Statsskattedirektoratet en udtalelse af 18. januar 1989, hvori  

 Statsskattedirektoratet anførte følgende:
 "Under henvisning til Skattedepartementets  

 skrivelse af 15. december 1988 vedrørende klage over afslag på en anmodning  

 om  

 aktindsigt, skal man oplyse, at klagen har været forelagt Ligningsrådet, der  

 fastholdt afslaget under henvisning til de anbringender, der er anført i  

 Statsskattedirektoratets  

 skrivelse af 25. november 1988, jf. vedlagte kopi.
 Som nævnt i denne skrivelse  

 har direktoratet vurderet, at en fjernelse af de tavshedsbelagte oplysninger  

 i  

 den bindende forhåndsbesked ikke kan foretages på en sådan måde, at det  

 resterende referat fremstår som meningsfyldt.
I øvrigt bemærkes, at  

 Statsskattedirektoratet og Ligningsrådet ikke har fundet anledning til på  

 eget  

 initiativ at offentliggøre et referat af afgørelsen." I skrivelse af 15. februar  

 1989 meddelte Skattedepartementet herefter C følgende:
"...man kan tilslutte  

 sig direktoratets vurdering, hvorefter forhåndsbeskeden i betydeligt omfang  

 indeholder oplysninger, der er underlagt skattemyndighedernes særlige  

 tavshedspligt.
Det drejer sig for eksempel om oplysninger af forretnings- og  

 regnskabsmæssig art vedrørende projektet.
Departementet finder det dog  

 rigtigst, at der udleveres en kopi af forhåndsbeskeden, hvori de  

 tavshedsbelagte oplysninger er fjernet.
Under henvisning hertil  

 vedlægges en kopi af forhåndsbeskeden." i)  

  

 Sag nr. 26  

  

 (refereret i kapitel III.A)  

 anså skattemyndighederne A for at være part i en del af den tidligere  

 ægtefælle  

 B's ligningssag.
Idet der i øvrigt henvises til gennemgangen af sagen i  

 kapitel  

 III.A, skal jeg her blot bemærke følgende:
 Alternativet til ikke at anse  

 A for part i hele B's sag er at tage stilling til, hvilke dele af B's samlede  

 ligningssag, A vil kunne nægtes aktindsigt i, efter bestemmelserne i  

 forvaltningslovens kapitel 4, herunder specielt lovens § 15. Efter denne  

 bestemmelse ville formentlig kun få oplysninger kunne undtages fra  

 aktindsigt.
G.
Sagsbehandlingen m.v.
 1) Kompetencen i første instans.
I  

  

 sag nr. 31  

  

 (refereret i kapitel III.F.2.b) henviste Landsskatteretten B til at rette  

 henvendelse til ligningskommissionen (kommunen) med henblik på at få  

 aktindsigt i dokumenter, som Landsskatteretten havde returneret til kommunen  

 efter Landsskatterettens afgørelse i den materielle skattesag.
Dette  

 tilsluttede Skattedepartementet sig i skrivelse af 12. august 1988.
 I tilfælde, hvor der begæres aktindsigt i en afsluttet afgørelsessag, følger  

 det af bestemmelserne i offentlighedslovens § 15, stk. 1, og  

 forvaltningslovens § 16, stk. 1, at afgørelsen om aktindsigt i første instans  

 træffes af den myndighed, der har truffet afgørelse i den materielle sag.  

 Dersom der i myndighedens sag har indgået dokumenter, som er sendt til en  

 anden myndighed, må den myndighed, der skal træffe afgørelse i  

 aktindsigtssagen, rekvirere de akter, der tidligere indgik i myndighedens sag  

 og tage stilling til aktindsigtsspørgsmålet i relation til disse dokumenter.
 I det konkrete tilfælde skulle Landsskatteretten således ikke have henvist B  

 til at anmode ligningskommissionen (kommunen) om aktindsigt, men skulle i  

 stedet have rekvireret de omhandlede sagsakter fra ligningskommissionen  

 (kommunen) og have taget stilling til B's anmodning om aktindsigt også i  

 relation til disse dokumenter.
Jeg finder det beklageligt, at Skattedepartementet tilsluttede sig, at  

 Landsskatteretten havde henvist B til at rette henvendelse til kommunen  

 angående aktindsigt i de dokumenter, der nu var returneret hertil.
Der  

 henvises i øvrigt til omtalen af sagen i kapitel III.G.13.
 2) Sagens oplysning (officialprincippet).
 Det påhviler Skattedepartementet som klagemyndighed at oplyse  

 aktindsigtssagerne på en sådan måde og i en sådan udstrækning, at  

 Skattedepartementet har et tilstrækkeligt grundlag til forsvarligt at tage  

 stilling til, om den underordnede myndigheds afgørelse af  

 aktindsigtsspørgsmålet er rigtig.
 Som eksempler på, at Skattedepartementets undersøgelse af en klagesag har  

 været utilstrækkelig, kan nævnes sagerne nr. 31, 43 og 20.
 I  

  

 sag nr. 31  

  

 (bl.a. omtalt i kapitel III.F.2.b) undersøgte Skattedepartementet ikke, om  

 Landsskatteretten havde overvejet, hvorvidt Landsskatterettens interne  

 referat- og voteringsark måtte indeholde oplysninger, som skulle ekstraheres  

 i medfør af forvaltningslovens § 12, stk. 2, og -i forlængelse heraf - heller  

 ikke, om der faktisk burde have været foretaget en sådan ekstrahering.
Jeg finder det beklageligt, at Skattedepartementet ikke fra Landsskatteretten  

 indhentede de oplysninger, som var nødvendige for at tage stilling til de  

 nævnte spørgsmål - herunder de nødvendige (interne) sagsakter fra  

 Landsskatteretten.
Der henvises i øvrigt til omtalen af sagen i kapitel  

 III.G.13.
 I  

  

 sag nr. 43  

  

 (omtalt i kapitel III.F.2.b) tilsluttede Skattedepartementet sig  

 Landsskatterettens opfattelse af, at et dokument var omfattet af  

 forvaltningslovens § 12, men undersøgte ikke, om dokumentet indeholdt  

 oplysninger, som skulle ekstraheres efter forvaltningslovens § 12, stk. 2.
Jeg finder det beklageligt, at Skattedepartementet ikke fra Landsskatteretten  

 indhentede de hertil nødvendige oplysninger.
Der henvises i øvrigt til  

 omtalen af sagen i kapitel III.G.13.
I  

  

 sag nr. 20  

  

 afslog en kommune at meddele A aktindsigt i et internt arbejdsdokument, idet  

 kommunen henviste til, at der ikke i dokumentet fandtes oplysninger, som  

 skulle ekstraheres.
Dette tilsluttede Skattedepartementet sig under  

 henvisning til forvaltningslovens § 12, stk. 1, nr. 1, idet man uprøvet lagde  

 kommunens erklæring om, at der ikke i det interne dokument fandtes  

 oplysninger, som (efter forvaltningslovens § 12, stk. 2) skulle ekstraheres,  

 til grund.
 Sagens nærmere omstændigheder er følgende:
I skrivelse af 26. oktober 1987 klagede A til Skattedepartementet over, at  

 Y-by kommune ikke fuldt ud havde imødekommet A's anmodning om aktindsigt i  

 A's skatterestance-sag.
Kommunen henviste til, at A havde fået aktindsigt i  

 alle sagsakter, som ikke var internt arbejdsmateriale.
 I den anledning indhentede Skattedepartementet en udtalelse af 24. november  

 1987 fra kommunen, hvori kommunen bl. a. anførte følgende:
 "... i forbindelse med en tidligere modtaget begæring om aktindsigt den  

 10. oktober 1986 har (man) fremsendt ......
Der beror i sagen yderligere begæring om lønindeholdelse af 2. april og 6.  

 oktober 1987, udlægsblad af 29. september 1987, tilsigelse af 27. august 1987  

 samt skrivelse .... af 30. marts 1987, hvoraf kopi vedlægges.
Der findes  

 endelig i sagen et aftalekort, der har karakter af internt arbejdsmateriale,  

 idet kortet indeholder opkrævningskontorets overvejelser med hensyn til  

 sagens fortsatte behandling, f. eks. hvilken inddrivelsesmetode der overvejes  

 anvendt.
Der er, efter direktoratets opfattelse, ikke på aftalekortet anført  

 væsentlige faktiske oplysninger, som alene indeholdes i det interne  

 arbejdsdokument." I skrivelse af 17. februar 1988 meddelte Skattedepartementet herefter A  

 følgende afgørelse:
 "I en skrivelse af 26. oktober 1987 har De klaget over, at (Y-by)  

 kommune har afslået at meddele Dem fuldstændig aktindsigt i Deres verserende  

 restancesag.
 Kommunens afslag er begrundet med henvisning til, at det endnu ikke  

 udleverede materiale har karakter af internt materiale, hvori der efter  

 forvaltningslovens § 12, stk. 1, nr. 1, kan nægtes aktindsigt.
 ....
Skattedepartementet har til  

 brug for sagen indhentet udtalelser fra Y-by kommune og  

 Statsskattedirektoratet.
De har haft lejlighed til at kommentere  

 udtalelserne.  

 De har telefonisk meddelt, at De ikke mener at have modtaget alt det af Y-by  

 kommune ifølge udtalelsen udleverede materiale.
I den anledning skal  

 Skattedepartementet meddele, at man efter Statsskattedirektoratets udtalelse  

 må  

 lægge til grund, at der er tale om et såkaldt aftalekort angående  

 restancesagen  

 med Dem, og Skattedepartementet har herefter ikke grundlag for at ændre  

 kommunens afslag på Deres anmodning om aktindsigt.
Skattedepartementet  

 fastholder derfor (Y-bys skatteforvaltnings) afslag med henvisning til  

 forvaltningslovens § 12, stk. 1, nr. 1.
Der vedlægges det fra  

 kommunen modtagne materiale, ligesom man har anmodet kommunen om at  

 genfremsende det allerede udleverede materiale til Dem." Efter min opfattelse ville  

 det have været rigtigst, hvis Skattedepartementet ikke uprøvet havde lagt  

 kommunens udtalelse om, at der ikke i det interne arbejdsdokument var  

 oplysninger, som skulle ekstraheres, til grund, men fra kommunen havde  

 indhentet de oplysninger og dokumenter, som var nødvendige for at vurdere  

 rigtigheden af kommunens udtalelse.
Som bl. a. sag nr. 21 (refereret i  

 kapitel  

 III.F.2.b) illustrerer, mister interne arbejdsdokumenter normalt deres  

 interne  

 karakter, hvis de oversendes til en anden myndighed; jeg henviser herved også  

 til mine bemærkninger vedrørende dette spørgsmål i kapitel III.F.2.b i  

 forbindelse med sag nr. 5.
Også interne  

 arbejdsdokumenter, som udveksles i forbindelse med behandlingen af en klage-  

 eller tilsynssag, vil i almindelighed miste deres interne karakter.
Jeg  

 henviser herved til den sag, der er omtalt i FOB 1988.64.
Imidlertid er det min  

 opfattelse, at et internt arbejdsdokument, som i en aktindsigtssag udveksles  

 i  

 forbindelse med en klage- eller tilsynsmyndigheds efterprøvelse af, om  

 betingelserne for at nægte aktindsigt i det interne arbejdsdokument har været  

 opfyldt, ikke herved bliver undergivet aktindsigt.
Denne undtagelse fra  

 hovedreglen om, at udveksling af interne dokumenter bevirker bortfald af  

 disses  

 interne karakter, er efter min opfattelse begrænset til aktindsigtssager,  

 hvor  

 udvekslingen er et nødvendigt led i klage- eller tilsynsmyndighedens  

 efterprøvelse af aktindsigtsspørgsmålet.
 3) Vejledning.
 Ingen af de undersøgte sager vedrører vejledning efter forvaltningslovens §  

 7, stk. 1, i relation til aktindsigtsspørgsmål.
 4) Videresendelse.
 a) I 4 af de undersøgte sager (sagerne nr. 3, 6, 22 og 47) er der spørgsmål  

 om videresendelse af en anmodning om aktindsigt til rette myndighed, jf.  

 forvaltningslovens § 7, stk. 2. I sag nr. 29 er der spørgsmål om  

 videresendelse af en anmodning fra en udenlandsk myndighed om oplysninger til  

 rette myndighed.
 Af disse 5 sager giver kun to (sagerne nr. 6 og 29) anledning til særlige  

 bemærkninger.
I  

  

 sag nr. 6  

  

 (omtalt i kapitel III.F.2.b) anmodede A Skattedepartementet om aktindsigt i  

 bl. a. et notat, som A mente skulle være udarbejdet af  

 Statsskattedirektoratet knap to år forinden.
I sit svar til A anmodede  

 Skattedepartementet - under henvisning til offentlighedslovens § 15, stk. 1 -  

 A om selv at rette henvendelse til Statsskattedirektoratet angående  

 aktindsigt i det omhandlede dokument.
 Efter min opfattelse ville det have været rigtigere, om Skattedepartementet  

 havde oversendt denne del af A's anmodning om aktindsigt til  

 Statsskattedirektoratet, jf. forvaltningslovens § 7, stk. 2.
 I  

  

 Sag nr. 29  

  

 , der angår en anmodning fra en udenlandsk myndighed om oplysninger, har  

 Skattedepartementet søgt at ekspedere sagen ved en oversendelse til rette  

 myndighed, jf. forvaltningslovens § 7, stk. 2. Sagens behandling i  

 Skattedepartementet er imidlertid behæftet med flere fejl.
I sagen anmodede en norsk fylkesmand via det norske konsulat A's  

 bopælskommune om visse indkomst- og formueoplysninger til brug for en i Norge  

 verserende bidragssag mod A.
Kommunen videresendte anmodningen til  

 Skattedepartementet.
 I forbindelse med Skattedepartementets ekspedition i sagen meddelte  

 Skattedepartementet kommunen og det norske konsulat, at anmodningen af  

 Skattedepartementet var videresendt til "Ringsted Statsamt", medens  

 Skattedepartementet ved påtegningsskrivelse på skrivelsen fra kommunen  

 videresendte sagen til Familieretsdirektoratet.
 Skattedepartementets sagsekspedition indeholder således to fejl: Dels angav  

 Skattedepartementet overfor konsulatet og kommunen, at sagen var blevet  

 videresendt til en anden myndighed end den myndighed, hvortil videresendelse  

 faktisk skete, dels angav Skattedepartementet at have videresendt sagen til  

 "Ringsted Statsamt", som ikke eksisterer.
 Jeg må finde det beklageligt, at Skattedepartementet over for konsulatet og  

 kommunen angav, at sagen var videresendt til en anden (og ikke-eksisterende)  

 myndighed end den, sagen faktisk var videresendt til.
b) I  

  

 sag nr. 20  

  

 traf Skattedepartementet  

 afgørelse i sagen i stedet for at videresende sagen til  

 Statsskattedirektoratet  

 som den kompetente klagemyndighed.
Der henvises herved til omtalen af sagen i  

 kapitel III.G.13.c.
c) I  

  

 sag nr. 31  

  

 (refereret i kapitel III.G.1)  

 henviste Landsskatteretten fejlagtigt A til at rette henvendelse til kommunen  

 vedrørende aktindsigt i dokumenter, returneret hertil.
Dersom det havde været  

 korrekt, at kommunen og ikke Landsskatteretten skulle have truffet afgørelse  

 om  

 aktindsigt vedrørende de omhandlede dokumenter, burde Landsskatteretten efter  

 min opfattelse i øvrigt ikke have henvist A til at rette henvendelse til  

 kommunen, men selv have oversendt denne del af A's anmodning om aktindsigt  

 til  

 kommunen, jf. forvaltningslovens § 7, stk. 2.
 5) Suspension af realitetssagen.
 I en enkelt af de undersøgte sager - sag nr. 8 (refereret i kapitel  

 III.F.3.c) - er der spørgsmål om udsættelse af afgørelsen i den materielle  

 sag i medfør af forvaltningslovens § 11.
 I sagen klagede A også til Skattedepartementet over, at  

 Statsskattedirektoratet havde fremsendt et udkast til indstilling til  

 Ligningsrådet, der skulle afgøre den materielle skattesag, forinden  

 aktindsigtssagen var afgjort.
 I skrivelse af 11. december 1987 til A fandt Skattedepartementet under  

 henvisning til forvaltningslovens § 11, stk. 1, modsætningsvis og stk. 2,  

 ikke grundlag for at kritisere Statsskattedirektoratets fremgangsmåde.
Hovedreglen i forvaltningslovens § 11, stk. 1, går ud på, at "sagens  

 afgørelse" (d. v. s. afgørelsen i den materielle sag) skal udsættes,  

 indtil der er givet parten adgang til at gøre sig bekendt med de dokumenter,  

 hvori der skal gives aktindsigt.
Efter min opfattelse følger det ikke heraf,  

 at sagsbehandlingen i den materielle sag skal sættes i stå, medens der tages  

 stilling til aktindsigtsspørgsmålet, men derimod blot, at der ikke må træffes  

 endelig afgørelse i den materielle sag.
Herefter ser jeg ikke hindringer for, at sekretariatet for et kollegialt  

 organ, der skal træffe afgørelse, fortsætter forberedelsen af den materielle  

 sag, selvom der er begæret aktindsigt.
Blot må det sikres, at det kollegiale  

 organ ikke træffer afgørelse i sagen, førend parten har haft lejlighed til at  

 gøre sig bekendt med dokumenterne (og eventuelt på baggrund heraf at  

 fremkomme med yderligere bemærkninger i sagen). Efter omstændighederne vil  

 indlæg fra parten på baggrund af aktindsigten dog kræve yderligere  

 sekretariatsmæssig bearbejdning af sagen med eventuel udsættelse af sagens  

 afgørelse i det kollegiale organ til følge.
 At Statsskattedirektoratet i den konkrete sag ikke satte den videre  

 sagsbehandling i den materielle sag i stå på baggrund af A's begæring om  

 aktindsigt, og at Skattedepartementet ikke fandt anledning til at kritisere  

 dette, giver mig ikke anledning til bemærkninger.
 6) Partshøring.
 I ingen af de undersøgte sager er der spørgsmål om partshøring i  

 aktindsigtssagen, jf. forvaltningslovens § 19. Noget sådant vil formentlig  

 især kunne være relevant i forbindelse med partstvister (d. v. s. sager, hvor  

 en offentlig forvaltningsmyndighed skal afgøre en sag med to eller flere  

 private parter, der ikke har sammenfaldende interesser). Af de undersøgte  

 sager kan kun sagerne nr. 10 og 26 (der begge er omtalt i kapitel III.A) med  

 rimelighed siges at angå en partstvist.
 7) Afgørelsens begrundelse og formulering.
a) Uden et indgående kendskab til de interne overvejelser, der faktisk har  

 fundet sted forud for en afgørelse, vil det ofte være vanskeligt at adskille  

 tilfælde, hvor der i forbindelse med afgørelsen foreligger en  

 begrundelsesmangel, fra tilfælde, hvor der (tillige) foreligger en  

 indholdsmæssig mangel ved afgørelsen.
Der vil derfor være en vis overlapning  

 mellem de sager, hvor jeg ovenfor har fundet, at der foreligger en  

 indholdsmangel i forbindelse med afgørelsen, og de sager, hvor jeg har  

 fundet, at begrundelsen ikke opfylder kravene i forvaltningslovens § 24.
 b) Af de i kapitel III.F.2.b omtalte sager synes der i sagerne nr. 6 og 45 at  

 være tale om, at ekstraheringsspørgsmålet har været overvejet internt, men  

 uden at dette er kommet til udtryk i Skattedepartementets begrundelse.
 Jeg finder således, at der i  

  

 sag nr. 6  

  

 burde have været henvist til offentlighedslovens § 11, stk. 1, og i  

  

 sag nr. 45  

  

 til forvaltningslovens § 14, stk. 2. Der henvises i øvrigt til omtalen af  

 sagerne i kapitel III.F.2.b.
 c) I  

  

 sagerne nr. 12, 38 og 46  

  

 burde Skattedepartementet -foruden til de særlige tavshedspligtsbestemmelser  

 - også have været henvist til offentlighedslovens § 14, jf. nærmere omtalen  

 af sagerne i kapitel III.F.3.d.
d) I  

  

 sag nr. 18  

  

 (refereret i kapitel II.C.2) og kapitel III.A klagede A til  

 Skattedepartementet over, at A havde fået afslag på aktindsigt i den  

 tidligere ægtefælles ligningssager for 1982 og 1983, idet A mente at måtte  

 anses for part i sagerne.
Skattedepartementet fandt, at A ikke kunne anses  

 for part i nogen af disse sager, men at A i medfør af kildeskattelovens § 80  

 havde ret til aktindsigt i sagen vedrørende 1982. Efter min opfattelse burde  

 Skattedepartementet - jf. forvaltningslovens § 24, stk. 1 - i forbindelse med  

 afgørelsen af partsspørgsmålet have henvist til bestemmelserne i  

 forvaltningslovens § 2 og kapitel 4, og for så vidt angår sagen vedrørende  

 1983 tillige have henvist til bestemmelserne i offentlighedslovens § 14,  

 sammenholdt med de relevante særlige tavshedspligtsforskrifter.
e)  

  

 Sag nr. 26  

  

 (omtalt i kapitel II.C.2, kapitel III.A og kapitel III.F.3.i) angår  

 spørgsmålet om, hvorvidt en ægtefælle  

 kan anses for part i blot en del af den tidligere ægtefælles ligningssag.  

 Skattedepartementets afgørelse af 11. februar 1988 opfylder ikke kravene i  

 forvaltningslovens § 24, stk. 1 og 2, idet afgørelsen ikke indeholder en  

 angivelse af, at B kun anses for part i en del af A's sag.
Endvidere  

 indeholder  

 afgørelsen ingen angivelse af de hovedhensyn, der har været bestemmende for  

 denne afgørelse, og ingen henvisning til relevante retsregler (bestemmelserne  

 i  

 forvaltningslovens § 2 og kapitel 4).
f) I  

  

 sag nr. 14  

  

 (refereret i kapitel  

 III.F.3.b) henviste Skattedepartementet over for A som begrundelse for sin  

 afgørelse til de grunde, der er anført i Skattedepartementets skrivelse af 7.  

 oktober 1986 i en anden sag; denne skrivelse havde A tidligere fået tilsendt  

 i  

 kopi fra kommunen.
Principielt er der ikke noget til hinder for, at en del af  

 en begrundelse efter omstændighederne kan være indeholdt i bilag, hvortil  

 afgørelsen utvetydigt henviser på en sådan måde, at begrundelsen er klar og  

 dens sammenhæng let forståelig.
I sag nr. 14 henviser  

 Skattedepartementets begrundelse til et bilag, som fulgte med  

 førsteinstansens  

 afgørelse.
På baggrund af, at det antages, at en klageinstans kan henvise til  

 underinstansens afgørelse, hvis denne stadfæstes i henhold til dens grunde  

 (jf.  

 herved Justitsministeriets vejledning om forvaltningsloven (1986), punkt  

 132),  

 kan Skattedepartementets fremgangsmåde ikke i sig selv give grundlag for  

 kritik.
Skattedepartementets afgørelse i skrivelsen af 7. oktober 1986 var  

 imidlertid truffet efter den dagældende offentlighedsloven af 1970, medens  

 afgørelsen i sag nr. 14 skulle træffes efter forvaltningslovens kapitel 4. -  

 Jeg må derfor finde Skattedepartementets begrundelse i sag nr. 14  

 utilstrækkelig og vildledende.
 g)  

 Skattedepartementets afgørelser i sagerne nr. 19 og 30 indeholder i øvrigt  

 uklare eller vildledende formuleringer.
 I  

  

 sag nr. 19  

  

 (refereret i kapitel III.A og kapitel III.F.3.F) anførte  

 Skattedepartementet i sin afgørelse af 3. februar 1988 følgende:
 "Idet man i det hele kan  

 henholde sig til Statsskattedirektoratets udtalelse af 26. januar 1988  

 tillader  

 man, at der gives aktindsigt i de sider af politirapporten, der direkte  

 omhandler (B)".
 Formuleringen, at  

 Skattedepartementet "tillader" aktindsigt, er efter min opfattelse  

 uheldig i et tilfælde, hvor B efter forvaltningslovens kapitel 4 har krav på  

 aktindsigt, idet den efterlader det indtryk, at der meddeles meroffentlighed.  

 Skattedepartementets formulering efterlod endvidere en uheldig tvivl om,  

 hvilket dokument, der var givet delvis aktindsigt i, og hvilke dele af  

 dokumentet, der var undtaget fra aktindsigt.
I  

  

 sag nr. 30  

  

 (refereret i kapitel III.G.10), som bl. a. omhandler  

 spørgsmålet om, hvorvidt der skulle meddeles aktindsigt i form af kopier  

 eller  

 gennemsyn på stedet, tiltrådte Skattedepartementet i sin afgørelse af 27.  

 juni  

 1988, at amtsskatteinspektoratet "har afvist at ... meddele delvis  

 aktindsigt". Denne formulering må jeg på flere punkter finde uheldig.  

 For  

 det første gik den afgørelse, Skattedepartementet stadfæstede, ud på, at  

 parten  

 ikke kunne få aktindsigt i form af kopier.
For det andet var  

 amtsskatteinspektoratets afgørelse ikke en afvisning, men et afslag;  

 udtrykket  

 "afvisning" bør efter min opfattelse forbeholdes de tilfælde, hvor  

 en  

 forvaltningsmyndighed afslår at realitetsbehandle en sag.
 h) I  

  

 sag nr. 34  

  

 tillod Skattedepartementet i  

 skrivelse af 8. september 1988, at der blev udleveret oplysninger til kurator  

 i  

 et konkursbo, og Skattedepartementet henledte i den forbindelse kurators  

 opmærksomhed på "tavshedspligtsbestemmelsen i straffelovens § 264  

 b".  

 Straffelovens § 264 b var imidlertid blevet ophævet ved lov nr. 573 af 19.  

 december 1985 om ændring af borgerlig straffeloven (§ 1, nr. 3), der trådte i  

 kraft den 1. januar 1987, jf. lovens § 2. - Jeg må finde det beklageligt, at  

 Skattedepartementet henviste til en ophævet bestemmelse i straffeloven.
 8) Klagevejledning.
 Det har ikke i alle tilfælde været muligt at konstatere, om første instans  

 har meddelt den aktindsigtssøgende korrekt klagevejledning, idet  

 førsteinstansens afgørelse ikke i alle tilfælde har foreligget for mig.
I  

  

 sag nr. 4  

  

 (refereret i kapitel III.F.2.b og kapitel III.F.3.b) meddelte  

 ligningskommissionen i skrivelse af 19. februar  

 1987 A, at klage over ligningskommissionens aktindsigtsafgørelse kunne  

 indgives til skatterådet; ligningskommissionen meddelte i skrivelse af 2.  

 marts 1987 korrekt A, at klage over aktindsigtsafgørelsen kunne indgives til  

 Skattedepartementet.
I sin klage af 1. marts 1987 til Skattedepartementet  

 påpegede A den fejlagtige klagevejledning, men Skattedepartementet tog i  

 skrivelse af 10. juni 1987 ikke stilling til dette spørgsmål.
 Efter min opfattelse burde Skattedepartementet - også selvom  

 ligningskommissionen i sin skrivelse af 2. marts 1987 meddelte A korrekt  

 klagevejledning - have påtalt den fejlagtige klagevejledning i skrivelsen af  

 19. februar 1987.
 9) 10-dages fristen.
a) En systematisk undersøgelse af, hvorvidt den for første instans gældende  

 10-dagesfrist i offentlighedslovens § 16, stk. 2, og forvaltningslovens § 16,  

 stk. 2, 2. pkt., (jf. ovenfor kapitel II.D.3.e) har været overholdt, er ikke  

 gennemført i samtlige sager.
Skattedepartementet har kun i 9 af de undersøgte  

 sager (sagerne nr. 6, 12, 15, 23, 27, 33, 45, 46 og 48) truffet afgørelse om  

 aktindsigt i medfør af offentlighedsloven eller forvaltningsloven som første  

 instans.
I en stor del af de tilfælde, hvor Skattedepartementet har truffet  

 afgørelse som klageinstans, fremgår det ikke, hvornår førsteinstansen har  

 truffet afgørelse eller - især - hvornår førsteinstansen har modtaget  

 aktindsigtsanmodningen.
Heller ikke i de sager, hvor Skattedepartementet har  

 truffet afgørelse som første instans, har det i samtlige tilfælde været  

 muligt at fremdrage de oplysninger, som er nødvendige for at konstatere, om  

 Skattedepartementet har overholdt 10-dags fristen.
 b) I to sager (nr. 27 og 46) kan det konstateres, at Skattedepartementet ikke  

 har overholdt 10-dages fristen i offentlighedsloven og forvaltningsloven.
I  

  

 sag nr. 27  

  

 begærede A i skrivelse af 19. februar 1988 til skatteministeren aktindsigt i  

 A's sag i Skattedepartementet.
A's aktindsigtsanmodning blev så vidt ses  

 journaliseret i Skattedepartementet d. 29. februar 1988. Skattedepartementet  

 meddelte A aktindsigt med skrivelse af 11. marts 1988, og der foreligger  

 herved en mindre tilsidesættelse af bestemmelsen i forvaltningslovens § 16,  

 stk. 2, 2. pkt.
 I  

  

 sag nr. 46  

  

 (se kapitel II.F.3.d) anmodede A i skrivelse af 9. februar 1989  

 Skattedepartementet om aktindsigt efter offentlighedsloven i en trediemands  

 sag, og Skattedepartementet besvarede denne anmodning i skrivelse af 8. marts  

 1989. Departementet overholdt herved ikke bestemmelsen i offentlighedslovens  

 § 16, stk. 2.
 Ligeledes i sag nr. 46 anmodede A i skrivelse af 19. februar 1989 om  

 aktindsigt efter forvaltningsloven i A's egen sag; denne anmodning besvarede  

 Skattedepartementet i skrivelse af 8. marts 1989 - og overholdt dermed ikke i  

 relation til denne anmodning om aktindsigt bestemmelsen i forvaltningslovens  

 § 16, stk. 2, 2. pkt.
c) I en af de sager, Skattedepartementet har behandlet som klageinstans (sag  

 nr. 4), indgår spørgsmålet om 10-dages fristens overholdelse i klagen til  

 Skattedepartementet.
I 6 andre rekurs-sager (sagerne nr. 5, 13, 24, 28, 38 og  

 41) ses 10-dages fristen ikke at være overholdt af første instans, uden at  

 dette spørgsmål dog udtrykkeligt har været indeholdt i klagen til  

 Skattedepartementet.
I  

  

 sag nr. 4  

  

 (jf. kapitel III.F.2.b) klagede A i skrivelse af 1. marts 1987 til  

 Skattedepartementet bl.a. over, at ligningskommissionen i forbindelse med A's  

 anmodninger om aktindsigt ikke havde overholdt 10-dages fristen.
I skrivelse  

 af 10. juni 1987, hvori Skattedepartementet besvarede A's klage, tog  

 departementet ikke stilling til spørgsmålet om 10-dages fristens  

 overholdelse.  

 - Efter min opfattelse burde Skattedepartementet også have taget stilling til  

 dette spørgsmål.
 I  

  

 sag nr. 5  

  

 (jf. kapitel III.F.2.b) besvarede Statsskattedirektoratet  

 i skrivelse af 20. januar 1987 en anmodning om aktindsigt, fremsat i  

 skrivelse  

 af 13. december 1986.
 I  

  

 sag nr. 13  

  

 (jf. kapitel III.A) besvarede Statsskattedirektoratet i  

 skrivelse af 15. juli 1987 en skrivelse af 26. juni 1987, der indeholdt en  

 anmodning om aktindsigt.
 I  

  

 sag nr. 24  

  

 (jf. kapitel III.F.3.e) besvarede  

 Statsskattedirektoratet i skrivelse af 6. november 1987 en anmodning om  

 aktindsigt, fremsat i skrivelser af 28. september og 20. oktober 1987.
 I  

  

 sag nr. 28  

  

 (jf. kapitel III.F.3.g) svarede Statsskattedirektoratet  

 i skrivelse af 25. februar 1988 på aktindsigtsanmodninger i skrivelser af 14.  

 december 1987 og 23. januar 1988.
 I  

  

 sag nr. 38  

  

 (jf. kapitel III.A) gav en ligningskommission med  

 skrivelse af 13. oktober 1988 svar på skrivelser af 7. juli, 24. august og 3.  

 oktober 1988 vedrørende aktindsigt; ligningskommissionen beklagede samtidig  

 det  

 sene svar.
 Endelig besvarede  

 Statsskattedirektoratet i  

  

 sag nr. 41  

  

 (jf. kapitel III.F.3.h) med skrivelse af 25. november 1988 en anmodning om  

 aktindsigt, fremsat i skrivelse af 27. oktober 1988.
Efter min opfattelse burde  

 Skattedepartementet i sagerne nr. 5, 13, 24, 28, 38 og 41 - uanset at klagen  

 til Skattedepartementet ikke udtrykkeligt angik dette forhold - have taget  

 stilling til, om 10-dages fristen var overtrådt, og i forlængelse heraf have  

 påtalt en overtrædelse over for den underordnede myndighed.
Også i sag nr. 38  

 finder jeg, at Skattedepartementet burde have påtalt overtrædelsen af  

 offentlighedslovens § 16, stk. 2, uanset, at ligningskommissionen selv over  

 for  

 A havde beklaget det sene svar.
Dette kunne eventuelt være sket ved, at  

 Skattedepartementet under henvisning til offentlighedslovens § 16, stk. 2,  

 havde tilsluttet sig ligningskommissionens beklagelse over for A.
 10) Aktindsigtens gennemførelse.
 a) I  

  

 sag nr. 30  

  

 afslog et amtsskatteinspektorat at meddele A aktindsigt efter  

 forvaltningsloven i form af kopier dels under henvisning til materialets  

 omfang dels under henvisning til, at der kunne blive tale om en  

 skattestraffesag; dette tilsluttede Skattedepartementet sig.
 Sagens nærmere omstændigheder er følgende:
 I skrivelse af 4. maj 1988 klagede advokat A på vegne af B over, at  

 amtsskatteinspektoratet havde afslået anmodninger om aktindsigt og udlevering  

 af (originale) bilag i sagen.
 I anledning af klagen indhentede Skattedepartementet udtalelser af  

 henholdsvis 1. og 15. juni 1988 fra henholdsvis amtsskatteinspektoratet og  

 Statsskattedirektoratet.
 I sin udtalelse anførte amtsskatteinspektoratet følgende:
 "Det i inspektoratet beroende regnskabsmateriale består af bilag,  

 kontoudtog og afslutningsark for 1982, 1983, 1984 og 1985 samt aftalekalender  

 for 1984 og 1985.
 Materialet fylder 20 A4 ringordnere samt løse kontoudtog og enkelte  

 kasserapporter.
 Under hensyn til at sagen - således som det foreligger oplyst på nuværende  

 tidspunkt - vil blive rejst som ansvarssag efter skattekontrollovens § 13 har  

 amtsskatteinspektoratet fundet det rigtigt ikke at udlevere  

 regnskabsmaterialet hverken til skatteyder eller advokat (A).
 Advokaten har imidlertid fået oplyst, at materialet kan gennemgås på  

 inspektoratet.
Amtsskatteinspektoratet finder fortsat ikke grundlag for at udlevere  

 regnskabsmaterialet." Statsskattedirektoratet anførte i sin udtalelse følgende:
 "...direktoratet skal bemærke, at man under hensyn til inspektoratets  

 oplysning om materialets omfang  

 er enig i, at der ikke er pligt til at kopiere materialet til advokaten, jf.  

 forvaltningslovens § 16, stk. 3.
For så vidt angår begæringen  

 om udlevering af en del af materialet bemærkes, at inspektoratet i henhold  

 til  

 skattekontrollovens § 6, stk. 1, af bevishensyn har fundet det nødvendigt at  

 beholde hele regnskabsmaterialet, da ansættelsessagen agtes fulgt op af en  

 skattestraffesag.
Da de foretagne forhøjelser er baseret på en  

 helhedsvurdering  

 af det samlede regnskab, er direktoratet enig i, at en delvis udlevering af  

 materialet ikke bør ske, men at advokaten fortsat må tilbydes at gennemgå  

 materialet i inspektoratet." Skattedepartementet traf  

 herefter i skrivelse af 27. juni 1988 til A følgende afgørelse i sagen:
"I en skrivelse af 4.  

 maj 1988 har De som advokat for (B), klaget over, at amtsskatteinspektoratet  

 i... har afvist Deres anmodning om aktindsigt i det materiale, som indgår i  

 den  

 verserende skattesag mod Deres klient.
Inspektoratet har dog tilbudt, at De  

 kan  

 gennemse materialet på inspektoratet.
 Skattedepartementet har til  

 brug for sagen indhentet vedlagte udtalelser af 1. juni og 15. juni fra  

 amtsskatteinspektoratet og Statsskattedirektoratet.
 Det fremgår af amtsskatteinspektoratets  

 udtalelse, at sagsbilagene fylder mere end 20 A4-ringbind, og at  

 inspektoratet  

 på grundlag af foreliggende skønner, at der kan blive tale om en straffesag  

 for  

 overtrædelse af skattekontrolloven.
På denne baggrund kan  

 Skattedepartementet tilslutte sig Statsskattedirektoratets bedømmelse,  

 hvorefter der på grund af bilagsmængden ikke er pligt til at fremsende  

 fotokopi  

 af sagsbilagene, jfr. forvaltningslovens § 16, stk. 3, 2. pkt.
Det antages,  

 endvidere at § 16 i øvrigt alene hjemler parten ret til kopi af de pågældende  

 bilag, mens inspektoratet ikke er forpligtet til at udlevere originalbilag.  

 Departementet kan derfor af de af Statsskattedirektoratet anførte grunde  

 tiltræde, at inspektoratet har afvist at udlevere originalbilag eller meddele  

 delvis aktindsigt.
Skattedepartementet skal  

 herefter henvise Dem til muligheden for at gennemgå sagsbilagene i  

 inspektoratet." I relation til  

 aktindsigtsbestemmelserne har jeg ingen bemærkninger til Skattedepartementets  

 afgørelse om, at A ikke havde krav på udlevering af det originale materiale i  

 sagen.
Det bemærkes herved, at aktindsigt hverken efter bestemmelserne i  

 offentlighedsloven eller efter bestemmelserne i forvaltningslovens kapitel 4,  

 kan kræves gennemført ved udlevering af originale sagsakter.
 I betragtning af  

 dokumenternes antal finder jeg heller ikke at kunne kritisere, at der med  

 henvisning til bestemmelsen i forvaltningslovens § 16, stk. 3, 2. pkt., ikke  

 blev meddelt A aktindsigt ved fremsendelse af kopi af samtlige dokumenter i  

 sagen.
 Jeg finder imidlertid ikke,  

 at bestemmelsen i forvaltningslovens § 16, stk. 3, 2. pkt. - hvorefter en  

 parts  

 ønske om aktindsigt i form af kopi eller afskrift af sagens akter ganske  

 undtagelsesvis kan afslås under hensyn til "dokumenternes karakter,  

 antallet  

 af dokumenter eller deres form" -giver grundlag for en bloc at nægte at  

 udlevere kopier til parten under henvisning til sagens  

  

 art.
Derimod kan der efter min  

 opfattelse ikke være retlige hindringer for, at der ved en nægtelse af at  

 gennemføre partens aktindsigt ved udlevering af afskrift eller kopi - som  

 "det mindre i det mere" - meddeles aktindsigt ved gennemsyn i  

 tilfælde, hvor alternativet efter undtagelsesbestemmelserne i  

 forvaltningslovens kapitel ville være et afslag på aktindsigt under enhver  

 form.
En sådan fremgangsmåde ville efter min opfattelse være i god  

 overensstemmelse med det grundlæggende princip om størst mulig offentlighed,  

 jf. bl. a. offentlighedslovens § 4, stk. 1, 2. pkt.
 En nægtelse af aktindsigt i  

 form af afskrift eller kopi som et alternativ til et fuldstændigt afslag på  

 aktindsigt kræver dog en konkret vurdering i forhold til den eller de  

 relevante  

 undtagelsesbestemmelse(r) i forvaltningslovens kapitel 4 - i den konkrete sag  

 vel især forvaltningslovens § 15, stk. 1, nr. 3. I den konkrete sag ville jeg  

 derfor have fundet det rigtigst, om Skattedepartementet samtidig med, at  

 Skattedepartementet overfor A fastholdt, at aktindsigten måtte gennemføres  

 ved  

 gennemsyn på stedet, havde meddelt A, at A i forbindelse med gennemgangen af  

 sagens akter efter eget valg kunne udtage et mere begrænset antal dokumenter,  

 som A ville kunne få kopi af, medmindre der måtte foreligge afgørende hensyn  

 af  

 den i forvaltningslovens § 15, stk. 1, nr. 3, nævnte art.
b) I  

  

 sag nr. 15  

  

 (refereret i kapitel III.D.2)  

 er der spørgsmål om aktindsigt i journaloplysninger i form af afskrift eller  

 kopi, og i  

  

 sagerne nr. 31, 39 og 43  

  

 (refereret i kapitel III.D.3) er der spørgsmål om aktindsigt i egne  

 skrivelser  

 m.v. i form af kopi heraf.
Der henvises til det, jeg ovenfor har anført  

 herom.
 11) Betaling.
 I ingen af de undersøgte sager er der opkrævet betaling i strid med  

 bestemmelserne i bekendtgørelse 646 og bekendtgørelse nr. 647 af 18.  

 september 1986 om betaling i forbindelse med aktindsigt, jf. kapitel  

 II.D.3.g.
 12) Suspension af klagefrist.
 I ingen af de undersøgte sager ses der at foreligge spørgsmål om suspension i  

 medfør af forvaltningslovens § 17 af en klagefrist i den underliggende  

 realitetssag som følge af påklage af aktindsigtsafgørelsen inden udløbet af  

 klagefristen i realitetssagen; jf. i kapitel II.D.3.h.
 13) Skattedepartementets kompetence som  

 klagemyndighed.
 a)  

  

 Sag nr. 11  

  

 angår det principielle spørgsmål om Skattedepartementets kompetence som  

 klagemyndighed i tilfælde, hvor aktindsigtsspørgsmålet tillige danner  

 grundlag for en indsigelse mod ugyldighed i relation til en ansættelse eller  

 vurdering, fremsat for en klageinstans vedrørende det lignings- eller  

 vurderingsmæssige forhold.
 I den konkrete sag fandt Skattedepartementet, at departementet ikke havde  

 kompetence til at træffe afgørelse angående A's klage til Skattedepartementet  

 vedrørende aktindsigt, idet A tillige havde indbragt sin skatteansættelse for  

 Landsskatteretten og for Ligningsrådet nedlagt påstand om ansættelsens  

 ugyldighed på grund af uberettiget nægtelse af aktindsigt.
 I sagen (refereret i kapitel III.A) klagede A i skrivelse af 1. juni 1987 til  

 Skattedepartementet over, at ligningskommissionen havde afslået A's anmodning  

 om aktindsigt i B's ligningssag.
 I skrivelse af 11. juni 1987 kvitterede Skattedepartementet for modtagelsen  

 af klagen, idet Skattedepartementet tillige meddelte A følgende:
 "...
Man gør i den forbindelse opmærksom på, at departementet alene kan tage  

 stilling til spørgsmålet om, hvorvidt aktindsigten er nægtet med rette eller  

 urette.
Spørgsmålet om, hvilken virkning det eventuelt skal have på den  

 materielle afgørelse, at aktindsigten måtte være nægtet med urette, henhører  

 derimod under Landsskatteretten, jfr.
Skattestyrelseslovens § 24, stk. 1, nr.  

 3 (skal være nr. 2; min bemærkning). Fristen for påklage til  

 Landsskatteretten er 8 uger fra meddelelsen om skatterådets kendelse." Efter at have indhentet udtalelser fra ligningskommissionen, skatterådet og  

 Statsskattedirektoratet meddelte Skattedepartementet herefter i skrivelse af  

 8. september  

 1987 A  

 følgende:
 "I en skrivelse af 1. juni 1987 har De klaget over, at skatterådet ...  

 har accepteret, at ligningskommissionen .... har foretaget en forhøjelse af  

 Deres skatteansættelse for indkomståret 1983 uden først at have givet Dem  

 fuldstændig aktindsigt i sagen.
 I Skattedepartementets foreløbige svar til Dem af 11. juni 1987 redegjorde  

 man for, at spørgsmålet om hvorvidt en skatteansættelse eventuelt bør  

 bortfalde som ugyldig som følge af uretmæssig nægtelse af aktindsigt,  

 henhører under Landsskatteretten, jfr. statsskattelovens § 24, stk. 1, nr. 2.  

 Departementet meddelte endvidere, at sagen ville blive sendt til høring.
 Skattedepartementet har nu modtaget høringssvarene, og det fremgår af  

 skatterådets udtalelse, at De samtidig med klagen hertil, har indbragt sagen  

 for Landsskatteretten med principal påstand om ansættelsens ugyldighed, som  

 følge af den nægtede aktindsigt.
 På denne baggrund finder Skattedepartementet ikke at burde udtale sig om  

 aktindsigtsspørgsmålet, og man må i stedet henvise Dem til at afvente  

 udfaldet af Landsskatterettens behandling.
Man vedlægger kopi af modtagne udtalelser, som man samtidig hermed har  

 videresendt til Landsskatteretten tilligemed sagens øvrige bilag." Bestemmelsen i skattestyrelseslovens § 24, stk. 1, nr. 2, hvortil  

 Skattedepartementet henviser i sit svar til A, er sålydende:
"Påanke af skatterådenes, amtsligningsrådenes og ligningsrådets  

 ansættelser vedrørende indkomst- og formueskat kan foretages af den  

 skattepligtige, når han mener, .....
2) at der ved hans ansættelse er begået sådanne formelle fejl, som kan gøre  

 den ugyldig, ..." I forbindelse med min undersøgelse af sagen har jeg efter anmodning modtaget  

 nærmere oplysninger om baggrunden for bestemmelserne i bekendtgørelse nr. 865  

 af 11. december 1986 om påklage af lignings- og vurderingsmyndighedernes  

 afgørelser om aktindsigt i henhold til forvaltningsloven og lov om  

 offentlighed i forvaltningen.
Skattedepartementets kompetence i en sag som den foreliggende hviler på  

 bekendtgørelse nr. 865 af 11. december 1986, jf. kapitel II.E.2.b.
I  

 bekendtgørelsen sondres der ikke mellem tilfælde, hvor skatteyderen har  

 indbragt den underliggende lignings- eller vurderingssag for en klageinstans  

 med påstand om ansættelsens eller vurderingens ugyldighed på grund af  

 manglende iagttagelse af reglerne vedrørende aktindsigt, og tilfælde, hvor  

 noget sådant ikke er sket.
 Skattedepartementet har ikke kompetence til at træffe afgørelse vedrørende  

 den materielle ligning eller vurdering, ej heller om en begået  

 sagsbehandlingsfejl må anses for så væsentlig i forhold til den materielle  

 afgørelse, at afgørelsen anses for ugyldig; jf. herved skattestyrelseslovens  

 § 24, stk. 1, nr. 2.
 Efter bestemmelserne i offentlighedslovens § 15, stk. 1 og 3, og  

 forvaltningslovens § 16, stk. 1 og 5 (sammenholdt med bekendtgørelse nr. 865  

 af 11. december 1986) har Skattedepartementet kompetence til at træffe  

 afgørelse vedrørende klager over aktindsigtsafgørelser.
 Der er principielt intet til  

 hinder for, at Skattedepartementet kan træffe afgørelse om, hvorvidt en  

 afgørelse om aktindsigt indholdsmæssigt er korrekt, og at Landsskatteretten  

 dernæst kan træffe afgørelse om, hvorvidt en eventuel mangelfuld  

 aktindsigtsafgørelse skal bevirke en ansættelses eller vurderings ugyldighed.
I tilfælde, hvor  

 Skattedepartementet efter bestemmelserne i § 1 i bekendtgørelse nr. 865 af  

 11.  

 december 1986 er den kompetente klagemyndighed, kan afgørelsen af en  

 aktindsigtsklage ikke uden hjemmel i bekendtgørelsen træffes af  

 Landsskatteretten.
En sådan hjemmel findes ikke.
 Efter min opfattelse burde  

 Skattedepartementet derfor i sag nr. 11 ikke have afslået at træffe afgørelse  

 vedrørende selve aktindsigtsklagen, idet Skattedepartementet efter de  

 gældende  

 bestemmelser også er kompetent til at træffe afgørelse i tilfælde, hvor  

 aktindsigtsklagen danner grundlag for en ugyldighedsindsigelse for en  

 klageinstans vedrørende en materiel lignings- eller vurderingssag.  

 Departementet burde have truffet afgørelse om, hvorvidt aktindsigt burde være  

 meddelt, og herefter have overladt det til Landsskatteretten efterfølgende at  

 tage stilling til et eventuelt ugyldighedsspørgsmål.
b) To sager  

 (sagerne nr. 31 og 43) rejser spørgsmål om Skattedepartementets kompetence i  

 tilfælde, hvor Landsskatteretten har truffet afgørelse vedrørende aktindsigt  

 i  

 første instans.
I de to sager har Skattedepartementet truffet afgørelse i  

 anledning af en klage, selvom departementet hverken efter offentlighedsloven,  

 forvaltningsloven, bekendtgørelse nr. 865 af 11. december 1986 eller  

 almindelige, ulovbestemte rekursregler har kompetence hertil.
 Sag nr. 31  

  

 er behandlet i kapitel III.D.3 og i kapitel III.G.2, og  

  

 sag nr. 43  

  

 er omtalt i kapitel  

 III.F.2.b.
Som det fremgår af kapitel  

 II.E.3.c er der efter min opfattelse ikke retlige hindringer for, at  

 Skattedepartementet kan fremkomme med en uforbindende udtalelse om  

 aktindsigtsspørgsmål i tilfælde, hvor Skattedepartementet ikke har kompetence  

 til at træffe afgørelse herom.
I denne forbindelse må der dog stilles to  

 krav:  

 For det første, at det klart fremgår af Skattedepartementets svar på  

 henvendelsen, at der er tale om en uforbindende udtalelse.
For det andet, at  

 udtalelsen afgives efter en undersøgelse af sagen, som svarer til den  

 undersøgelse, som måtte kræves, hvis Skattedepartementet skulle træffe  

 afgørelse i sagen, og at udtalelsen indeholder en stillingtagen til de  

 spørgsmål i sagen, som Skattedepartementet måtte tage stilling til, hvis  

 Skattedepartementet traf afgørelse i sagen.
 Det førstnævnte krav er  

 hverken er opfyldt i sag nr. 31 eller i sag nr. 43. - Jeg må finde dette  

 beklageligt.
 Hvad det andet krav angår,  

 skal jeg henvise til omtalen af sagerne i kapitel III.D.3, III.F.2.b og  

 III.G.2.
c) I  

  

 sag nr. 20  

  

 (refereret i kapitel III.G.2)  

 har Skattedepartementet taget stilling til en klage over en kommunes  

 afgørelse  

 vedrørende aktindsigt i en restance-sag.
En kommunes afgørelse i en  

 restance-sag kan påklages til Statsskattedirektoratet (og siden til  

 Skattedepartementet); aktindsigtsafgørelser i relation til sådanne sager er  

 ikke omfattet af bekendtgørelse nr. 865 af 11. december 1986.
 Det følger herefter af  

 offentlighedslovens § 15, stk. 2, og forvaltningslovens § 16, stk. 4, 1.  

 pkt.,  

 at den kompetente klagemyndighed i forbindelse med aktindsigtsspørgsmål i  

 restancesager er Statsskattedirektoratet (hvis afgørelse i øvrigt kan  

 påklages  

 til Skattedepartementet). Skattedepartementet burde derfor ikke have truffet  

 afgørelse i sag nr. 20, men i stedet have sendt klagen til  

 Statsskattedirektoratet til afgørelse, jf. forvaltningslovens § 7, stk. 2.
 d) I  

 tilfælde, hvor Skattedepartementet som den kompetente klagemyndighed  

 konstaterer fejl i forbindelse med den underordnede myndigheds behandling og  

 afgørelse af aktindsigtsspørgsmålet, må Skattedepartementet påtale fejlen  

 over  

 for den underordnede myndighed.
Dette er sket i  

  

 sag nr. 39  

  

 (refereret i kapitel II.C.2  

 og kapitel III.D.3). I en række andre sager (sagerne nr. 4, 5, 13, 24, 28,  

 31,  

 38, 41 og 43) er noget sådant imidlertid ikke sket.
Jeg henviser herved til  

 omtalen af de pågældende sager ovenfor.
IV.
Af  
  

 slutning.
A.
Særligt om aktindsigt i forhold til  

 skattestraffesager.
 Som det fremgår af FOB  

 1988.168 f  

 har jeg tidligere fundet at burde henlede Skattedepartementets opmærksomhed  

 på, at bestemmelserne i skattekontrolloven om en skatteyders pligt til at  

 meddele skattemyndighederne oplysninger i sager, som kan medføre en  

 skattestraffesag mod den pågældede skatteyder selv, harmonerer dårligt med  

 retsplejelovens bestemmelser om sigtedes rettigheder.
I det forslag til skatteforvaltningslov, der blev fremsat af skatteministeren  

 den 23. januar 1990 (lovforslag nr.
L 174/1989-90), er skattekontrollovens  

 bestemmelser om indhentelse af oplysninger foreslået erstattet med de i  

 lovforslagets afsnit IV indeholdte bestemmelser om kontrolmidler.
Ikke kun regler, der regulerer skatteyderens pligt til at afgive oplysninger,  

 er imidlertid af betydning for borgernes retsstilling.
Regler, der regulerer  

 en parts adgang til at få oplysninger om partens egne skattesager, kan efter  

 omstændighederne have en lige så væsentlig betydning.
 Undersøgelsen har vist, at også de gældende regler m. h. t. en skatteyders  

 adgang til at få oplysninger i sager, som eventuelt kunne medføre en  

 skattestraffesag mod skatteyderen, kan give anledning til betydelige  

 vanskeligheder.
 Partens retsstilling vil efter omstændighederne kunne være betænkeligt svag,  

 hvis oplysninger undtages fra aktindsigt i medfør af forvaltningsloven, og  

 der samtidig går en længere periode, hvor parten ikke opfylder  

 retsplejelovens betingelser for at få meddelt oplysninger som led i  

 straffesagen.
Sag nr. 36  

  

 (refereret i kapitel III.F.1) angår et tilfælde, hvor der var afsagt  

 ransagningskendelse mod parten, og hvor der derfor var tale om en sag  

 "om strafferetlig forfølgning af lovovertrædelser", jf.  

 forvaltningslovens § 9, stk. 3. Imidlertid fremgår det, at politiet ikke  

 efterforskede i sagen efter afsigelsen af ransagningskendelsen den 11.  

 februar 1987, og at sagen sluttede med, at parten den 13. juni 1989 vedtog en  

 administrativ bøde.
Med andre ord må parten i den nævnte periode af 2 år og 4  

 måneder antages hverken at have haft ret til aktindsigt efter  

 forvaltningsloven eller til fra politiet og anklagemyndigheden at kunne få  

 oplysninger i medfør af retsplejelovens regler.
 I  

  

 sag nr. 24  

  

 (refereret i kapitel III.F.3.e) var der endnu ikke opstået en  

 skattestraffesag, og oplysninger i sagen blev undtaget fra aktindsigt efter  

 forvaltningslovens § 15. Sagen illustrerer den ganske vanskelige og ofte vel  

 også tvivlsomme vurdering efter § 15 i forbindelse med skattekontrolsager i  

 det stadium, hvor det endnu ikke er afklaret, om der skal rejses en  

 skattestraffesag.
Sag nr. 40  

  

 (refereret i kapitel III.F.1) angår et tilfælde, hvor Statsskattedirektoratet  

 i første omgang afslog at give aktindsigt i en genoptagelsessag under  

 henvisning til, at denne var "en integreret del af (en)  

 skattestraffesag" mod parten.
Senere meddelte direktoratet dog  

 aktindsigt.
Sagen illustrerer de vanskeligheder, der kan være i forbindelse  

 med adskillelsen af en ligningssag fra en skattestraffesag mod den samme  

 skatteyder.
Sag nr. 30  

  

 (refereret i kapitel III.G.10.a) angår spørgsmålet om gennemførelse af  

 aktindsigt ved gennemsyn på stedet eller ved udlevering af kopi i et  

 tilfælde, hvor der kunne blive tale om en skattestraffesag.
Sagen er  

 illustrerende i henseende til spørgsmålet om, hvorvidt det forhold, at der  

 kunne blive tale om en skattestraffesag, kan tillægges betydning for  

 afgørelsen af, under hvilken form aktindsigten skal gennemføres.
Selvom kun et ringe antal sager i undersøgelsen angår tilfælde, hvor der er  

 eller kunne tænkes rejst en skattestraffesag, peger de undersøgte sager dog  

 på, at der kunne være anledning  

 til at overveje behovet for en nærmere gennemgang af et større antal sager,  

 hvor de illustrerede spørgsmål har været aktuelle.
En sådan undersøgelse  

 skulle  

 ske med henblik på at fastslå, hvor stort et praktisk behov der måtte være  

 for  

 en systematisk afstemning (og herunder en eventuel justering) af  

 bestemmelserne  

 i forvaltningsloven og retsplejeloven om partens adgang til at få oplysninger  

 i  

 sagen i de tilfælde, hvor der kunne tænkes eller faktisk er rejst en  

 skattestraffesag.
Jeg har fundet at burde henlede Skattedepartementets og  

 Retsudvalgets opmærksomhed på dette generelle spørgsmål.
B.
Sammenfatning og konklusion.
 40 af de 48 sager, der er indgået i undersøgelsen, angår spørgsmål om  

 aktindsigt efter offentlighedsloven, forvaltningslovens kapitel 4 eller den  

 særlige ægtefælleregel i kildeskattelovens § 80. En af disse sager er udgået  

 af undersøgelsen i medfør af bestemmelsen i ombudsmandsinstruksens § 16, stk.  

 2.
 Af de 39 sager om aktindsigt, der herefter er indgået i undersøgelsen, har  

 Skattedepartementet truffet afgørelse om aktindsigtsspørgsmål i 34 sager,  

 heraf i 9 sager som første instans og i 25 sager som klageinstans.
I 25 af sagerne om aktindsigt foreligger der afvigelser fra den standard, der  

 i medfør af lovgivningen og principperne for god forvaltningsskik må fordres  

 vedrørende myndighedernes behandling af de pågældende sager.
Sådanne  

 fravigelser fandtes at foreligge i totalt 47 tilfælde.
I nogle tilfælde er  

 der dog tale om bagatelagtige eller rent ordensmæssige afvigelser.
Egentligt  

 kritisable forhold foreligger således i 20 af sagerne om aktindsigt (i  

 relation til 36 forhold).
 Ud af de 8 sager, der ikke  

 angik aktindsigt, gav 2 sager anledning til kritik (for i alt 3 forhold).
 Totalt har der således i 22  

 af de sager, der er indgået i undersøgelsen, været anledning til kritik af i  

 alt 39 forhold.
Hovedparten af de  

 konstaterede fejl angår sagsbehandlingen.
Forhold i forbindelse med selve  

 afgørelsen vedrørende aktindsigtsspørgsmålet giver anledning til kritik i 16  

 tilfælde fordelt på 11 af de undersøgte sager.
Ofte har det ikke været muligt  

 som led i undersøgelsen at konstatere, om fejl i relation til selve  

 afgørelsen  

 vedrørende aktindsigtsspørgsmålet har været konkret væsentlige, d.v.s. om en  

 fejl har haft konkret betydning for aktindsigtsafgørelsens indhold og dermed  

 for omfanget af den meddelte aktindsigt.
Som det fremgår af kapitel I, har  

 undersøgelsen kun undtagelsesvis omfattet den underliggende skattesag.
 Indholdsmæssigt dækker de  

 konstaterede fejl et bredt spektrum i relation til såvel  

 sagsbehandlingsspørgsmål som spørgsmål i relation til selve  

 aktindsigtsafgørelsen.
 Bestemte spørgsmål har i et  

 relativt stort antal af de undersøgte sager givet anledning til problemer.  

 Dette gælder således spørgsmålet om undtagelse af interne arbejdsdokumenter  

 og  

 sekretariatsdokumenter fra aktindsigt og  

  

 ekstrahering  

  

 af oplysninger fra sådanne dokumenter (jf. kapitel III.F.2.a), spørgsmålet om  

 fyldestgørende  

  

 begrundelse  

  

 af  

 aktindsigtsafgørelsen (jf. kapitel III.G.7) og spørgsmålet om  

  

 overholdelse af 10-dagsfristen  

  

 (jf.  

 kapitel III.G.9).
Aktindsigtsreglerne er ikke i  

 alle relationer enkle at administrere, og reglerne kan tilmed på visse  

 områder  

 synes noget ukoordinerede.
Hvad det sidstnævnte angår, henviser jeg til det,  

 der er anført i henholdsvis kapitel II.C.1 (om forholdet mellem  

 kildeskattelovens § 80 og forvaltningslovens aktindsigtsregler) og i kapitel  

 IV.A. (om sager, der har medført eller kan tænkes at ville medføre en  

 skattestraffesag). - Disse vanskeligheder må haves for øje ved vurderingen af  

 den forholdsvis høje fejlprocent, der fremgår af undersøgelsen.
Selv om de  

 anførte vanskeligheder tages i betragtning, må det dog konstateres, at  

 myndighederne i deres behandling af de undersøgte aktindsigtssager ikke fuldt  

 ud har levet op til den standard, som lovgivningen på dette område og  

 principperne for god forvaltningsskik forudsætter.
 Sammenfattende er det  

 endvidere mit indtryk,  

  

 at  

  

 de  

 underordnede instanser begår flere fejl end Skattedepartementet,  

  

 at  

  

 de underordnede instanser er mindre  

 tilbøjelige end Skattedepartementet til at foretage de konkrete afvejninger  

 og  

 vurderinger, offentlighedsreglerne kræver, samt  

  

 at  

  

 de underordnede instanser ofte for unuanceret lader  

 administrative effektivitetshensyn og hensynet til skatteligning og kontrol  

 få  

 overvægt i forbindelse med stillingtagen til aktindsigtsanmodninger, medens  

 departementet er mindre tilbøjelig hertil.
Bilag 1 Skatteministeriets skriftlige udtalelse i anledning af min foreløbige  

 rapport af april 1990:
"Folketingets Ombudsmand  

 har til Skatteministeriet fremsendt udkast til Ombudsmandens rapport om  

 egendriftsundersøgelse om aktindsigtssager i departementet og anmodet  

 departementet om at fremkomme med eventuelle bemærkninger til udkastet.
På  

 mødet den 22. maj 1990 kommenterede departementet Ombudsmandens udkast, og  

 Ombudsmanden udbad sig departementets skriftlige kommentarer.
I fortsættelse  

 af  

 nævnte møde skal departementet således bemærke følgende:
 Departementet har ingen  

 indvendinger mod rapportens opbygning eller hovedparten af de fremførte  

 kritikpunkter, som departementet vil tage til efterretning.
Departementet vil dog gerne  

 pege på, at den altovervejende del af de fejl og uregelmæssigheder, som  

 Ombudsmandens rapport omtaler, ikke vedrører aktindsigtens omfang og således  

 ikke har krænket borgernes retssikkerhed.
Det er departementets opfattelse,  

 at  

 der kun er fire sager, sagerne nr. 6, 19, 31 og 43, hvor det ud fra  

 ombudsmandens rapport med rimelig sikkerhed kan fastslås, at der er givet for  

 lidt aktindsigt.
I de to sidstnævnte sager, sagerne 31 og 43, vedrører den  

 manglende aktindsigt klagerens egne skrivelser.
 I fire andre sager, sagerne  

 nr. 8, 14, 23 og 45, er departementet enig i, at sagsbehandlingen har været  

 fejlbehæftet, men det kan ikke ud fra rapporten fastslås, at der ikke er  

 givet  

 aktindsigt i fornødent omfang.
