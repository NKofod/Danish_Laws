Resumé  


  

 A klagede over, at Skatteministeriet (SKM) afslog at godkende en forening B  

 i henhold til §  

 8 A  

 i ligningsloven.
SKM henviste i sit afslag til, at B's styrelse var  

 selvsupplerende,  

 hvilket efter praksis udelukkede den omhandlede godkendelse.
Kravet var  

 opstillet med henblik på at skabe en vis garanti for, at foreningens eller  

 institutionens midler forvaltes i overensstemmelse med almenvelgørende eller  

 almennyttige formål.
 A gjorde over for ombudsmanden gældende, at afslaget var udtryk  

 for usaglig forskelsbehandling, idet andre foreninger med selvsupplerende  

 styrelser var blevet godkendt i henhold til §  

 8 A.
Ombudsmanden anså det for beklageligt, at SKM - uden at have  

 undersøgt spørgsmålet nærmere - ukorrekt tilkendegav, at der kun i et fåtal  

 af  

 tilfældene var forekommet fravigelser fra det faste krav om, at bestyrelserne  

 ikke er selvsupplerende.
Ombudsmanden fandt endvidere, at SKM ved den  

 træghed,  

 hvormed ministeriet erkendte fravigelser, ikke levede op til kravene om god  

 forvaltningsskik.
 B gjorde gældende, at ombudsmanden var inhabil, men ombudsmanden  

 fandt ikke grundlag for at erklære sig inhabil i sagen. (J. nr.  

 1990-1112-220).
 Godkendelse af forening i henhold til ligningslovens §  

 8 A.
 I  

  

 Ombudsmandens habilitet.
 I forbindelse med A's klage som formand for foreningen B over en  

 afgørelse fra Skatteministeriet anførte A, "at foreningen naturligvis  

 betragter ombudsmanden selv som inhabil i sagen".
A anførte, "...at det er (B's) opfattelse, at De med Deres  

 fortid som formand for Dansk Flygtningehjælp ikke kan forventes at vurdere  

 sager angående (B) - der aktivt virker for at begrænse skaderne efter den  

 lovgivning, De i Deres tid som formand fik udvirket - uhildet på en sådan  

 måde,  

 at foreningens medlemmer kan være trygge ved holdbarheden i en evt.  

 afgørelse,  

 der måtte gå foreningen imod." A anførte ikke yderligere til begrundelse af B's opfattelse.
 Jeg bemærkede i en skrivelse til A følgende:
"Som det formentlig er Dem bekendt, har jeg ikke som  

 ombudsmand haft grundlag for generelt at erklære mig inhabil i  

 udlændingesager,  

 men har afstået fra at behandle en række sager, i hvilke der forelå konkrete  

 inhabilitetsgrunde.
Hverken mit tidligere formandskab for  

 samarbejdsorganisationen Dansk Flygtningehjælp eller mit medlemskab af det  

 sagkyndige udvalg, der afgav betænkninger om udlændingeloven, kan efter  

 almindelig praksis og de i forvaltningsloven og retsplejeloven udtrykte  

 retsgrundsætninger om inhabilitet åbne mulighed for en sådan generel  

 afvisning  

 af at behandle udlændingesager, herunder flygtningesager.
Herefter vil jeg  

 heller ikke generelt kunne erklære mig inhabil i alle sager, der indbringes  

 af  

 foreninger eller organisationer, hvis formål og virke i det hele vedrører  

 spørgsmål om udlændinges retsstilling m.v.
Dette gælder, uanset om sagen  

 angår  

 udlændingeretlige spørgsmål eller - som her - er af skatteretlig karakter.
Den omstændighed, at en part har en kritisk opfattelse af en  

 embedspersons handlemåde - i forbindelse med embedsudøvelsen eller i anden  

 sammenhæng - kan ikke i sig selv medføre inhabilitet.
Jeg går ud fra, at De  

 er  

 bekendt hermed, og må derfor forstå Deres begrundelse for at påstå  

 inhabilitet  

 således, at dette skulle følge af et mellem (B) og mig bestående særligt  

 modsætningsforhold; jf. herved den i forvaltningslovens § 3, stk. 1, nr. 5,  

 og  

 retsplejelovens § 61 (tidligere § 62, stk. 1, 1. pkt.), udtrykte grundsætning  

 og den i tilslutning hertil udviklede praksis om inhabilitet på grund af  

 modsætningsforhold.
Hertil er at bemærke, at et sådant modsætningsforhold - ud over  

 de nærmere betingelser vedrørende forholdets art og genstand - skal have  

 ytret  

 sig med en vis gensidighed, dersom inhabilitet skal kunne statueres på dette  

 grundlag.
En part kan ikke ensidigt fremkalde inhabilitet blot ved at hævde  

 et  

 særligt modsætningsforhold.
Var dette tilfældet, ville det i realiteten svare  

 til, at spørgsmålet om inhabilitet i meget vidt omfang var overladt til  

 partens  

 egen bestemmelse, hvilket som bekendt ikke er tilfældet hverken i  

 forvaltningsprocessen eller i retsplejen.
 Deres påstand om inhabilitet bygger således på en væsentligt  

 videregående forståelse af inhabilitetsbegrebet end det i dansk ret gældende.  

 Jeg kan derfor ikke lægge Deres opfattelse til grund, og er følgelig  

 indstillet  

 på at behandle Deres klage.
Forinden jeg træffer den endelige beslutning om behandlingen af  

 Deres klage, er jeg dog nødsaget til at bede Dem om at uddybe grundlaget for  

 den anmodning, De fremsætter i det sidste afsnit i Deres skrivelse.
De  

 anfører  

 her følgende:
"Såfremt De ikke måtte være enig i dette synspunkt (at der  

 foreligger inhabilitet; min bemærkning), må jeg anmode Dem om at søge  

 bekræftelse på Deres inhabilitet gennem den fremgangsmåde, som foreskrives i  

 instruksen for Deres virksomhed, § 16, stk. 2." § 16, stk. 2, i Instruks for Folketingets Ombudsmand indeholder  

 følgende bestemmelse:
"Såfremt ombudsmanden finder, at der i en sag foreligger  

 omstændigheder, der er egnede til at vække tvivl om hans fuldstændige  

 upartiskhed, underretter han folketingets ombudsmandsudvalg, der bestemmer,  

 hvem der skal udøve hans funktioner." Bestemmelsen danner grundlag for ombudsmandens meddelelse til  

 Folketingets Retsudvalg om, at han i en bestemt sag anser sig for inhabil, og  

 for udvalgets udpegning af en sætteombudsmand til at behandle sagen.
På denne baggrund forstår jeg ikke ganske Deres anmodning om, at  

 jeg under henvisning til den nævnte bestemmelse skal "søge bekræftelse  

 på  

 (min) habilitet". Selv er jeg ikke bekendt med, at der eksisterer en  

 sådan  

 mulighed, men hører gerne Deres synspunkter herom, således at jeg får  

 mulighed  

 for at tage dem i betragtning ved min endelige beslutning vedrørende  

 behandlingen af Deres klage." A besvarede denne anmodning i skrivelse af 26. august 1990, hvor  

 A tillige fremsatte nogle yderligere bemærkninger om det retlige grundlag for  

 spørgsmålet om inhabilitet.
A skrev bl.a., "...at kernepunktet omkring  

 spørgsmålet om, hvem der skal behandle (B's) klage, efter foreningens  

 opfattelse ikke er de almindelige habilitetsovervejelser, men derimod  

 hvorvidt  

 der foreligger omstændigheder, der er egnede til at vække tvivl om  

 ombudsmandens habilitet, jfr. instruksens § 16, stk. 2." Jeg bemærkede hertil bl.a. følgende:
"De almindelige habilitetsregler i henholdsvis retsplejen  

 og forvaltningsprocessen findes udtrykt i retsplejelovens §§ 60-62 og  

 forvaltningslovens §§ 3-6. I min skrivelse af 21. august 1990 til Dem  

 henviste  

 jeg til grundsætningerne i forvaltningslovens § 3, stk. 1, nr. 5, og  

 retsplejelovens § 61 (tidligere § 62, stk. 1, 1. pkt.) og den i tilslutning  

 hertil udviklede praksis.
I begge disse - generelle og grundlæggende -  

 bestemmelser tales der om omstændigheder, som er egnede til at vække tvivl om  

 vedkommendes (fuldstændige) upartiskhed.
 Der er således intet retligt grundlag for den modstilling, De i  

 Deres brev foretager mellem henholdsvis "almindelige  

 habilitetsovervejelser" og "omstændigheder, der er egnede til at  

 vække tvivl om" habiliteten.
 Til uddybning af Deres anmodning om, at jeg skulle søge  

 bekræftelse på min habilitet ved i henhold til instruksens § 16, stk. 2, at  

 forelægge spørgsmålet for Folketingets Retsudvalg (Ombudsmandsudvalg),  

 anfører  

 De følgende:
"Iøvrigt er det foreningens opfattelse, at når det nu er  

 blevet et selvstændigt stridsspørgsmål, hvorvidt Ombudsmanden kan behandle  

 sagen - herunder hvorledes reglen i ombudsmandsinstruksen skal forstås, så  

 kan  

 dette spørgsmål ikke afgøres af Ombudsmanden selv." Hertil skal jeg oplyse, at bestemmelsen i § 16, stk. 2, ikke  

 giver ombudsmanden mulighed for at følge den af Dem begærede fremgangsmåde.  

 Dette fremgår både af bestemmelsens ordlyd og af dens forarbejder.
Jeg  

 henviser  

 herved til Folketingets Forhandlinger 1961-62, sp. 2686, hvor det daværende  

 medlem af ombudsmandsudvalget, K.
Axel Nielsen, om forslaget til bestemmelsen  

 bl.a. udtalte:
"Det vil ses, at det efter paragraffens formulering er  

 ombudsmanden selv, der afgør, om han er habil eller inhabil.
Det spørgsmål  

 har  

 været rejst, om denne afgørelse burde henlægges til  

 ombudsmandsudvalget." Det begrundes herefter nærmere, hvorfor man ikke har valgt at  

 lade ombudsmandsudvalget træffe afgørelse vedrørende ombudsmandens habilitet.  

 -  

 Jeg henviser endvidere til Folketingstidende 1961-62, Till.
B, sp. 184.
Da der således ikke er retligt grundlag for at følge den af Dem  

 begærede fremgangsmåde, må jeg afslå Deres anmodning." II  

  

 Behandlingen af  

 foreningen B's klage.
 Det fremgik af de foreliggende oplysninger, at  

 Statsskattedirektoratet i skrivelse af 20. september 1989 afslog en ansøgning  

 fra B om godkendelse i henhold til §  

 8 A  

 i ligningsloven.
 §  

 8 A  

 har følgende indhold:
"Ved opgørelsen af den skattepligtige indkomst kan  

 fradrages gaver, som det godtgøres, at giveren har ydet til foreninger,  

 stiftelser, institutioner mv, hvis midler anvendes i almen velgørende eller  

 på  

 anden måde almennyttigt øjemed til fordel for en større kreds af personer.  

 Det  

 er en forudsætning for fradrag, at gaven til den enkelte forening, stiftelse,  

 institution mv i det pågældende indkomstår har andraget mindst 50 kr.
Fradrag  

 kan endvidere kun indrømmes for det beløb, hvormed de gaver, som herefter  

 kommer  

 i betragtning, tilsammen overstiger 300 kr årligt, og det kan ikke udgøre  

 mere  

 end 1.000 kr.
Stk. 2.  

  

 Den i stk. 1  

 omhandlede fradragsret er betinget af, at skatteministeren for det  

 kalenderår,  

 hvori gaven ydes, har godkendt den pågældende forening mv som berettiget til  

 at  

 modtage gaver med den virkning, at gavebeløbet kan fradrages ved opgørelsen  

 af  

 den skattepligtige indkomst efter reglerne i stk. 1. Godkendelse kan første  

 gang meddeles med virkning for gaver ydet i kalenderåret 1960. Andragende om  

 godkendelse for 1961 og følgende kalenderår skal fremsættes inden den 1.  

 oktober i det kalenderår, for hvilket godkendelsen første gang skal have  

 virkning." Statsskattedirektoratet henviste i sit afslag til, at B's  

 styrelse var selvsupplerende.
 I skrivelse af 4. juli 1990 tiltrådte Skatteministeriet,  

 departementet, afgørelsen med den anførte begrundelse.
 A gjorde over for mig gældende, at afslaget var udtryk for  

 usaglig forskelsbehandling, idet andre foreninger med selvsupplerende  

 styrelser  

 var blevet godkendt i henhold til §  

 8 A.  

 A nævnte i den forbindelse Kirkelig Forening for Indre Mission.
 I anledning af A' klage indhentede jeg en udtalelse af 21.  

 september 1990 fra Told- og Skattestyrelsen, som oplyste følgende om  

 styrelsens  

 godkendelsespraksis i henhold til § 8 A:
Det  

 er korrekt, at "Kirkelig Forening for den Indre Mission i Danmark"  

 er  

 blevet godkendt den 5. oktober 1961 i henhold til ligningslovens §  

 8 A, skønt bestyrelsen er  

 selvsupplerende.
Begrundelsen kan have været, at sammensætningen af  

 bestyrelsen  

 kunne anses at tilsikre formålets varetagelse.
 Begrundelsen for, at man ikke accepterer, at bestyrelsen i disse  

 almen velgørende eller i øvrigt almennyttige institutioner er  

 selvsupplerende,  

 er, at der må stilles krav om forsvarlige bestemmelser om bestyrelsens  

 sammensætning, regnskabsaflæggelse og revision, således at der foreligger  

 sikkerhed for, at institutionen virkelig forvalter de midler, med hensyn til  

 hvilke der gives skatte- og afgiftslempelser, på en sådan måde, at det almen  

 velgørende eller almennyttige formål bliver tilgodeset.
Problemet  

 blev påny diskuteret i forbindelse med at lov om fonde og visse foreninger  

 (lov  

 nr. 300 af 6. juni 1984) og lov om erhvervsdrivende fonde (lov nr. 286 af 6.  

 juni 1984) trådte i kraft den 1. januar 1985. Skattedepartementet bestemte  

 efter brevveksling med justitsministeriet, at det ikke fremover skal anses  

 som  

 betingelse for arveafgiftsnedsættelse efter arveafgiftslovens § 3, stk. 4,  

 eller godkendelse efter ligningslovens §  

 8  

 A, at institutionens bestyrelse ikke er selvsupplerende,  

 idet en registrering i fondsregistret (justitsministeriet) gør fonden til et  

 selvstændigt retssubjekt.
Praksisændringen gælder alene institutioner, der er  

 omfattet af de nævnte fondslove og de deraf følgende garantier for, at  

 institutionens bestyrelse anvender midlerne til det almennyttige eller  

 almenvelgørende formål.
For foreninger m.v., der ikke er omfattet af de  

 nævnte  

 love, opretholdes den hidtidige praksis." Samtidig vedlagde styrelsen en skrivelse af 18. december 1985  

 fra Ministeriet for Skatter og Afgifter til det daværende  

 Statsskattedirektorat  

 om ændring af praksis vedrørende §  

 8 A.  

 Skrivelsen havde følgende indhold:
 "Ifølge ligningslovens §  

 8 A, stk. 1, kan der ved  

 indkomstopgørelsen på nærmere angivne betingelser fradrages gaver til  

 "foreninger, stiftelser, institutioner m.v., hvis midler anvendes i  

 almenvelgørende eller på anden måde almennyttigt øjemed til fordel for en  

 større kreds af personer".
 Ifølge stk. 2 er fradragsretten betinget af, at ministeren for  

 skatter og afgifter for det kalenderår, hvori gaven ydes, har godkendt den  

 pågældende forening m.v. som berettiget til at modtage gaver med den  

 virkning,  

 at gavebeløbet kan fradrages ved opgørelsen af den skattepligtige indkomst  

 efter stk. 1.
 Ifølge arveafgiftslovens § 3, stk. 4, er ministeren for skatter  

 og afgifter bemyndiget til at nedsætte afgiften til 12 pct. af arv, som  

 tilfalder offentlige institutioner, foreninger, selskaber eller stiftelser  

 med  

 almenvelgørende eller andet almennyttigt formål, eller som på anden måde  

 bortskænkes  

 i tilsvarende øjemed.
 Institutioner, der er godkendt efter ligningslovens §  

 8 A, anses for at have almenvelgørende  

 eller på anden måde almennyttigt formål i arveafgiftslovens § 3, stk. 4's  

 forstand, hvorfor der, senest ved bekendtgørelse nr. 506 af 20. oktober 1983,  

 §  

 2, stk. 1 og 2, er givet bemyndigelse til skifteretter og eksekutorer til at  

 nedsætte arveafgiften efter arveafgiftslovens § 3, stk. 4, til 12 pct. af arv  

 til institutioner, der er godkendt efter ligningslovens §  

 8 A, og sådanne institutioners under- og  

 lokalafdelinger.
 Skattedepartementet har i forbindelse med, at lov om fonde og  

 visse foreninger (lov nr. 300 af 6. juni 1984) og lov om erhvervsdrivende  

 fonde  

 (lov nr. 286 af 6 juni 1984) trådte i kraft den 1. januar 1985, overvejet  

 fremtidig  

 praksis vedrørende arveafgiftsnedsættelse efter arveafgiftslovens § 3, stk.  

 4,  

 og godkendelse efter §  

 8 A  

 i ligningsloven.
Skattedepartementet har herefter efter brevveksling med  

 justitsministeriet bestemt, at det ikke mere skal anses for en hindring for  

 arveafgiftsnedsættelse efter arveafgiftslovens § 3, stk. 4, eller godkendelse  

 i  

 medfør af ligningslovens §  

 8 A,  

 at institutionens bestyrelse er selvsupplerende.
Praksisændringen vedrører  

 alene institutioner, der er omfattet af lov om fonde og de deraf følgende  

 garantier for, at institutionens bestyrelse anvender midlerne til det  

 almenvelgørende eller almennyttige formål.
For foreninger m.v., der ikke er  

 omfattet af de nævnte love, opretholdes den hidtidige praksis." Skatteministeriet, departementet, udtalte sig i en skrivelse af  

 21. november 1990 til mig på følgende måde om foreningens godkendelsessag:
 "...
 Ved godkendelser efter ligningslovens §  

 8 A  

 stilles der efter fast årelang  

 praksis bl.a. krav til den ansøgende forenings vedtægtsbestemmelser om  

 bestyrelsens sammensætning.
Der stilles således krav om, at bestyrelsen ikke må være  

 selvsupplerende.
Bestyrelsen for en forening skal være valgt på foreningens  

 generalforsamling, og for institutioner o.l., der  

  

 ikke  

  

 omfattes af lov nr. 300 af 6. juni 1984 om fonde og visse  

 foreninger og lov nr. 286 af 6. juni 1984 om erhvervsdrivende fonde, stilles  

 der krav om, at mindst ét medlem skal kunne anses for en i forhold til  

 stifteren eller bidragsydere uvildig og uafhængig person.
 Som det fremgår af den vedlagte udtalelse fra Told- og  

 Skattestyrelsen skal det opstillede krav til bestyrelsens sammensætning give  

 garanti for, at foreningens eller institutionens midler, for hvilke der opnås  

 godkendelse, også forvaltes i overensstemmelse med det almenvelgørende eller  

 almennyttige formål.
Når et tilsvarende krav ikke stilles til de institutioner o.l.,  

 som omfattes af lov om fonde og visse foreninger og lov om erhvervsdrivende  

 fonde skyldes det netop, at de nævnte love i sig selv indebærer garanti for,  

 at  

 institutionens bestyrelse anvender midlerne til det almenvelgørende og  

 almennyttige formål.
Om den nærmere baggrund herfor henvises til Told- og  

 Skattestyrelsens udtalelse samt til vedlagte kopi af Skattedepartementets  

 skrivelse af 18. december 1985.
 For så vidt angår omstændighederne ved og begrundelsen for  

 godkendelsen af Kirkelig forening for den Indre Mission i Danmark giver  

 sagens  

 akter oplysning om, at godkendelsen efter forudgående tilslutning af  

 Ligningsrådet er givet af Skattedepartementet den 5. maj 1960, at afgørelsen  

 er  

 truffet på trods af foreningens selvsupplerende bestyrelse og, at den  

 stedfundne godkendelse ikke er ledsaget af nogen begrundelse.
 Det er departementets opfattelse, at den nævnte godkendelse af  

 5. maj 1960 må betragtes som en enkeltstående afgørelse, som ikke kan  

 tillægges  

 nogen betydning ved behandlingen af andre sager om godkendelse i medfør af  

 ligningslovens §  

 8 a.
Det tilføjes, at departementet under sin gennemgang af de mange  

 § 8 A-sager ikke er stødt på andre tilfælde, hvor godkendelse er givet i  

 strid  

 med gældende praksis.
Departementet vil imidlertid vende tilbage, såfremt den  

 videre undersøgelse, som ikke er helt tilendebragt, skulle vise, at der  

 ligger  

 afgørelser, som ikke harmonerer med gældende praksis.
..." Styrelsens og departementets udtalelser blev forelagt for A, og  

 A fremsatte supplerende bemærkninger i skrivelse af 2. december  

 1990. A  

 anførte bl.a.:
 "...
 Vi må følgelig fastholde, at der er tale om uligebehandling af  

 (B).
Vi mener endvidere at denne uligebehandling formelt støttes på  

 en godkendelsesbetingelse, som er usaglig, idet den opstillede betingelse  

 ikke  

 indeholder sikkerhed for opnåelsen af det, ministeriet angiver som grund til  

 at  

 håndhæve den.
Den omstændighed, at en forening ikke er styrelsesledet, rummer  

 således ingen som helst garanti for, at midlerne forvaltes i overensstemmelse  

 med det almenvelgørende formål, godkendelsen efter ligningsloven er givet  

 til.  

 En sådan sikkerhed opnås kun gennem kontrol med foreningens regnskaber.
Der  

 kan  

 således meget vel opbygges organisationer, som ifølge vedtægterne er  

 medlemsledede, men som i realiteten ledes på en helt anden måde.
Som  

 illustration kan henvises til, at den velkendte sovjetiske frontorganisation  

 "Samarbejdskomiteen for Fred og Sikkerhed" har fået godkendelse,  

 jfr.  

 vort brev af 21/1 90. Denne organisation er i realiteten blevet ledet fra  

 Moskva.
Vi har også i listen over godkendte organisationer fundet andre  

 organisationer, hvor det er mere end tvivlsomt, hvilken værdi det har, at  

 foreningen formelt er medlemsledet.
For trænede politiske aktivister er det da heller ikke noget  

 problem at opstille en organisation til egen fordel, som på overfladen ser  

 både  

 almennyttig og demokratisk ud.
Ligeledes vil sådanne kredse naturligvis kunne  

 overtage eksisterende organisationer, særligt hvis disse ikke er  

 styrelsesledede.
For (B's) vedkommende er forholdet det, at hvis den  

 medlemsbestemte indflydelse var dominerende, ville foreningen uden for enhver  

 tvivl blive domineret af de kredse, der stærkest føler trykket fra en uheldig  

 udlændingepolitik.
Konsekvensen ville være en radikalisering af foreningens  

 virke, som er ganske i strid med foreningens målsætning.
En sådan kæntring i  

 forhold til foreningsformålet er derimod ikke muligt nu, hvor foreningen så  

 at  

 sige  

  

 er  

  

 styrelsen, eftersom denne er  

 i stand til at kontrollere, at nye medlemmer af dette organ besidder de  

 egenskaber, der er nødvendige for at føre foreningens politik ud i livet uden  

 hensyn til de provokationer og vanskeligheder, foreningen konstant stilles  

 over  

 for.
Det forekommer således også som om, at ministeriet i det hele  

 har misforstået betydningen af, at en forening er styrelsesledet.
Man kunne i  

 denne forbindelse spørge, hvad ministeriets holdning ville være til  

 godkendelse  

 af foreninger med et snævert medlemstal betinget af strenge  

 optagelsesbetingelser, og om man ikke her burde foretage godkendelsen efter  

 samme kriterier som gældende for fonde.
Når ministeriet principielt godt kan  

 godkende sådanne, er det meningsløst at nægte godkendelse af styrelsesledede  

 foreninger." I skrivelse af 13. december 1990 meddelte Skatteministeriet mig  

 yderligere oplysninger om praksis vedrørende §  

 8 A.
Ministeriet oplyste bl.a.:
 "I fortsættelse af skrivelse herfra af 21. november 1990,  

 (...), skal man oplyse, at departementet under sin afsluttende gennemgang af  

 de  

 såkaldte § 8 A-sager er stødt på 4 tilfælde, hvor godkendelse er givet på  

 trods  

 af selvsupplerende styrelsesorganer.
 Det drejer sig om Dansk Europamission, Dansk Bibelinstitut,  

 Menighedsfakultet samt Ordet og Israel, der alle er religiøse institutioner.
 Disse afgørelser, der er truffet af skattedepartementet i  

 perioden 1971-74, er imidlertid truffet på et tidspunkt, hvor man ikke har  

 lagt  

 særlig vægt på forholdet omkring bestyrelsens sammensætning.
 Denne praksis er nu forladt, idet det siden 1976 har været en  

 ubetinget forudsætning for godkendelse efter ligningslovens §  

 8 A, at den ansøgende  

 forening/institution ikke ledes af en selvsupplerende bestyrelse.
Det er herefter departementets opfattelse, at godkendelser efter  

 ligningslovens §  

 8 A  

 som i strid med gældende praksis relaterer sig til perioden forud for 1976  

 ikke  

 kan tillægges nogen betydning ved behandlingen af andre sager om godkendelse  

 i  

 medfør af ligningslovens §  

 8 A." På baggrund af A's skrivelse af 2. december 1990 bad jeg Skatteministeriet  

 og Told- og Skattestyrelsen fremkomme med følgende yderligere oplysninger:
 "...
 Samtidig anmoder jeg om udlån af akterne vedrørende sagerne om  

 godkendelse af henholdsvis "Civilforsvarsforbundet" og  

 "Samarbejdskomiteen for Fred og Sikkerhed" samt akterne vedrørende  

 sagen om (B). Jeg udbeder mig endvidere akterne fra eventuelle andre sager,  

 hvor der er meddelt godkendelse til foreninger og institutioner med  

 selvsupplerende bestyrelser, uagtet at de ikke er omfattet af  

 fondslovgivningen.
..." Styrelsen svarede i skrivelse af 21. januar 1991 bl.a.:
"Med hensyn til bestyrelsens sammensætning i den af (A)  

 nævnte forening "Civilforsvars-Forbundet" kan den efter Told- og  

 Skattestyrelsens opfattelse ikke anses for selvsupplerende.
Landsrådets  

 medlemmer  

 er for de flestes vedkommende medlemsvalgte via underafdelingerne  

 (regionsstyrelse og kredsstyrelse). De medlemmer af landsstyrelsen, der ikke  

 er  

 valgte (direkte eller indirekte) af medlemmerne, er i følge vedtægterne  

 udpeget  

 af Dansk Røde Kors, ASF-Dansk Folkehjælp og Samrådet for Børne- og  

 Ungdomsorganisationerne (vedtægtens §  

 6,  

 A, 3, d) samt af de i Folketingets finansudvalg  

 repræsenterede politiske partier (vedtægtens §  

 6, A, 3, d). Tilstedeværelsen af disse  

 medlemmer må imidlertid ses som en yderligere garanti for, at foreningens  

 midler forvaltes i overensstemmelse med det almenvelgørende/almennyttige  

 formål.
 Det bemærkes i øvrigt, at såvel foreningens oprindelige  

 vedtægter som senere ændringer er godkendt af Indenrigsministeren.  

 Størstedelen  

 af foreningens midler hidrører fra staten.
 Med hensyn til den anden §  

 8  

 A  

 godkendte forening "Samarbejdskomiteen for fred  

 og sikkerhed" kender styrelsen intet til (A's) påstand om, at denne  

 forening skulle være en velkendt KGB dækorganisation (...); intet i  

 vedtægterne  

 indicerer, at foreningen skulle være under udenlandsk indflydelse ligesom de  

 af  

 foreningen indsendte regnskaber heller ikke tyder herpå.
 I øvrigt må risikoen for udenlandsk dominans vel anses at være  

 mindre, når ledelsen ikke er selvsupplerende.
 For så vidt angår (A's) hentydning til en slags "fjendtlig  

 overtagelse", såfremt ledelsen i (B) ikke var selvsupplerende, er denne  

 risiko vel ikke større for (B) end for mange andre foreninger.
 Med hensyn til bemærkningerne i sidste afsnit på s. 2 i (A's) skrivelse  

 om godkendelse af foreninger med snævert medlemstal betinget af strenge  

 optagelsesbetingelser skal styrelsen bemærke, at foreninger af denne type vel  

 næppe vil falde ind under begrebet  

  

 almen  

  

 nyttigt/almenvelgørende.  

 Som hovedregel godkendes kun foreninger med et medlemstal på mindst 500.
..." Ministeriet gjorde i en udtalelse af 27. marts 1991 til mig  

 bl.a. følgende gældende:
 "...
 Vedrørende bestyrelsens sammensætning i Civilforsvars-Forbundet  

 henvises til Told- og Skattestyrelsens vedlagte udtalelse af 21. januar 1991,  

 idet bemærkes, at udtalelsen bygger på forbundets nuværende vedtægter af  

 august  

 1987.
 Departementet kan tilføje, at Civilforsvars-Forbundet er  

 godkendt af Skattedepartementet den 7. april 1960, og at forbundets dengang  

 foreløbige vedtægter ikke for så vidt angår bestyrelsens sammensætning er  

 undergået principielle ændringer.
 Departementet kan herefter tilslutte sig styrelsens opfattelse  

 om, at Civilforsvars-Forbundet ikke ledes af en selvsupplerende bestyrelse.
 I forlængelse af den her rejste problemstilling skal  

 departementet iøvrigt henvise til sin skrivelse af 13. december 1990,  

 hvorefter  

 departementet som sin generelle opfattelse har givet udtryk for, at  

 godkendelser efter ligningslovens §  

 8 A  

 som i strid med gældende praksis relaterer sig til perioden forud for 1976  

 ikke  

 kan tillægges nogen betydning ved behandlingen af andre sager om godkendelse  

 i  

 medfør af ligningslovens §  

 8 A.
Herudover peger (A) på, at de i praksis opstillede krav til  

 bestyrelsens sammensætning efter hans opfattelse ikke yder garanti for, at  

 midlerne forvaltes i overensstemmelse med det almengørende formål.
Han  

 henviser  

 bl.a. til, at den stedfundne godkendelse af "Samarbejdskomiteen for Fred  

 og Sikkerhed" ikke har forhindret organisationen i at fungere som  

 sovjetisk  

 frontorganisation.
 På denne baggrund og under hensyn til, at forbuddet mod  

 selvsupplerende bestyrelse efter (A's) mening i sig selv er uforenelig med  

 målsætningen for (B's) virke, finder han det rimeligt, at foreninger med et  

 snævert medlemstal betinget af strenge optagelsesbetingelser får adgang til  

 godkendelse efter samme kriterier, som gælder for fonde.
 Departementet skal i den anledning bemærke følgende:
 Som også anført i skrivelsen herfra af 21. november 1990 skal  

 det i praksis opstillede krav til bestyrelsens sammensætning give garanti  

 for,  

 at foreningens eller institutionens midler, for hvilke der opnås godkendelse,  

 også forvaltes i overensstemmelse med det almenvelgørende eller almennyttige  

 formål.
 For så vidt angår (A's) påstand om det modsatte i relation til  

 Samarbejdskomiteen for Fred og Sikkerhed henvises til Told- og  

 Skattestyrelsens  

 udtalelse af 21. januar 1991.
 Som også anført i departementets skrivelse af 21. november 1991  

 (skal forstås 1990; min tilføjelse) skal baggrunden for, at kravet til  

 bestyrelsens sammensætning ikke omfatter institutioner o.l., som omfattes af  

 lov om fonde og visse foreninger og lov om erhvervsdrivende fonde netop søges  

 i, at de nævnte love i sig selv indebærer garanti for, at institutionens  

 bestyrelse anvender midlerne til det almenvelgørende eller almennyttige  

 formål.
 På denne baggrund finder departementet ikke, at der ved  

 godkendelse efter ligningslovens §  

 8 A  

 er grundlag for at fravige kravet til bestyrelsens sammensætning for den af  

 (A)  

 omtalte foreningstype.
På anmodning vedlægges sagsakterne vedrørende  

 "Civilforsvars-Forbundet", "Samarbejdskomiteen for Fred og  

 Sikkerhed" og "(B)", idet bemærkes, at departementet ikke er  

 bekendt med tilfælde, hvor godkendelse efter ligningslovens §  

 8 A  

 i tiden efter 1976 er givet i strid  

 med gældende praksis." Efter at have fået forelagt ministeriets og styrelsens seneste  

 udtalelser fremkom A i skrivelse af 18. april 1991 med et yderligere indlæg.  

 A  

 anførte bl.a.:
 "...
Som eksempel på de mærkværdigheder uden for lovens formål, som i  

 ly af den besynderlige administration af samme har opnået godkendelse nævnte  

 jeg i mit brev af 2/12 90 Samarbejdskomitéen for Fred og Sikkerhed, der er en  

 sovjetisk frontorganisation, altså en organisation som arbejder i en fremmed  

 magts interesse.
Dette er ikke nogen påstand fra min side, således som  

 Skattedepartementet udtaler i sit brev af 27/3. Forholdet er velkendt, da det  

 flere gange har været fremme i pressen.
Jeg har allerede dokumenteret  

 oplysningen med henvisningerne i mit brev af 21/1 90. Men jeg kan iøvrigt  

 oplyse, at samarbejdskomitéens karakter er belyst af fhv. oberstløjtnant i  

 KGB,  

 (C), der inden sin afhopning i en periode arbejdede i den sovjetiske  

 ambassade  

 i København (...). Forholdet vil kunne bekræftes af rette vedkommende i  

 politiet.  

 At Told- og Skattestyrelsen i sit brev af 21/1 mener at kunne udlede en sådan  

 organisations rette karakter af de indsendte vedtægter og regnskaber viser  

 kun,  

 med hvilken hårrejsende naivitet loven administreres.
Havde Toldstyrelsen  

 virkelig forventet, at man kan se en sådan organisations virkelige indretning  

 og formål af de dokumenter, der indsendes til myndighederne? Iøvrigt er der adskillige eksempler på tilsvarende besynderlige  

 organisationer.
Som eksempel kan nævnes den såkaldte komité "Flygtninge  

 under Jorden" (hvis demokratiske karakter iøvrigt også er svær at få øje  

 på). Denne komité har fået godkendt en indsamling som fradragsberettiget fra  

 1/5 89 til 3/4 92. Komiteén anvender ifølge egne oplysninger i  

 akkvisitionspjecer bl.a. sine penge til bestikkelser.
Jeg tillader mig at  

 vedlægge et papir fra komitéen.
Det fremgår heraf, at denne uagtet det på  

 overfladen smukke formål arbejder på at "sabotere" lovgivningen og  

 på  

 at skaffe personer asyl i Danmark, når kredsen bag komitéen mener, at de  

 "bør" have det. (B) er i øvrigt i stand til at præsentere komitéens  

 aktiviteter på lydbånd for Ombudsmanden, såfremt der skulle blive behov  

 herfor.
Jeg har 11/4 fået bekræftet i Forespørgselskontoret, at den  

 omtalte komité har fået godkendelse, og har sikret, at kontoret har en  

 opfordring til at stoppe udskejelserne.
Der er imidlertid som sagt mange  

 andre  

 eksempler, herunder på godkendelse af styrelsesledede foretagender, der ikke  

 er  

 omfattet at fondslovgivningen, som departementet i sit brev af 27/3 91  

 tilsyneladende opfatter som en garanti for regelret forvaltning af en fond,  

 uagtet fondsloven først blev skabt længe efter, at man begyndte at godkende  

 bidrag til fonde som fradragsberettigede.
Og det kan ikke være meningen, at  

 jeg  

 i hver ny korrespondance med Ombudsmanden skal bringe endnu et af disse  

 eksempler op til overfladen.
Loven administreres om ikke totalt vilkårligt så  

 med udgangspunkt i en rent politisk vurdering af, om den godkendelsessøgende  

 præsenterer et "progressivt" eller "humanitært" lydende  

 formål.
Hvad organisationens reelle virke er, spiller ingen større rolle,  

 ligesom det altså udelukkende har interesse for godkendelsen, om  

 organisationen  

  

 lader  

  

 som om, at den er demokratisk.
Den absurde situation er herefter, at en forening, der som vor  

 har til formål i fuld åbenhed på folkestyrets grund at sikre dansk kultur,  

 sprog og levevis, ikke anerkendes, medens organisationer, der notorisk  

 arbejder  

 i en fremmed magts interesse eller for at sabotere gældende dansk lov og ret  

 (og hvis indsamlede midler anvendes f.eks. til bestikkelser) uden videre er  

 blevet det.
Og endvidere er situationen altså den, at fonde, der er  

 styrelsesledede (og indsamlinger), godkendes, medens (B) ikke bliver det,  

  

 fordi  

  

 den er styrelsesledet.
(B) er således udsat for forskelsbehandling.
Endvidere er  

 gældende praksis for godkendelser udtryk for et hårrejsende misbrug af  

 offentlige midler - i bedste fald fuldstændig vilkårlighed.
Vi er naturligvis  

 i  

 tillæg til vurderingen af vor egen sag interesserede i at høre Ombudsmandens  

 vurdering af det muligt kritisable i den lovadministration, der muliggør  

 dette  

 misbrug." Skatteministeriet anmodede i skrivelse af 3. april 1991 Told- og  

 Skatteregion København 4 om at undersøge, om der i tiden efter 1976 var  

 meddelt  

 godkendelse efter §  

 8 A,  

 som ikke harmonerede med de i praksis opstillede krav til bestyrelsens  

 sammensætning.
 Ministeriet bad endvidere i skrivelse af 14. maj 1991 - efter at  

 have fået forelagt A's skrivelse af 18. april 1991 - Told- og Skattestyrelsen  

 om en udtalelse.
I en skrivelse af 29. august 1991 afgav Skatteministeriet på ny  

 udtalelse til mig.
Styrelsen meddelte følgende:
 "...
 Vedrørende (A's) kommentarer til den stedfundne godkendelse af  

 Civilforsvarsforbundet og Samarbejdskomiteen for Fred og Sikkerhed skal  

 departementet i det hele henvise til sine bemærkninger i skrivelsen herfra af  

 27. marts 1991.
 For så vidt angår hans bemærkninger til "Flygtninge under  

 Jorden", henvises til Told- og Skattestyrelsens vedlagte udtalelse af  

 24.  

 juni 1991. Sagsakterne vedrørende "Flygtninge under jorden"  

 vedlægges.
 I fortsættelse af departementets tilkendegivelse, således som  

 denne afslutningsvis er kommet til udtryk i skrivelsen herfra af 27. marts  

 1991, skal man nu oplyse, at Departementet på baggrund af en herfra iværksat  

 undersøgelse af de siden 1976 givne godkendelser er blevet bekendt med  

 tilfælde, hvor foreninger m.v. med selvsupplerende styrelsesorganer også i  

 perioden efter 1976 har opnået godkendelse efter ligningslovens §  

 8 A.
 Det drejer sig om Den Tysk-Reformerte - og den Fransk-Reformerte  

 Kirke, begge København, der er godkendt i henholdsvis 1980 og 1989, samt om 8  

 Rudolf-Steiner-Skoler, hvis godkendelser er meddelt i tiden 1978-1985.
 Der henvises herom til vedlagte udtalelse af 24. juni 1991 fra  

 Told- og Skatteregion København 4 (Syd), idet det dog bemærkes, at  

 godkendelsen  

 af Ansgarstiftelsen og Caritas Danmark refererer sig til tiden forud for  

 1976,  

 og at det samme gør sig gældende for 3 af de 11 godkendte  

 Rudolf-Steiner-skoler, nemlig for Vidar-skolen i København og for skolen i  

 Vordingborg og Århus.
 Det bemærkes videre, at ledelsesorganerne for 6 af de 8  

 Rudolf-Steiner-Skoler, hvis godkendelser refererer sig til perioden efter  

 1976,  

 ifølge krav fra det daværende Statsskattedirektorat også består af medlemmer  

 udenfor de respektive skolers egentlige regie.
..." Udtalelsen af 24. juni 1991 fra Told- og Skattestyrelsen havde  

 følgende indhold:
 "Tilbagesendes med bilag til  

  

 departementet  

  

 vedlagt den ovennævnte sag vedrørende  

 indsamlingskomiteen "Flygtninge under Jorden", (...). Af referatet  

 i  

 denne sag fremgår, at Told- og Skatteregion København 4 (Syd) den 2. maj 1991  

 har tilsendt Københavns Politi kopi af noget af de af (A) nævnte  

 akkvisitionspjecer, og sagen har været drøftet telefonisk mellem politiet og  

 regionen.
Efter de for Told- og Skattestyrelsen foreliggende oplysninger  

 er sagen fortsat under behandling hos begge myndigheder." En af mine medarbejdere rykkede telefonisk flere gange  

 ministeriet for den afsluttende udtalelse.
I den forbindelse spurgte han, om  

 ministeriet var indstillet på - i lyset af de nye oplysninger om praksis, der  

 var fremkommet - at genoverveje sagen.
 Skatteministeriet meddelte mig i skrivelse af 3. februar 1992  

 følgende:
 "I forlængelse af tidligere brevveksling, senest  

 Departementets skrivelse af 29. august d.å. (1991; min bemærkning), har  

 Ombudsmanden v/(D), underhånden spurgt, om Departementet på sagens nu  

 foreliggende grundlag er indstillet på at genoverveje sin afgørelse af 4.  

 juli  

 1990, hvorefter Departementet har tiltrådt Told- og Skattestyrelsens afslag  

 på  

 en ansøgning fra (B) v/(A) om godkendelse efter ligningslovens §  

 8 A.
I anledning heraf skal man meddele, at Departementet ikke agter  

 at tage sagen op til fornyet overvejelse.
Der er herved henset til, at  

 Ligningsrådet som led i den nu gennemførte lov om forhøjelse af  

 beløbsgrænserne  

 i ligningslovens §  

 8 A,  

 lov nr. 894 af 21. december 1991, skal gennemgå listen over de i henhold til  

 ligningslovens §  

 8 A  

 godkendte foreninger m.v., bl.a. med henblik på tilbagekaldelse af  

 godkendelser, der ikke opfylder de herom gældende betingelser, dog tidligst  

 med  

 virkning fra og med indkomståret 1993.
Dermed vil der blive gjort endeligt og generelt op med de  

 godkendelser, som i strid med gældende praksis er indrømmet foreninger m.v.  

 med  

 selvsupplerende styrelsesorganer." I et brev til A udtalte jeg følgende:
 "Skatteministeriets afgørelse i forhold til (B) blev  

 truffet på grundlag af §  

 8 A  

 i ligningsloven (gengivet foran ...). Den centrale betingelse for godkendelse  

 er ifølge bestemmelsens stk. 1, at den pågældende forening anvender midlerne  

 i  

 "almen velgørende eller på anden måde almennyttigt øjemed."  

 Udtrykket  

 er mindre præcist og overlader i en vis udstrækning de godkendende  

 myndigheder  

 en skønsmæssig beføjelse.
 Efter de regler, der gælder for min virksomhed, kan jeg ikke  

 kritisere en sådan afgørelse, medmindre der foreligger særlige  

 omstændigheder.  

 En sådan omstændighed kan bestå i, at den skønsmæssige afgørelse må antages  

 at  

 være udtryk for en ikke sagligt begrundet forskelsbehandling.
Skatteministeriet har i praksis stillet krav om, at en  

 bestyrelse for en forening, der ønsker godkendelse, ikke må være  

 selvsupplerende.
Undtaget fra dette krav blev dog i 1985 institutioner, der  

 er  

 omfattet af den i 1984 gennemførte lovgivning om fonde.
 Kravet om, at bestyrelsen ikke må være selvsupplerende, er  

 opstillet med henblik på at skabe en vis garanti for, at foreningens eller  

 institutionens midler forvaltes i overensstemmelse med almenvelgørende eller  

 almennyttige formål.
Denne opfattelse kan ikke give mig anledning til bemærkninger.  

 Jeg har heller ikke bemærkninger til den modifikation, der i 1985 blev  

 gennemført for så vidt angik institutioner, der er omfattet af  

 fondslovgivningen.
Jeg skal hermed i lighed med Skatteministeriet henvise  

 til,  

 at fondslovgivningen udgør en tilstrækkelig kontrol med institutionernes  

 anvendelse af midlerne til de i §  

 8 A  

 opregnede formål.
Af de oplysninger, der er tilvejebragt i forbindelse med min  

 undersøgelse af Deres klage, fremgår, at de ovenfor beskrevne retningslinier  

 er  

 blevet fastholdt i en række andre tilfælde end i sagen vedrørende (B).  

 Oplysningerne viser imidlertid også, at der i et antal tilfælde er meddelt  

 godkendelse til foreninger m.v., der ikke opfyldte de almindelige krav om  

 bestyrelsens sammensætning og udpegning.
Disse fravigelser, der tidsmæssigt  

 fordeler sig over en periode på ca. 30 år, har haft et væsentligt større  

 omfang, end Skatteministeriet i skrivelse af 4. juni 1990 til Dem samt i de  

 første udtalelser til mig gav udtryk for.
 Jeg anser det for beklageligt, at ministeriet - uden at have  

 undersøgt spørgsmålet nærmere - ukorrekt tilkendegav, at der kun i et fåtal  

 af  

 tilfældene var forekommet fravigelser fra det faste krav om, at bestyrelserne  

 ikke er selvsupplerende.
 Jeg gjorde samtidig Skatteministeriet bekendt med min  

 opfattelse.
Det forhold, at der i et antal tilfælde er sket tilsidesættelser  

 af den af ministeriet fastlagte godkendelsespraksis, kan imidlertid ikke give  

 tilstrækkeligt holdepunkt for at kritisere ministeriets afslag på at godkende  

 (B) i henhold til §  

 8 A.  

 Jeg skal herved henvise til, at der som anført foran ikke på retligt grundlag  

 kan rettes indvendinger imod indholdet af den af ministeriet anlagte praksis.  

 Endvidere skal jeg henvise til, at den fastlagte praksis i et antal - og  

 efter  

 det for mig oplyste overvejende antal - sager, hvor spørgsmålet har været  

 relevant, er blevet lagt til grund.
Jeg finder derfor ikke holdepunkt for at  

 anse afslaget på at meddele (B) godkendelse i henhold til ligningslovens §  

 8 A  

 som værende udtryk for usagligt  

 begrundet forskelsbehandling.
 Det er imidlertid forståeligt, at (B) har opfattet såvel de af  

 foreningen selv påpegede fravigelser fra den fastsatte praksis som den  

 træghed,  

 hvormed ministeriet har erkendt disse fravigelser, som utilfredsstillende.  

 Jeg  

 finder, at ministeriet i så henseende ikke har levet op til kravene om god  

 forvaltningsskik.
 Jeg har også på dette punkt gjort Skatteministeriet bekendt med  

 min opfattelse.
Det fremgår af Skatteministeriets udtalelse af 3. februar 1992  

 til mig, at Ligningsrådet med virkning fra indkomståret 1993 med henblik på  

 tilbagekaldelse af godkendelser, der er meddelt i strid med de fastsatte  

 retningslinier, vil gennemgå listen over godkendte foreninger.
Jeg har udbedt  

 mig underretning om resultatet af ministeriets bestræbelser for at sikre  

 ensartet praksis på området." I skrivelse af 1. oktober 1992 meddelte Told- og Skattestyrelsen  

 mig, at Ligningsrådet med henblik på opstramning af godkendelseskriterierne  

 havde tilsluttet sig principperne i et af styrelsen udarbejdet udkast til  

 cirkulære vedrørende de fra 1993 gældende retningslinier for godkendelse  

 efter  

 ligningslovens §  

 8 A.
 I skrivelse af 7. oktober 1992 underrettede jeg Told- og  

 Skattestyrelsen om, at jeg tog det meddelte til efterretning.
