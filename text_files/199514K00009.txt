Nr BTL 9 Betænkning over Forslag til lov om ændring af lov om afgift af  

 ansvarsforsikringer for motorkøretøjer m.v.   

 Nr L 9 1995-96, 1. samling Afgivet af Skatteudvalget Afgivet: 19951212 Udvalget har behandlet lovforslaget i nogle møder og har herunder stillet  

 spørgsmål til skatteministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Assurandør-Societetet, Erhvervenes Transportudvalg, Forenede Danske Motorejere og Forsikringsselskabet »Thisted Am« gensidig m.fl.
 Der er af skatteministeren stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (Socialdemokratiets, Det  

 Konservative Folkepartis, Socialistisk Folkepartis, Det Radikale Venstres og  

 Centrum-Demokraternes medlemmer af udvalget) lovforslaget til  

vedtagelse med de stillede ændringsforslag.
Et mindretal (Venstres medlemmer af udvalget) indstiller  

 lovforslaget til forkastelse ved 3. behandling.
Mindretallet vil  

 hverken stemme for eller imod de stillede ændringsforslag.
Et andet mindretal (Enhedslistens medlem af udvalget) indstiller  

 lovforslaget til vedtagelse uændret.
Mindretallet finder ingen grund  

 til at gøre lovforslaget så kompliceret, som de stillede ændringsforslag  

 indebærer.
 Et tredje mindretal (Dansk Folkepartis medlem af udvalget)  

 indstiller lovforslaget til forkastelse ved 3. behandling.  

 Mindretallet vil stemme imod de stillede ændringsforslag.
 ÆndringsforslagAf skatteministeren, tiltrådt af et flertal  

 (S, KF, SF, RV og CD):
 Til § 1 1) I det under nr. 1 foreslåede § 3, stk. 2,  

 indsættes som 2. og 3. pkt.:
»Ved opgørelsen af de i kalenderåret udbetalte erstatninger kan  

 udbetalinger hidrørende fra en enkelt forsikringsbegivenhed højst indgå med  

 en andel på 5 pct. og udbetalinger hidrørende fra tre enkelte  

 forsikringsbegivenheder højst indgå med en andel på 10 pct. af de samlede  

 erstatningsudbetalinger.
Ved opgørelsen af de procentdele, der er nævnt i 2.  

 pkt., indgår erstatningsudbetalinger for den enkelte forsikringsbegivenhed  

 med højst 1 mio. kr.« 2) Efter nr. 1 indsættes som nyt nummer:
 »01. I § 3 indsættes som stk. 3-5:
»Stk. 3. Selskaber eller repræsentanter kan for en periode på  

 5 år vælge at opgøre eventuelle forskelsbeløb på grundlag af de  

 præmieindtægter hidrørende fra biler som nævnt i stk. 2, som kan henføres til  

 kalenderåret, og erstatninger, der kan henføres til skader sket i  

 kalenderåret.
Valget skal senest foretages den 1. april i det kalenderår, der  

 følger seneste 5-års-periode.
Såfremt den henførte afgift beregnet som 50  

 pct. af de henførte præmieindtægter vedrørende biler, der er afgiftspligtige  

 med 50 pct. af præmien, udgør et mindre beløb end 55 pct. af de således  

 opgjorte erstatninger vedrørende ansvarsskader hidrørende fra biler, der er  

 afgiftspligtige med 50 pct., eller såfremt den henførte afgift beregnet som  

 40 pct. af de henførte præmieindtægter vedrørende biler, der er  

 afgiftspligtige med 40 pct. af præmien, udgør et mindre beløb end 44 pct. af  

 de således opgjorte erstatninger vedrørende ansvarsskader hidrørende fra  

 biler, der er afgiftspligtige med 40 pct., indbetaler selskaberne eller  

 repræsentanterne forskelsbeløbet i afgift.
Ved opgørelsen af de til  

 kalenderåret henførte erstatninger kan erstatninger hidrørende fra en enkelt  

 forsikringsbegivenhed højst indgå med en andel på 5 pct. og erstatninger  

 hidrørende fra tre enkelte forsikringsbegivenheder højst indgå med en andel  

 på 10 pct. af de samlede erstatninger.
Ved opgørelsen af de procentdele, der  

 er nævnt i 4. pkt., indgår erstatningsudbetalinger for den enkelte  

 forsikringsbegivenhed med højst 1 mio. kr.
Stk. 4. Såfremt et kalenderårs forskelsbeløb beregnet efter stk. 2  

 overstiger 5 pct. af de udbetalte erstatninger opgjort efter stk. 2, kan den  

 overskydende del af forskelsbeløbene fradrages i den afgiftsindbetaling efter  

 stk. 1, 1. pkt., eller stk. 1, 3. pkt., der indgår i beregningsgrundlaget for  

 forskelsbeløbet efter stk. 2 i efterfølgende kalenderår.
Fradraget kan kun  

 foretages, såfremt og i det omfang det efterfølgende kalenderårs  

 afgiftsindbetaling efter stk. 1, 1. pkt., overstiger 60 pct. af de udbetalte  

 erstatninger vedrørende ansvarsskader hidrørende fra biler, der er  

 afgiftspligtige med 50 pct. af præmien, eller såfremt afgiften efter stk. 1,  

 3. pkt., overstiger 48 pct. af de udbetalte erstatninger vedrørende  

 ansvarsskader hidrørende fra biler, der er afgiftspligtige med 40 pct. af  

 præmien.
Stk. 5. Såfremt forskelsbeløb beregnet efter stk. 3 overstiger 5  

 pct. af erstatningerne opgjort efter stk. 3, kan den overskydende del af  

 forskelsbeløbene fradrages i de henførte afgiftsbeløb, der indgår i  

 beregningsgrundlaget for forskelsbeløbet efter stk. 3 i efterfølgende  

 kalenderår.
Fradraget kan kun foretages, såfremt og i det omfang de til det  

 efterfølgende kalenderår henførte afgiftsbeløb overstiger 60 pct. af de  

 henførte erstatninger vedrørende ansvarsskader hidrørende fra biler, der er  

 afgiftspligtige med 50 pct. af præmien, eller såfremt de til det  

 efterfølgende kalenderår henførte afgiftsbeløb overstiger 48 pct. af de  

 henførte erstatninger vedrørende ansvarsskader hidrørende fra biler, der er  

 afgiftspligtige med 40 pct. af præmien.« 3) I det under nr. 2 foreslåede § 4, stk. 2, ændres  

 »§ 3, stk. 2« til: »§ 3, stk. 2, jf. § 3, stk. 4, eller § 3,  

 stk. 3, jf. § 3, stk. 5«.
 4) I den under nr. 3 foreslåede § 5 a ændres i 1.  

 pkt. »Selskaberne og repræsentanterne skal senest den 1.  

 februar« til: »Selskaber og repræsentanter, der opgør eventuelle  

 forskelsbeløb efter § 3, stk. 2, jf. § 3, stk. 4, skal senest den 1.  

 april«.
 5) I den under nr. 3 foreslåede § 5 a indsættes  

 efter stk. 1 som nyt stykke:
»Stk. 2. Selskaber og repræsentanter, der har valgt at opgøre  

 eventuelle forskelsbeløb efter § 3, stk. 3, skal senest den 1. april efter  

 hvert kalenderår til de statslige told- og skattemyndigheder angive de  

 præmieindtægter, som kan henføres til de foregående 5 kalenderår, og de  

 erstatninger, der kan henføres til skader sket i de foregående 5 kalenderår,  

 fordelt på de i § 3, stk. 3, nævnte køretøjskategorier.
Angivelserne skal  

 være underskrevet af repræsentanten eller selskabets ansvarlige  

 ledelse.« 6) I den under nr. 4 foreslåede affattelse af § 6, stk.  

 1, udgår sidste pkt., og i stedet indsættes som nye punktummer:
»Eventuel afgift efter § 3, stk. 2, jf. § 3, stk. 4, eller § 3, stk.  

 3, jf. § 3, stk. 5, indbetales senest den 15. april i det følgende  

 kalenderår.
Eventuelle afgiftsbeløb opstået som følge af fornyet opgørelse  

 for tidligere kalenderår skal indbetales senest den 15. april i det år, hvor  

 de er opgjort i henhold til § 5 a, stk. 2. Eventuelt for meget indbetalt  

 forskelsbeløb opstået som følge af fornyet opgørelse for tidligere kalenderår  

 tilbagebetales.
I det omfang tilbagebetalingen ikke kan ske ved modregning,  

 udbetales beløbet til selskabet efter de i merværdiafgiftslovens § 63 anførte  

 regler.« Til § 2 7) Efter stk. 2 indsættes som nye stykker:
 »Stk. 3. Opgørelser for tidligere kalenderår i henhold til §  

 5 a, stk. 2, kan først ske med virkning for kalenderåret 1996 eller senere.
Stk. 4. Valg af opgørelsesmetode i henhold til § 3, stk. 3, skal  

 første gang ske senest den 1. april 1997.« Bemærkninger Til nr. 1-7 Isoleret set vil ændringsforslagene medføre et provenutab på  

 måske 20-30 mio. kr.
Et provenutab i denne størrelsesorden giver ikke  

 anledning til at ændre det oprindelige usikre skøn, når man også tager hensyn  

 til virkningen på provenuet af ansvarsforsikringsafgiften af de ændrede  

 regler, der er foreslået i lovforslag nr.
L 20 om regres for  

 sygedagpengeydelser udbetalt af kommunen.
Ad nr. 1 Udvalgsbehandlingen af lovforslaget har vist, at enkelte især små  

 selskaber kan få skadet konkurrenceevnen i forhold til de større selskaber,  

 fordi de ud over risikoen for en enkelt stor skade også må afdække det  

 forhold, at en enkelt stor skade vil udløse betaling af forskelsafgift.  

 Derfor foreslås ved nr. 1 indsat en regel om en procentuel begrænsning af den  

 vægt, hvormed en enkelt forsikringsbegivenhed kan indgå i erstatningerne.
Er summen af et selskabs udbetalte erstatninger f.eks. 12 mio. kr. og den  

 del af de enkelte erstatninger, der er under 1 mio. kr. f.eks. i alt 10 mio.  

 kr., vil et trafikuheld med personskader til f.eks. 2 mio. kr. højst kunne  

 indgå med 0,5 mio. kr. i beregningsgrundlaget for en eventuel forskelsafgift  

 svarende til: 12 - 2 + 0,5 = 10,5 mio. kr.
Tilsvarende vil 3 skader højst  

 kunne indgå med 1 mio. kr.
Ad nr. 2 Efter lovforslaget skal afgiften beregnes af præmierne eller af de  

 udbetalte erstatninger afhængig af, hvad der resulterer i det største  

 afgiftsbeløb.
Under udvalgsbehandlingen er det fremført, at præmierne er  

 betaling for risikodækning i forsikringsåret, hvorimod de udbetalte  

 erstatninger kan henføres til flere forudgående forsikringsår.
Dette  

 periodiseringsproblem vil udgøre et særligt problem for selskaber med vigende  

 portefølje.
På denne baggrund foreslås der ved nr. 2 indsat en regel, som  

 giver forsikringsselskaberne mulighed for at vælge, at grundlaget for  

 beregningen af eventuelle forskelsbeløb skal være de præmieindtægter, der kan  

 henføres til kalenderåret sammenholdt med de erstatninger, der er udbetalt  

 for skader sket i kalenderåret tillagt selskabernes bedste skøn over endnu  

 ikke udbetalte erstatninger for såvel anmeldte som endnu ikke anmeldte skader  

 i kalenderåret.
Selskaberne får derved mulighed for at tage højde for, at  

 erstatninger vedrørende ansvarsforsikringer ofte først udbetales i et senere  

 kalenderår.
Det foreslås, at valget skal være bindende i en periode på 5 år.
Derudover foreslås ved stk. 4 indført en mulighed for, at selskaberne kan  

 fremføre den del af eventuelle forskelsbeløb, der ligger ud over 5 pct.  

 (svarende til ca. 10 pct. af 55 pct.) af erstatningsudbetalingerne, mens stk.  

 5 indfører en tilsvarende adgang til at fremføre forskelsbeløb for de  

 selskaber, der har valgt at beregne eventuelle forskelsbeløb på grundlag af  

 henførte præmier og erstatninger.
Fremførselsadgangen foreslås alene at gælde  

 efterfølgende år, hvor, og kun i det omfang hvormed, den almindelige afgift  

 af præmien udgør et højere beløb end 60 henholdsvis 48 pct. (svarende til ca.  

 55 pct. plus 10 pct. henholdvis ca. 44 pct. plus 10 pct.) af erstatningerne.
 Dermed foreslås fastsat en overgrænse for forskelsbeløb i de helt  

 usædvanlige situationer, hvor vejrforhold eller lignende giver så betydelige  

 skadeserstatninger, at de kan siges at ligge ud over almindelig variation.  

 Fremførselsadgangen foreslås begrænset til efterfølgende kalenderår, hvor  

 vejrforhold eller lignende omvendt resulterer i så begrænsede  

 skadeserstatninger, at disse ligeledes kan siges at ligge ud over almindelig  

 variation.
 Ordningen kan også være til hjælp for et mindre selskab, der oplever store  

 variationer i skadeserstatningerne af andre grunde.
Ad nr. 3 og 4 Ændringerne er konsekvensændringer som følge af det under nr. 2 stillede  

 ændringsforslag.
Ad nr. 5 og 6 Som følge af at skadeserstatninger vedrørende ansvarsforsikringer ofte  

 først udbetales i et senere kalenderår end det, hvor skaden er sket, kan der  

 efterfølgende ske ændringer i grundlaget for beregning af eventuel  

 indbetaling af forskelsbeløb i afgift.
Det foreslås derfor, at de selskaber,  

 der vælger at opgøre eventuelle forskelsbeløb efter § 3, stk. 3, jf.  

 ændringsforslag nr. 2, 5 år tilbage i tiden for hvert enkelt af årene skal  

 foretage en fornyet opgørelse af præmieindtægter, som kan henføres til  

 kalenderåret, og erstatninger, der kan henføres til skader sket i  

 kalenderåret.
Selskaberne skal endvidere indbetale eventuelle afgiftsbeløb og  

 kan få eventuelt tidligere for meget indbetalt forskelsbeløb modregnet eller  

 tilbagebetalt.
Ad nr. 7 Forpligtelsen til beregning af eventuelt supplerende afgiftsstilsvar for  

 hvert af årene i en 5års-periode, jf. ovenfor vedrørende ændringsforslag nr.  

 5 og 6, forslås efter stk. 3 begrænset til 1996 og følgende år.
Stk. 4  

 fastslår, at første 5-års-periode skal vælges i tilslutning til første  

 opgørelse den 1. april 1997.
Jacob Buksti (S) nfmd.
Pia Gjellerup (S) Klaus Hækkerup (S) Anna-Marie  

 Hansen (S) Per Kaalund (S) Jes Lunde (SF) Elisabeth Arnold (RV) Frank Aaen  

 (EL) Sonja Albrink (CD) Peter Brixtofte (V) Svend Aage Jensby (V) Charlotte  

 Antonsen (V) Jens Løgstrup Madsen (V) Flemming Hansen (KF) fmd.
Gitte  

 Seeberg (KF) Brian Mikkelsen (KF) Kristian Thulesen Dahl (DF) Fremskridtspartiet havde ikke medlemmer i udvalget.
