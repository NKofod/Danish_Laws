Nr BTL 135 Betænkning over Forslag til lov om ændring af færdselsloven (Kommunal  

 parkeringskontrol)   

 Nr L 135 1991-92, 1. samling Afgivet af Retsudvalget Afgivet: 19911212 Udvalget har behandlet lovforslaget i nogle møder og har herunder stillet spørgsmål til justitsministeren, som denne har besvaret skriftligt.
 Herefter indstiller et mindretal (Socialdemokratiets og  

 Socialistisk Folkepartis medlemmer af udvalget) lovforslaget til  

vedtagelse uændret, idet flertallet forventer, at ministeren hurtigst  

 muligt og senest i efteråret 1992 fremsætter forslag om en yderligere  

 overførsel af parkeringskontrollen fra politiets til kommunernes regi.
Et andet mindretal (Det Konservative Folkepartis, Venstres, Det  

 Radikale Venstres, Centrum-Demokraternes og Kristeligt Folkepartis medlemmer  

 af udvalget) indstiller lovforslaget til vedtagelse uændret, idet  

 mindretallet finder, at lovforslagets henvisning til færdselslovens § 121,  

 stk. 5, er udtryk for, at der kan gives kommunerne hjemmel til at opkræve og  

 inddrive parkeringsafgifter.
Afgifterne vil herefter være omfattet af lov om  

 fremgangsmåden ved inddrivelse af skatter og afgifter m.v., jf. denne lovs §  

 1, da afgifterne efter færdselslovens § 122 a, stk. 2, jf. § 121, stk. 4, kan  

 inddrives ved udpantning.
 Et tredje mindretal (Fremskridtspartiets medlem af udvalget) vil  

 redegøre for sin stilling til lovforslaget ved dets 2. behandling.
Dorte Bennedsen (S) Erling Christensen (S) Lise Hækkerup (S) Frank  

 Jensen (S) Holger Graversen (S) Karen Jespersen (S) Ebba Strange (SF)  

 nfmd.
Gert Petersen (SF) Sonja Albrink (CD) Grove (KF) fmd.
Helge  

 Adam Møller (KF) Inge Dahl-Sørensen (V) Birthe Rønn Hornbech (V) Svend Aage  

 Jensby (V) Tom Behnke (FP) Niels Helveg Petersen (RV) Inger Stilling Pedersen  

 (KRF) Tillægsbetænkningen Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde.
 Justitsministeren har over for udvalget oplyst, at pålæggelse af  

 parkeringsafgifter af såvel politiet som et kommunalt parkeringskorps vil ske  

 ved anbringelse af girokortet på køretøjet eller ved overgivelse heraf til  

 føreren.
 Justitsministeren har i den forbindelse oplyst, at ordningen bl.a.  

 forventes tilrettelagt således, at det af girokortene tydeligt fremgår, om  

 det er kommunen eller politiet, der pålægger afgiften.
De benyttede girokort vil endvidere blive udformet således, at forseelser,  

 som ikke kan påtales af kommunen, ikke vil være opført på girokort, der  

 anvendes af det kommunale parkeringskorps.
Tilsvarende vil girokort, som  

 politiet anvender i kommuner med kommunalt parkeringskorps, blive udformet  

 således, at forseelser, der alene påtales af kommunen, ikke er opført på  

 girokortet.
Den nærmere praktiske tilrettelæggelse af ordningen vil blive  

 aftalt mellem Rigspolitichefen og de berørte kommuner.
 Herefter indstiller udvalget lovforslaget til vedtagelse  

 uændret.
 Et mindretal (Fremskridtspartiets medlem af udvalget) udtaler:
 Fremskridtspartiet stiller sig for nærværende tilfreds med de uddybende og  

 præciserende oplysninger fra justitsministeren.
 Fremskridtspartiet skal dog beklage, at det krævede fornyet  

 udvalgsbehandling at få disse oplysninger fra justitsministeren.
 Fremskridtspartiet frygter, at gennemførelse af lovforslaget vil give  

 større administration end i dag, og forudser en større arbejdsbyrde for  

 politiet, men håber, at justitsministeren med sine beføjelser vil være i  

 stand til at få ordningen til at fungere.
 Fremskridtspartiet har svært ved at se, at et kommende kommunalt  

 parkeringskorps ikke skulle kunne varetage de samme opgaver, som det  

 nuværende parkeringskorps udfører.
 Fremskridtspartiet finder, at det er en unødvendig udvidelse af  

 administrationen og bureaukratiet, at der nu skal anvendes 2 forskellige  

 typer girokort til pålæggelse af afgift.
 Fremskridtspartiet havde gerne set, at kommunerne efter lovforslagets  

 vedtagelse skulle kunne uddelegere den praktiske kontrol til et privat firma,  

 hvis kommunen ønskede det.
 En sådan ordning ville kun betyde, at parkeringskontrolløren fik en privat  

 arbejdsgiver med ansvar over for kommunen i stedet for en kommune som  

 arbejdsgiver.
 Alt i alt ser Fremskridtspartiet dog lovforslaget som et skridt i den  

 rigtige retning og vil nøje følge udviklingen i de kommende år.
 Allerede nu kan Fremskridtspartiet dog bebude fremsættelse af et  

 beslutningsforslag, der skal give kommunerne friere rammer for den konkrete  

 kontrol på gaden.
