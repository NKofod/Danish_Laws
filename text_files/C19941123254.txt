 Hermed sendes et antal eksemplarer af Justitsministeriet, Direktoratet for  

 Kriminalforsorgens cirkulære af d.d. om anvendelse af observationscelle,  

 sikringscelle, fiksering mv. i Kriminalforsorgens anstalter og arresthusene.
 Cirkulæret, der træder i kraft den 1. juli 1994, er udarbejdet på grundlag  

 af en betænkning afgivet af arbejdsgruppen vedrørende anvendelse af  

 sikringscelle i Kriminalforsorgens anstalter og arresthuse i november 1992.  

 Når betænkningens forslag først gennemføres nu, skyldes bl.a., at  

 gennemførelsen har beroet på forhandlinger med lægernes organisationer  

 vedrørende fængselslægers arbejdsopgaver.
 I tilslutning til cirkulæret bemærkes følgende:
1. Geografisk placering Direktoratet kan tilslutte sig arbejdsgruppens forslag om, at antallet af  

 sikringsceller begrænses og tildels erstattes af observationsceller.
Dog er  

 det besluttet, at sikringscellen i Arresthuset i Køge bevares, således at den  

 kan anvendes også af arresthusene i Syd- og Midtsjælland i tilfælde, hvor der  

 er behov herfor.
Der vedlægges oversigter over, hvilke institutioner der fremover vil være  

 forsynet med sikringscelle(r) og/eller obsevationscelle(r), jf.  bilag  

 1-2  (* 2). Planerne forudsætter en række bygningsmæssige ændringer, som  

 ikke kan gennemføres straks i alle institutioner.
Direktoratet (3. kontor)  

 vil tage initiativ til drøftelser med de enkelte arresthuse med henblik på en  

 løbende gennemførelse af planerne.
Direktoratet henstiller, at der ikke  

 foretages bygningsmæssige ændringer med henblik på gennemførelse af planerne,  

 uden at dette forud er aftalt med direktoratet.
For så vidt angår anstalterne forudsættes eventuelle bygningsmæssige  

 ændringer, jf. nedenfor pkt. 2, foretaget af anstalten inden for den  

 godkendte rådighedsbevilling.
Direktoratet anmoder om  senest den 1.  

 september 1994  at modtage oplysning om, hvornår de bygningsmæssige  

 ændringer forventes at være gennemført.
Når de planlagte sikrings- og observationsceller er indrettet, må der ikke  

 uden direktoratets godkendelse anvendes andre celler end almindelige celler,  

 inklusiv isolationsceller mv., samt observationsceller og sikringsceller i  

 standardiseret indretning.
Direktoratets skrivelse af 21. september 1990 (KC  

 K-2-3) vil til den tid blive ophævet og erstattet af en skrivelse, der viser,  

 i hvilke institutioner der er godkendt sikrings- og observationsceller.
2. Indretning og udstyr Direktoratet finder, at sikringsceller og observationsceller bør indrettes  

 og udstyres efter de af arbejdsgruppen foreslåede standarder.
Endvidere  

 henstilles, at fikseringsmidler i fremtiden udføres/rekvireres i  

 overensstemmelsen med arbejdsgruppens forslag.
Der henvises til  

 indstillingens Kap. 6.5. og 6.6. samt bilagene 5-7.
3. Anvendelse af sikringsceller Planen forudsætter, at der kun bibeholdes sikringscelle(r) i de lukkede  

 anstalter (bortset fra Statsfængslet i Ringe), Københavns Fængsler samt i  

 fire store arresthuse: Ålborg, Århus, Esbjerg og Køge.
Sikringscellen i  

 Arresthuset i Randers bibeholdes dog i en periode, indtil sikringscellen i  

 arresthuset i Ålborg er ombygget i overensstemmelse med indstillingens  

 forslag.
Sikringscellerne i Statsfængslerne i Nyborg og Horsens betjener også  

 arrestafdelingerne, således at også varetægtsarrestanter i nærliggende  

 arresthuse kan overflyttes dertil, såfremt sikringscelleanbringelse er  

 påkrævet.
Direktoratet forudsætter, at de relativt få institutioner, som bibeholder  

 sikringscelle, stiller sig velvillige over for at modtage indsatte fra de  

 øvrige institutioner i tilfælde, hvor der er behov for en nærmere afklaring  

 af en indsats tilstand - og hvor observationscelleanbringelse findes  

 utilstrækkeligt hertil.
I sådanne situationer bør institutionen uden  

 sikringscelle naturligvis være parat til at tage den indsatte tilbage, hvis  

 der viser sig ikke (længere) at være behov for sikringscelleanbringelse.
4. Anvendelse af observationsceller Observationsceller vil blive indrettet i de institutioner, hvor der er  

 sikringscelle, og visse andre arresthuse samt eventuelt i to åbne fængsler,  

 jf. de vedlagte oversigter,  bilag 1-2  (* 2).
 Betingelserne for at anvende observationscelle fremgår af cirkulærets § 1.
Observationsceller må ikke anvendes til andre formål, medmindre der  

 foreligger ganske særlige omstændigheder, jf. § 7. Anvendelse af  

 observationsceller til andet formål forudsætter direktoratets forudgående  

 godkendelse eller, hvis en sådan ikke kan afventes, at direktoratets  

 godkendelse snarest muligt indhentes.
Når observationscellen anvendes til  

 andet formål, skal der gøres notat herom.
5. Visation og omklædning Ved anbringelse i sikringscelle skal der foretages visitation og  

 ske omklædning, jf. § 9. Omklædning indebærer, at den indsatte skal afklædes  

 og som minimum have institutionens underbenklæder på igen.
Derudover skal der  

 tilbydes såvel mænd som kvinder en undertrøje.
 Ved anbringelse i observationscelle beror det på en konkret vurdering,  

 hvorvidt - og eventuelt i hvilket omfang - visitation og omklædning er  

 nødvendig, jf. § 3.
 Cirkulæret om visitation af de indsatte og deres opholdsrum er samtidig  

 hermed ændret i overensstemmelse med ovenstående.
6. Lægetilsyn a.
Sikringscelleanbringelse med fiksering Hvis den indsatte fikseres, skal læge tilkaldes omgående med henblik på,  

 at lægetilsyn kan finde sted så hurtigt, som det kan lade sig gøre, medmindre  

 lægen har sikret sig, at lægeligt tilsyn er åbenbart unødvendigt.
Udgangspunktet er fortsat, at tilkald af læge er det første, der skal  

 foretages, efter at fikseringen er gennemført.
Dette er ikke til hinder for,  

 at der fra den pågældendes afdeling i institutionen indhentes oplysninger om  

 indsattes adfærd, helbredstilstand og lignende med henblik på at  

 tilvejebringe oplysninger, der kan have indflydelse på lægens beslutning om,  

 hvor hurtigt lægetilsyn skal ske.
Det er ej heller til hinder for, at der  

 lokalt fastsættes retningslinjer, hvorefter den ansvarlige for fikseringen  

 underretter en sygeplejerske, der er til stede i institutionen, med henblik  

 på, at denne kan foretage lægetilkaldet.
Det er imidlertid en forudsætning,  

 at indhentelse af oplysninger eller underretning af sygeplejerske kan ske i  

 løbet af ganske få minutter.
Folketingets Ombudsmand har i en konkret sag  

 udtalt, at han ikke finder, at lægetilkald 10 minutter efter fiksering er i  

 overensstemmelse med gældende regler, hvilket direktoratet har taget til  

 efterretning.
 I forbindelse med tilkald af læge er det ikke personalets opgave at  

 foretage en vurdering af den indsattes eventuelle sygdom eller tilskadekomst.  

 Personalet skal alene give lægen de faktiske oplysninger, hvorefter  

 vurderingen af eventuelle sygdomstegn bør overlades til lægen.
 Hvis fikseringen helt undtagelsesvis varer ud over et døgn, skal lægen  

 orienteres dagligt, således at lægetilsyn kan finde sted, medmindre lægen  

 finder det åbenbart unødvendigt, jf. § 13, stk. 5.
b.
Anbringelse i sikringscelle uden fiksering, i observationscelle  

 eller anvendelse af andre sikringsmidler, jf. kapitel IV I disse tilfælde skal læge tilkaldes, hvis der er konkret mistanke om  

 sygdom eller, hvis den indsatte selv begærer lægehjælp.
Hvis anbringelse i  

 sikringscelle varer mere end et døgn, skal lægen orienteres dagligt, således  

 at han bl.a. ud fra sit kendskab til den indsatte kan vurdere, om lægetilsyn  

 er nødvendigt.
 Tilsvarende regler vil samtidig hermed blive indført for så vidt angår  

 anvendelse af håndjern og magtanvendelse.
c.
Fælles bestemmelser vedrørende lægetilkald Der skal gøres notat på observationsskema første gang, lægen er søgt  

 tilkaldt samt - hvis kontakt ikke opnås straks - ved alle efterfølgende  

 forsøg.
 Uanset at lægetilsyn har fundet sted, påhviler der personalet en  

 forpligtelse til at være opmærksom på eventuelle sygdomstegn, der bør give  

 anledning til fornyet lægetilkald.
 Direktoratet skal henstille, at de institutioner, der har sikringscelle,  

 overvejer, om der er behov for at tage initiativer til styrkelse af  

 samarbejdet med læger i lokalområdet vedrørende tilsyn med  

 sikringscelleanbragte, jf. bilag 8 til den ovennævnte »Indstilling om  

 observationscelle og sikringscelle«.
7. Personalets tilsyn En indsat, der er fikseret, skal have fast vagt, jf. § 13, stk. 2. Den for  

 anbringelsen ansvarlige drager omsorg for, at der umiddelbart efter  

 fikseringen udpeges en fast vagt.
Begrebet fast vagt, der svarer til det  

 tilsvarende begreb inden for psykiatrien, er beskrevet i § 5, stk. 3 og 4.  

 Det bør så vidt muligt sikres, at den faste vagt er en erfaren, fastansat  

 medarbejder, fortrinsvis med et godt kendskab til den fikserede.
Det bør så  

 vidt muligt undgås, at den der udpeges til at være fast vagt, har deltaget i  

 den aktuelle fiksering.
Indsatte, der er anbragt i sikringscelle uden fiksering eller i  

 observationscelle eller er undergivet andre sikringsmidler, jf.
Kap.
IV, skal  

 jævnligt tilses af personalet.
Hvor hyppigt tilsyn skal ske vil bero på en  

 konkret vurdering.
I visse tilfælde vil der også i disse situationer kunne  

 være behov for fast vagt eller i hvert fald meget hyppige observationer, mens  

 det i andre tilfælde kan være tilstrækkeligt at tilse med noget længere  

 intervaller.
I forbindelse med anbringelse af indsatte i observationscelle eller  

 sikringscelle skal der udfyldes et observationsskema, jf. §§ 6 og 15, samt  

 nedenfor punkt 8. Skema vedrørende anbringelse i sikringscelle skal også  

 udfyldes, hvis den indsatte er undergivet andre sikringsmidler efter Kap.
IV.  

 Hvis den indsatte er fikseret, er den faste vagt ansvarlig for, at der gøres  

 notat på skemaet vedrørende tilsyn af såvel den faste vagt som andre, der  

 tilser den indsatte, herunder sygeplejerske.
 8. Indberetning mv.
 Lederen af institutionen er ansvarlig for overholdelse af reglerne i  

 forbindelse med sikrings- og observationscelleanbringelse, herunder for  

 kontrollen med, at rapporterne er korrekt udfyldt.
Bestemmelsen om, at genpart af rapportblanketterne ved hvert kvartals  

 udløb skal indsendes til direktoratet (det tidligere cirkulæres § 8, stk. 3,)  

 er ophævet.
Genpart af rapportblanketter vedrørende anbringelse i  

 sikringscelle for 2. kvartal 1994 bedes indsendt som hidtil.
Til brug for den  

 løbende statistiske analyse af området skal der fremover foretages  

 indberetning om anbringelser i sikringscelle med og uden fiksering samt i  

 observationscelle på særlige skemaer, der vedlægges, bilag 3 og 4 . (*  

 2). Indberetningsskemaet indeholder oplysninger om antal og varighed af  

 sikringscelleanbringelser med og uden fiksering samt af  

 observationscelleanbringelser.
Indberetningsskemaet skal indsendes til  

 direktoratet snarest muligt efter udløbet af hvert kvartal.
 Indberetningsskemaer vil fremover kunne rekvireres fra Statsfængslet i  

 Nyborg  blanket 156 (sikringscelle) og 156 A  

  (observationscelle).
Det bemærkes, at anvendelse af andre sikringsmidler i medfør af Kap.
IV  

 skal indberettes som sikringscelleanbringelse.
9. Rapporter og observationsskemaer Der vedlægges nye rapporter og observationsskemaer samt en vejledning om  

 brugen af disse i forbindelse med anbringelse af indsatte i observationscelle  

 og sikringscelle  (bilag 5 (* 2).
 Rapporter og observationsskemaer vil fremover kunne rekvireres fra  

 Statsfængslet i Nyborg  (blanket 110 A og  107 A - (gule) -  

 rapport og observationsskema til brug ved observationscelleanbringelse - og  

(blanket 110  og  107 - (røde)  til brug ved  

 sikringscelleanbringelse.
10. Lokale instrukser Direktoratet forudsætter, at der på det enkelte tjenestested fastsættes  

 retningslinjer for proceduren for sikringscelleanbringelser og fiksering,  

 herunder for placering af ansvaret for reglernes overholdelse.
11. Personaletimeforbrug Timeforbrug i forbindelse med fast vagt indeholdes i anstalternes udmeldte  

 timeramme og indberettes til direktoratet, tjenestetidskontoret, på det  

 månedlige personaleindberetningsskema, pkt.
D, »Bruttoforbrug«,  

 linie 25, »Timer til andet«.
Arresthusene indberetter timeforbruget  

 på det månedlige personaleopgørelsesskema, pkt.
E, »DFK-timer«,  

 linie 40, »Andet«.
Timeforbruget tilføres arresthuset i forbindelse  

 med anden indstationering.
På personaleopgørelsesskemaet noteres endvidere  

 begrundelsen for timeforbruget.
 Direktoratets tjenestetidskontor vil snarest optage forhandling med Dansk  

 Fængselsforbund med henblik på en vurdering af omfanget af de  

 personaleressourcer, der skal tilføres de enkelte arresthuse, dels i  

 forbindelse med fast vagt ved sikringscelleanbringelse, dels ved tidvis  

 observation af indsatte anbragt i observationscelle i tidsrummet mellem kl.  

 22.00 og 07.00.
 12. Ikrafttræden mv.
 Cirkulæret træder i kraft  den 1. juli 1994.
 Fra denne dato bedes indberetning til direktoratet om sikrings- og  

 observationscelleanbringelse ske ved brug af de nye indberetningsskemaer -  

 blanket 156 og 156 A, (bilag 3 og 4) , jf. ovenfor afsnit 8.
 Cirkulæret og denne skrivelse vil snarest blive udsendt til optagelse i  

 Kriminalforsorgens Cirkulæresamling mv.
 E.B.
