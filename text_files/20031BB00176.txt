Fremsat den 14. april 2004 af  

 Pernille Rosenkrantz‑Theil (EL),  

 Keld Albrechtsen (EL),  

 Line Barfod (EL) og Søren Søndergaard (EL) Forslag til folketingsbeslutning om minimumsrettigheder for elever i folkeskolen Folketinget pålægger regeringen at fremsætte et lovforslag,  

 der sikrer eleverne i den danske folkeskole en række basale  

 minimumsrettigheder.
Rettighederne skal sikre eleverne et minimum af fysiske,  

 pædagogiske og økonomiske rammer for skolegangen.
Til nationalt bindende  

 målsætninger hører der bindende minimumskrav til rammerne.
 For at sikre en fælles folkeskole skal eleverne som minimum  

 have følgende rettigheder, uanset hvor i landet de går i skole:
 1.  

 	  

    

 Eleverne har ret til  

 at modtage undervisning i et antal timer svarende til det vejledende  

 minimumstimetal.
2.  

 	  

    

 Eleverne har ret  

 til, at der maksimalt er 22 elever i klassen, at der til de yngste klassetrin  

 (børnehaveklasse til 3. klassetrin) afsættes ressourcer svarende til 10 timer  

 ugentligt pr. klassetrin til tolærerordninger/deletimer/holddannelse, og at  

 der  

 på de øvrige klassetrin skal være ressourcer, der svarer til mindst en  

 tolærerordning/deletimer/holddannelse om dagen i klassen.
Undervisningen skal  

 tilrettelægges, så den svarer til folkeskolens formål, og den skal varieres,  

 så  

 den svarer til den enkelte elevs behov og forudsætninger.
De meget ambitiøse  

 krav i loven i så henseende stiller krav om bedre rammer for dette arbejde.
3.  

 	  

    

 I folkeskolelovens §  

 2, stk. 3, er det præciseret, at skolen skal løse sine opgaver i samarbejde  

 med  

 forældrene.
En elev har derfor ret til to årlige skole-hjem-samtaler, to  

 årlige  

 forældremøder samt et årligt skole-hjem-arrangement med lærerdeltagelse  

 (skovtur,  

 teater, fest el.lign.).
4.  

 	  

    

 En undersøgelse  

 foretaget af Skole og Samfund i 2001 viser, at de ressourcer, en skole har  

 afsat til specialundervisning, ofte bliver brugt til andre formål.
Derfor må  

 det være en ret for folkeskolens elever, at der som et gennemsnitligt  

 minimumskrav afsættes 80 ugentlige lektioner til specialundervisningsopgaver  

 til børn med læsevanskeligheder og adfærdsproblemer.
Det skal være en pligt  

 for  

 skolen, at disse timer bliver anvendt til formålet. (80 timer om ugen er et  

 minimumskrav for en gennemsnitsskole med to spor og 20 elever pr. klasse.) 5.  

 	  

    

 Folkeskolens elever  

 har krav på at blive undervist af opdaterede og veluddannede lærere.
Derfor  

 skal der afsættes minimum 35 timer pr. lærer om året til efter- og  

 videreuddannelse.
6.  

 	  

    

 En undersøgelse af  

 de fysiske rammer for folkeskolen viser, at kun 25 pct. af skolernes  

 klasselokaler lever op til de pladskrav, man med rimelighed kan stille.  

 Undersøgelser viser, at 75 pct. af skolernes lokaler er på 48 m  

  

 2  

  

 eller derunder.
Eleverne har ret til et hjemklasselokale på mindst 60 m  

  

 2  

                                                                       .
7.  

 	  

    

 Weinrichrapporten  

 fra 1995 udarbejdet af Folkeskolerådet anslår, at efterslæbet på budgettet  

 til  

 undervisningsmidler er på ca. 10 mia. kr.
Det må være en ret for eleverne, at  

 deres undervisning mødes med tidssvarende materialer.
Eleverne har ret til,  

 at der  

 afsættes mindst 2.500 kr. pr. elev pr. år til uv-midler, at skolen har et  

 særskilt it-budget, at der er et budget til lejrskoler, og at der i øvrigt er  

 et budget til kontakten med det omgivende samfund.
8.  

 	  

    

 Efter  

 folkeskolelovens § 19, stk. 2, skal der på den enkelte skole oprettes et  

 pædagogiske servicecenter.
I dette pædagogiske servicecenter skal eleverne  

 kunne møde de traditionelle undervisningsmidler, audiovisuelle materialer,  

 undervisningsmidler i elektronisk form samt interaktive medier.
Eleverne har  

 ret til, at servicecenteret skal være åbent i hele undervisningstiden med  

 kvalificeret bemanding, at der er et minimumsbudget på 300 kr. pr. elev pr.  

 år,  

 og at der er 10-15 it-arbejdspladser, hvor der også er mulighed for video- og  

 lydredigering.
Bemærkninger til forslaget I sin åbningstale den 7. oktober 2003 introducerede  

 statsminister Anders Fogh Rasmussen regeringens nye politisk-filosofiske  

 retorik: Der skal fremover lægges vægt på konsekvens og noget for noget.
 Hvis der skal være mening med udsagn som dette, må det  

 betyde, at når der kræves en bedre folkeskole, må der også skabes de  

 nødvendige  

 rammer for en bedre folkeskole.
Regeringen og Socialdemokratiet har sammen indført bindende  

 nationale målsætninger for undervisningen i folkeskolen.
Såfremt der skal  

 være  

 en sammenhæng i regeringens og Socialdemokratiets politik, skal der også være  

 bindende minimumsrammer for folkeskolens virke.
Og der skal afsættes flere  

 ressourcer, hvis folkeskolen skal blive bedre.
De nye ændringer på folkeskoleområdet gældende fra den 1.  

 august 2003 taler om nye faglige trinmål, nye faglige krav generelt og  

 individuelle undervisningsplaner for det enkelte barn.
Disse tiltag betyder  

 øgede krav til folkeskolen og dens parter: lærere, elever og forældre.
 Det ville i den sammenhæng være i tråd med statsministerens  

 konsekvensfilosofi, hvis rammerne og ressourcerne til folkeskolen var af en  

 sådan karakter, at det var muligt for skolerne at forsøge at leve op til de  

 øgede krav, der stilles til dem.
Virkeligheden er desværre en anden.
Der spares på  

 folkeskolen i mange kommuner.
Der kommer ca. 8.000 flere elever i folkeskolen i 2004,  

 altså en stigning i elevtallet på 1,4 pct.
Kommunerne er underlagt skattestop  

 og vækstrammer, så elevtallets stigning følges ikke af en tilsvarende  

 stigning  

 i ressourcerne.
 Over en tredjedel af kommunerne øger klassekvotienten.  

 Ressourceindsatsen pr. elev er faldet med 1 pct. i 2004 oven i et fald på 2,9  

 pct. i 2003. Og i ca. 44 pct. af kommunerne ligger folkeskolen under det  

 vejledende timetal (ifølge KLs budgetredegørelse december 2003).
 Besparelserne, som ifølge Danmarks Lærerforening, finder  

 sted i op mod halvdelen af landets kommuner, giver sig udslag på mange  

 forskellige måder.
 En undersøgelse, som Enhedslisten har foretaget i ti  

 kommuner, viser:
   

 	  

    

 En østjysk kommune  

 sparer på den almindelige specialundervisning og 2-lærer-timerne.
   

 	  

    

 En sønderjysk kommune  

 sparer 20 pct. på undervisningsmidler og bygningsvedligeholdelse.
   

 	  

    

 I tre kommuner i  

 Sydvestjylland giver man først timer til indførelse af folkeskoleloven med  

 flere timer i dansk og matematik for dernæst at hente et endnu større beløb  

 inden for samme folkeskole, som ellers skulle styrkes.
  

 	  

    

 I en kommune på  

 Sjælland skærer man 40 fuldtidsstillinger væk.
Besparelser vil herudover få  

 konsekvenser for skole-hjem-samarbejdet.
  

 	  

    

 En kommune i  

 hovedstadsområdet nedlægger konsulentstillingen for de tosprogede elever, og  

 der skæres i tilbud til de adfærdsmæssigt svage elever.
Herudover afsættes  

 der  

 færre midler til inventar, undervisningsmidler og lejrskoler.
   

 	  

    

 I en stor kommune på  

 Fyn reduceres skolevæsenet med ca. 50 lærerstillinger i 2004, stigende til 72  

 stillinger i 2007. Antallet af pladser til elever med særlige vanskeligheder  

 mere end halveres.
   

 	  

    

 I en kommune i  

 Sydvestvendsyssel nedsætter man undervisningstiden med 2 lektioner pr. uge.
  

 	  

    

 En sydjysk kommune  

 siger selv, at »bloktilskudskompensationen ikke vil kunne dække udgifterne  

 til  

 at øge fagligheden (det vil sige mere undervisning til eleverne) i det  

 omfang,  

 det er tilsigtet med lovændringen.« Tidligere undersøgelser har vist en betydelig spredning i  

 det gennemsnitlige timetal på landsplan.
 På trods af, at kravene til undervisningen og målene med  

 undervisningen er præcis de samme, er rammerne for undervisningen meget  

 forskellige fra kommune til kommune.
 Regeringen og det politiske flertal fastsætter altså  

 bindende målsætninger for skolen, som kommunerne for manges vedkommende ikke  

 har mulighed for at opfylde eller tolker meget forskelligt.
Decentraliseringen af folkeskolen betyder i dag, at  

 folketingsflertallet på den ene sider pålægger bestemte krav og målsætninger  

 og  

 på den anden side ikke medvirker til at sikre, at disse kan gennemføres  

  nærmest  

 tværtimod.
Dermed øges forskellene mellem folkeskolerne i landet.
 Enhedslisten anser folkeskolen for en fælles folkeskole,  

 hvor der skal være fælles minimumsrammer for eleverne.
Enhedslisten ønsker decentralisering, men ikke anarki og  

 nedskæringer.
Folkeskolen er en fælles folkeskole, og eleverne skal ikke  

 stilles så vidt forskelligt, som det sker i øjeblikket.
 På trods af, at målene for folkeskolen er fastlagt  

 centralt, er der som tidligere nævnt store forskelle mellem skolerne.  

 Undersøgelser i slutningen af 1990erne har tidligere vist, at der kan  

 være en  

 forskel på 45 pct. mellem det antal undervisningstimer, skoler i Danmark  

 tilbyder.
 På den baggrund er det bydende nødvendigt, at der opstilles  

 fælles minimumsrettigheder for de danske skoleelever, og at der stilles  

 ressourcer til rådighed for folkeskolerne til at nå disse  

 minimumsrettigheder.
I den generelle debat om skolens situation er det værd at  

 bemærke, at forskningschef i Dansk Industri Bjarne Lundager Jensen den 1.  

 november 2003 til Politiken siger, at »vi har behov for, at der i skolen  

 kommer  

 den samme energi, kraft og vilje til forandring, som der var i  

 1970erne, hvor  

 hovedvægten var på pædagogiske eksperimenter.
Den energi har vi behov for nu,  

 hvis vi for alvor vil skabe øget undervisningsdifferentiering og talentpleje.  

 Det er det spring, vi har behov for igen.« Det lader altså til, at industrien  

 er ved at få øjnene op for de bløde værdier i skole- og  

 undervisningssammenhæng.
Skriftlig fremsættelse Pernille Rosenkrantz-Theil  

  

  

 (EL):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om minimumsrettigheder for elever i folkeskolen.
(Beslutningsforslag nr.
B 176).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
