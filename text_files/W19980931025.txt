Ankestyrelsens principafgørelse D-22-98 om beskæftigelseskrav - barseldagpenge Resume:
En lønmodtager, der under ophold i Australien havde modtaget barselsydelse efter de australske regler, havde ret tilbarselsdagpenge efter danske regler efter hjemkomst til Danmark.
Be skæftigelseskravet ansås for opfyldt, fordi lønmodtageren havde opfyldt betingelserne for ret til barselsydelse i Australien.
 Kassation:
Der er kommet nye regler på området Kassationsdato:
14-06-2009 Love:
Lov om dagpenge ved sygdom eller fødsel - lovbekendtgørelse nr. 632 af 22. juli 1997 - § 4, stk. 1 og § 17, stk. 1 Sagsfremstilling:
En dansk kvinde, der arbejdede ved University of Sydney i delstaten New South Wales i Australien, fødte den 17. marts 1997 et barn.
Efter de dérgældende regler havde lønmodtageren efter 1 års uafbrudt lønnet fastansættelse ret til 3 måneders barselsorlov med fuld løn eller 6 måneders orlov med halv løn.
 Lønmodtageren opfyldte betingelserne for barselsorlov og valgte fuld løn i 3 måneder.
 Lønmodtageren vendte tilbage til Danmark den 1. juni 1997 og søgte efterfølgende om barselsdagpenge fra kommunen.
Kommunen gav afslag på barselsdagpenge.
Kommunen begrundede afgørelsen med, at Den Sociale Sikringsstyrelse havde oplyst, at der ikke var indgået nogen social konvention med Australien, og at en sådan konvention med fraflytningslandet er en forudsætning for, at der kan udbetales barselsdagpenge.
 I anken henviste lønmodtageren til, at Danmark og Australien var ved at indgå en social konvention, hvilket hun tog som udtryk for en principiel anerkendelse de to lande imellem.
-------------------------------------------------------------------- |*) Note: Dagældende retsforskrift var § 3, stk. 1, nr. 4, i        | |Socialministeriets bekendtgørelse nr. 701 af 22. juli 1994. |-------------------------------------------------------------------- Afgørelse:
 Lønmodtageren havde ret til barselsdagpenge fra den 1. juni 1997 og senest op til 24 uger efter fødslen den 17. marts 1997.
Efter dagpengelovens § 17, stk. 1, jf. § 4 er det en betingelse for ret til barselsdagpenge, at en lønmodtager enten har været tilknyttet arbejdsmarkedet i  de sidste 13 uger før påbegyndelsen af fraværet og i denne periode været beskæftiget i mindst  120 timer, eller ville have været berettiget til arbejdsløshedspenge eller en ydelse, der træder i stedet herfor, jf. lov om en aktiv arbejdsmarkedspolitik eller lov om arbejdsmarkedsuddannelser, hvis uarbejdsdygtigheden ikke var indtrådt.
 Dagpenge kan desuden udbetales til personer der opfylder betingelserne for ret til dagpenge i et andet land eller på Færøerne eller i Grønland og ikke længere har ret til dagpenge efter disse regler og har bopæl her i landet, jf. dagældende § 3, stk. 1, nr. 4 i Socialministeriets bekendtgørelse nr. 701 af 22. juli 1994.
 Dagpengeudvalget lagde ved afgørelsen vægt på, at lønmodtageren på tidspunktet for fødslen opholdt sig i Australien og dér opfyldte betingelserne for ret til barselsydelse, som arbejdsgiveren udbetalte.
 Dagpengeudvalget bemærkede, at den periode, hvori lønmodtageren modtog barselsydelse fra arbejdsgiveren i Australien skulle fradrages den periode, hvor der var ret til dagpenge efter danske regler.
 Dagpengeudvalget ændrede således kommunens afgørelse.
