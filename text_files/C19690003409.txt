 (Til de skattelignende myndigheder).
 Hermed følger eksemplarer af love nr. 39, 37 og 38 af 20. februar 1969 om  

 ændring af afskrivningsloven, lov om investeringsfonds og lov om indskud på  

 etableringskonto.
 Ved de 3 ændringslove er der sket følgende ændringer i de hidtil gældende  

 regler:
I.
Afskrivningsloven.
1. Afskrivningslovens § 6 indeholder bl.a. regler om,  

 hvorledes der skal forholdes med såkaldte "småaktiver", når en  

 virksomhed afhændes, afstås eller opgives.
De småaktiver, det drejer sig om,  

 var tidligere afgrænset i lovens § 3, stk. 1; men efter en lovændring i maj  

 1968 findes afgrænsningen nu i § 3, stk. 1 og 2. Ved den nu gennemførte  

 ændring er nogle paragrafhenvisninger i § 6, stk. 1 og 2, ændret i  

 overensstemmelse hermed.
 2. Ved § 2 i den nu gennemførte ændringslov er der  

 gjort en tilføjelse til ikrafttrædelses- og overgangsbestemmelserne  

 vedrørende de ændrede regler om afskrivning på bygninger, der blev gennemført  

 i maj 1968. Det drejer sig om en tilføjelse til § 2, stk. 7, i lov nr. 183 af  

 31. maj 1968 om ændring af lov om skattefri afskrivninger m.v.
 Efter de nye regler om afskrivning på bygninger skal beskatning efter  

 afskrivningslovens § 29, jfr. lov om særlig indkomstskat § 2, nr. 2, finde  

 sted i alle tilfælde, hvor den skattepligtige har afskrevet skattemæssigt på  

 en afhændet bygning.
Efter overgangsreglen i § 2, stk. 7, i ændringsloven af 31. maj 1968  

 finder de ændrede beskatningsregler anvendelse på fortjenester, der erhverves  

 den 15. marts 1968 eller senere.
Drejer det sig om en bygning, som  

 skatteyderen har erhvervet før den 15. marts 1968, og har han hidtil alene  

 foretaget almindelige afskrivninger, ses der dog ved opgørelsen af  

 fortjenesten og den særlige indkomst bort fra afskrivninger, der er foretaget  

 ved indkomstopgørelsen for skatteåret 1968-69 og tidligere.
Som loven af 31.  

 maj 1968 var affattet, fik den skattepligtige også denne mere fordelagtige  

 stilling, selv om han ved indkomstopgørelsen for skatteåret 1969-70 eller  

 senere foretager ekstraafskrivning efter de tidligere gældende regler,  

 hvilket § 2, stk. 5, i loven af 31. maj 1968 i visse tilfælde giver adgang  

 til.
Det er imidlertid fundet mindre rimeligt, at skattepligtige, der foretager  

 ekstraafskrivning, på denne måde kunne få en bedre stilling, end de ville  

 have haft efter de tidligere gældende regler.
Ved den nu foretagne ændring er  

 det derfor bestemt, at den særlige overgangsregel ikke gælder, når den  

 skattepligtige har foretaget ekstraafskrivning ved indkomstopgørelsen for  

 skatteåret 1969-70 eller senere skatteår.
II.
Investeringsfondsloven og etableringskontoloven.
 3. I investeringsfondslovens § 3, stk. 2, og  

 etableringskontolovens § 7, stk. 2, er udtrykket "under 1.200 kr."  

 ændret til: "1.200 kr. eller derunder". Herved er formuleringen af  

 de nævnte lovbestemmelser bragt i overensstemmelse med affattelsen af  

 afskrivningslovens § 3, stk. 2.
 Skattedepartementet, den 20. februar  

 1969.
Hans P.
Gøtrik.
