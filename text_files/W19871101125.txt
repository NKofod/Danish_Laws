 Adoptionsnævnet fandt, at ansøgerne skulle tilbydes forundersøgelse  

 med henblik på eventuel senere godkendelse som adoptanter til et handicappet  

 barn.
 Ansøgerne havde i forvejen 2 adoptivbørn i hjemmet.
Samrådet afslog at godkende ansøgerne til et handicappet udenlandsk barn nr. 3, idet ansøgerne ikke ansås for værende i besiddelse af så ekstraordinære gode kvalifikationer, at der var grundlag for at indlede forundersøgelse.
Der blev endvidere lagt vægt på, at ansøgerne under sagens behandling havde givet udtryk for at de kun ville være i stand til at tage et barn med et let handicap, som for eksempel læbespalte, men ikke ganespalte.
De var derfor ikke i stand til at tage et barn, der på grund af handicap ville være vanskeligt at finde adoptivforældre til.
Adoptionsnævnet fandt, at de, under hensyn til at der blev søgt om godkendelse til et handicappet barn, skulle tilbydes forundersøgelse.
 Cirkulærskrivelse A2/1986 af 3. april 1986.
