 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
 § 1.  Boligministeren kan yde statsgaranti inden for  

 en ramme på indtil 25 mio. kr. til lån, der optages til dækning af de  

 dokumenterede udgifter inklusive låneomkostninger og eventuelt kurstab til  

 opførelse af nybyggeri, om- og tilbygning samt renovering af skoler.
 Stk. 2.  Boligministeren kan yde statsgaranti inden for  

 en ramme på indtil 25 mio. kr. til lån, der optages til dækning af de  

 dokumenterede udgifter inklusive låneomkostninger og eventuelt kurstab til  

 opførelse af følgende nybyggeri til helårsbrug:
 Stk. 3.  Det er en betingelse for at yde garanti efter  

 stk. 2, at projektet forinden er godkendt af boligministeren som indeholdende  

 forsøg i væsentligt omfang med nye eller ændrede byggemetoder,  

 bygningsudformning og drifts- og vedligeholdelsesmetoder, herunder forsøg med  

 økologiske løsninger.
Stk. 4.  Garantien efter stk. 1 og 2 omfatter lån ydet i  

 medfør af realkreditlovens § 26, § 28, § 29 og § 37 og realkreditlignende lån  

 ydet af et pengeinstitut.
Nettoprovenuet af lån, hvortil der ydes  

 statsgaranti, må ikke overstige de i stk. 1 og 2 nævnte udgifter.
Det er en  

 betingelse for garantistillelsen, at lånet er ydet mod direkte pant i den  

 faste ejendom.
For lån efter stk. 1 ydes garanti på den del af lånet, der har  

 pantesikkerhed mellem 40 pct. og 80 pct. af ejendommens værdi på tidspunktet  

 for låneoptagelsen.
For lån efter stk. 2 ydes garanti for den del af lånet,  

 der har pantesikkerhed mellem 65 pct. og 80 pct. af ejendommens værdi på  

 tidspunktet for lånets optagelse.
 Stk. 5.  Garantien dækker långivers tab på den  

 garanterede del af lånet, jf. stk. 1 og 2, med 80 pct. af forholdet mellem  

 den aktuelle nominelle restgæld på den garanterede del af lånet og  

 hovedstolen på den garanterede del af lånet med fradrag af 40 pct. af  

 forholdet mellem det konstaterede tab på det garanterede lån og hovedstolen  

 på den garanterede del af lånet, jf. dog stk. 6.
 Stk. 6.  Er der tinglyst flere lån, jf. stk. 1 og 2,  

 beregnes garantien efter stk. 5 for hvert enkelt lån, således at der til den  

 aktuelle nominelle garanterede restgæld på lånet tillægges den aktuelle  

 nominelle garanterede restgæld på foranstående lån, mens der til den  

 garanterede del af hovedstolen tillægges den garanterede del af hovedstolen  

 på øvrige lån optaget efter stk. 1 og 2.
 Stk. 7.  Forfaldne, ikkebetalte terminsydelser på de i  

 stk. 1 og 2 nævnte lån dækkes med samme procentsats, som er beregnet efter  

 stk. 5 og 6 for konstaterede tab.
 Stk. 8.  Garantiordningen administreres af Kongeriget  

 Danmarks Hypotekbank og Finansforvaltning, der afgiver garantierklæringen  

 over for det långivende institut.
 Stk. 9.  Boligministeren fastsætter nærmere regler om de  

 i stk. 1-8 nævnte forhold, herunder om, hvilke skoler der er omfattet af  

 ordningen, jf. stk. 1, og hvilket byggeri der kan betragtes som  

 forsøgsbyggeri, jf. stk. 3, samt om udformning af garantierklæring m.v.
 § 2.  Kongeriget Danmarks Hypotekbank og  

 Finansforvaltning kan med tillæg af renter og omkostninger inddrive  

 statskassens tilgodehavende efter indfrielse af en efter § 1, stk. 1 og 2,  

 ydet garanti ved indeholdelse i løn m.v. efter reglerne for inddrivelse af  

 personlige skatter i kildeskatteloven.
 Stk. 2.  Boligministeren fastsætter nærmere regler om  

 fremgangsmåden i forbindelse med lønindeholdelse.
 Stk. 3.  Kongeriget Danmarks Hypotekbank og  

 Finansforvaltning kan indhente de oplysninger hos skattemyndighederne og  

 andre offentlige myndigheder, som er nødvendige for at varetage inddrivelsen  

 af de i stk. 1 nævnte beløb, herunder oplysninger om indkomst- og  

 formueforhold.
 § 3.  Den, der giver urigtige eller vildledende  

 oplysninger i forbindelse med ansøgning om bevilling af statsgaranti,  

 straffes med bøde eller hæfte, medmindre højere straf er forskyldt efter  

 anden lovgivning.
 Stk. 2.  Er overtrædelsen begået af et aktieselskab,  

 andelsselskab eller lignende, kan der pålægges selskabet som sådant  

 bødeansvar.
 § 4.  Boligministeren kan bemyndige en styrelse under  

 ministeriet til at udøve de beføjelser, der i denne lov er tillagt  

 ministeren.
 Stk. 2.  Boligministeren kan fastsætte regler om  

 adgangen til at påklage afgørelser, der er truffet i henhold til bemyndigelse  

 efter stk. 1, herunder at afgørelserne ikke skal kunne indbringes for  

 ministeren.
 § 5.  Loven træder i kraft dagen efter bekendtgørelsen  

 i Lovtidende.
 Stk. 2.  Boligministeren fremsætter forslag til revision  

 af loven senest i folketingsåret 1996-97.
Givet på Christiansborg Slot, den 22.  

 december 1993 Under Vor Kongelige Hånd og Segl MARGRETHE R.
