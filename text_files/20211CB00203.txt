Vedtaget af Folketinget ved 2. (sidste) behandling den 7. juni 2022 Folketingsbeslutning om Danmarks ratifikation af protokoller om Finlands og Sveriges tiltrædelse af Den Nordatlantiske Traktat Folketinget meddeler sit samtykke til, at regeringen på Danmarks vegne ratificerer protokol om Finlands tiltrædelse af Den Nordatlantiske Traktat og protokol om Sveriges tiltrædelse af Den Nordatlantiske Traktat, når disse er undertegnet af repræsentanter fra alle NATOs medlemslande, og hvis de endelige protokoller i deres ordlyd i al væsentlighed svarer til nedenstående udkast til protokoller.
Folketinget, den 7. juni 2022 Karen Ellemann / Erling Bonnesen Bilag De protokoller, som er omtalt i folketingsbeslutningen, er optrykt i tilknytning til det fremsatte forslag.
