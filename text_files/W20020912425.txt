Nyt fra Ankestyrelsen - udvidet lån til  

 bil på grund af adgangsforhold til bolig - af fuldmægtig Inge  

 Henriksen Ankestyrelsen oplyste i en artikel i Nyt fra Ankestyrelsen  

 nr. 2/1999, at vi havde truffet 2 afgørelser på et  

 ordinært møde, hvor det blev anført, at  

 bilbekendtgørelsens § 6 om udvidet støtte ikke indeholdt  

 mulighed for at inddrage adgangsforholdene til boligen eller højden  

 på en carport/garage ved vurderingen af hvilken bil, der var billigst  

 og bedst egnet.
 Ankestyrelsen henviste samtidigt til mulighederne for  

 boligændring efter servicelovens § 102.
 Ankestyrelsen har i november 2001 behandlet en sag i  

 principielt møde med henblik på nærmere afklaring af,  

 hvorvidt adgangsforholdene til boligen og færger kan indgå som et  

 kriterium ved vurderingen af hvilken bil, der måtte anses som egnet og  

 billigst.
 Ankestyrelsen fastslog i afgørelsen, at der normalt  

 ikke kan lægges vægt på adgangsforholdene til boligen ved  

 vurderingen af hvilken bil, der kan anses for billigst og bedst egnet ved  

 udvidet lån.
 Nødvendige boligindretninger inden for en persons  

 boligareal kan ydes efter servicelovens § 102, stk. 1.
 Imidlertid kunne det ikke udelukkes, at  

 spørgsmålet om adgangsforholdene til boligen efter en konkret  

 vurdering kunne indgå ved vurderingen af hvilken bil der kunne anses  

 for egnet ved udvidet lån.
 Det måtte anses som en forudsætning for, at en  

 bil kunne anses for egnet til at dække en ansøgers  

 kørselsbehov, at bilen kunne parkeres i en sådan nærhed af  

 boligen, at ansøger - hvis det var en bil ansøger selv skulle  

 køre - var i stand til at komme til og fra bilen ved egen hjælp,  

 evt. ved brug af hjælpemidler.
 Hvis der var tale om en ansøger, der var  

 afhængig af hjælper(e) ved kørsel af bilen, måtte  

 det være en forudsætning for bilens egnethed, at ansøgeren  

 sammen med sin hjælper var i stand til at komme til og fra bilen i  

 forhold til sin bolig uden at dette medførte meget betydelige  

 vanskeligheder og uforholdsmæssigt stort tidsforbrug.
 I en konkret situation ville det således kunne  

 indgå i vurderingen af hvilken bil der var egnet, om bilen kunne  

 parkeres i rimelig afstand fra ansøgers bolig, herunder om det var  

 muligt at køre til en fast parkeringsplads.
 Ankestyrelsen fandt ligeledes, at spørgsmålet  

 om adgangsforholdene til færger ville kunne indgå ved den  

 konkrete vurdering af hvilken bil der var egnet, hvis det under hensyn til  

 kørselsbehovet og lidelsens karakter ville kunne medføre en  

 meget betydelig lettelse af den daglige transport, at kunne benytte bestemte  

 færgeforbindelser.
 Der ville tillige være tilfælde, hvor  

 ansøger boede således, at benyttelse af færge under alle  

 omstændigheder var en forudsætning for at komme udenfor  

 nærområdet.
 Ankestyrelsen hjemviste den konkrete sag til amtskommunen  

 til fornyet vurdering og afgørelse, således at  

 spørgsmålet om adgangsforholdene til boligen og færger  

 indgik som kriterier ved vurderingen af hvilken bil, der måtte anses  

 for egnet til at opfylde ansøgers kørselsbehov efter  

 bilbekendtgørelsens § 6 stk. 2, jf. stk. 1.
 Ankestyrelsen fandt ikke at sagen var egnet til  

 offentliggørelse som SM, hvorfor Ankestyrelsen vil være  

 opmærksom på at antage en anden sag om det omhandlede tema.
 Det bemærkes i øvrigt, at den principielle  

 afgørelse ikke har kunnet give anledning til en revurdering af de  

 tidligere omtalte afgørelser, idet det i begge tilfælde var lagt  

 til grund, at ansøgerne var i stand til ved egen hjælp at komme  

 frem og tilbage til de tilkendte biler i forhold til deres boliger.
