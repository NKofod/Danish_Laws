 Med virkning fra 1. april 1972 er boligministerriets ejendoms- og  

 lokaleadministration (tidligere boligministeriets 4. kontor og Christiansborg  

 slotsforvaltning) etableret som boligministeriets ejendomsdirektorat.
 Direktoratet har - foruden administrationen af de kgl. slotte og haver  

 m.v. - til opgave at stille kontorlokaler til rådighed for ministerier,  

 styrelser og andre centrale statskontorer i hovedstadsområdet (København,  

 Frederiksborg og Roskilde amter) samt sørge for og afholde udgifterne ved  

 lokalernes indretning, drift og vedligeholdelse, herunder levering af  

 tekniske installationer og inventar samt varme, lys, gas, vand, rengøring og  

 vagttilsyn.
 Undtaget er institutioner, hvis virksomhed ikke primært omfatter  

 kontoradministration, og institioner, som er underlagt styrelser med egen  

 ejendoms- og lokaleadministration.
 Undtaget er endvidere forretningsdrivende statsvirksomheder (jfr.  

 finansloven § 2), fonde, lokale og regionale institutioner samt  

 ikke-statslige institutioner.
 Ansvaret for nødvendigheden af rekvirerede ydelser af omhandlede art  

 påhviler rekvirenten (brugeren). De af ordningen omfattede ministerier,  

 styrelser og institutioner er pligtige at meddele ejendomsdirektoratet alle  

 oplysninger og dokumentationer vedrørende behovet for og udnyttelsen af de  

 omhandlede ydelser.
 Der skal tidligst muligt gives ejendomsdirektoratet meddelelse vedrørende  

 planer om oprettelse af nye administrative enheder, samling eller udflytning  

 af administrative enheder eller andrw forhold, som kan medføre en ændring i  

 behovene for de omhandlede ydelser.
I det omfang, det må anses for hensigtsmæssigt ud fra en teknisk/økonomisk  

 vurdering, vil ejendomsdirektoratet og de under dette henlagte institutioner  

 mod refusion af de dermed forbundne udgifter videreføre de hidtil af  

 Christiansborg slotsforvaltning, Slotsholmens tekniske forvaltning og  

 Amalienborg tekniske forvaltning foretagne leveringer af kontorinventar,  

 teknisk inventar, vagt og rengøring m.v. til andre statsinstitutioner end de  

 efter foranstaående regler berettigede.
Man vil endvidere kunne yde  

 rådgivende bistand ved indgåelse af lejemål og lokaleindretning, for så vidt  

 de pågældende statsinstitutioner ikke er underlagt styrelser med egen  

 ejendoms- og lokaleadministration.
 Angående direktoratets opbygning og de forskellige serviceopgavers  

 fordeling mellem direktoratets afdelinger m.v. henvises til Ministeriernes  

 telefonbog.
 Forretningsgangen for indenrigsministeriets inventarcentral af 29. marts  

 1939 og boligministeriets cirkulære nr. 37 af 19. marts 1964 om afholdelse af  

 udgifter til indretning, brug og eventuel leje af lokaler til  

 statsinstitutioner m.v. i hovedstadsområdet er hermed bortfaldet.
Boligministeriet, den 9. juni 1972.  

 Helge Nielsen /Brigsted.
