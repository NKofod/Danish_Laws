Bekendtgørelse  

 om banderolering af cigaretpapir I medfør af § 12, stk. 2, og § 22, stk. 2 i lov om  

 forskellige forbrugsafgifter, jf. lovbekendtgørelse nr. 638 af 21. august  

 1998,  

 som senest ændret ved § 23 i lov nr. 428 af 6. juni 2005, fastsættes:
 § 1.  

  

 Pakninger  

 med cigaretpapir skal senest ved udlevering fra den registrerede virksomhed  

 til  

 forbrug her i landet forsynes med banderole.
 Stk. 2.  

  

 Ved anden  

 erhvervsmæssig modtagelse af varer skal pakningerne forsynes med banderole  

 senest ved modtagelsen her i landet.
 Stk. 3.  

  

 Told- og  

 skatteforvaltningen fastsætter de nærmere bestemmelser om banderolering,  

 herunder  

 om banderolernes udformning.
 § 2.  

  

 Forsætlige eller groft uagtsomme overtrædelser af § 1, stk. 1 og 2,  

 straffes med bøde.
 § 3.  

  

 Bekendtgørelsen træder i kraft den 1. november 2005. Samtidig ophæves  

 bekendtgørelse nr. 1203 af 23. december 1992 om banderolering af  

 cigaretpapir.
