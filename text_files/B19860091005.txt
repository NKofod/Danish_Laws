 I medfør af § 1 i lov nr. 109 af 28. marts 1984 om anvendelsen af visse af  

 De europæiske Fællesskabers retsakter om ind- og udførsel af varer, jfr. § 10  

 i Rådsforordning nr. 3420/83 af 14. november 1983, bestemmes herved følgende:
 § 1.  Indførsel til Danmark af bordservice af porcelæn  

 (toldpos. 69.11.100 og 69.11.900) med oprindelse i Den tyske demokratiske  

 Republik (DDR) og Polen kan kun finde sted mod fremlæggelse af en  

 indførselstilladelse for Toldvæsenet.
 § 2.  De i § 1 nævnte tilladelser udstedes efter  

 ansøgning af Industriministeriets Licenskontor.
 Stk. 2.  Ansøgningerne skal indeholde de oplysninger,  

 som Industriministeriets Licenskontor skønner nødvendige for at der kan  

 træffes afgørelse om meddelelse af tilladelse.
 § 3.  Industriministeriets Licenskontor offentliggør i  

 Meddelelser fra Industriministeriets Licenskontor de mængdemæssige rammer,  

 inden for hvilke der i en given periode kan udstedes tilladelse til  

 indførsel.
 § 4.  Overtrædelse af § 1 straffes med bøde.
 § 5.  Denne bekendtgørelse træder i kraft ved  

 bekendtgørelsen i Lovtidende.
