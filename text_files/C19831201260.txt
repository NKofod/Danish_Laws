I.
Ukrudtbekæmpende midler.
Efter cirkulære af 18. marts 1981 om beregning af beskæftigelsesgrad for  

 gravere m.v. må »ukrudtbekæmpende kemiske midler ikke anvendes på  

 kirkegårdsdige og digefod.
På kirkegården iøvrigt må ikke anvendes  

 ukrudtbekæmpende midler, som oplagres i jorden.« Ministeriet har fra Statens Planteavlsforsøg fået oplyst, at kun eet  

 middel, der forhandles under navnet Roundup, opfylder betingelserne for  

 nedbrydning.
Dette middel må ejheller anvendes på dige og digefod eller i  

 nærheden heraf.
II.
Hensigtsmæssige maskiner.
 Kirkeministeriets cirkulære af 18. marts 1981 om beregning af  

 beskæftigelsesgrad for gravere m.v. har som forudsætning for beregning af  

 lønkvoten, »at de efter kirkegårdens størrelse og indretning  

 hensigtsmæssige redskaber og maskiner stilles til rådighed for  

 graveren«.
Efter drøftelse med særlige maskin-sagkyndige om hensigtsmæssige maskiner  

 anbefales til landsbykirkegårde - bortset fra de allermindste - en  

 (to-hjulet) traktor med en motorstørrelse på 5 hk med følgende tilbehør:  

 Ladvogn, kost, græs(cylinder)klipper (hvis der er tale om større samlet  

 græsareal),fræser, skuffejern og rive, hvorimod løvsuger, mekanisk spade og  

 sneslynge ikke kan anbefales.
Almindelige håndredskaber, herunder  

 græsslåmaskine forudsættes til rådighed for graveren.
 Er kirkegården større end 1 ha, kan der suppleres med egentligt  

 transportmateriel.
 Vejledningen bedes omdelt til provstiudvalgene og menighedsråd, under  

 hvilke der er ansat gravere.
 Kirkeministeriet, den 16. november 1983.
 P.M.V.
 E.B.
Finn Langager Larsen Fm Til stiftsøvrighederne.
