Kontantlønskonvertering   

 medarbejderbredbånd  lønnedgang - lønseddel Spørgsmål 1) Kan  

 Ligningsrådet bekræfte, at ansatte journalister, som tilslutter sig en  

 bredbåndsordning, som nærmere beskrevet nedenfor, beskattes på grundlag af  

 den  

 nedsatte løn? 2) Vil den  

 arbejdsgiverbetalte datakommunikation være omfattet af ligningslovens § 16,  

 stk. 13, om skattefrihed for medarbejderne? 3) I fald,  

 der svares bekræftende på spørgsmål 1., skal avisen supplerende forespørge om  

 det gør nogen forskel i vurderingen, hvis bruttolønsreduktionen i henhold til  

 aftalen vises på lønsedlen? Svar 1) Ja.
2) Ja 3) Nej Beskrivelse af de faktiske forhold En avis påtænker  

 at tilbyde journalisterne en bredbåndsforbindelse baseret på  

 bruttolønsmodellen  

 for at udbygge og vedligeholde IT-kompetencen hos medarbejderne.
 Journalisterne vil  

 få adgang til virksomhedens mail-server, redaktionelle systemer og  

 tilknyttede  

 databaser.
 Den enkelte  

 journalist bliver således i stand til at udføre de samme arbejdsrutiner  

 hjemmefra via bredbåndslinien, som de udfører i dagligdagen på deres  

 arbejdsplads.
 Journalisternes  

 særlige arbejdsform betinger i høj grad en mulighed for hurtig og direkte  

 kommunikation, hvilket den påtænkte ordning bl.a. vil virke for også i  

 tilknytning til etablering af hjemmearbejde.
Aftaleudkast Der bliver stillet  

 en bredbåndsline til rådighed via en teleudbyder.
 En tekniker fra  

 teleudbyderen kommer på hjemmeadressen og opretter linien, og det påses af  

 teknikeren,  

  

 at der er hul igennem.
 Alle løbende  

 udgifter til leverandøren af bredbåndslinien afholdes af avisen, som således  

 også hæfter for eventuelle prisstigninger, som leverandøren måtte forlange i  

 aftaleperioden samt for, at det installerede er i ordentlig stand ved  

 ordningens ophør.  Andre udgifter så som strøm mv. afholdes helt og  

 aldeles af medarbejderen.
Medarbejderen er  

 dog pligtig at tilbagelevere udstyret i behørig stand med undtagelse af  

 normalt  

 slid.
Såfremt udstyret er skadet på grund af medarbejderens ansvarspådragende  

 forhold, hæfter medarbejderen herfor.
 Såfremt  

 medarbejderen ikke tilbageleverer udstyret rettidigt, kan avisen for  

 medarbejderens regning ved umiddelbar fogedforretning uden  

 sikkerhedsstillelse  

 og med påbegyndelse på medarbejderens bopæl afhente udstyret.
 Avisen har intet  

 ansvar med hensyn til bredbåndsliniens funktionalitet og ydeevne, idet dette  

 ansvar udelukkende påhviler teleudbyderen, hvortil al kontakt skal rettes i  

 så  

 henseende.
 Med hensyn til  

 opsætning og brug af ethvert udstyr i forbindelse med bredbåndslinien -  

 eksempelvis personlige computere, routere, firewalls, antivirusprogrammer mv.  

 -  

 er dette uvedkommende for Avisen.
Nærværende ordning  

 løber i 36 måneder, hvorefter den ophører.
Perioden forlænges i tilfælde af,  

 at  

 træk i lønnen ikke er mulig, f.eks. hvis medarbejderen er uarbejdsdygtig, på  

 orlov eller barsel En eventuel  

 forlængelse af aftalen vil bero på resultatet af konkrete forhandlinger med  

 leverandøren  

 af bredbåndslinien.
I tilfælde af at medarbejderen fratræder sin stilling  

 inden  

 udløbet af de 36 måneder, kan medarbejderen udtræde af ordningen uden  

 yderligere økonomiske konsekvenser eller overtage forbindelsen på private  

 vilkår.
 En overtagelse af  

 ordningen på private vilkår er udelukkende et aftaleforhold mellem  

 medarbejderen  

 og teleudbyderen, og dermed avisen uvedkommende.
Lønreduktionen Det er hensigten,  

 at medarbejderen via bruttolønreduktionen skal dække de løbende udgifter til  

 bredbåndsordningen.
 Avisen påtager sig  

 i den forbindelse den økonomiske risiko, der vil være overfor operatøren,  

 hvis  

 medarbejderen skulle ønske at opsige aftalen før udløb samt løbende  

 prisstigninger mv.
 Med henvisning til  

 overenskomsten for journalister kan det oplyses, at gagen består af følgende  

 løndele:
 Avisen anfører, at  

 det i overenskomstmæssig forstand vil være uproblematisk at få dækket de  

 løbende  

 udgifter til bredbåndsordningen via en nedgang i bruttolønnen med afledt  

 indvirkning på alle løndelene  

  

 på nær  

  

 for genetillæggets vedkommende.
 Årsagen til, at  

 det ikke er muligt at reducere forholdsmæssigt i genetillægget, skyldes, at  

 genetillægget er et fast krone-beløb pr. time, der er uafhængig af  

 bruttolønnen, og at Dansk Journalistforbund vil anse en sådan forholdsmæssig  

 reduktion i genetillægget for at være i strid med overenskomsten.
 Lønnen vil ikke  

 automatisk blive reguleret tilbage ved ordningens ophør, men skal forhandles  

 på  

 ny med fremadrettet virkning.
Forespørgers opfattelse Det er avisens  

 opfattelse, at den påtænkte disposition kan sidestilles med de øvrige  

 ordninger, som Ligningsrådet har godkendt, jf. offentliggjorte  

 afgørelser.  Det bemærkes i den forbindelse, at i SKM 2004.342 LR blev  

 det  

 accepteret for tjenestemænd, at bruttolønsreduktionen var reel, selvom den  

 efter andre regler ikke kunne slå igennem for samtlige løndele (særlige  

 pensionstillæg).
 I denne sag følger  

 det af journalisternes overenskomst, at genetillægget ikke må reduceres,  

 hvilket ikke bør kunne ændre på besvarelsen, idet reduktionen vil få effekt  

 for  

 samtlige løndele, hvor der er en reel aftalemæssig reduktionsmulighed.
 Forespørgeren  

 henstiller til, at Ligningsrådet har øje for den særlige arbejds- og  

 overenskomstmæssige situation, som journalister befinder sig i, sammenholdt  

 med  

 journalisternes klare arbejdsbehov og ønske om sådan ordning.
Styrelsens indstilling og begrundelse Ad spørgsmål 1 Det er i praksis  

 anerkendt, at en arbejdstager kan indgå aftale om kontantlønnedgang i  

 forbindelse  

 med arbejdsgivers tildeling af naturalier med den virkning, at skatten  

 beregnes  

 på grundlag af den lavere kontante løn og med tillæg af den eventuelle  

 skatteværdi af det pågældende gode.
 Der er dog en række  

 betingelser, der skal være opfyldt for at sådanne ordninger kan godkendes.
For det første  

 skal arbejdsgiveren rent faktisk have stillet det pågældende naturaliegode  

 til  

 rådighed for arbejdstageren.
Heri ligger, at arbejdsgiveren selv skal eje det  

 pågældende gode eller direkte være forpligtet overfor ejeren af godet.
Dernæst skal  

 arbejdstagerens kontantlønnedgang være reel.
Heri ligger, at den nye lavere  

 kontante løn skal udgøre beregningsgrundlaget for pension, feriepenge m.v.
 Endelig skal  

 arbejdsgiveren skal have en økonomisk risiko i forbindelse med ordningen.  

 Hermed må forstås, at arbejdstagerens kontantlønnedgang skal være et på  

 forhånd  

 fastsat beløb, der ikke er afhængig af arbejdstagerens forbrug af  

 naturaliegodet henholdsvis udviklingen i de løbende omkostninger for  

 arbejdsgiveren ved at stille naturaliegodet til rådighed.
Spørgsmålet i  

 denne sag er om den kontante lønnedgang kan siges at være reel, når den ikke  

 har virkning for det faste genetillæg.
Som anført af forespørger har  

 Ligningsrådet i SKM 2004.342 LR accepteret en lønreduktion for tjenestemænd  

 som  

 reel, selvom den ikke havde virkning for de pågældendes pension, der blev  

 fastsat efter den lønmæssige indplacering på pensionstidspunktet og den  

 optjente anciennitet.
 Det er Told- og  

 Skattestyrelsens opfattelse, at den kontante lønnedgang må anses som reel,  

 idet  

 den har virkning for de løndele, der afhænger af den løbende kontante løn,  

 som  

 fx feriepenge og pension.
 Da betingelserne  

 for at godkende den forelagte ordning i øvrigt må anses for opfyldt,  

 indstiller  

 Told- og Skattestyrelsen, at spørgsmål 1 besvares med et ja.
Ad spørgsmål 2 Værdien af helt  

 eller delvis vederlagsfri privat arbejdsgiverbetalt datakommunikation via en  

 dataforbindelse tilsluttet en arbejdstagers computer beskattes ikke, når  

 arbejdstageren fra sin computer har adgang til arbejdsstedets netværk, jf.  

 ligningslovens § 16, stk. 13.
Det er oplyst, at  

 journalisterne foruden adgang til virksomhedens mail-server også vi få adgang  

 til redaktionelle systemer og tilknyttede databaser.
Den enkelte journalist  

 bliver således i stand til at udføre de samme arbejdsrutiner hjemmefra via  

 bredbåndslinien, som de udfører i dagligdagen på deres arbejdsplads.
 Told- og  

 Skattestyrelsen finder, at betingelserne for skattefrihed efter  

 ligningslovens  

 § 16, stk. 13 er opfyldt, og indstiller, at der svares ja til spørgsmål 2.
Ad spørgsmål 3 Told- og  

 Skattestyrelsen finder, at den omstændighed, at den aftalte reduktion af  

 lønnen  

 fremgår af lønsedlen, ikke i sig selv ændrer ved vurderingen af hvorvidt den  

 nedsatte løn kan lægges til grund.
Efter Told- og Skattestyrelsens opfattelse  

 er det afgørende, at den nedsatte kontante løn udgør beregningsgrundlaget for  

 alle ydelser, der afhænger af den løbende (kontante) lønudbetaling, f.eks.  

 pension og feriepenge.
 Told- og  

 Skattestyrelsen indstiller således, at spørgsmål 3 besvares med et nej.
 Ligningsrådet  

  

 tiltræder indstillingen.
