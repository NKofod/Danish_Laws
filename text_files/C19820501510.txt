Gas- og varmeprisudvalget har drøftet gas- og varmevirksomhedernes  

 fremgangsmåder ved inddrivelse af restancer.
I den forbindelse har Danske  

 Elværkers Forening og Kommunernes Landsforening fremlagt et forslag til  

 vejledende retningslinier for forsyningsvirksomheders restanceinddrivelse.  

 Forslaget, der vedlægges som bilag, har desuden været drøftet med bl.a.  

 Danske Fjernvarmeværkers Forening og Komgas.
Udvalget har taget organisationernes forslag til efterretning.
Ved  

 gennemgang af forslaget fandt udvalget, at det i sin helhed gav et rimeligt  

 betalingssystem med nogenlunde enkle og klare regler, hvor forbrugerne på de  

 enkelte trin i rykkerproceduren orienteres om, hvilke konsekvenser en fortsat  

 manglende betaling vil indebære, og hvilke muligheder, der er for at afvikle  

 restancer.
Udvalget har lagt vægt på, at en forbruger der er i restance med betaling  

 for sit gas- eller varmeforbrug skal gives mulighed for at afvikle denne  

 restance gennem en rimelig afdragsordning.
Endvidere skal en forbruger altid  

 have mulighed for, også når vedkommende er i restance, at sikre sig fortsat  

 levering gennem sikkerhedsstillelse for betaling af fremtidige leverancer.  

 Såfremt en forbruger er indgået på en afdragsordning og overholder denne,  

 eller har stillet sikkerhed for betaling af fremtidige leverancer, må der  

 ikke af forsyningsvirksomheden foretages afbrydelse af forsyningen til  

 forbrugeren.
Udvalget fandt samtidig anledning til at knytte en række bemærkninger og  

 henstillinger til organisationernes vejledende retningslinier.
Disse er  

 nærmere gengivet i udvalgets skrivelse til Kommunernes Landsforening af 30.  

 marts 1982. Denne skrivelse vedlægges også som bilag.
Udvalget har truffet en række afgørelser i overensstemmelse med  

 organisationernes retningslinier, men der er ikke tale om en endelig  

 godkendelse af en bestemt fremgangsmåde.
I de sager der herefter kommer til  

 behandling, må udvalget forbeholde sig en selvstændig bedømmelse ud fra  

 bestemmelserne i varmeforsyningslovens § 28.
 Som det også fremgår af skrivelsen til landsforeningen lægger udvalget  

 vægt på, at de enkelte gas- og varmeforsyningsvirksomheder herefter  

 fastlægger detaljerede regler for deres fremgangsmåde ved  

 restanceinddrivelse.
 Man skal derfor anmode virksomheden om at gennemgå sine  

 leveringsbetingelser med henblik på, om der herefter er anledning til at  

 ændre fremgangsmåden ved restanceinddrivelse.
 Såfremt virksomheden herefter ændrer sine leveringsbetingelser skal disse  

 ændrede betingelser i medfør af varmeforsyningslovens § 28, stk. 1, anmeldes  

 til udvalgets register.
 Elprisudvalget har ligeledes behandlet spørgsmålet om restanceinddrivelse.  

 Elforsyningsvirksomhederne vil fra dette udvalg modtage underretning herom.
P.
D.
V.
Hans Kierkegaard / Marianne Larsson fm.
Bilag 1 Vejledende retningslinier for forsyningsvirksomheders restanceinddrivelse Betalingsfrist 1. Regningerne skal betales senest til den på  

 regningen anførte betalingsdato.
Betalingsfristen, det vil sige tidsrummet  

 fra fakturadatoen til betalingsdatoen, skal være mindst 14 dage.
 Regningen skal endvidere indeholde en meddelelse om, at der ved en  

 overskridelse af betalingsfristen vil blive pålagt et gebyr.
Rykkerskrivelse 2. Når det konstateres, at en regning ikke er betalt  

 rettidigt, udsendes en rykkerskrivelse med oplysning om:
- at betalingsfristen er overskredet, - at der er påløbet et gebyr for overskridelse af betalingsfristen, som  

 vil blive opkrævet over næste forbrugsregning eller årsopgørelsen, - at der fastsættes en ny betalingsfrist på mindst 8 dage.
 Rykkerskrivelsen skal endvidere indeholde en meddelelse om, at der ved en  

 overskridelse af betalingsfristen vil blive et incassogebyr samt, at der vil  

 kunne afbrydes for elleverancen.
Betalingsordning 3. I almindelighed skal der gives forbrugeren mulighed  

 for, at restancen kan afvikles efter en rimelig betalingsordning.
 Betalingsordningen kan indgåes i form af et frivilligt forlig.
 De med betalingsordningen forbundne omkostninger betales af forbrugeren.
 Medmindre ekstraordinære omstændigheder gør sig gældende, må det anses for  

 rimeligt, at forsyningsvirsomheden kræver restancen afviklet i løbet af 3  

 måneder, og at forbrugeren sideløbende med afdragere betaler eventuelle  

 forfaldne regninger rettidigt.
Incassomeddelelse 4. Når det konstateres, at den under pkt. 2 fastsatte  

 betalingsfrist er overskredet, eller en betalingsordning, jfr. pkt. 3 er  

 misligholdt, meddeles forbrugeren.
- at sagen overgår til incasso/udpantning - at der er påløbet incassogebyr, som tillægges den aktuelle restance - at forsyningen vil blive afbrudt, medmindre a restancen er indgået forinden, eller b der stilles sikkerhed for betaling af fremtidigt forbrug ved  

 bankgaranti, kautionsforsikring, depositum eller anden tilfredsstillende  

 garanti, f.eks. garanti fra den sociale forvaltning eller c der oprettes en betalingsordning, jfr. pkt. 3, medmindre  

 incassomeddelelsen er udsendt, fordi en tidligere indgået betalingsordning er  

 blevet misligholdt.
Incassogebyr 5. Incassogebyret tjener til dækning af  

 forsyningsvirksomhedens omkostninger ved incassomeddelelse og forberedelse af  

 incasso/udpantning.
Incassobesøg 6. Er de under pkt. 4 omtalte betingelser for at  

 opretholde forsyninger ikke opfyldt, aflægges et besøg hos forbrugeren med  

 henblik på opkrævning af restancen.
Forsyningsvirksomhedens repræsentant er  

 bemyndiget til at afbryde forsyningen, såfremt betaling ikke opnås.  

 Forbrugeren får ved besøget oplysning om:
- at der er påløbet et gebyr for besøget, som er tilskrevet restancen - at genoplukning vil ske, når a. restancen samt et gebyr for genoplukning er betalt eller b. der indgås en betalingsordning, jfr. pkt. 3, dog ikke, hvis lukning er  

 forårsaget af misligholdelse af en allerede indgået afdragsordning eller c. der er stillet sikkerhed for betaling af fremtidigt forbrug, jfr.  

 incassomeddelelsen (pkt. 4) Gebyr for incassobesøg 7. Gebyret tjener til dækning af  

 forsyningsvirksomhedens omkostninger ved besøget.
Gebyr for oplukning 8. Gebyret tjener til dækning af  

 forsyningsvirksomhedens omkostninger ved genoplukning.
Bilag 2 Under henvisning til tidligere drøftelser, senest ved mødet den 4. februar  

 1982, skal det meddeles, at gas- og varmeprisudvalget på sit møde den 22.  

 marts 1982 har drøftet det af Danske Elværkers Forening (DEF) udarbejdede  

 forslag til forsyningsvirksomheders restanceinddrivelse.
Ved mødet den 4.  

 februar 1982 tilsluttede repræsentanterne fra Kommunernes Landsforening sig  

 det af DEF udarbejdede forslag.
Gas- og varmeprisudvalget tog DEF's forslag af 22. oktober 1981 til  

 efterretning.
Ved sin gennemgang af forslaget fandt udvalget imidlertid  

 anledning til at knytte en række bemærkninger og henstillinger til forslaget.
Udvalget må således gå ud fra, at retningslinierne generelt er udtryk for  

 minimumsregler, og at disse navnlig sigter på at regulere forholdene over for  

 de mindre forbrugere.
Endvidere skal udvalget henlede opmærksomheden på, at  

 forbrugerombudsmanden har anbefalet, at der i betalingsfristen indeholdes et  

 månedsskifte.
Desuden skal udvalget henstille, at der senest i forbindelse  

 med udsendelsen af rykkerskrivelse gives oplysning til forbrugeren om, at  

 restanceinddrivelsen følger en nærmere fastsat procedure, og at en nærmere  

 beskrivelse af denne kan fås ved henvendelse til forsyningsselskabet.
Udvalget skal endvidere tilkendegive, at anvendelsen af frivillige forlig  

 i forbindelse med eventuelle afdragsordninger bør fremmes.
I den forbindelse  

 må det være naturligt, at der ikke lukkes for restance efter misligholdelse  

 af et frivilligt forlig om afvikling af restancen, men da retningslinierne  

 fastslår, at afbrydelse af forsyningen ikke længere kan anvendes som  

 inkassomiddel, kan dette dog ikke være afgørende.
Endvidere skal udvalget henstille, at der tages hensyn til sociale  

 tilfælde, således at hvor selskaberne er bekendt med, at der foreligger  

 sociale problemer, bør man underrette socialforvaltningen.
Endvidere, at man  

 fra forsyningsvirksomhedernes side bør være opmærksom på de særlige  

 problemer, der kan være med hensyn til beskyttelse af liv, helbred og  

 ejendom, således at lukning undgås, hvor det kan give anledning til urimelig  

 fare for disse goder.
Desuden skal udvalget anbefale, at lukning ikke finder  

 sted op til weekender eller højtider m.v. og navnlig ikke, hvis der ikke er  

 adgang til hurtig genoplukning.
Der bør ikke foretages strømafbrydelse på grundlag af et beløb, som der  

 fra forbrugerens side er rettet en indvendig imod, som ikke uden videre kan  

 afvises.
Dette må være en naturlig konsekvens af, at lukning ikke længere kan  

 anvendes som inkassomiddel.
Ved bedømmelsen af konkrete forhold kan der dog  

 tages hensyn til, om en indsigelse har været fremsat i rimelig tid.
Ved udvalgets stillingtagen til forslaget er det taget i betragtning, at  

 udvalget ikke skal udforme regler for forsyningsvirksomheders  

 restanceinddrivelse.
At udvalget har taget de udarbejdede regler til  

 efterretning, vil således ikke binde udvalgets skøn i konkrete sager.
Udvalget har ved sin bedømmelse af DEF's forslag lagt vægt på, at dette  

 ikke indeholder punkter, der umiddelbart strider mod de principper, som  

 udvalget lægger vægt på ved administrationen af varmeforsyningslovens  

 bestemmelser.
I den forbindelse må det navnlig fremhæves, at afbrydelse af  

 forsyningerne herefter ikke længere kan anvendes som inkassomiddel, idet en  

 forbruger efter disse regler altid vil kunne sikre sig fortsatte leverancer  

 ved at stille sikkerhed for betalingen af fremtidigt forbrug.
Udvalget har  

 endvidere tillagt det betydning, at retningslinierne omfatter en detaljeret  

 beskrivelse af proceduren ved restanceinddrivelse, og at det i den  

 forbindelse skal fremgå tydeligt for forbrugeren, hvilke følger det vil få,  

 såfremt en fastsat betalingsfrist overskrides, og ligeledes hvilke muligheder  

 forbrugeren har for at afvikle eventuelle restancer.
Udvalget vil herefter orientere samtlige gas- og  

 varmeforsyningsvirksomheder om resultatet af udvalgets drøftelser.
I den  

 forbindelse vil man gøre opmærksom på, at udvalget lægger vægt på, at de  

 enkelte forsyningsvirksomheder fastlægger nærmere regler for deres  

 fremgangsmåde med hensyn til restanceinddrivelse, og at disse regler skal  

 anmeldes til udvalget i overensstemmelse med udvalgets bekendtgørelse nr.  

 1-81.
 Endvidere vil udvalget orientere elprisudvalget og forbrugerombudsmanden  

 om udvalgets afgørelse.
P.
D.
V.
Hans Kierkegaard / Marianne Larsson fm.
