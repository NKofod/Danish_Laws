(Kriminalforsorgens fængsler og  

 arrestinspektørerne) 1. Direktoratet har modtaget en forespørgsel om personalets adgang  

 til at benytte private mobiltelefoner i tjenesten.
 Foranlediget heraf har direktoratet spurgt Telestyrelsen om, hvorvidt  

 brugen af mobiltelefoner kan medføre forstyrrelser i de elektroniske  

 overvågningsanlæg, radiokommunikationsudstyr m.v.
Telestyrelsen har oplyst, at man ikke kan svare generelt på spørgsmålet.  

 Af en rapport udarbejdet af Telestyrelsen i 1995 fremgår det imidlertid, at  

 signalerne fra mobiltelefoner kan forstyrre andre former for elektroniske  

 apparater - især hvis disse indeholder følsom elektronik.
Forstyrrelserne  

 giver sig udslag i forskellige former for funktionsfejl - fra striber på et  

 tv-billede til at apparatet holder op med at fungere.
På denne baggrund har direktoratet besluttet at forbyde ansatte at benytte  

 private mobiltelefoner i Kriminalforsorgens institutioner.
Forbudet træder i  

 kraft straks.
 Hvis der på et tjenestested måtte være et konkret behov for at lade  

 enkelte medarbejdere benytte mobiltelefon i tjenesten, kan tjenestestedet  

 give tilladelse hertil.
 En sådan tilladelse er dog betinget af, at tjenestestedet forinden har  

 afprøvet, at mobiltelefonen ikke fremkalder forstyrrelser i den elektroniske  

 overvågning, radiokommunikationsudstyret m.v.
 2. De samme regler gælder for brugen af private personsøgere i  

 tjenesten.
 Denne skrivelse vil blive optaget i Kriminalforsorgens administrative  

 Regelsamling.
