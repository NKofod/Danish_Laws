Fremsat den 17. marts 2004 af Peter Skaarup (DF),  

 Kristian Thulesen Dahl (DF), Per Dalgaard (DF),  

 Christian H.
Hansen (DF), Pia Kjærsgaard (DF),  

 Pia Kristensen (DF),  

 Poul Nødgaard (DF) og Birthe Skaarup (DF) Forslag til folketingsbeslutning om ophævelse af forældelsesfristen i sager om seksuelt  

 misbrug eller udnyttelse af børn Folketinget pålægger regeringen snarest muligt at fremsætte  

 lovforslag om ændring af straffeloven, hvorved forældelsesfristen i sager om  

 seksuelt misbrug eller udnyttelse af børn og unge ophæves.
Bemærkninger til forslaget Baggrunden for forslaget.
Adgangen til at rejse straffesag for forbrydelser, hvor  

 gerningsindholdet er seksuelt misbrug eller udnyttelse af børn og unge,  

 forældes i dag efter reglerne i straffelovens kapitel 11. Her bestemmes  

 blandt  

 andet, at forældelsesfristen ved en række nærmere angivne forbrydelser mod  

 børn  

 og unge tidligst regnes fra den dag, hvor den forurettede fylder 18 år.
De  

 forbrydelser, der er opregnet, er blandt andet incest, voldtægt, samleje ved  

 anden ulovlig tvang, samleje med adoptivbarn m.v., anden kønslig omgængelse  

 end  

 samleje, kvindelig omskæring, legemsangreb med døden til følge og  

 menneskehandel med henblik på kønslig usædelighed, tvangsarbejde, slaveri  

 eller  

 fjernelse af organer.
Formålet med forslaget er at forbedre den nuværende  

 beskyttelse af børn og unge mod disse former for seksuelt misbrug og  

 udnyttelse.
Vedtagelse af forslaget vil betyde, at regeringen skal fremsætte  

 lovforslag, hvorved forældelsesfristen helt ophæves i sager om seksuelt  

 misbrug  

 af børn og unge. Ændringen vil betyde, at sådanne sager kan rejses, uanset om  

 der f.eks. er gået en lang årrække, før offeret har kræfter til at anmelde  

 forbrydelsen, eller før gerningsmanden identificeres.
 Seksuelt misbrug og udnyttelse af mindreårige er helt  

 uacceptabelt og skal bekæmpes både gennem oplysning og andre forebyggende  

 foranstaltninger og ved strafferetlige midler, og ophævelse af  

 forældelsesfristen bør være et led heri.
Dansk Folkeparti har gennem årene flere gange enten selv  

 taget lovinitiativer eller medvirket til initiativer, der sigter mod at  

 beskytte børn og unge mod seksuelle overgreb.
Senest har Dansk Folkeparti i  

 folketingssamlingen 2003-04 samtidig med nærværende forslag fremsat forslag  

 til  

 folketingsbeslutning om opløsning af Pædofilforeningen/Danish Pedophile  

 Association (beslutningsforslag nr.
B 150).  

 I tidligere folketingssamlinger har Dansk Folkeparti medvirket til ændringer  

 i  

 straffelovens § 246 a (kvindelig omskæring) og § 262 a  


  

  

 (menneskehandel med henblik på kønslig usædelighed,  

 tvangsarbejde, slaveri eller fjernelse af organer m.v.) Reglerne om forældelse af seksualforbrydelser mod børn er  

 senest ændret ved L 281 (1999-2000). Her skete den ændring i straffelovens §  

 94, at de forældelsesfrister, der gælder for de enkelte typer af  

 lovovertrædelser, tidligst begynder at løbe fra det tidspunkt, hvor offeret  

 fylder 18 år.
Formålet var at forbedre mulighederne for, at børn og unge, der  

 har været udsat for sådanne forbrydelser, får mulighed for som voksne at  

 reagere over for det, der er sket, uden at forældelsesreglerne udelukker  

 mulighederne for retsforfølgning.
Dansk Folkeparti støttede lovændringen.
Behovet for en lovændring Det har vist sig, at der forekommer tilfælde, hvor selv den  

 for forholdsvis få år siden ændrede forældelsesfrist ikke i tilstrækkelig  

 grad  

 sikrer, at der sker strafforfølgning.
Hvis offeret for en seksualforbrydelse er et barn eller en  

 ung, vil oplevelsen i mange år være så traumatiserende, at offeret først  

 mange  

 år senere tør gå til myndighederne.
Hvis forbrydelsen er begået inden for  

 familiens kreds, kan et misforstået hensyn over for de pårørende føre til, at  

 offeret i årevis tier.
Først mange år senere er offeret parat til at træffe  

 den  

 svære afgørelse at anmelde forbrydelsen.
I andre tilfælde, hvor forbrydelsen er begået af en person  

 uden for familiens kreds, kan det ske, at offeret mange år senere bliver  

 bekendt med, at gerningsmanden fortsætter med at begå forbrydelser over for  

 andre børn.
Selv om offeret har valgt at leve med forbrydelsens traume, kan  

 opdagelsen af, at gerningsmanden fortsætter sine forbrydelser, være så  

 overvældende, at det kan og skal føre til en politianmeldelse.
Men i nogle  

 tilfælde har det vist sig, at anmeldelsen er sket for sent, f.eks. fordi  

 offeret er fyldt 29 år og forældelsesfristen udløb 10 år efter det fyldte 18.  

 år.
I DR-tv har den 2. marts 2004 været bragt et konkret  

 eksempel: En 29-årig mand opdagede, at en  

    

  

 mand på 69 år, der havde forbrudt sig mod ham, da han var mellem 9 og 14  

 år gammel, fortsatte med at begå seksuelle overgreb mod mindreårige og nu var  

 idømt en kortvarig fængselsstraf.
Den 29-årige havde aldrig som barn eller  

 ung  

 fortalt omgivelserne om det skete, men besluttede sig nu til at foretage  

 politianmeldelse for at hindre, at den ældre mand fortsætter sine  

 forbrydelser.  

 I den konkrete sag viste det sig, at en politianmeldelse ikke kunne  

 behandles,  

 fordi der var indtrådt forældelse, da anmelderen var 28 år.
Af DR-tvs program fremgik, at psykologer og  

 børneorganisationer, bl.a.
Red Barnet, nu kræver loven forbedret og støtter  

 en  

 lovændring, der helt ophæver forældelsesfristen.
Ikke alle lande har en  

 forældelsesfrist som den danske.
Man må ikke glemme, at det for et offer, der var barn, da  

 forbrydelsen fandt sted, er en forfærdende og uhyggelig oplevelse, der kan  

 virke stærkt traumatiserende, ja, ødelæggende for resten af livet.
Barnets og  

 den unges reaktion kan komme til at spænde over et stort følelsesmæssigt  

 register, bl.a. angst og skyldfølelse, der kan gøre det vanskeligt eller  

 umuligt at inddrage myndighederne i forbrydelsen.
Først mange år senere, når  

 oplevelsen er på meget lang afstand, kan der måske indledes en proces, der  

 fører frem til, at offeret kan klare at anmelde forbrydelsen.
I Informations lederartikel den 4. marts 2004 skriver kdj  

 herom: »Man skal være meget uvidende om pædofiliens konsekvenser for ofrene  

 hvis man tror, at mandlige ofre for pædofili kan ytre sig om de  

 sædelighedsforbrydelser, de har været udsat for, allerede i tyverne.
Det  

 hører  

 faktisk til sjældenhederne.
Flere ofre fortæller først om overgrebene, når de  

 er langt oppe i årene.
Mange vælger aldrig at tale om dem.
Nogle kan slet  

 ikke.« Selv om det kun er forholdsvis få år siden, at loven er  

 skærpet, mener Dansk Folkeparti, at der bør ske den yderligere stramning for  

 så  

 alvorlige forbrydelser, som her er foreslået.
Forslaget lægger derfor op til,  

 at den tiårige forældelsesfrist for de forbrydelser, der er opregnet i  

 straffelovens § 94, stk. 4, ophæves, og reglen ændres, således at der ikke  

 gælder nogen forældelsesfrist, når offeret er et barn eller en ung under 18  

 år.
Forslagets virkninger Hvis forslaget vedtages, vil det betyde, at der skal ske  

 ændring af straffelovens § 94, stk. 4. Den bestemmer, at for overtrædelser af  

 straffelovens §§ 210, 216-220, 222, 223, 245 a og 246, jf. § 245 a, og § 262  

 a,  

 stk. 2, regnes forældelsesfristen tidligst fra den dag, hvor den forurettede  

 fylder 18 år.
Det samme gælder overtrædelser af lovens §§ 224 og 225, jf. §§  

 216-220, 222, og 223.
De forbrydelser, der er tale om, er alle så grove, at den  

 omstændighed, at de udføres mod et barn eller en ung person under 18 år, gør  

 det rimeligt, at der ikke gælder en forældelsesfrist.
De pågældende  

 forbrydelser er:
§ 210: Incest § 216: Voldtægt § 217: Samleje ved anden ulovlig tvang end vold eller  

 trussel med vold § 218: Samleje ved udnyttelse af sindssygdom m.v.
§ 219: Samleje mellem en ansat m.v. og en person, der er  

 optaget på en institution § 220: Samleje ved misbrug af tjenstlig eller økonomisk  

 afhængighed § 221: Tilsnigelse af samleje ved forveksling § 222: Samleje med barn under 15 år § 223: Samleje med adoptivbarn m.v. samt forførelse af en  

 person under 18 år til samleje § 224: Anden kønslig omgængelse end samleje, for så vidt  

 angår §§ 216-223 § 225: Kønslig omgængelse med en person af samme køn, for  

 så vidt angår §§ 216-220, 222 og 223 § 245 a: Kvindelig omskæring § 246: Legemsangreb med døden til følge § 262 a: Menneskehandel med henblik på kønslig usædelighed,  

 tvangsarbejde, slaveri eller fjernelse af organer.
Skriftlig fremsættelse Peter Skaarup (DF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om ophævelse af forældelsesfristen i sager om seksuelt  

 misbrug eller udnyttelse af børn.
(Beslutningsforslag nr.
B 151).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
