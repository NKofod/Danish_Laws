Bekendtgørelse om landsplandirektiv for gastransmissions- og gasdistributionsledning med tilhørende tekniske anlæg I medfør af § 3, stk. 1 og 2, i lov om planlægning, jf. lovbekendtgørelse nr. 1157 af 1. juli 2020, fastsættes:
Kapitel 1 Reservation af arealer til ny gastransmissionsledning og en ny gasdistributionsledning § 1. Bekendtgørelsens formål er at reservere arealer til en ny gastransmissionsledning fra Everdrup kompressorstation i Næstved Kommune til Nørre Alslev i Guldborgsund Kommune og en ny gasdistributionsledning fra Nørre Alslev til Nakskov i Lolland Kommune, som vist på bilag 1.
 § 2. Bestemmelserne i kapitel 2 og 3 tillægges retsvirkning som kommuneplan, og bygge og anlægsarbejder, der er forudsat i §§ 7-10 og 12, kan iværksættes uden lokalplan og tilladelse efter lovens § 35, stk. 1.
Kapitel 2 Reservation af arealer til gastransmissionsledning og gasdistributionsledning § 3. Reglerne i dette kapitel reserverer og udlægger landzonearealer til en ny gastransmissionsledning fra Everdrup kompressorstation i Næstved kommune til Nørre Alslev i Guldborgsund Kommune og en ny gasdistributionsledning fra Nørre Alslev til Nakskov i Lolland Kommune, som vist på bilag 2.
§ 4. Reservationen gælder i et bælte på 250 meter på hver side af den planlagte gastransmissionsledning og gasdistributionsledningen.
Eksisterende kommuneplanlagte arealer, arealfredninger, fredede fortidsminder og Natura 2000 områder er ikke omfattet af reservationen, jf. § 3.
 Stk. 2. Mindre ændringer i arealreservationen kan ske efter godkendelse af indenrigs- og boligministeren eller den, ministeren bemyndiger hertil.
 Stk. 3. Berørte kommuner er oplistet i bilag 3.
 § 5. Når gastransmissionsledningen er anlagt, ændres reservationerne til en zone på 200 m på hver side af gasledningen, hvor der ikke uden en konkret vurdering af sikkerheden i forhold til gastransmissionsledningen og den konkrete anvendelse, kan planlægges for ny bebyggelse eller ændret arealanvendelse.
 § 6. Inden for arealreservationen jf. § 4, stk. 1-2, må der ikke planlægges eller etableres anlæg, der ikke er forenelige med de restriktioner, der er forbundet med en gastransmission- og gasdistributionsledning.
 Stk. 2. Kommunalbestyrelsen må ikke give tilladelse efter planlovens § 35, stk. 1, til forhold, der er i strid med reservationen.
 § 7. Inden for arealreservationen fra Everdrup i Næstved til Nørre Alslev på Falster, kan der anlægges en gastransmissionsledning samt etableres tre måler- og regulatorstationer med tilhørende linjeventilstationer, som vist på bilag 4.
 § 8. Inden for arealreservationen fra Nørre Alslev til Guldborgsund Vest, kan der anlægges en gastributionsledning samt etableres to måler- og regulatorstationer med tilhørende linjeventilstation og en selvstændig LV-station, som vist på bilag 5.
 § 9. Inden for arealreservationen fra Guldborgsund Vest til Nakskov kan der anlægges en gasdistributionsledning samt etableres to måler- og regulatorstationer med tilhørende linjeventilstation og to selvstændige linjeventilstationer, som vist på bilag 6. I forbindelse med måler- og regulatorstation Nakskov kan der etableres en permanent adgangsvej.
§ 10. Inden for arealreservationen fra Everdrup til Nakskov kan der etableres 17 midlertidige arbejds- og oplagspladser, som angivet i bilag A.
Arealstørrelsen af hver midlertidig arbejds- og oplagsplads kan variere mellem ca. 6.000 m² og 300.000 m².
Pladserne reetableres umiddelbart efter anlægsarbejdets afslutning.
 Stk. 2. Uanset stk. 1 kan kommunalbestyrelsen give landzonetilladelse efter planlovens § 35 eller byggetilladelser i henhold til bygningsreglementet, der er i overensstemmelse med arealreservationen, indtil gastransmissions- og gasdistributionsledningen er anlagt.
 Stk. 3. Uanset stk. 1 kan der i forbindelse med anlægsarbejde ved farvandskrydsninger også etableres midlertidige arbejds- og oplagspladser uden for arealreservationen fra Everdrup til Nakskov, ved arealer som angivet som farvandskrydsninger i bilag A.
Kapitel 3 Kompressorstation ved Everdrup i Næstved Kommune § 11. Reglerne i dette kapitel udlægger et areal til MR-station med tilhørende LV-station inden for det område, som er udlagt til kompressorstation ved Everdrup i Næstved Kommune i medfør af bekendtgørelse nr. 713 af 9. juli 2019 om landsplandirektiv for gastransmissionsledning med tilhørende tekniske anlæg og som betegnes i bekendtgørelsen som delområde 3. Områdets afgrænsning er vist på bilag 7.
 § 12. Uanset § 15, stk. 4 i bekendtgørelse nr. 713 af 9. juli 2019 om landsplandirektiv for gastransmissionsledning med tilhørende tekniske anlæg må der inden for det § 11-afgrænsede område tillige opføres en MR-station med tilhørende LV-station, jf. stk. 2-3.
 Stk. 2. MR-stationen kan være op til 4,5 m høj, og kan etableres inden for byggefeltet vist på bilag 7 og 8.
 Stk. 3. Bygningen skal fremstå med facader og tag i ikke-skinnende materialer og være i jordfarver, herunder grå.
Kapitel 4 Ikrafttrædelse § 13. Bekendtgørelsen træder i kraft den 16. maj 2022.
Indenrigs- og Boligministeriet, den 10. maj 2022 Christian Rabjerg Madsen / Sigmund Lubanski Bilag 1 Oversigtskort over gastransmissions- og gasdistributionsledningens linjeføring Bilag 2 Oversigt over placeringen af gastransmissionsledningen og gasdistributionsledningen Oversigt over placeringen af gastransmissionsledningen og gasdistributionsledningen.
Den sorte prik markerer overgangen fra transmissionsledningen til distributionsledningen.
Bilag 3 Berørte kommuner Berørte kommuner:
 Gastransmissionsledningen: Næstved Kommune, Vordingborg Kommune, Guldborgsund Kommune.
 Gasdistributionsledningen: Guldborgsund Kommune, Lolland Kommune.
Bilag 4 Arealreservation og linjeføring  Sydsjælland Bilag 5 Arealreservation og linjeføring  Falster og Østlolland Bilag 6 Arealreservation og linjeføring  Vestlolland Bilag 7 Placeringen af Everdrup Kompressorstation i Næstved Kommune Kopi af bilag 10 i landsplandirektiv for Baltic Pipe, der viser placeringen af Everdrup Kompressorstation i Næstved Kommune.
