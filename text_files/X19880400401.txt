Nævnet fandt, at da der var tale om leje af »husrum«, jfr.  

 LL § 1, stk. 1, og da lejeforholdet ikke var omfattet' af særlige regler i  

 anden lovgivning', jfr.
LL § 2, stk. 1, lagde nævnet til grund, at  

 retsforholdet mellem lejerne (kollegianerne) og udlejeren (Kollegiet) var  

 omfattet af lejelovens regler.
Afgørelse af 05.04.1988 fra Huslejenævnet i Århus nordre kreds L mod U (journ.nr.
C 418/87) Flere af lejerne i en ejendom, der udelukkende bestod af  

 (kollegie)værelser, klagede til nævnet over dels den aftalte lejes størrelse  

 dels at de ikke havde fået nogen lejereduktion for gener i forbindelse med  

 ombygnings- og moderniseringsarbejder.
Da der var tale om leje af »husrum«, jfr.
LL § 1, stk. 1, og da  

 lejeforholdet ikke var »omfattet af særlige regler i anden  

 lovgivning«, jfr.
LL § 2, stk. 1, lagde nævnet til grund, at  

 retsforholdet mellem lejerne (kollegianerne) og udlejeren (kollegiet) var  

 omfattet af lejelovens regler.
Nævnet lagde endvidere til grund, at lejeforholdene i ejendommen ikke var  

 omfattet af BRL kap.
II-IV, idet mere end 80% af ejendommens bruttoetageareal  

 d. 1. januar 1980 anvendtes til »andet end beboelse«, jfr.
BRL § 4,  

 stk. 2, nr. 2.
Det fandtes ikke, at den aftalte leje væsentligt oversteg det lejedes  

 værdi, jfr.
BRL § 31, jfr.
LL § 49. Spørgsmålet om nedslag i lejen på grund  

 af gener i forbindelse med ombygning og modernisering henhørte efter nævnets  

 opfattelse under boligrettens kompetence.
 I huslejenævnets afgørelse hedder det bl.a.: »...
 Af lejernes skrivelse af 28. oktober 1987 sammenholdt med det senere  

 anførte fremgår, at lejerne gør indsigelse mod at skulle betale den fulde  

 aftalte leje i den periode af efteråret 1987, hvor moderniserings- og  

 vedligeholdelsesarbejderne endnu ikke var tilendebragt, og at lejerne finder,  

 at den aftalte leje også efter de nævnte arbejders færdiggørelse væsentligt  

 overstiger det lejedes værdi.
 Ved skrivelse af 2. december 1987 (samt under forhandlingsmødet) har  

 advokat A på vegne udlejer bl.a. gjort gældende, at »udlejningen af  

 kollegieværelser til de uddannelsessøgende er af en så særegen karakter, at  

 lejeloven og boligreguleringsloven ikke finder anvendelse derpå, og at  

 huslejenævnet som følge heraf ikke bør realitetsbehandle sagen«.
 I nævnte skrivelse gives der følgende oplysninger om kollegiet:
»Kollegiebygningen ejes af en selvejende institution (fond), stiftet  

 i 1958. Fonden har ingen anden aktivitet end at drive kollegiet i H.
Gade.
Gennem en offentlig indsamling på initiativ fra Dansk Sygeplejeråd  

 fremskaffedes kapital til at opføre kollegiebygningen.
Byggeriet fandt sted  

 på en grund stillet vederlagsfrit til rådighed af Århus kommune.
Oprindeligt  

 havde man forudsat, at kollegiet skulle bygges med støtte fra stat eller  

 kommune, og de oprindelige vedtægter tog højde herfor gennem særlige  

 bestemmelser i vedtægterne om offentligt tilsyn m.v.
Vedtægterne blev  

 godkendt af Århus byråd og boligministeriet, men da der ikke blev modtaget  

 støtte hverken fra stat eller kommune til opførelsen eller senere til driften  

 af kollegiet, er kollegiet ikke underkastet noget egentligt offentligt tilsyn  

 bortset fra, hvad der følger af fondslovgivningen.
 Som det fremgår af vedtægterne, sammensættes bestyrelsen af 1 medlem valgt  

 af Dansk Sygeplejeråd, 1 medlem valgt af Århus Universitet, 1 medlem valgt af  

 lærerne ved Danmarks Sygeplejerskehøjskole og 2 medlemmer af beboerne på  

 kollegiet.
 Kollegiet benyttes af sygeplejersker og sundhedsplejersker, der  

 videreudanner sig ved Danmarks Sygeplejerskehøjskole ved Århus Universitet.  

 Der er tale om en et-årig uddannelse, der strækker sig fra 1. september til  

 15. juni det følgende år.
Formålet med kollegiets oprettelse har naturligvis været at sørge for  

 egnede boligforhold for de uddannelsessøgene, der kommer fra hele landet.
De  

 uddannelsessøgende oppebærer typisk en ganske betydelig del af deres  

 hidtidige gage i uddannelsesperioden.
 Navnet »Dansk Sygeplejeråds Kollegium« er for så vidt misvisende  

 som Dansk Sygeplejeråd, bortset fra det ene medlem af bestyrelsen, som  

 udpeges af Rådet, ikke har været involveret i kollegiets drift og  

 kapitalmæssige forhold.
Som det fremgår af de nye vedtægters § 6, skal værelsesprisen fastsættes  

 således, at indtægter og udgifter balancerer.
Der tilstræbes således intet  

 overskud, og værelsesprisen er da også stedse blevet fastlagt af den samlede  

 bestyrelse, herunder repræsentanterne for kollegianerne, i ensstemmighed og  

 under hensyntagen til dels regnskaberne for de tidligere år, dels et budget  

 for det kommende år'.
 På baggrund af disse oplysninger gøres det derefter gældende, at  

 huslejenævnet ikke bør realitetsbehandle sagen.
 Da der i den foreliggende sag er tale om leje af »husrum«, jf.  

 lejelovens § 1, stk. 1, og da lejeforholdet ikke »er omfattet af særlige  

 regler i anden lovgivning«, jf. lejelovens § 2, stk. 1, er retsforholdet  

 mellem kollegianerne og kollegiet som udgangspunkt omfattet af lejelovens  

 regler.
Da ejendommen den 1. januar 1980 ikke indeholdt egentlige  

 beboelseslejligheder (hvilket også er tilfældet på nuværende tidspunkt), var  

 der på daværende tidspunkt tale om, at mere end 80% af ejendommens  

 bruttoetageareal anvendtes til andet end beboelse, hvorfor lejeforhold i  

 ejendommen ikke er omfattet af boligreguleringslovens kap.
II-IV, jf. samme  

 lovs § 4, stk. 2, nr. 2.
(Det bemærkes, at det ved anvendelsen af § 4, stk. 2, nr. 2, er forholdene  

 den 1. januar 1980, der er afgørende, at enkeltværelser på daværende  

 tidspunkt generelt var uregulerede, dvs. at de ikke var omfattet af  

 boligreguleringslovens kap.
II-IV, og at det ved fortolkningen af § 4, stk.  

 2, nr. 2, må lægges til grund, at udtrykket »andet end beboelse« er  

 anvendt synonymt med uregulerede lejemål).
Retsforholdet mellem kollegianerne og kollegiet er herefter omfattet af  

 lejeloven og boligreguleringslovens kap.
V, der - da ejendommen er beliggende  

 i en »reguleret« kommune - også finder anvendelse på ejendomme, der  

 på grund af reglen i boligreguleringslovens § 4, stk. 2, nr. 2, ikke er  

 omfattet af nævnte lovs kap.
II-IV.
Nævnet er herefter kompetent til at  

 træffe afgørelse om, hvorvidt den aftalte leje på 1.500 kr. månedlig pr.  

 enkeltværelse væsentligt overstiger det lejedes værdi, jf.  

 boligreguleringslovens kapitel V.
Derimod har nævnet ikke kompetence til at  

 træffe afgørelse om hvorvidt de af kollegianerne (lejerne) påberåbte gener i  

 forbindelse med moderniserings- og vedligeholdelsesarbejderne i efteråret  

 1987 kan berettige til et afslag i lejen (udover det der allerede er givet).  

 Dette spørgsmål henhører under boligretten.
Nævnets flertal finder ikke, at den afalte leje væsentligt overstiger det  

 lejedes værdi.
Flertallet har herved bl.a. lagt vægt på, at lejen inkluderer  

 varme, vand og el, at værelserne er udlejet møbleret, at værelserne har eget  

 bad og toilet, at værelserne ikke skal istandsættes af lejerne ved  

 fraflytning, at ejendommen er centralt beliggende i et roligt kvarter med  

 umiddelbar adgang til grønne områder, at rengøring af køkken og andre  

 fællesarealer er inkluderet i lejen, og at ejendommen har vaskekælder med  

 vaskemaskine til fri afbenyttelse for lejerne.
