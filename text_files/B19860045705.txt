 I medfør af folkeskolelovens § 44, jfr. lovbekendtgørelse nr. 385 af 20.  

 august 1980, som senest ændret ved lov nr. 270 af 6. juni 1985, fastsættes  

 herved følgende bestemmelser om fremme af god orden i folkeskolen uden for  

 København:
§ 1.  Der må i skolen være arbejdsro og god orden, for  

 at skolen kan være i stand til at opfylde sit formål.
Skolen må stadig  

 tilstræbe sådanne rammer for elevernes tilværelse i skolen, at deres holdning  

 til skolearbejdet og til samværet med lærere og kammerater kan være præget af  

 tryghed og gensidig tillid.
§ 2.  Lærerne bør hver for sig og i indbyrdes  

 samarbejde bestræbe sig på at skabe et godt arbejdsklima såvel i skolen som  

 helhed som i de enkelte klasser.
Elevernes forståelse for ordensreglerne og  

 deres betydning må søges fremmet gennem drøftelser og på anden måde.
 Stk. 2.  Lærerne bør i øvrigt ved samtaler med de  

 enkelte elever og med disses forældre søge indblik i baggrunden for de  

 vanskeligheder ved at tilpasse sig skolens miljø og arbejdsformer, der måtte  

 opstå blandt eleverne.
§ 3.  Eleverne skal efter bedste evne udføre det  

 arbejde, lærerne pålægger dem som led i undervisningen.
De skal i øvrigt  

 følge de anvisninger, der gives dem, og i alle forhold vise god opførsel.
 § 4.  Skolenævnet udfærdiger ordensregler for skolen  

 efter indhentet erklæring fra lærerrådet og elevrådet, hvor et sådant findes.
 § 5.  Tilsidesætter en elev sin pligt til god orden og  

 opførsel, og viser samtaler, irettesættelser eller advarsler sig  

 virkningsløse, kan eftersidning anvendes, eller eleven kan for enkelte timer  

 eller en dag anbringes i en anden klasse efter forudgående aftale med den  

 modtagende lærer.
 Stk. 2.  Eftersidning kan endvidere anvendes over for  

 elever, der trods påmindelser og advarsler undlader at udføre det arbejde,  

 der pålægges dem.
Stk. 3.  Eftersidning må kun finde sted under stadigt  

 tilsyn, ikke ud over een time ad gangen og kun efter forudgående meddelelse  

 til hjemmet.
Den lærer, der bestemmer, at eleven skal sidde efter, bestemmer  

 samtidig, hvilket arbejde eleven skal udføre under eftersidningen.
 Stk. 4.  Eftersidning kan ikke anvendes i  

 børnehaveklasse, 1. og 2. klasse.
 Stk. 5.  Hvis hensynet til undervisningen af resten af  

 klassen eller holdet gør det nødvendigt, kan læreren med skolelederens  

 tilslutning foranledige, at eleven omgående overføres til anden undervisning  

 på skolen for enkelte timer eller resten af dagen.
 § 6.  Over for grovere forseelser, herunder gentagne  

 tilsidesættelser af hensynet til skolens orden samt utilbørlig og hensynsløs  

 optræden, kan følgende foranstaltninger iværksættes, når de i § 5 nævnte  

 forholdsregler skønnes utilstrækkelige:
Stk. 2.  Beslutning om overflytning til en  

 parallelklasse og om midlertidig udelukkelse fra undervisningen træffes af  

 skolens leder efter samråd med lærerrådet og skolenævnet.
Skolens leder  

 underretter samtidig skriftligt forældrene og indbyder dem til en drøftelse  

 af elevens forhold i skolen.
Stk. 3.  Beslutning om overflytning til en anden skole  

 træffes af skolekommissionen efter indstilling fra de pågældende skoleledere.  

 Skolernes ledere afgiver deres indstilling efter samråd med de respektive  

 lærerråd og skolenævn.
Forinden der træffes beslutning i sagen, må elevens  

 forældre have haft lejlighed til at udtale sig.
 § 7.  De i §§ 5 og 6 nævnte forholdsregler kan ikke  

 uden forældrenes samtykke anvendes over for undervisningspligtige elever,  

 hvis forseelse alene består i, at de uden lovlig grund udebliver fra skolen.
 Stk. 2.  Nægtes samtykke, kan skolens leder henstille  

 til skolenævnet, at bestemmelserne i folkeskolelovens § 39, stk. 4, bringes i  

 anvendelse.
 § 8.  Legemlig straf må ikke anvendes.
 Stk. 2.  For at afværge, at elever øver vold mod andre  

 eller ødelægger eller beskadiger ting, kan der anvendes magt i nødvendigt  

 omfang.
 Stk. 3.  I den i stk. 2 omhandlede situation vil eleven  

 omgående kunne udelukkes fra klassen, hvorefter skolelederen træffer  

 beslutning om de nødvendige foranstaltninger.
 § 9.  Er der grund til at antage, at elevens  

 uhensigtmæssige opførsel skyldes væsentlige adfærdsproblemer eller psykiske  

 lidelser, bør skolen undlade at iværksætte de i § 6 nævnte foranstaltninger  

 og i stedet søge elevens situation og udvikling støttet ved henvendelse til  

 skolepsykologisk rådgivning med henblik på specialundervisning og anden  

 specialpædagogisk bistand og/ eller til det sociale udvalg.
Stk. 2.  Henvendelse til det sociale udvalg bør som  

 regel ikke ske, før skolen forgæves har opfordret forældrene til selv at  

 rette henvendelse hertil.
Forældrene skal i alle tilfælde underrettes om  

 enhver henvendelse til de sociale myndigheder.
Henvendelse til de sociale  

 myndigheder bør som regel kun ske i forståelse med forældrene.
 Stk. 3.  Henvendelse til de sociale myndigheder  

 foretages af skolens leder normalt efter samråd med skolepsykologisk  

 rådgivning - eventuelt gennem denne.
 § 10.  Denne bekendtgørelse træder i kraft den 1.  

 august 1986.
 Stk. 2.  Bekendtgørelse nr. 276 af 14. juni 1967 om  

 fremme af god orden i skolerne ophæves.
Undervisningsministeriet, den 10. juli  

 1986 P.
M.
V.
