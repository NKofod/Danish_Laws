Fremsat den 30. marts 2007 af Margrethe Vestager (RV),  

 Charlotte Fischer (RV) og Marianne Jelved (RV) Forslag til folketingsbeslutning om  

 effektiv færdiggørelse af speciale for studerende, som har ingen eller  

 begrænset kontakt med uddannelsessystemet Folketinget pålægger regeringen at sikre den nødvendige hjemmel  

 til, at universiteterne kan tilrettelægge turbospecialeforløb for frafaldne  

 studerende, der kun mangler specialet for at færdiggøre deres studier, og som  

 har minimum 3 års studierelevant erhvervserfaring.
Bemærkninger til forslaget Baggrund Der har i de senere år været et stigende fokus på, at  

 studerende gør deres studier færdige og gør det på normeret tid.
Ikke desto  

 mindre har der gennem mange år været studerende, som er faldet fra deres  

 studier inden de har tilendebragt specialet.
 Fremadrettet løser velfærdsaftalen fra juni 2006 en del af  

 problemet ved at stille bindende tidsbegrænsning for de studerendes  

 specialeskrivning.
Imidlertid er der i dag mange specialestuderende, som pga.  

 erhvervsarbejde har været længe væk fra uddannelsessystemet.
Fuldtidsarbejde  

 og/eller familieforhold betyder, at disse studerende i mange tilfælde ikke  

 har  

 mulighed for at trække et halvt år eller et helt år ud af kalenderen for at  

 skrive det afsluttende speciale.
Disse studerende vælger derfor helt at opgive specialet og har  

 reelt kun deres bachelorgrad som sidstopnåede eksamensbevis.
Det betyder, at  

 mange fastholdes på en lavere aflønning end deres kolleger med færdiggjorte  

 kandidatuddannelser.
Samtidig oplever mange specialestuderende det som et  

 stort  

 personligt nederlag, at man ikke har kunnet afslutte sin uddannelse.
Ifølge videnskabsministeren har ministeriet ikke overblik over  

 problemets omfang (jf.
S 1616-1619 fra 17. januar 2007). Imidlertid peger det  

 relativt høje frafald på kandidat-uddannelserne (på visse humanistuddannelser  

 op til 20 pct.) på, at antallet, som falder fra, når blot specialet mangler,  

 ikke er ubetydeligt.
Krav til specialet og anerkendelse af  

 realkompetencer Kandidatspecialet skal ifølge universitetsloven dokumentere  

 færdigheder i at anvende videnskabelige teorier og metoder under arbejdet med  

 et fagligt afgrænset emne.
Specialet afslutter uddannelsen og er normeret til  

 30 ECTS-point, hvilket udgør en fjerdedel af kandidatuddannelsen, svarende  

 tidsmæssigt  

 til et semester.
 Efter de gældende regler kan realkompetence ikke indgå som en  

 del af en kandidatuddannelse, og et speciale kan således ikke erstattes af  

 erhvervsarbejde.
Det er imidlertid fornuftigt at give mulighed for at erhverve  

 den akademiske grad, hvis man har de krævede kompetencer  inklusive de  

 kompetencer, som opnås ved erhvervsarbejde.
Det giver et mere retvisende  

 billede  

 af uddannelsesniveauet og et bedre grundlag for efter- og videreuddannelse af  

 den enkelte.
 Dette beslutningsforslag lægger op til, at de realkompetencer,  

 som optjenes i forbindelse med fagrelevant erhvervsarbejde, kan  

 meritoverføres  

 og sammen med en mindre skriftlig opgave udgøre de 30 ETCS-point, som kræves  

 af  

 specialet i lovgivningen.
 Forslaget vil konkret give de studerende, der kun mangler  

 specialet, og som på grund af længerevarende erhvervsarbejde har været væk  

 fra  

 uddannelsessystemet i længere tid, muligheden for at tilegne sig en  

 kandidatgrad  

 ved at skrive en opgave over 6 uger med bunden opgaveformulering og med en  

 afsluttende bestået/ikkebestået bedømmelse  et såkaldt turbospeciale.  

 Opgaven  

 skal skrives over en lukket periode, dvs. de 6 ugers opgaveskrivning kan ikke  

 opdeles.
 Opgaven udbydes af det enkelte universitet, og  

 opgaveformulering udfærdiges af den fagrelevante underviser.  

 Opgaveformuleringen udformes alene af underviseren, og den studerende har kun  

 mulighed for at vælge overordnet emneretning.
 I følge regeringens redegørelse,  

  

 Anerkendelse af realkompetencer i uddannelserne  

  

 (november 2004) har  

 realkompetence fået en central rolle i uddannelsestænkningen i dag.  

 Regeringens  

 redegørelse lægger op til, at alle dele af uddannelsessystemet medtænker  

 anerkendelsen af realkompetencer.
 Forslaget er på linje med dette generelle ønske om, at  

 realkompetencer opnået uden for det etablerede uddannelsessystem i højere  

 grad  

 skal anerkendes og være omsættelige på arbejdsmarkedet.
Konkret stilles der krav om mindst 3 års fagrelevant akademisk  

 erhvervserfaring på fuldtid, for at den studerende kan anvende denne  

 mulighed.  

 Kravet om 3 års erhvervserfaring betyder, at almindelige studerende, som  

 påbegynder specialeskrivning, ikke har incitament til at vente til 6  

 ugers-specialet tilbydes.
Det skyldes, at selve erhvervelsen af  

 kandidatgraden,  

 som nævnt, ofte har stor betydning for både beskæftigelsesmuligheder,  

 startløn  

 og lønfremgang (især i den offentlige sektor). Karrieremæssige og økonomiske  

 hensyn vil derfor tilsige, at man afslutter specialet inden påbegyndelse af  

 erhvervskarrieren.
Det vil udelukke misbrug af ordningen.
At specialet er færdiggjort som et turbospeciale skal  

 naturligvis oplyses på eksamensbeviset.
Det vil således fortsat være muligt  

 at  

 skelne mellem normale kandidater og kandidater med 6 ugers speciale.
Frygten  

 for, at forslaget vil devaluere kandidatuddannelserne generelt, må i denne  

 sammenhæng vurderes at være ubegrundet.
Bemærk, at det naturligvis ikke er hensigten, at brugen af 6  

 ugers-specialet skal være omfattende.
Turbospecialet er en nødløsning for  

 studerende i særlige situationer.
Forslaget sigter alene efter at rydde op i  

 rækken  

 af ufærdige kandidatstuderende, hvilket vil være en samfundsøkonomisk gevinst  

 i  

 form af en positiv indflydelse på deres senere karriereforløb.
Finansiering Forslaget vil betyde øgede udgifter vedrørende specialevejledning,  

 censur og færdiggørelsestaxametre til universiteterne.
Forslaget vil bidrage  

 til opfyldelsen af målsætningerne vedrørende højere uddannelsesniveau i  

 aftalen  

 om globaliseringspulje fra november 2006. Udgifterne kan derfor dækkes ind  

 under de dertil allerede afsatte midler i globaliseringspuljen.
Skriftlig fremsættelse Margrethe Vestager  

  

 (RV):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om effektiv færdiggørelse af speciale for studerende,  

 som  

 har ingen eller begrænset kontakt med uddannelsessystemet.
(Beslutningsforslag nr.
B 134).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
