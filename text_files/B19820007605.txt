 I henhold til § 12, stk. 2, 3. pkt., § 14, stk. 1, og § 19, stk. 10, i lov  

 om særlig indkomstskat m.v., jfr. lovbekendtgørelse nr. 429 af 17. august  

 1981, bestemmes følgende:
§ 1.  Særlig indkomstskat for indkomståret 1970 og  

 følgende indkomstår opkræves ved statsskattedirektoratets foranstaltning med  

 bistand af kommunerne efter nærmere bestemmelse af ministeren for skatter og  

 afgifter.
Statsskattedirektoratet drager endvidere omsorg for udbetaling af  

 særlig indkomstskat, der skal tilbagebetales.
 Stk. 2.  Statsskattedirektoratet afregner over for de  

 enkelte kommuner de beløb, der efter § 11 i loven om særlig indkomstskat m.v.  

 tilkommer kommunerne.
 § 2.  Særlig indkomstskat, der vedrører indkomstår  

 forud for indkomståret 1970, opkræves ved kommunernes foranstaltning.
§ 3.  Når en persons skattepligt efter  

 kildeskattelovens § 1 ophører, skal den pågældende snarest muligt og senest  

 inden udløbet af den efter ophøret af skattepligten følgende kalendermåned  

 indgive selvangivelse vedrørende skattepligtig særlig indkomst for det  

 indkomstår, der løber fra udgangen af det seneste indkomstår og indtil  

 ophøret af skattepligten.
Såfremt skattepligten ophører på grund af den  

 pågældendes død, gælder dog bestemmelserne i ministeriet for skatter og  

 afgifters bekendtgørelse nr. 602 af 9. december 1977 om beskatning af  

 dødsboer m.v.
Bestemmelserne i 1. pkt. gælder ligeledes, når en persons  

 skattepligt efter kildeskattelovens § 2, stk. 1, litra c) og d), ophører,  

 medmindre denne skattepligt afløses af skattepligt efter kildeskattelovens §  

 1.
Stk. 2.  Selvangivelsen skal af de i stk. 1, 1. pkt.  

 nævnte personer indgives til ligningsmyndigheden i den kommune, hvori den  

 skattepligtige senest har haft bopæl.
Af de i stk. 1, 3. pkt. nævnte personer  

 indgives selvangivelsen til ligningsmyndigheden i den kommune, der senest har  

 foretaget forskudsregistrering af den pågældende.
De nævnte personer er selv  

 pligtige til ved henvendelse til ligningsmyndigheden at rekvirere de fornødne  

 selvangivelsesblanketter m.v., uanset at den i statsskattelovens § 22 nævnte  

 bekendtgørelse ikke har fundet sted.
§ 4.  De i § 3 omhandlede personer skal endvidere  

 snarest muligt og senest inden udløbet af den deri angivne frist til den  

 pågældende kommune foretage indbetaling af de for tidligere indkomstår  

 pålignede beløb af særlig indkomstskat, samt foretage beregning og  

 indbetaling til den pågældende kommune af særlig indkomtskat for indkomstår,  

 for hvilke påligning endnu ikke har fundet sted.
Overskrides fristen for de  

 nævnte indbetalinger, skal der svares renter svarende til den til enhver tid  

 fastsatte morarentesats i kildeskattelovens § 63, stk. 1, for hver påbegyndt  

 måned efter fristens udløb.
Om den skattepligtiges indbetaling og forrentning  

 af de beløb af pålignet særlig indkomstskat, hvoraf en eller flere rater er  

 forfaldne ved udløbet af den i § 3 nævnte frist, gælder dog de almindelige  

 regler.
 § 5.  Snarest muligt efter, at selvangivelse i henhold  

 til § 3 er indgivet, eller efter, at den der nævnte frist for indgivelsen af  

 selvangivelse er udløbet, foretages der ansættelse af særlig indkomstskat  

 såvel for det i § 3 nævnte indkomstår som for eventuelle tidligere  

 indkomstår, for hvilke ansættelse og påligning endnu ikke er foretaget.  

 Ansættelserne foretages af ligningskommissionen i den i § 3 anførte kommune.
 § 6.  Ligningskommissionen tilsender den pågældende  

 person meddelelse om ansættelser og påligning efter § 5 med oplysning om, at  

 ansættelserne kan påklages efter skattestyrelseslovens regler.
 § 7.  Såfremt den pågældende persons opholdssted er  

 ukendt, og han ikke har opgivet nogen repræsentant, hvortil meddelelse kan  

 sendes, bekendtgøres det i Statstidende, at ansættelse er foretaget.  

 Bekendtgørelsen, der kun skal indrykkes een gang, indeholder alene meddelelse  

 om, at ansættelse er foretaget (uden beløbsangivelse), og en opfordring til  

 den pågældende om at gøre sig bekendt med ansættelsen ved henvendelse til  

 ligningskommissionen samt oplysning om, at klage inden 4 uger kan indgives  

 til ligningskommissionen.
 § 8.  Hvor der ved ophør af skattepligt er foretaget  

 indbetaling i medfør af § 4 til vedkommende kommune af særlig indkomstskat,  

 skal sådanne skattebeløb af kommunen snarest muligt indbetales til  

 statsskattedirektoratet.
§ 9.  Bekendtgørelsen træder i kraft ved  

 bekendtgørelsen i Lovtidende.
Samtidig ophæves bekendtgørelse nr. 284 af 12.  

 juni 1970.
