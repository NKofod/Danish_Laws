Bekendtgørelse om ændring af bekendtgørelse om undtagelse af visse kommunale solcelleanlæg fra kravet om selskabsmæssig udskillelse § 1 I bekendtgørelse nr. 260 af 21. marts 2014 om undtagelse af visse kommunale solcelleanlæg fra kravet om selskabsmæssig udskillelse, som ændret ved bekendtgørelse nr. 847 af 1. juli 2014, foretages følgende ændringer:
 1. Indledningen affattes således:
»I medfør af § 2, stk. 4, § 90, nr. 1, og § 92, i lov om elforsyning, jf. lovbekendtgørelse nr. 418 af 25. april 2016, som ændret ved lov nr. 1667 af 26. december 2017, fastsættes:« 2. I § 4, stk. 1, og stk. 2, 1. pkt., § 5, § 6, stk. 1 og stk. 2, 1. pkt., § 7, stk. 2, 1. pkt. og stk. 3, 1. pkt., § 9, stk. 1, 1. og 2. pkt. og to steder i 3. pkt., stk. 2, 1. og 2. pkt., stk. 3, 1. pkt., stk. 4, 2. pkt. og § 10, 1. og 2. pkt., ændres »Energinet.dk« til: »Energistyrelsen«.
 3. I § 9, stk. 1, 2. pkt., ændres »Energinet.dks« til: »Energistyrelsens«.
 4. I § 9, stk. 1, 3. pkt., ændres »www.energinet.dk« til: »www.ens.dk«.
 5. § 11, stk. 1, affattes således:
»Energistyrelsens afgørelser efter denne bekendtgørelse kan ikke påklages til Energi-, Forsynings- og Klimaministeriet, jf. bekendtgørelse om Energistyrelsens opgaver og beføjelser.
Afgørelser kan påklages til Energiklagenævnet jf. § 89 i lov om elforsyning.« § 2 Bekendtgørelsen træder i kraft den 1. januar 2018.
