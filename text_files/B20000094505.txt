Bekendtgørelse om intervention af korn  

1) I medfør af § 1, stk. 1 og 2, § 4, §§ 24 og 27 i lov om  

 administration af Det Europæiske Fællesskabs forordninger om markedsordninger  

 for landbrugsvarer m.v., jf. lovbekendtgørelse nr. 818 af 3. november 1999,  

 fastsættes:
 § 1.  

  

 Intervention kan ske her i landet i henhold til Det Europæiske Fællesskabs  

 markedsordning for korn.
 § 2.  

  

 Enhver der ønsker at levere korn til intervention, skal fremsætte tilbud  

 herom  

 til Direktoratet for FødevareErhverv, Kampmannsgade 3, 1780 København V.  

 Tilbud  

 skal fremsættes på en blanket, der kan rekvireres hos Direktoratet for  

 FødevareErhverv.
§ 3.  

  

 Det  

 tilbudte parti skal være af ensartet kvalitet og omfatte mindst 500 tons, der  

 henligger på et nærmere angivet lager.
Tilbydes korn, der henligger på flere  

 forskellige lagre, skal tilbudet omfatte mindst 500 tons på hvert lager.
 Stk. 2.  

  

 Der må ikke  

 tilbydes korn iblandet bejdset sædekorn og korn behandlet med propionsyre  

 eller lignende til intervention.
 § 4.  

  

 Sælgeren skal følge Direktoratet for FødevareErhvervs anvisninger vedrørende  

 levering af kornet.
 Stk. 2.  

  

 Det nærmere  

 tidspunkt for indlagringen af kornet aftales mellem sælgeren og lagerhaveren.  

 Sælger skal meddele Plantedirektoratet tidspunktet for indlagringen med et  

 varsel,  

 der fastsættes af Direktoratet for FødevareErhverv.
Stk. 3.  

  

 Ved indlagring  

 foretager Plantedirektoratet kontrol med kornets vægt, lugt, farve samt de  

 krævede minimumsegenskaber, som umiddelbart kan konstateres, og udtager  

 prøver  

 af kornet til brug for konstatering af, om kvalitetsbetingelserne i øvrigt er  

 opfyldt.
Prøverne analyseres på Plantedirektoratets laboratorium.
 Stk. 4.  

  

 Kontrollen af,  

 om blød hvede opfylder de særlige minimumskrav til bageegnethed, foretages  

 dels  

 af Plantedirektoratet dels af laboratorier godkendt af Direktoratet for  

 FødevareErhverv.
 Stk. 5.  

  

 I tilfælde af at  

 sælger eller lagerhaver ikke kan tiltræde Plantedirektoratets bedømmelse af  

 kornets lugt og farve, skal Plantedirektoratet udtage og indsende prøve af  

 kornet til bedømmelse hos Københavns bedømmelses- og voldgiftsudvalg for  

 korn-  

 og foderstofhandlen.
Stk. 6.  

  

 I tilfælde af at  

 sælger bestrider resultatet af Plantedirektoratets analyse, kan Direktoratet  

 for FødevareErhverv lade foretage en ny analyse af prøven hos  

 Plantedirektoratet.  

 Dette gælder dog ikke analyseresultatet for vandindhold.
Det endelige  

 resultat  

 vil være et gennemsnit af de 2 analyseresultater.
For faldtalsanalyser gælder  

 der særlige beregningsregler.
 § 5.  

  

 Plantedirektoratet foretager kontrollen med oplagringen og med udlagringen af  

 interventionskorn.
 Stk. 2.  

  

 Kontrollen  

 foretages efter de til enhver tid gældende bestemmelser for Det Europæiske  

 Fællesskabs markedsordning for korn.
 Stk. 3.  

  

 Meddelelser  

 til Plantedirektoratet om handlinger i forbindelse med oplagring og  

 udlagring,  

 som skal kontrolleres af Plantedirektoratet, skal gives med et varsel, der  

 fastsættes af Direktoratet for FødevareErhverv.
 § 6.  

  

 Overtrædelse af § 3, stk. 2, straffes med bøde, medmindre højere straf er  

 forskyldt i henhold til kapitel 5 i lov om administration af Det Europæiske  

 Fællesskabs forordninger om markedsordninger for landbrugsvarer m.v., jf.  

 lovbekendtgørelse nr. 818 af 3. november 1999.
 Stk. 2.  

  

 Der kan pålægges  

 selskaber m.v. (juridiske personer) strafansvar efter reglerne i  

 straffelovens  

 5. kapitel.
 § 7.  

  

 Bekendtgørelsen træder i kraft den 1. november 2000. Den finder anvendelse  

 for  

 korn der indlagres eller udskrives til salg fra den 1. november 2000.
Stk. 2.  

  

 Samtidig ophæves  

 bekendtgørelse nr. 807 af 18. november 1998 om intervention af korn.
Denne  

 bekendtgørelse er dog fortsat gældende for korn, der er udskrevet til salg i  

 henhold til Kommissionens forordning (EF) Nr. 2070/2000 af 29. september 2000  

 om åbning af en løbende licitation med henblik på eksport af rug, som er i  

 det  

 danske interventionsorgans besiddelse.
Direktoratet for FødevareErhverv, den 19.  

 oktober 2000 Arent B.
Josefsen /Inga Steen Jensen 1)  Bekendtgørelsen supplerer  

 de til enhver tid  

 gældende Fællesskabsbestemmelser vedrørende markedsordningen for korn.
