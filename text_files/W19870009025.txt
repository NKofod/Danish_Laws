En ingeniør ansat i et rengøringsfirma uden for ingeniørforeningens  

 overenskomst ønskede godtgørelse for tab af indtægt under deltagelse i  

 asbestkursus.
Nævnet godkendte godtgørelse, idet pgl var overgået til andet  

 erhverv og havde arbejde i sædvanligt omfang inden for kursusemnet.
 »I et brev af 5/10 1986 har De klaget over, at har afslået at  

 udbetale Dem godtgørelse for tab af indtægt m.v. under Deres deltagelse i et  

 specialarbejderkursus, fjernelse af asbest, i perioden 8/9-12/9 1986. Af de  

 foreliggende oplysninger fremgår, at De er uddannet ingeniør, samt at De er  

 ansat i et rengøringsfirma uden for ingeniørforeningens overenskomstområde  

 med en månedsløn på 11.970,00. Det fremgår endvidere, at De pr. 30/9 1986 er  

 blevet overflyttet til arbejdsløshedskasse.
 De har i Deres brev bl.a. anført, at kurset er nødvendigt for Dem i Deres  

 nuværende arbejde, og at De ikke er ansat som ingeniør i virksomheden.
I en over sagen indhentet udtalelse har arbejdsløshedskassen oplyst, at  

 den har fuld forståelse for det af Dem anførte, men henholder sig til  

 kursusnævnets hidtidige praksis vedrørende kursusgodtgørelse til ingeniører I denne anledning skal man meddele, at sagen har været behandlet i  

 kursusnævnet, der under hensyn til, at De efter de foreliggende oplysninger  

 må anses for at være overgået til andet erhverv, samt til at De har arbejde i  

 sædvanligt omfang inden for det område, som kurset er beregnet for, har  

 fundet Dem berettiget til godtgørelse under deltagelse i omhandlede kursus.
 Vedrørende udbetaling af støtten bedes De rette henvendelse til  

 arbejdsløshedskasse, der herfra er underrettet om nævnets afgørelse.
 P.K.V.
 E.B.
