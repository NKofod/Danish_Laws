Indholdsfortegnelse Bind 2 Adresser m.v. for danske ressortmyndigheder og organisationer for  

 skibsfart og søfolk Adresser m.v. for danske ressortmyndigheder og organisationer for  

 skibsfart og søfart Generelle regler om repræsentationernes  

 bistand til danske skibe og For det store flertal af repræsentationer i havnebyer er varetagelsen af  

 dansk skibsfart og danske søfolks interesser den vigtigste opgave.
 Repræsentationerne bør være bekendt med de på stedet gældende love og  

 regler af betydning for skibsfarten, herunder bestemmelser om lodsning,  

 karantæne, havneudgifter, losning og lastning, toldforhold, oplagringsvilkår,  

 immigrationsbestemmelser og andre forskrifter, som skibsføreren eller  

 mandskabet bør iagttage under ophold om bord eller i land.
Endvidere bør repræsentationerne have kendskab til eventuelle  

 overenskomster mellem Danmark og opholdslandet, der kan have betydning for  

 danske skibe eller søfolk.
Danmark har med en række lande afsluttet handels-  

 og skibsfartsaftaler, der som hovedregel tilsikrer danske skibe samme  

 behandling som landets egne skibe eller som den mest begunstigede nations  

 skibe, bl.a. for så vidt angår fortøjning, lastning og losning, og for så  

 vidt angår afgifter af enhver art.
Repræsentationerne skal straks indberette  

 til Udenrigsministeriet eller den overordnede repræsentation, såfremt de  

 måtte bringe i erfaring, at danske skibe i den ene eller den anden henseende  

 behandles mindre gunstigt end skibe fra andre lande.
De følgende kapitler omhandler lovbestemmelser og regler, som  

 repræsentationerne bør være fortrolige med på forskellige områder, hvor deres  

 bistand kan blive påkrævet, og i tilknytning dertil de forskrifter, der  

 gælder for omfanget og karakteren af denne bistand.
Som det fremgår af disse  

 forskrifter, skal repræsentationerne ikke i alle anliggender indberette til  

 Udenrigsministeriet, men i visse kategorier af sager brevveksle direkte med  

 de kompetente danske myndigheder, f.eks. i sager om skibes  

 nationalitetsbeviser, om andre skibsdokumenter (jfr. kap.
II), samt i sager  

 om sygesikring og dagpenge til søfarende og vedrørende mønstring (jfr. kap.  

 XII og kap.
V) med Søfartsstyrelsen.
 De følgende kapitler kan i følge sagens natur ikke give forskrifter for  

 enhver situation, hvor skibsføreren, medlemmer af mandskabet eller rederiets  

 agent på stedet kan få brug for repræsentationernes støtte og vejledning.  

 Navnlig såfremt der måtte opstå vanskeligheder i forholdet til havnebyens  

 myndigheder, vil repræsentationerne ofte med held kunne gribe ind og med  

 deres kendskab til de stedlige forhold og de kompetente embedsmænd medvirke  

 til at opnå en rimelig ordning.
Skibsføreren på sin side har i vidt omfang pligt til at give sådanne  

 oplysninger, som repræsentationen måtte ønske om skibet, dets rejse, ladning  

 og besætning, og fremlægge skibspapirerne.
Efter anmodning bør skibsføreren  

 give møde på repræsentationens kontor, når repræsentationen skønner det  

 påkrævet, og skibets afsejling ikke derved forsinkes.
Skulle skibsføreren  

 nægte at give repræsentationen nødvendige oplysninger eller at møde  

 personlig, hvor dette er påkrævet, bør repræsentationen straks indberette.
De i Instruksens Bind 2 angivne forskrifter om bistand til søfolk gælder  

 kun for danske eller udenlandske søfolk, der er eller senest har været  

 forhyret med dansk skib.
Om bistand til andre danske søfolk gælder de  

 generelle forskrifter i Instruksens Bind 1, kapitel VII om bistand til danske  

 i udlandet.
 KAPITEL II Danske skibes registrering og skibspapirer m.v.
 Danske skibes registrering og skibspapirer  

 m.v.
A.
Skibes registrering i Danmark Lovgrundlaget er følgende:
 I medfør af lov om DIS, § 1, stk. 2, er det også muligt at registrere et  

 skib med en bruttotonnage på 20 eller derover som dansk, selv om det er ejet  

 af et udenlandsk selskab, når blot en dansk statsborger eller et selskab, som  

 efter søloven anses som dansk, og som har rederidrift som en væsentlig  

 aktivitet, har en vis indflydelse i det udenlandske selskab.
 Industriministeriet har bemyndiget Skibsregistrator til i særlige tilfælde  

 at tillade registrering af skibe, selv om betingelserne i sølovens § 1 ikke  

 er opfyldt (RL. § 1 og bkg. nr. 586 af 9. november 1982). I henhold hertil  

 vil det være muligt at registrere en udenlandsk statsborger som ejer af dansk  

 skib, men det vil normalt være en betingelse herfor, at den pågældende har  

 fast bopæl i Danmark og har haft sådan bopæl i mindst 2 år.
 Skibe på 20 bruttotons eller derover skal anmeldes til Skibsregistret  

 eller Dansk Internationalt Skibsregister.
Skibe med en bruttotonnage under 20 med undtagelse af fritidsfartøjer og  

 visse flydende genstande skal anmeldes til fartøjsfortegnelsen, der føres af  

 Søfartsstyrelsen, Skibsregistret.
Skibe, herunder fritidsfartøjer, mellem 5  

 og 20 bruttotons kan på ejerens begæring optages i Skibsregistret.
Skibsregistret tildeler ethvert registreret skib kendingsbogstaver  

 (matrikelbetegnelse), der tillige tjener som radiokaldesignal.
Skibsregistret  

 skal endvidere godkende skibets navn.
Kendingsbogstaverne skal på tydelig og effektiv måde indhugges eller  

 påsvejses enten indvendig i agtekanten af en luge, i maskincasingen eller på  

 andet iøjnefaldende sted inden for skibets faste konstruktion.
Skibets navn  

 og danske hjemsted skal tydeligt være påmalet hækken, og navnet skal for så  

 vidt angår skibe med en bruttotonnage på 20 og derover med undtagelse af  

 fiskerfartøjer og stenfiskerfartøjer tillige være anbragt på skibssiderne.  

 Højden af bogstaverne skal være mindst 8 cm og stregens tykkelse mindst 1,2  

 cm.
B.
Nationalitetsbevis 1. Nationalitetsbevis udstedt i Danmark 2. Foretagelse af ændringer i nationalitetsbeviset.
3. Repræsentationens udstedelse af midlertidigt  

 nationalitetsbevis Bestemmelserne om udstedelse af midlertidigt nationalitetsbevis findes i  

 bekendtgørelse nr. 5 af 6. januar 1987 § 26 og bekendtgørelse nr. 416 af 12.  

 juli 1988 § 29.
Når et skib er bygget eller indkøbt i udlandet for dansk regning og  

 overtages i udenlandsk havn, kan repræsentationen udstede et midlertidigt  

 nationalitetsbevis for skibet, som herefter, uanset at det endnu ikke er  

 indført i Skibsregistret, Dansk Internationalt Skibsregister eller  

 fartøjsfortegnelsen, kan sejle under dansk flag, indtil det ankommer til  

 dansk havn.
Det er dog en forudsætning, at de tekniske certifikater er i  

 orden.
Et midlertidigt nationalitetsbevis kan udstedes med gyldighed af højst  

 et år.
a.
Betingelser for udstedelsen.
 Med mindre der allerede foreligger en bemyndigelse fra Skibsregistret,  

 skal repræsentationen som betingelse for udstedelsen af midlertidigt  

 nationalitetsbevis kræve:
 Såfremt de under 1-3 nævnte bevisligheder ikke kan fremlægges, eller  

 såfremt repræsentationen måtte finde det tvivlsomt, om den foreliggende  

 retshandling tilsigter en virkelig ejendomsoverdragelse, skal sagen  

 forelægges Skibsregistret, inden midlertidigt nationalitetsbevis kan  

 udstedes.
Fritidsfartøjer, der af her i landet bosiddende personer, foreninger,  

 selskaber m.v. erhverves i udlandet, skal toldberigtiges (herunder  

 momsberigtiges) ved skibets første anløb til dansk havn.
Føreren af fartøjet  

 har pligt til snarest efter ankomsten at rette henvendelse til vedkommende  

 told- og skatteregion og foranledige fartøjet indfortoldet.
Fritidsfartøjer er efter de nugældende regler toldpligtige af værdien og  

 momspligtige af toldværdien tillagt told.
Fritidsfartøjer, der er konstrueret  

 til søgående sejlads, og hvis skroglængde (bortset fra dele, der rager ud  

 over skroget) er 12 meter og derover, er dog toldfri.
Såfremt et toldpligtigt fritidsfartøj er i fri omsætning i EF (toldmæssig  

 status T 2) eller opfylder betingelserne for præferencetoldbehandling i  

 henhold til EF's aftaler med visse tredielande (f.eks.
EFTA-landene), vil det  

 kunne indføres toldfrit her til landet under iagttagelse af de for  

 toldfriheden fastsatte betingelser.
 Fritidsfartøjer, som ikke ankommer her til landet, skal ikke fortoldes,  

 selvom de fører dansk flag, jfr. sølovens § 1.
b.
Bevisets udfærdigelse.
 Det midlertidige nationalitetsbevis udfærdiges på en formular, der  

 rekvireres fra Skibsregistret samtidig med de under a.4) omhandlede  

 oplysninger.
Formularen underskrives og forsynes med repræsentationens stempel.
Beviset  

 skal indeholde oplysninger om skibets type, navn, hjemsted,  

 kendingsbogstaver, brutto- og nettotonnage (så vidt muligt på grundlag af  

 foreliggende målebrev eller foretagen måling), ejer og fører samt tidsrummet  

 for bevisets gyldighed.
 Forinden beviset udleveres, skal det påses, at skibets navn og hjemsted er  

 påmalet, og at kendingsbogstaverne er indhugget eller påsvejset skibet, jfr.  

 afsnit A.
 Den ovenfor under a.2) og 3) nævnte dokumentation udleveres sammen med det  

 midlertidige nationalitetsbevis til skibets ejer eller dennes repræsentant  

 med pålæg om snarest muligt at indlevere denne dokumentation til  

 Søfartsstyrelsen, Skibsregistret, med henblik på skibets registrering i  

 Danmark.
 Repræsentationen skal straks direkte til Søfartsstyrelsen, Skibsregistret,  

 sende en indberetning om udstedelsen af et midlertidigt nationalitetsbevis,  

 bilagt en genpart af beviset samt en bekræftet genpart af de ovenfor under  

 a.1)-3) omhandlede bevisligheder.
c.
Færøske skibe.
 Ved udstedelsen af midlertidigt nationalitetsbevis for et skib  

 hjemmehørende på Færøerne skal repræsentationens skriftlige eller  

 telegrafiske anmodning om tildeling af kendingsbogstaver og navnets  

 godkendelse samt rekvisition af formular ikke sendes til Skibsregistret i  

 København, men til politimesteren i Torshavn, hvortil også indberetning om  

 certifikatets udstedelse skal sendes.
C.
Ret til flagføring Når et skib i henhold til foranstående er blevet forsynet med midlertidigt  

 eller endeligt nationalitetsbevis efter anmeldelse eller optagelse i  

 Skibsregistret, Dansk Internationalt Skibsregister eller fartøjsfortegnelsen  

 har det ret til at føre dansk flag.
 Fritidsfartøjer med bruttotonnage under 20 tons, som ikke er registreret,  

 har - selv om de ikke er forsynet med nationalitetsbevis - ret til at føre  

 dansk flag, når de er danskejet.
Flaget er det danske stutflag.
Kun orlogsskibe og andre skibe tilhørende  

 den danske stat må føre splitflag.
Dog er der givet Det Østasiatiske Kompagni  

 tilladelse til at føre splitflag med et særligt kendemærke, ligesom skibe,  

 der går i postfart for staten, kan føre splitflag med posthorn og krone i det  

 øverste indre felt.
Har repræsentationen grund til at formode, at et skib, der sejler under  

 dansk flag ikke er registreret i Danmark eller forsynet med midlertidigt  

 nationalitetsbevis, skal repræsentationen så vidt muligt lade sig  

 skibspapirerne forelægge til undersøgelse.
Kommer det til repræsentationens  

 kendskab, at et dansk skib fører andet nationalitetsflag end det danske eller  

 - for færøske skibes vedkommende - det færøske flag, skal repræsentationen  

 straks søge forholdet ændret og indberette til Udenrigsministeriet.
 Danske skibe med hjemsted i Grønland skal dog føre det grønlandske flag.
D.
Tekniske certifikater Søfartsstyrelsen udøver kontrol med danske skibes sødygtighed og  

 forsvarlige udrustning, herunder tekniske indretninger til beskyttelse af  

 havet mod forurening.
Styrelsen påviser herved, at skibene opfylder de  

 minimumskrav, der er opstillet i den internationale konvention af 1. november  

 1974 med tilhørende protokol af 17. februar 1978 om sikkerhed for menneskeliv  

 på søen med senere ændringer og i den internationale konvention af 5. april  

 1966 om lastelinier samt den internationale konvention om forebyggelse af  

 forurening fra skibe af 2. november 1973 med tilhørende protokol af 17.  

 februar 1978. Endvidere udfører Søfartsstyrelsen måling af skibe til  

 bestemmelse af tonnagen, jfr. lov nr. 203 af 18. maj 1977 om skibsmåling.
På  

 grundlag af foretagne syn udsteder Søfartsstyrelsen de tekniske certifikater,  

 der omtales nedenfor under pkt. 1 til 7 og 9. Søfartsstyrelsen har ret til at  

 syne danske skibe ikke blot i dansk havn, men også i udenlandsk havn.
Nedennævnte klassifikationsselskaber er anerkendt som bemyndiget til på  

 Søfartsstyrelsens vegne at udføre sådanne tekniske undersøgelser og  

 opmålinger som kræves til pålidelig foretagelse af hovedsyn (jfr. pkt. 2),  

 kontrolsyn (jfr. afsnit E), fribordssyn (pkt. 3) samt syn for udstedelse af  

 konstruktionssikkerhedscertifikat for lastskibe (pkt. 5) og  

 udrustningssikkerhedscertifikat for lastskibe (pkt. 6) samt syn for  

 udstedelse af internationalt certifikat om forebyggelse af olieforurening  

 (IOPP-certifikat pkt. 9.) Endvidere til på Søfartsstyrelsens vegne at udføre  

 sådanne tekniske undersøgelser, som kræves til pålidelig foretagelse af syn  

 for udstedelse af radiotelegrafisikkerhedscertifikat eller  

 radiotelefonisikkerhedscertifikat med eventuelle tilknyttede  

 undtagelsescertifikater (pkt. 7), i havne uden for Danmark.
Første udstedelse  

 af de ovennævnte radiosikkerhedscertifikater skal dog foretages af  

 Søfartsstyrelsen eller af udenlandsk myndighed.
American Bureau of Shipping Bureau Veritas Germanischer Lloyd Lloyd's Register of Shipping Det norske Veritas Til opfyldelse af den internationale konvention om sikkerhed for  

 menneskeliv på søen, 1974 med tilhørende protokol af 1978, som trådte i kraft  

 den 1. maj 1981, har Søfartsstyrelsen udstedt bekendtgørelse nr. 463 af 29.  

 juli 1988 om syn og certifikater m.v., som trådte i kraft den 1. september  

 1988. Syn og deraf følgende udstedelse af certifikater vedrørende  

 konstruktion og udrustning blev dermed i højere grad uddelegeret til de af  

 den danske administration anerkendte klassifikationsselskaber - dette i  

 forbindelse med, at der i synsterminerne nu er indregnet de udsættelser, der  

 efter hidtil gældende praksis kunne påregnes ved forskellige syn, således at  

 der nu som hovedregel ikke vil kunne påregnes udsættelse med de fastsatte  

 synsterminer, gør, at udenrigsrepræsentationerne kun sjældent vil blive udsat  

 for at skulle påtegne eller udstede certifikater.
Uden særlig bemyndigelse kan repræsentationen forlænge gyldigheden af  

 radiosikkerhedscertifikatet, medens forlængelse af de under pkt. 2-6 og 9  

 nævnte certifikater sker på de nærmere vilkår, der er omtalt under hvert  

 enkelt certifikat.
Forlængelse sker ved en påtegning på certifikatet forsynet  

 med underskrift, dato og repræsentationens stempel.
 De danske myndigheder anerkender:
Lasteliniecertifikat Sikkerhedscertifikat for passagerskibe Konstruktionssikkerhedscertifikat for lastskibe Udrustningssikkerhedscertifikat for lastskibe Radiosikkerhedscertifikat for lastskibe samt Internationalt certifikat om forebyggelse af olieforurening  

 (IOPP-certifikat) udstedt for danske skibe af en stat, der har tiltrådt  

 henholdsvis den internationale konvention om sikkerhed for menneskeliv på  

 søen, den internationale konvention om forebyggelse af forurening fra skibe  

 eller den internationale konvention om lastelinier.
 Såfremt henvendelse modtages fra en dansk skibsfører eller anden rekvirent  

 om udstedelse af et certifikat, bør repræsentationen, når lokale forhold ikke  

 taler imod det, henlede opmærksomheden på denne mulighed for, at certifikater  

 efter foretaget syn udstedes af den kompetente myndighed på stedet.
Ved henvendelse til den lokale myndighed om afholdelse af syn og  

 udstedelse af certifikat skal repræsentationen anmode om, at en kopi af  

 certifikatet og synsrapporten samt for lasteliniecertifikaters vedkommende en  

 kopi af fribordsberegningen må blive tilstillet repræsentationen.
De  

 pågældende kopier indsendes af repræsentationen direkte til Søfartsstyrelsen,  

 Vermundsgade 38 C, Postboks 2605, 2100 København Ø.
1. Målebreve Ethvert skib, der registreres i Danmark, skal underkastes måling og  

 forsynes med målebrev, der angiver skibets bruttotonnage og nettotonnage.
Skibe, hvis køl er lagt før 18. juli 1982, kan være målt alene i  

 overensstemmelse med bestemmelserne i lov nr. 364 af 22. december 1954 om  

 måling af skibe.
Målebrev udfærdiget i henhold til disse bestemmelser,  

 angiver skibets brutto- og nettotonnager i registertons a 100 engelske  

 kubikfod og i kubikmeter.
 Skibe, hvis køl er lagt på eller efter den 18. juli 1982, samt  

 eksisterende skibe, der efter denne dato underkastes ombygninger og  

 forandringer, der i væsentlig grad medfører ændringer i deres tonnager, og  

 eksisterende skibe på ejerens begæring, skal måles og udstyres med målebrev i  

 overensstemmelse med bestemmelserne i lov nr. 203 af 18. maj 1977.
 Skibe af en længde på 24 m og derover udstyres med internationalt målebrev  

 (1969).
 Skibe af en længde på under 24 m udstyres med målebrev.
 Tonnagerne på disse målebreve er ubenævnte enheder.
 Skibe, der er udstyret med internationalt målebrev (1969) eller målebrev,  

 kan endvidere være udstyret med Dansk Målingsbevis, der angiver skibets  

 brutto- og nettotonnage i registertons, idet disse tonnager, når de er kendt,  

 anvendes i relation til den under Industriministeriet hørende lovgivning.  

 Internationalt målebrev (1969) eller målebrev og Dansk Målingsbevis vil altid  

 have samme udstedelsesdato.
 Endvidere kan der på ejerens begæring udstedes særlige målebreve, der  

 benyttes ved passage af Panamakanalen (Panama Canal Tonnage Certificate) og  

 ved besejling af Suezkanalen (Suez Canal Special Tonnage Certificate).
 Enhver rettelse i et skibs internationale målebrev, Dansk Målingsbevis,  

 målebrev eller Panama- og Suez-certifikater må kun foretages, når  

 bemyndigelse hertil foreligger fra Søfartsstyrelsen.
 2. Fartstilladelse.
Tilladelse til sejlads med passagerer Ethvert dansk lastskib på 20 tons eller derover skal være forsynet med en  

 fartstilladelse, og ethvert dansk passagerskib (et skib der er godkendt til  

 at befordre flere end 12 passagerer) skal være forsynet med en tilladelse til  

 sejlads med passagerer som dokumentation for, at skibet opfylder gældende  

 forskrifter med hensyn til sødygtighed, udrustning og arbejderbeskyttelse.
 Fartstilladelsen angiver, hvilket område skibet må besejle, og for  

 passagerskibes vedkommende tillige hvor mange passagerer det må medtage.
 I forbindelse med nybygning eller større ombygning samt indførsel af et  

 fra udlandet indkøbt skib underkastes skibene et hovedsyn, d.v.s.  

 fuldstændigt syn af hele skibet.
 For et fra udlandet indkøbt lastskib på 500 tons eller derover, der  

 registreres i Dansk Internationalt Skibsregister, kan Søfartsstyrelsen  

 tillade, at dette hovedsyn udskydes i indtil 6 måneder i hvilket tilfælde  

 Styrelsen udsteder en midlertidig sejltilladelse (fartstilladelse).
 Herudover underkastes lastskibe under 500 tons samt passagerskibe  

 regelmæssige hovedsyn, lastskibe hvert 5. år og passagerskibe hvert år.
Fartstilladelse for lastskibe under 500 tons henholdsvis tilladelse til  

 sejlads med passagerer udstedes kun med gyldighed til næste foreskrevne  

 hovedsyn.
For lastskibe på 500 tons eller derover udstedes fartstilladelsen  

 uden tidsbegrænsning.
Periodiske hovedsyn på klassede lastskibe under 500 tons afholdes således,  

 at klassens opretholdelse godtages for de dele, der er klassede og for de  

 øvrige områder ved føreren og maskinchefen.
For brug ved disse  

 fører/maskinchefsyn fremsender Søfartsstyrelsen 15 måneder før synets  

 afholdelse synsskemaer, der i udfyldt stand skal returneres til Styrelsen.  

 Efter modtagelse af skemaerne samt dokumentation for klassens opretholdelse,  

 fremsender Styrelsen en ny fartstilladelse til rederiet samt oplysninger om  

 evt. revisionskrav, som en gennemgang af skemaerne måtte give anledning til.
Såfremt hovedsynet i lastskibe under 500 tons afholdes så sent, at en ny  

 fartstilladelse ikke kan forventes modtaget fra Søfartsstyrelsen før udløbet  

 af den gamle, kan repræsentationen forlænge gyldigheden af den gamle  

 fartstilladelse i højst 5 måneder på grundlag af en førererklæring, i hvilken  

 føreren bekræfter, at skibet opfylder gældende bestemmelser samt er i  

 sødygtig stand.
Et eksemplar af denne erklæring beholder repræsentationen, et  

 beholder skibet og et eksemplar sendes til Søfartsstyrelsen.
 For øvrige skibe påhviler det rederen og føreren at tilkalde  

 Søfartsstyrelsen eller evt. klassifikationsselskabet på Styrelsens vegne for  

 afholdelse af de foreskrevne periodiske syn.
3. Internationalt lasteliniecertifikat Ethvert skib af en længde på 24 m eller derover, som sejler i  

 udenrigsfart, skal være forsynet med lasteliniemærker, der angiver, hvor dybt  

 skibet må lastes (Industriministeriets bekendtgørelse nr. 273 af 5. juli 1968  

 om lastelinier for skibe som ændret ved bekendtgørelse nr. 114 af 16. marts  

 1976).
 Til dokumentation for lasteliniemærkernes rette anbringelse udstedes et  

 internationalt lasteliniecertifikat (1966), der er gyldigt i højst 5 år.
 Til opretholdelse af det ombordværende certifikats gyldighed inden for  

 5-års-perioden kræves, at der hvert år i perioden mellem 3 måneder før og 3  

 måneder efter den årsdag, som er fastsat i certifikatet, foretages en  

 besigtigelse med tilfredsstillende resultat (besigtigelsen er foreskrevet i  

 art. 14(i)(c), i den internationale lasteliniekonvention (1966), jfr. § 6,  

 stk. 1 i Industriministeriets bekendtgørelse af 5. juli 1968), og foretages  

 af klassifikationsselskaberne, som også påtegner lasteliniecertifikatet ved  

 at udfylde og underskrive den dertil bestemte rubrik på certifikatets side 3.  

 Efter afholdt syn indsender selskaberne til direktoratet fribordsrapport samt  

 kopi af evt. i forbindelse med synet udstedt certifikat.
 For uklassede skibe foretages såvel opmålingen til fribord som beregningen  

 af fribordet af Søfartsstyrelsen.
Til lasteliniecertifikatet kan under særlige omstændigheder være knyttet  

 et undtagelsescertifikat.
Meddelelsen af undtagelser og udstedelse af  

 undtagelsescertifikat er ikke delegeret til klassen og foretages kun af  

 Søfartsstyrelsen.
 De danske myndigheder anerkender lasteliniecertifikat udstedt for danske  

 skibe af en stat, der har tiltrådt den internationale konvention om  

 lastelinier.
 Rent undtagelsesvis kan repræsentationen, såfremt et nyt certifikat ikke  

 kan forventes udstedt inden det ombordværende certifikats gyldighed udløber,  

 uden særlig bemyndigelse forlænge certifikatets gyldighed i indtil 5 måneder  

 fra certifikatets udløbsdato ved at benytte den nederst på certifikatets side  

 3 anførte rubrik.
4. Sikkerhedscertifikat for passagerskibe Ethvert passagerskib i international fart skal være forsynet med et  

 sikkerhedscertifikat som dokumentation for, at skibets konstruktion,  

 udrustning, redningsmateriel og radioanlæg opfylder de i den internationale  

 konvention af 1974 med tilhørende protokol om sikkerhed for menneskeliv på  

 søen, kapitel II, III, IV, og V opstillede krav.
 Er der meddelt dispensation i forhold til ovennævnte konvention, udstedes  

 tillige et undtagelsescertifikat.
 Sikkerhedscertifikatet udstedes af Søfartsstyrelsen efter afholdt hovedsyn  

 med gyldighed i indtil 12 måneder.
 Repræsentationen kan kun efter bemyndigelse i hvert enkelt tilfælde fra  

 Søfartsstyrelsen udstede nyt sikkerhedscertifikat.
Repræsentationen kan uden bemyndigelse forlænge gyldigheden af et  

 sikkerhedscertifikat mod en skriftlig erklæring fra skibsføreren om, at  

 skibet stadig er sødygtigt.
Certifikatet kan højst forlænges indtil en dato,  

 hvor det med sikkerhed kan forventes, at skibet er ankommet til en dansk havn  

 eller til en udenlandsk havn, hvor syn kan finde sted, dog aldrig udover fem  

 måneder fra certifikatets udløbsdato.
Er certifikatet allerede udløbet, må  

 det kun forlænges i indtil en måned fra udløbsdatoen.
 Repræsentationen skal omgående indberette direkte til Søfartsstyrelsen om  

 forlængelsen og med indberetningen indsende skibsførerens erklæring om  

 skibets sødygtighed.
 For skibe indkøbt fra udlandet skal der i hvert enkelt tilfælde indhentes  

 instruktion fra Søfartsstyrelsen.
5. Konstruktionssikkerhedscertifikat for lastskibe Ethvert lastskib på 500 tons eller derover i international fart skal være  

 forsynet med et konstruktionssikkerhedscertifikat som dokumentation for, at  

 skibets skrog, maskineri og udrustning (bortset fra sikkerhedsinstallationer,  

 redningsmateriel og radioanlæg) opfylder de i den internationale konvention  

 af 1. november 1974/protokol 1978 opstillede krav.
 Konstruktionssikkerhedscertifikatet udstedes med gyldighed i indtil 5 år,  

 og  kan ikke forlænges.
 Undtagelsescertifikater forekommer sjældent, og kan kun udstedes af  

 Søfartsstyrelsen.
 Opretholdelse af konstruktionssikkerhedscertifikatets gyldighed kræver, at  

 der afholdes årlige syn og for tankskibe, der er 10 år eller derover, tillige  

 et mellemliggende syn, som skal finde sted mindst 24 og højst 36 måneder  

 efter sidst afholdte hovedsyn, hvorfor der til alle lastskibe over 500 tons  

 udstedes et tillæg til certifikatet til påtegning om de foreskrevne årlige  

 syn og til tankskibe, der er over 10.000 tons brutto eller 20.000 tons  

 dødvægt eller 10 år eller derover, et tillæg til påtegning om mellemliggende  

 syn eller om opfyldelse af visse særlige krav.
 For klassede skibe afholder vedkommende klassifikationsselskab synet og  

 udsteder certifikatet, efter at Søfartsstyrelsen har godkendt den  

 konstruktive brandsikring og stabilitetsforholdene.
 For uklassede skibe afholder Søfartsstyrelsen syn og udsteder  

 certifikatet.
 De danske myndigheder anerkender konstruktionssikkerhedscertifikat udstedt  

 for danske skibe af en stat, der har tiltrådt den internationale konvention  

 om sikkerhed for menneskeliv på søen, 1974 med tilhørende 1978 protokol.
6. Udrustningssikkerhedscertifikat for lastskibe Ethvert lastskib på 500 tons eller derover i international fart skal være  

 forsynet med et udrustningssikkerhedscertifikat som dokumentation for, at  

 skibets redningsmateriel, brandvisnings- og brandslukningsanlæg, lodslejdere,  

 skibslys og midler til at afgive lyd- og nødsignaler opfylder de i den  

 internationale konvention af 1. november 1974 med tilhørende 1978 protokol om  

 sikkerhed for menneskeliv på søen, opstillede krav.  

 Udrustningssikkerhedscertifikatet udstedes med gyldighed i 2 år.
 I forbindelse med 1. hovedsyn udsteder Søfartsstyrelsen altid det første  

 udrustningssikkerhedscertifikat, hvorefter klassifikationsselskaberne af  

 styrelsen er bemyndiget til på styrelsens vegne at foretage de efterfølgende  

 syn til udstedelse af certifikatet samt til at afholde de til certifikatets  

 opretholdelse nødvendige årlige syn og de mellemliggende syn for tankskibe,  

 der er 10 år og derover og påtegne certifikatet herom.
Udrustningssikkerhedscertifikatet kan uden bemyndigelse af  

 repræsentationen få forlænget gyldigheden mod en erklæring fra skibets fører  

 om, at skibets redningsmidler og øvrige udrustning stadig er i orden.  

 Certifikatet kan højst forlænges indtil en dato, hvor det med sikkerhed kan  

 forventes, at skibet er ankommet til en dansk havn eller til en udenlandsk  

 havn, hvor syn kan finde sted, dog aldrig udover fem måneder fra  

 certifikatets udløbsdato.
Er certifikatet allerede udløbet, må det kun  

 forlænges i indtil en måned fra udløbsdatoen.
 Repræsentationen skal omgående indberette direkte til Søfartsstyrelsen om  

 forlængelsen og med indberetningen indsende skibsførerens erklæring om  

 skibets redningsmidler og øvrige udrustning.
 Til certifikatet kan være knyttet et undtagelsescertifikat, som kun kan  

 udstedes af Søfartsstyrelsen, men klassifikationsselskabet er bemyndiget til  

 i forbindelse med syn at genudstede certifikatet på eventuelle nærmere  

 angivne vilkår.
 De danske myndigheder anerkender udrustningssikkerhedscertifikater udstedt  

 for danske skibe af en stat, der har tiltrådt den internationale konvention  

 om sikkerhed for menneskeliv på søen 1974 med tilhørende 1978 protokol.
 For lastskibe på 250 tons eller derover, men under 500 tons, udsteder  

 Søfartsstyrelsen i forbindelse med 1. hovedsyn et nationalt  

 udrustningssikkerhedscertifikat med gyldighed i 33 måneder som dokumentation  

 for, at skibets redningsmateriel, brandsluknings- og brandvisningsanlæg,  

 skibslys og midler til at afgive lyd- og nødsignaler opfylder gældende danske  

 bestemmelser.
For efterfølgende syn fremsender Søfartsstyrelsen 10 måneder før  

 certifikatets udløb som ved periodiske hovedsyn skemaer for udfyldelse af  

 føreren og maskinchefen.
Disse skemaer skal i udfyldt stand returneres til  

 Styrelsen, som herefter til rederiet fremsender nyt certifikat samt  

 oplysninger om evt. revisionskrav, som en gennemgang af skemaerne måtte give  

 anledning til.
Dette certifikat kan kun udstedes af Søfartsstyrelsen.
Såfremt synet afholdes så sent, at et nyt certifikat ikke kan forventes  

 modtaget fra Søfartsstyrelsen før udløbet af det gamle, kan repræsentationen  

 forlænge gyldigheden af det gamle certifikat i højst 3 måneder på grundlag af  

 en førererklæring, i hvilken føreren bekræfter, at synet er afholdt samt, at  

 skibet er i sødygtig stand.
Et eksemplar af denne erklæring beholder  

 repræsentationen, et beholder skibet og et eksemplar sendes til  

 Søfartsstyrelsen.
7. Radiosikkerhedscertifikat for lastskibe Såfremt en dansk skibsfører, skibets lokale agent, skibets rederi eller  

 anden relevant rekvirent anmoder om at få foretaget radiosyn med henblik på  

 udstedelse af radiosikkerhedscertifikat, bør repræsentationen, såfremt den  

 pågældende stat har tiltrådt den internationale konvention af 1. november  

 1974 om sikkerhed for menneskeliv på søen med tilhørende 1978 protokol, og  

 når lokale forhold ikke taler imod det, rette henvendelse til den stedlige  

 kompetente myndighed om afholdelse af radiosyn og udstedelse af  

 radiosikkerhedscertifikat.
 Repræsentationen skal samtidig anmode om at få tilsendt en kopi af  

 certifikatet, som af repræsentationen indsendes direkte til Søfartsstyrelsen,  

 Vermundsgade 38 C, 2100 København Ø.
 De danske myndigheder anerkender med visse begrænsninger, se generelle del  

 af afsnit D, radiosyn foretaget af og certifikater udstedt af  

 klassifikationsselskaber.
Repræsentationer i lande, der ikke har tiltrådt den internationale  

 konvention om sikkerhed for menneskeliv på søen, eller hvor lokale forhold  

 taler imod at rette henvendelse til den stedlige kompetente myndighed, bør  

 mod en erklæring fra skibsføreren om, at skibets radioudstyr er i orden,  

 alene forlænge gyldigheden af det gældende radiosikkerhedscertifikat indtil  

 en dato, hvor det med sikkerhed kan forventes, at skibet er ankommet til en  

 dansk eller udenlandsk havn, hvor syn kan finde sted.
Dog kan forlængelse  

 aldrig finde sted ud over 5 måneder fra certifikatets udløbsdato eller,  

 såfremt det er udløbet, kun een måned fra udløbsdatoen.
Repræsentationen skal  

 omgående indberette direkte til Søfartsstyrelsen om forlængelsen og med  

 indberetningen indsende den af skibsføreren afgivne erklæring.
 Radiosikkerhedscertifikater udstedes med gyldighed i indtil 12 måneder.
8. Olieansvarsforsikringscertifikat Danske skibe, der som last medfører over 2.000 tons olie i bulk, skal være  

 forsynet med et certifikat, der bekræfter, at ejeren har tegnet en godkendt  

 forsikring eller anden garanti til dækning af det i sølovens § 267, stk. 1,  

 nævnte ansvar og inden for den ansvarsgrænse, der er anført i sølovens § 270,  

 jfr. lovbekendtgørelse nr. 653 af 13. oktober 1989. Det samme gælder for  

 udenlandske skibe, som anløber eller forlader dansk havn eller anden laste-  

 eller losseplads i Danmark eller på den danske kontinentalsokkel.
 Ved »olie« forstås enhver bestandig olie, herunder råolie,  

 brændselsolie, tung dieselolie, smøreolie og hvalolie.
Anmodning om udstedelse af certifikater til danske skibe rettes til  

 Søfartsstyrelsen.
Med anmodningen skal fra forsikringsgiveren eller garanten  

 følge en erklæring, der afgives på en særlig godkendt blanket.
For udenlandske skibe, hjemmehørende i en stat der har tiltrådt  

 1969-konventionen om det privatretlige erstatningsansvar for skader ved  

 olieforurening, anerkendes certifikater udstedt af den pågældende stats  

 kompetente myndighed.
For andre udenlandske skibe skal der indgives anmodning  

 til Søfartsstyrelsen, bilagt den ovennævnte erklæring fra forsikringsgiveren  

 eller garanten, senest 20 dage før skibet anløber dansk havn eller anden  

 laste- eller losseplads i Danmark eller på den danske kontinentalsokkel.
 Der kan i øvrigt nærmere henvises til Industriministeriets bekendtgørelse  

 nr. 163 af 2. maj 1975.
9. Internationalt certifikat om forebyggelse af  

 olieforurening (IOPP-certifikat) »Nye« og eksisterende olietankskibe på 150 brt. og derover samt  

 andre nye og eksisterende skibe på 400 brt. og derover skal være forsynet med  

 et IOPP-certifikat med henholdsvis bilag B og A som dokumentation for, at  

 skibets konstruktion, udstyr, anlæg og materialer opfylder bestemmelserne i  

 den internationale konvention om forebyggelse af forurening fra skibe, 1973,  

 samt tilhørende 1978 protokol.
For nybyggede skibe, som afleveres efter den 2. oktober 1983, for skibe  

 som indkøbes fra udlandet efter denne dato samt for passagerskibe udstedes  

 IOPP-certifikatet med bilag efter afholdt syn af Søfartsstyrelsen.
De  

 anerkendte klassifikationsselskaber er bemyndiget af Søfartsstyrelsen til at  

 udstede IOPP-certifikatet med bilag efter afholdt syn på alle øvrige  

 lastskibe, til at foretage mellemliggende og årlige syn på alle lastskibe for  

 certifikatets opretholdelse, og for de samme skibe at udstede nyt  

 IOPP-certifikat efter afholdt periodisk syn.
 IOPP-certifikatet udstedes med gyldighed i 5 år og gyldigheden kan ikke  

 forlænges.
E.
Kontrolsyn Kontrolsyn (d.v.s. delvist eftersyn af skibet eller dets enkelte dele,  

 jfr. lov om skibes sikkerhed m.v. § 12) skal finde sted, når skibet har lidt  

 et havari, der berører dets sødygtighed, eller når det har undergået en  

 væsentlig reparation eller fornyelse.
 Skibsføreren er pligtig at lade foretage kontrolsyn, såfremt over  

 halvdelen af mandskabet fremsætter klage over skibets sødygtighed til en  

 forestående rejse, eller hvis maskinchefen eller øverste styrmand fremsætter  

 tilsvarende klage med hensyn til de dele af skibet, dets tilbehør eller  

 udrustning, som han har tilsyn med (SML. § 56).
I fremmed havn foretages kontrolsyn af de stedlige kompetente myndigheder  

 eller af et af de anerkendte klassifikationsselskaber eller af dertil  

 udnævnte eksperter.
Repræsentationen bør, såfremt dens bistand påkaldes,  

 straks kontakte Søfartsstyrelsen og i øvrigt medvirke til kontrolsynets  

 gennemførelse og indberette herom direkte til Søfartsstyrelsen.
F.
Skibsbøger og journaler 1. Autoriserede skibsbøger og journaler Skibe i udenrigsfart skal føre skibsbøger og journaler.
Uden for Danmark  

 kan disse autoriseres af repræsentationerne, jfr. nedenfor pkt. 3.
a.  Skibsdagbog (SL. § 300, jfr.
IM.'s bkg. nr. 162 af 26.  

 marts 1987) føres af skibsføreren eller under hans tilsyn og medansvar af  

 styrmanden: føres dagbogen ikke af skibsføreren, skal den forelægges ham  

 mindst en gang månedlig, og skibsføreren skal da give dagbogen påtegning om  

 den stedfundne forevisning.
I dagbogen bør nøjagtigt optegnes enhver  

 begivenhed eller omstændighed under rejsen, hvorom kundskab kan være til  

 nytte for rederen, ladningsejeren, forsikringsselskaber eller andre, der har  

 interesse i rejsen.
Navnlig skal der i dagbogen indføres nøjagtige  

 oplysninger om ethvert uheld, der måtte tilstøde skib eller ladning, med  

 angivelse af de nærmere omstændigheder og de af skibsføreren i anledning af  

 uheldet trufne foranstaltninger.
Det samme gælder ved ethvert uheld af nogen  

 betydning, der overgår ombordværende personer.
b.
Maskindagbog.
Som et tillæg til skibsdagbogen føres  

 under skibsførerens tilsyn og medansvar en maskindagbog (SL. § 300, jfr.  

 IM.'s bkg. nr. 162 af 26. marts 1987). I maskindagbogen indføres skibets  

 forråd af brændsel og andre maskinfornødenheder ved afgang fra havn,  

 brændselsforbruget for hvert døgn og iøvrigt alt, som vedrører maskinen, dens  

 gang og pasning.
c.
Oliejournal.
I medfør af § 15, stk. 1 i lov nr. 130 af  

 9. april 1980 om beskyttelse af havmiljøet skal ethvert olietankskib på 150  

 BRT og derover, andre skibe på 400 BRT og derover, som anvender olie som  

 brændstof, samt platforme, føre en oliejournal.
De nærmere bestemmelser om  

 oliejournalens føring findes i Miljøministeriets bekendtgørelse nr. 428 af 7.  

 september 1983 om anvendelse af oliejournal, hvoraf det fremgår, at  

 olietankskibe på 150 BRT og derover skal føre oliejournal for operationer på  

 maskinsiden og for lastsiden, mens alle øvrige skibe på 400 BRT og derover,  

 der anvender olie som brændstof, skal føre en oliejournal for operationer på  

 maskinsiden.
Oliejournalen føres af skibsføreren eller platformschefen eller  

 under hans tilsyn og medansvar af en styrmand eller en maskinmester i  

 overensstemmelse med den i journalen indeholdte anvisning.
d.
Tilsynsbog.
I tilsynsbogen indføres Søfartsstyrelsens  

 bevidnelse af foretagne synsforretninger og skibsførerens redegørelse for  

 udførelsen af de ham påhvilende kontrolsyn (lov om skibes sikkerhed m.v., §  

 4).
e.
Deviationsbog.
I deviationsbogen, der føres af  

 skibsføreren eller under hans tilsyn af styrmanden, registreres regelmæssigt  

 kompassets deviation.
2. Repræsentationens visering af skibsbøger og  

 journaler Ved førerskifte eller når søforklaring skal optages, skal skibsdagbogen og  

 om fornødent skibets øvrige journaler forelægges repræsentationen til  

 gennemsyn.
Iøvrigt er skibsføreren altid pligtig at fremlægge bøgerne på  

 repræsentationens anmodning, ligesom repræsentationen skal gennemse bøgerne,  

 når skibsføreren måtte finde det påkrævet.
Ved gennemsynet vil det i almindelighed være tilstrækkeligt, at  

 repræsentationen påser, at seglet, der fastholder den lidse, hvormed bøgerne  

 skal være gennemdraget, er ubeskadiget, at ingen af bøgernes paginerede blade  

 er udrevet, samt at bøgerne er ordentlig ført.
Hvad der først er indført i  

 bøgerne, må ikke senere slettes: rettelse bør ske i form af en anmærkning.
 Repræsentationen forsyner bogen med en sålydende påtegning om det  

 stedfundne gennemsyn:
3. Repræsentationens autorisering af nye skibsbøger og  

 journaler Når en autoriseret skibsdagbog, maskindagbog eller oliejournal er  

 udskrevet eller af anden grund ikke længere kan bruges, eller når det kan  

 formodes, at den vil blive udskrevet under skibets næste rejse, kan  

 repræsentationen autorisere en ny skibsbog eller journal (IM.'s bkg. nr. 162  

 af 26. marts 1987 og Miljøministeriets bkg. nr. 428 af 7. september 1983).  

 Det påhviler skibsføreren, eventuelt gennem rederiet, at drage omsorg for, at  

 en ny skibsdagbog eller journal fremsendes til repræsentationen i god tid  

 inden skibets ankomst.
Inden en ny skibsdagbog eller journal autoriseres, skal repræsentationen  

 undersøge, om den tidligere anvendte er ordentlig ført, og i modsat fald  

 indberette manglerne til Industriministeriet.
I den gamle skibsdagbog eller  

 journal gøres bemærkning om hvornår den er indleveret på repræsentationen  

 samt om den stedfundne undersøgelse (om formen herfor, se ovenfor under pkt.  

 2). Kan den gamle skibsdagbog eller journal ikke bringes til veje, skal  

 grunden dertil oplyses og anføres i den ny.
 Efter at den lidse, hvormed bogens blade er gennemdraget, er blevet  

 forseglet med repræsentationens segl, autoriserer repræsentationen bogen ved  

 at udfylde den dertil bestemte formular på bogens første side og forsyne den  

 med underskrift, dato og tjenestestempel.
 Den gamle bog forsynes med påtegning om, at en ny bog er autoriseret, samt  

 når og hvor det er sket: dette forhindrer dog ikke, at den gamle bog  

 benyttes, indtil den er udskrevet.
 Repræsentationen kan ligeledes autorisere nye deviations- og tilsynsbøger.  

 Repræsentationen skal overføre alle i den hidtil benyttede tilsynsbog værende  

 tilladelser og dispensationer til den nye tilsynsbog.
G.
Bemandingsregler Ethvert dansk ikke-passagerskib på 20 brt og derover - lystfartøjer  

 undtaget - samt ethvert dansk passagerskib skal være forsynet med en  

 skibsbemandingsliste, der består af en af Søfartsstyrelsen fremstillet mappe,  

 som skal indeholde et eksemplar af samtlige hyrekontrakter/bemandingsskemaer  

 for søfarende, som er tjenstgørende, og som endvidere kan indeholde  

 hyrekontrakter/bemandingsskemaer for personer, der følger med skibet uden at  

 forrette tjeneste.
 Lov om skibes besætning, jfr. lovbekendtgørelse nr. 585 af 29. september  

 1988, gælder ikke for Færøerne og Grønland, men kan ved kgl. anordning sættes  

 i kraft for Grønland med de afvigelser, som de særlige grønlandske forhold  

 tilsiger.
 Lov om skibes besætning indeholder besætningsskalaer for skibsfører og  

 styrmand i fiskeskibe på 20 brt og derover, men under 500 brt.
 For fiskeskibe med en fremdrivningsmaskineri på 100 kW og derover men  

 under 750 kW findes ligeledes i besætningsloven kravene til maskinbetjening.
 For fiskeskibe omtaler loven to fartsområder - nærfart og uden for  

 nærfart.
 Nærfart defineres som fart syd for 62 grader N. bredde, nord for 48 grader  

 N. bredde og øst for 12 grader V. længde, fart i Østersøen, fart på Færøerne  

 og Færø Banke samt fart langs Grønlands kyster i en afstand af ikke over 200  

 sømil fra kysten (basislinien).
 For passagerskibe uanset størrelse, for lastskibe på 20 brt og derover,  

 for lastskibe under 20 brt uden for kystfart, for fiskeskibe på 500 brt og  

 derover samt for fiskeskibe på 20 brt og derover som har et  

 fremdrivningsmaskineri på 750 kW og derover, fastsættes besætningen af  

 Søfartsstyrelsen.
 For handelsskibe omtaler loven to fartsområder - kystfart og uden for  

 kystfart.
 Kystfart defineres som fart i Nordsøen øst for 3 grader Ø. længde og syd  

 for 62 grader N. bredde, fart i Østersøen samt fart langs Grønlands kyster i  

 en afstand af ikke over 30 sømil fra kysten (basislinien).
Sager vedrørende fastsættelsen af besætningen i nybygninger og i indkøbte  

 skibe, der ikke tidligere har været under dansk flag, indledes på grundlag af  

 en af rederiet indgivet ansøgning herom.
Den danske lov om skibes besætning  

 angiver ikke en bestemt minimumsbesætning og rederiets ansøgning skal derfor  

 indeholde en angivelse af, hvorledes besætningen ønskes sammensat.
 Formålet med denne praksis er bl.a., at Søfartsstyrelsen i sin  

 fastsættelse inden for lovens rammer kan tage hensyn til de særlige forhold,  

 hvorunder det enkelte rederi ønsker skibet drevet.
 Som eksempel på sådanne forhold kan nævnes, at der i loven åbnes mulighed  

 for at anvende skibsassistenter, der skal indgå i arbejdsopgaver såvel på  

 dækket som i maskinen, eller at anvende en mere traditionel besætning  

 bestående af en arbejdsmæssig adskilt dæks- og maskinbesætning.
 Ifølge sagens natur kan Søfartsstyrelsen ikke fastsætte en besætning, der  

 i antal og kvalifikationer er lavere end det af rederiet ansøgte, selv om  

 dette i visse tilfælde har medført, at søsterskibe, der er ejet af to  

 forskellige rederier, har sejlet med ikke identiske besætningsfastsættelser.
 Den endelige fastsættelse af et skibs besætning udmøntes i et af  

 Søfartsstyrelsen udstedt certifikat indeholdende besætningsfastsættelsen.
 Dette certifikat betegnes »Besætningsfastsættelse« (Minimum Safe  

 Manning Document), og er udstedt i medfør af lov om skibes besætning samt i  

 overensstemmelse med de principper og retningslinier, som er fastlagt i  

 resolution A. 481 (XII) vedtaget af Den Internationale Søfartsorganisation  

 (IMO).
 En besætningsfastsættelse er gengivet på siderne 30 og 31.
 Minimum Safe Manning Document benyttes dog ikke for de fiskeskibe, som  

 ikke er reguleret af besætningsskalaen i loven, men der udfærdiges i stedet  

 en særlig besætningsfastsættelse, som skal opbevares om bord i skibet.
Afgørelser truffet af Søfartsstyrelsen i henhold til lov om skibes  

 besætning, herunder besætningsfastsættelsen, kan af vedkommende rederi eller  

 søfarendes organisation indbringes for Besætningsnævnet, der træffer den  

 endelige administrative afgørelse.
Indbringelse af en sag for nævnet har ikke  

 opsættende virkning.
 Besætningsfastsættelsen skal opbevares om bord sammen med skibets  

 tilsynsbog og på forlangende forevises såvel danske som udenlandske  

 myndigheder.
 Eventuelle særlige vilkår knyttet til besætningsfastsættelsen vil fremgå  

 af et følgebrev, der i givet fald er en integreret del af  

 besætningsfastsættelsen.
 Skibsførere, navigations- og maskinofficerer tjenstgørende i skibe  

 registreret i Skibsregistret skal have dansk sønæringsbevis med  

 STCW-konventionspåtegning i overensstemmelse med kravene i  

 besætningsfastsættelsen.
 I skibe registreret i Dansk Internationalt Skibsregister kræves ikke  

 danske beviser, men gyldige sønæringsbeviser forsynet med  

 STCW-konventionspåtegning i overensstemmelse med kravene i  

 besætningsfastsættelsen.
 Skibsføreren skal dog have dansk indfødsret, uanset hvilket register  

 skibet er registreret under.
 For skibe registreret i Skibsregistret anføres således i  

 besætningsfastsættelsen navnet på det danske sønæringsbevis, som kræves for  

 at kunne bestride den pågældende stilling for så vidt angår skibets  

 officerer.
 For skibe registreret i Dansk Internationalt Skibsregister anføres i  

 besætningsfastsættelsen den konventionspåtegning i henhold til  

 STCW-konventionen (International konvention om uddannelse af søfarende, om  

 sønæring og om vagthold/International Convention on Standards of Training,  

 Certifikation and Watch-keeping for Seafarers, 1978), som vedkommendes  

 sønæringsbevis skal være forsynet med for at kunne bestride den pågældende  

 stilling for så vidt angår officererne.
 I medfør af lovens § 16, stk. 1, kan Søfartsstyrelsen for det enkelte skib  

 forøge eller formindske lovens kvalifikationskrav og besætningsregler for  

 skibe, hvor særlige forhold gør sig gældende.
I medfør af lovens § 16, stk. 2, kan Søfartsstyrelsen endvidere tillade,  

 at en person forretter tjeneste i en stilling, hvortil vedkommende ikke har  

 det fornødne sønæringsbevis.
Dispensationer kan dog kun gives for en periode,  

 der ikke kan overstige 6 måneder.
 Enhver dispensation skal opbevares sammen med besætningsfastsættelsen om  

 bord i skibet, hvorfor det som hovedregel altid hos skibsføreren vil være  

 muligt at konstatere, hvilken besætning, der skal være om bord, og om  

 Søfartsstyrelsen har meddelt tilladelse til at afvige fastsættelsens krav.
 I lovens § 14, er det endvidere bestemt, at såfremt et skib mister nogen  

 del af den foreskrevne besætning som følge af sygdom, død, rømning eller  

 andre skibsføreren eller rederiet utilregnelige årsager, skal krav fastsat i  

 eller i medfør af denne lov ikke være til hinder for, at skibsføreren under  

 fornøden hensyntagen til skibets sødygtighed kan fortsætte rejsen.  

 Besætningen skal dog snarest muligt kompletteres, og skibsføreren skal om  

 forholdet indføre fornøden bemærkning i skibsdagbogen eller, hvor skibsdagbog  

 ikke føres, i tilsynsbogen.
I medfør af § 5, stk. 1, i lov om mønstring af søfarende m.v., jfr.  

 lovbekendtgørelse nr. 580 af 29. september 1988, fører Søfarts styrelsen kontrol med, at lovgivningens forskrifter om skibes besætning  

 overholdes.
 I henhold til bestemmelserne i § 3, stk. 1, skal skibsføreren ved  

 mønstring påse, at lovgivningens forskrifter er opfyldt for den pågældende  

 søfarende, herunder navnlig de aldersmæssige, helbredsmæssige og  

 uddannelsesmæssige krav.
 Der skal udfærdiges en hyrekontrakt/bemandingsskema på en formular,  

 Søfartsstyrelsen har godkendt, og skibsføreren skal efter hver mønstring (på-  

 eller afmønstring) indsende en genpart af hyrekontrakten/bemandingsskemaet  

 til Søfartsstyrelsen.
 De indsendte hyrekontrakter/bemandingsskemaer giver således  

 Søfartsstyrelsen mulighed for ved hjælp af et dertil indrettet EDB-system at  

 foretage en indirekte kontrol med, om et skib er forskriftsmæssigt korrekt  

 bemandet.
 Herudover kontrolleres bemandingen i et vist omfang såvel i danske som i  

 udenlandske havne af Søfartsstyrelsens skibsinspektører.
 Endvidere kan udenlandske søfartsmyndigheder som følge af indgåede  

 internationale konventioner foretage besætningskontrol i danske skibe, der  

 opholder sig i udenlandske havne.
 Konstateres der en alvorlig tilsidesættelse af besætningsforskrifterne kan  

 Søfartsstyrelsen, hvis tilsidesættelsen skønnes at være så alvorlig, at  

 skibet anses for usødygtigt, i medfør af § 16, stk. 1, i lov om skibes  

 sikkerhed m.v., jfr. lovbekendtgørelse nr. 584 af 29. september 1988, kræve  

 skibet tilbageholdt indtil besætningen er kompletteret.
 I henhold til bestemmelserne i § 16, stk. 4, i lov om skibes sikkerhed,  

 skal en tilbageholdelse i udlandet anmeldes til den stedlige danske  

 repræsentation, der så vidt muligt foranlediger, at der træffes de fornødne  

 forholdsregler til at hindre skibets afgang.
Besætningsfastsættelse KAPITEL III Forlis og andre søulykker Forlis og andre søulykker A.
Generelle regler Erfarer repræsentationen, at et dansk skib befinder sig i havsnød eller er  

 impliceret i en søulykke i dens distrikt eller tilgrænsende farvande, skal  

 den straks sammen med rederiets agent, hvis en sådan findes, sætte sig i  

 forbindelse med de lokale myndigheder for at sikre, at der træffes de efter  

 omstændinghederne mulige foranstaltninger til redning af skibet og de  

 ombordværende.
 Hvor forholdene taler for det, og navnlig hvis der er fare for skibet  

 eller de ombordværende, bør repræsentationens chef eller en af hans  

 medarbejdere begive sig til ulykkesstedet for personligt at overvåge  

 redningsarbejdet.
 Uanset om rederiet allerede er underrettet af skibsføreren eller af sin  

 agent på stedet, skal repræsentationen, så snart den har nogenlunde overblik  

 over situationen, telgrafisk indberette alle relevante oplysninger om ulykken  

 og hvilke foranstaltninger, der allerede er truffet eller vil kunne træffes  

 for at redde de ombordværende og bjerge skibet og ladningen.
B.
Søforklaring Under de i kapitel IV, afsnit A. nærmere angivne omstændigheder har  

 skibsføreren pligt og ret til at afgive søforklaring i anledning af forlis  

 eller anden søulykke.
C.
Ladningen Medmindre skibsføreren eller en anden repræsentant for rederiet er i stand  

 til det, bør repræsentationen påse, at der straks optages en fortegnelse over  

 bjerget gods, og at godset opbevares på forsvarlig vis.
Drejer det sig om  

 gods, som ikke uden værdiforringelse kan opbevares, bør pristilbud søgt  

 opnået, og rederiets bemyndigelse til øjeblikkelig salg af godset indhentes  

 telegrafisk.
D.
Besætningen Går et dansk skib tabt, eller anses det efter søulykke for  

 uistandsætteligt, ophører en sømands tjenesteforhold, hvis ikke andet følger  

 af aftalen om ansættelsesvilkårene (SML § 19, jfr. § 35 og 36). Tilsvarende  

 regler gælder for skibsføreren (SML § 48). Tjenesteforholdet ophører ikke for  

 besætningsmedlemmer, der er rederiansatte, hvorved bemærkes, at  

 skibsofficerer normalt er rederiansatte, jfr. kap.
V II grader og III grader  

 samt kap.
VI (SML § 35).
 Medlemmer af besætningen skal mod hyre og underhold deltage i bjergningen  

 og blive på stedet, til søforklaring er afgivet (SML § 19). Skibsføreren har  

 mod hyre og underhold pligt til at blive på stedet og sørge for ordningen af  

 de anliggender som vedrører skibet, de ombordværende eller lasten (SML § 48).
Alle søfolk, uanset nationalitet, hvis tjenesteforhold ophører ved skibets  

 tab, har ret til nødvendig beklædning samt fri rejse med underhold til deres  

 bopæl for rederens regning.
Sømanden har ret til hyre under hjemrejsen og for  

 den tid, han er arbejdsløs som følge af forliset, dog højst for 2 måneder ud  

 over den tid, for hvilken han får hyre (SML § 19, stk. 2 og 3).
Sømanden har endvidere ret til erstatning for mistede eller beskadigede  

 ombordværende ejendele (SML § 61, jfr.
Søfartsstyrelsens bkg. nr. 442 af 10.  

 juni 1991.
 Bortset fra de ovenangivne bestemmelser gælder der ingen særregler for  

 søfolk, hvis tjenesteforhold ophører på grund af skibets forlis eller havari.  

 På alle andre områder end de ovenfor nævnte gælder de almindelige regler og  

 forskrifter i denne instruks om søfolks retsstilling ved afmønstring fra  

 dansk skib.
KAPITEL IV Søforklaring Søforklaring A.
Skibsførerens pligt og ret til at begære søforklaring optaget Ifølge sølovens § 301 skal søforklaring afgives:
 Industriministeriet kan meddele fritagelse for pligten til at afgive  

 søforklaring i de forannævnte tilfælde eller tillade, at søforklaringen  

 udsættes, såfremt sagen er eller må antages at ville blive tilstrækkeligt  

 oplyst gennem anden tilgængelig undersøgelse (SL. § 310).
I tilfælde af sammenstød mellem to danske skibe skal søforklaring så vidt  

 muligt afgives på samme tidspunkt for begge skibe.
Industriministeriet kan  

 med henblik herpå tillade, at søforklaring udsættes.
Såfremt søforklaring  

 ikke afgives på samme tidspunkt for begge skibes vedkommende, kan den, der  

 modtager søforklaringen, på begæring af rederen eller skibsføreren for det  

 skib, for hvilket søforklaring først afgives, beslutte, at søforklaringen  

 skal holdes for lukkede døre, og at kun repræsentanter for rederen må være  

 til stede (SL. § 308, stk. 1).
Pligten til at afgive søforklaring gælder også ved sammenstød med finske,  

 norske og svenske skibe.
Ved sammenstød med andre udenlandske skibe  

 bortfalder pligten til at afgive søforklaring, medmindre Industriministeriet  

 i det enkelte tilfælde giver påbud om, at søforklaring skal afgives (SL. §  

 308, stk. 2).
 Er der i andre tilfælde end ovenfor under 1) til 8) nævnte i forbindelse  

 med skibets drift indtruffet skade på skib, person eller ladning, eller må  

 sådan skade antages at være indtruffet, kan søforklaring begæres afholdt af  

 Industriministeriet eller af rederen eller skibsføreren (SL. § 302). En  

 assurandør eller en ladningsejer kan derimod ikke kræve søforklaring afholdt.
 Om forhør i anledning af forbrydelser, som ikke giver anledning til  

 optagelse af søforklaring henvises til kapitel IX.
B.
Hvor og for hvilken myndighed afgives søforklaring Søforklaring skal afgives snarest muligt.
Er den begivenhed, der giver  

 anledning til afgivelse af søforklaring, indtruffet eller opdaget under  

 skibets ophold i havn, skal søforklaring afgives i denne havn.
Er  

 begivenheden indtruffet på søen, afgives søforklaring i den første havn,  

 skibet eller besætningen kommer til efter hændelsen.
Afgivelse af  

 søforklaring kan dog udsættes, indtil skibet eller besætningen ankommer til  

 en anden havn, hvis tidstab af betydning for skibet derved kan undgås eller  

 andre væsentlige fordele opnås.
I dansk havn afgives søforklaring for den stedlige underret, der tiltrædes  

 af to sagkyndige, i København for Sø- og Handelsretten.
I Finland, Norge  

 eller Sverige afgives søforklaring for den efter landets lovgivning  

 kompetente domstol.
I andre lande afgives søforklaring for den stedlige  

 danske repræsentation, såfremt der ved repræsentationen findes en embedsmand,  

 som har en stående bemyndigelse til at modtage søforklaring eller i det  

 konkrete tilfælde bliver bemyndiget dertil.
Er dette ikke tilfældet, kan  

 søforklaring afgives for en dertil bemyndiget finsk, norsk eller svensk  

 udenrigsrepræsentation i denne havn, men ikke for opholdslandets myndigheder  

 (SL. § 305).
I den danske udenrigstjeneste er alle udsendte diplomatiske og konsulære  

 tjenestemænd i 21. eller højere lønramme, samt dermed sidestillede  

 overenskomstansatte medarbejdere i den almindelige tjeneste ex officio  

 bemyndiget til at modtage søforklaringer.
Endvidere kan Udenrigsministeriet  

 meddele andre udsendte medarbejdere samt honorære konsularembedsmænd en  

 personlig bemyndigelse til at modtage søforklaring.
En sådan bemyndigelse kan  

 udstedes enten som en stående bemyndigelse for den tid, den pågældende  

 beklæder stillingen, eller som en bemyndigelse ad hoc i en konkret sag.
Den,  

 der er bemyndiget til at modtage søforklaring, kan ikke delegere sin  

 bemyndigelse til andre.
C.
Søforklaring for repræsentationen 1. Skibsførerens anmeldelse Skibsføreren skal indgive en skriftlig anmeldelse til repræsentationen om  

 den hændelse, der giver anledning til afholdelse af søforklaring.
Med  

 anmeldelsen skal følge:
2. Tid og sted for søforklaringen Repræsentationen berammer tid og sted for søforklaringen efter samråd med  

 skibsføreren og under hensyntagen til arbejdet om bord med losning og  

 lastning, således at skibet ikke opholdes længere end strengt nødvendigt.
 Søforklaringen afholdes som principiel regel på repræsentationens kontor,  

 men ofte vil det være mere hensigtsmæssigt at lade søforklaring afholde om  

 bord, f.eks. hvis et større antal af besætningen skal afhøres, eller hvis en  

 besigtigelse af selve skibet eller lokaliteterne om bord kan have betydning  

 for sagens fulde opklaring.
3. Tilsigelse af skibsfører, vidner og andre Repræsentationen skal tilsige skibsføreren til den berammede søforklaring  

 og opfordre ham til at medbringe skibsbøgerne med dertil hørende kladder samt  

 øvrige skibspapirer og drage omsorg for, at de medlemmer af besætningen eller  

 andre ombordværende, der kan give oplysning om hændelsen, ligeledes kommer  

 til stede.
Afgives der søforklaring på grund af skibsforlis eller større  

 ulykker, giver repræsentationen snarest mulig pr. telex eller telefonisk  

 meddelelse til Søfartsstyrelsen (eller eventuelt Industriministeriets  

 søfartskontor) om tid og sted for afholdelse af søforklaring så betids, at  

 Søfartsstyrelsen har mulighed for at kunne overvære søforklaringen.
Om  

 fornødent opfordrer repræsentationen tillige andre vidner, f.eks. lods eller  

 havnearbejdere, hvis forklaring kan være af betydning, til at komme til  

 stede.
For så vidt hændelsen giver anledning dertil, skal repræsentationen  

 opfordre skibets agent på stedet og personer, der har interesse i skibet  

 eller ladningen (assurrandører og ladningsejere), til at overvære  

 søforklaringen, eventuelt ved befuldmægtigede.
4. Fremgangsmåden ved søforklaring a.
Oplæsning af udskrifter af skibsdagbogen og  

 maskindagbogen.
Som en indledning til de efterfølgende afhøringer oplæser  

 embedsmanden i alles påhør de fra skibsføreren modtagne udskrifter af  

 skibsdagbogen og maskindagbogen eller, hvis bøgerne er gået tabt,  

 skibsførerens skriftlige fremstilling af sagen.
Embedsmanden skal kontrollere  

 udskrifternes rigtighed.
b.
Formaning til at tale sandhed.
Embedsmanden fremhæver  

 over for de tilstedeværende betydningen af, at sagen oplyses så fuldstændigt  

 som muligt, og pålægger dem ikke blot at svare sandfærdigt på de spørgsmål,  

 der stilles, men også på eget initiativ til at give alle oplysninger, der kan  

 tjene til at belyse sagen.
c.
Afhøringen.
Det er embedsmandens opgave gennem afhøring  

 af de tilsagte vidner at søge tilvejebragt fuldstændige oplysninger om de  

 faktiske omstændigheder ved og årsagen til den indtrufne hændelse, herunder  

 oplysninger om forhold, som er af betydning for bedømmelse af skibets  

 sødygtighed eller for sikkerheden til søs.
Det falder uden for embedsmandens  

 opgave at tage stilling til den enkeltes skyld eller ansvar.
 Forklaring afgives først af skibsføreren alene og derpå af de øvrige  

 vidner hver for sig, således at ingen påhører en andens forklaring.  

 Embedsmanden kan dog undtagelsesvis, når en interessekonflikt ikke kan opstå,  

 tillade skibsføreren at overvære mandskabets forklaring.
 Spørgsmål om skibets beskaffenhed, tilstand, indretning og udrustning bør  

 som regel rettes til skibsføreren eller den ansvarlige skibsofficer.
 Hvis der, efter at alle de tilsagte er afhørt, stadig er punkter af  

 betydning for sagens opklaring, som er utilstrækkeligt belyst, eller hvis  

 enkelte forklaringer ikke stemmer med, hvad der i øvrigt er fremkommet under  

 afhøringerne, bør embedsmanden gennem supplerende afhøringer søge de  

 pågældende punkter nærmere belyst eller efterprøvet.
Liste over spørgsmål ved afgivelse af søforklaring Efterfølgende liste er udarbejdet med den hensigt at lette modtagelse af  

 søforklaringen.
Listen, som ikke må betrages som værende fuldstændig, anfører en række  

 punkter, dels om oplysninger vedrørende skibet, dets udstyr, besætning og  

 rejse, dels en række spørgsmål vedrørende den indtrufne hændelse.
Oplysninger  

 og spørgsmål som klart er uden betydning for bedømmelse af hændelsen, kan  

 udelades.
Det vil ofte på det tidlige tidspunkt, hvor søforklaring aflægges, være  

 vanskeligt at overse, i hvilke relationer de oplysninger, som fremkommer ved  

 søforklaringen, vil have betydning.
Søforklaringen bør derfor indeholde en så  

 fuldstændig og detailleret beskrivelse af de faktiske omstændigheder i  

 forbindelse med søulykken som muligt, og man bør vise stor forsigtighed med  

 at undlade eller afskære spørgsmål eller protokollation, fordi dette på  

 tidspunktet for søforklaringen måtte forekomme mindre relevant.
 Protokollat af søforklaringen og kopier af de fremlagte bilag vil danne  

 den nødvendige baggrund for myndighedernes videre behandling af sagen og  

 tjener endvidere til brug for redere, ladningsejere, forsikringsselskaber,  

 advokater og de søfarendes organisationer.
F.
Kollision Søforklaringen bør indeholde en nøje beskrivelse af kollisionen og  

 sejladsen i tidsrummet før kollisionen: evt. ved en bilagt rapport.  

 Beskrivelsen bør mindst indeholde følgende oplysninger:
1. Det andet skibs navn og hjemsted, type, størrelse  

 og evt. særpræg 2. Hvornår observeredes det andet skib første gang,  

 skete det visuelt, ved radar eller ved lydsignal 3. Hvad var pejling og afstand til det andet skib ved  

 første observation 4. Blev det andet skib holdt under observation, blev  

 det plottet, blev dets kurs og fart bestemt og konstateredes ændring heraf 5. Førte det andet skib lanterner, og da hvilke (om  

 dagen evt. signaler). Hvordan sås lanternerne (f.eks. agterlanternerne,  

 sidelanternerne, skel mellem toplanternerne) samt hvilke ændringer  

 konstateredes der heraf 6. Hvad var eget skibs retvisende kurs og fart, da det  

 andet skib blev observeret.
Hvorledes konstateredes dette (ved magnetkompas  

 oplyses deviation og misvisningen, ved gyrokompas eventuel korrektion: til  

 belysning af fart oplyses stilling af maskin- telegraf eller manøvrehåndtag) 7. Blev eget skibs kurs og fart ændret inden  

 kollisionen og i be- kræftende fald hvornår, hvordan og på hvilken afstand af  

 det andet skib (til belysning af fart oplyses stilling af maskin- telegraf  

 eller manøvrehåndtag) 8. Blev der observeret eller afgivet lys- eller  

 lydsignaler, og i bekræftende fald hvilke 9. Var egne lanterner tændt 10. Hvor blev eget og andet skib ramt, og hvad var  

 kollisionsvinklen 11. Nøjagtigst mulige tidspunkt for kollisionen (hvem  

 konstaterede dette, hvilket ur anvendtes) 12. Skibets kurs og fart ved kollisionen, hvis muligt  

 også andet skibs 13. Nøjagtige mulige positioner for kollisionen: hvem  

 konstaterede dette: hvordan (hvis decca, da hvilke deccalinier - eventuelle  

 originalnotater sikres) 14. Hvad gjorde eget eller andet skib for at afværge  

 kollisionen 15. Blev der ydet hjælp til eller fra det andet skib 16. Hvilke skader formodes anrettet på eget og andet  

 skib 17. Hvilke oplysninger findes der om eget skibs  

 positions- bestemmelse i de seneste timer før kollisionen, hvornår, hvorledes  

 og af hvem den blev bestemt 18. Er der ved kollisionen sket udslip af olie eller  

 andet, der kan have forårsaget forurening 19. Hvad var den formodede årsag til kollisionen G.
Grundstødning d.
Protokollat af søforklaringen.
Embedsmanden skal under  

 søforklaringen lade nedskrive et protokollat, der giver en præcis og  

 overskuelig fremstilling af sagen og de afgivne forklaringer.
I protokollatet  

 skal anføres det relevante indhold af de afgivne forklaringer: længere  

 udredninger bør så vidt muligt undgås, og kun hvor det kan tillægges særlig  

 betydning, bør ordret gengivelse finde sted.
Efter afhøring af hvert vidne  

 oplæses protokollatet for den pågældende, således at der gives ham lejlighed  

 til at korrigere eventuelle misforståelser eller mangler.
 Dokumenter, der fremlægges under søforklaringen, skal forsynes med  

 embedsmandens påtegning om, at de har været fremlagt: teksten behøver ikke at  

 indføres i protokollatet, men kan vedlægges som bilag, eventuelt med  

 bemærkning i protokollatet om, at oplæsning har fundet sted.
 Protokollatet, der ikke behøver at indføres eller indhæftes i en særlig  

 protokol, bør med de modifikationer, den foreliggende sag tilsiger, affattes  

 efter følgende retningslinier:
Den (dato) kl..... afholdtes efter forudgående berammelse søforklaring på  

 (repræsentationen) i (byen) i anledning af, at (skibets art og navn) af  

 (hjemsted), tilhørende rederiet (navn) og ført af (skibsførerens stilling og  

 navn) på rejse fra (afsejlingshavn) til (bestemmelsessted) med en ladning  

 .................. ved grundstødning (position) havde taget skade på skrog og  

 ladning.
Søforklaringen blev afgivet for (embedsmandens stilling og navn).
 Skibsføreren foreviste skibsdagbogen, maskindagbogen, skibets  

 nationalitetscertifikat, fartcertifikat, tilsynsbog og bemandingsliste,  

 hvoraf fremgår, at skibet måler ...... tons netto og har kendingsbogstaverne  

 ........ Det er bygget af stål i året ......... og klasset i .......... hvor  

 det har klassen ............ Dets fartcertifikat, der er udstedt den  

 ..........., har gyldighed indtil den ............. Besætningen udgør ....  

 mand, og skibet har det lovbefalede antal dæks- og maskinofficerer.
 Embedsmanden oplæste i alles påhør udskrifterne i skibsdagbogen og  

 maskindagbogen og formanede vidnerne til at tale sandhed.
 Alle vidner forlod derefter lokalet.
 Som første vidne afhørtes skibsfører (navn).
 Vidnet, der i øvrigt henholdt sig til udskrifterne af skibsdagbogen og  

 maskindagbogen, forklarede på forespørgsel, at .......................  

 .....................................................................
 Oplæst og godkendt af vidnet.
 Som andet vidne afhørtes lods (navn).
Afhøringen foregik på engelsk.
Vidnet tiltrådte skibsførerens forklaring  

 og tilføjede, at ........................................................  

 .....................................................................
 Oplæst og godkendt af vidnet.
 Som tredie vidne afhørtes (titel og navn).
 Vidnet forklarede ...................................................
Til slut indkaldtes skibsføreren på ny og blev gjort bekendt med  

 de afgivne forklaringer.
På forespørgsel erklærede han og de interesserede  

 parter, som overværede søforklaringen, at de ikke ønskede yderligere  

 spørgsmål stillet til vidnerne.
--------------------------------------------------------------------- 5. Indberetning og udskrifter af søforklaringen Repræsentationen skal til Søfartsstyrelsen indsende tre underskrevne og  

 med repræsentationens stempel forsynede eksemplarer af protokollatet med  

 tilhørende bilag.
 Eksemplarer af protokollatet skal på begæring udleveres til skibsføreren  

 samt skibets agenter, assurandører og ladningsejere, men ikke til andre.
D.
Finsk, norsk eller svensk skibsførers afgivelse af søforklaring for  

 en dansk repræsentation På samme måde som føreren af et dansk skib uden for Danmark, Finland,  

 Norge og Sverige har adgang til at begære søforklaring afholdt for en finsk,  

 norsk eller svensk repræsentation, jfr. afsnit B., kan uden for de nævnte  

 lande føreren af et finsk, norsk eller svensk skib, dettes reder eller  

 kompetente myndigheder i fartøjets hjemland anmode en dertil kompetent dansk  

 repræsentation om at modtage søforklaring.
Søforklaringen optages efter de i  

 afsnit C. anførte regler.
 Repræsentationen skal til hjemlandets udenrigsministerium indsende tre  

 underskrevne og med repræsentationens stempel forsynede eksemplarer af  

 protokollatet af søforklaringen med tilhørende bilag.
E.
Udveksling af udskrifter af søforklaring Danmark har truffet aftale om gensidig udveksling af udskrifter af  

 søforklaringer ad diplomatisk vej med Norge ved deklaration af 22. oktober  

 1909 (UM's bkg. nr. 237 af 30. oktober 1909) og med Sverige ved deklaration  

 af 18. december 1894 (UM's bkg. nr. 222 af 19. december 1894). Med Tyskland  

 er der på basis af gensidighed ved noteveksling af 3. december 1921/20. maj  

 1922 (jfr.
Danmarks Traktater 1922, nr. 16) truffet aftale om, at danske  

 repræsentationer i Tyskland hos vedkommende tyske domstole gebyrfrit kan  

 rekvirere udskrifter til offentlig brug af søforklaringer for tyske domstole  

 vedrørende danske skibe.
F.
Søprotest Søprotest er et dokument, hvori skibsføreren i anledning af skade på skib  

 eller ladning forbeholder sig sin ret over for alle vedkommende.
 Optagelse af søprotest er ikke foreskrevet i dansk lovgivning, men kræves  

 under visse omstændigheder af andre lande, ligesom skibsføreren f.eks. ved  

 certepartiet kan være forpligtet til at lade optage søprotest.
På skibsførerens begæring skal repræsentationen om nødvendigt bistå ham  

 med at afgive protesten for den efter landets lovgivning kompetente myndighed  

 og i den på stedet foreskrevne form eller selv modtage søprotesten og  

 udfærdige bevis herfor.
Repræsentationen skal i begge tilfælde i  

 skibsdagbogen bekræfte søprotestens afgivelse.
KAPITEL V Mandskabets tjenesteforhold Mandskabets tjenesteforhold I grader Skibsansatte A.
Kvalifikationer 1. Personlige kvalifikationer Ved sømand forstås enhver person, bortset fra skibsføreren, der er ansat  

 af rederen eller på dennes vegne af skibsføreren til udførelse af  

 skibstjeneste om bord i et skib i søen (SML § 1).
 For danske og udenlandske sømænd, der forhyres med danske skibe, gælder  

 følgende bestemmelser.
a.
Alder.
Ingen under 16 år må anvendes til arbejde om  

 bord (SML § 4), og ifølge kapitel 4 i myndighedsloven, jfr. lovbekendtgørelse  

 nr. 443 af 3. oktober 1985 kan mindreårige under 18 år ikke påtage sig  

 tjeneste uden tilladelse fra forældremyndighedens indhaver, medmindre den  

 mindreårige allerede tidligere har fået tilladelse til arbejde af lignende  

 art.
b.
Lægeundersøgelse.
Ingen må tiltræde eller gøre tjeneste  

 ombord på et skib på 20 BRT eller derover bortset fra fiskeskibe og skibe,  

 der sejler i indenrigsfærgefart, før han med tilfredsstillende resultat har  

 gennemgået den obligatoriske lægeundersøgelse for søfarende (SML § 4, stk. 2,  

 jfr. bekendtgørelse nr. 400 af 7. juni 1989 om lægeundersøgelse af søfarende  

 med tilhørende bilag indeholdende oversigt over de sygdomme, lidelser,  

 defekter m.v., der kan medføre kassation i form af absolut eller betinget  

 (delvis) udmønstringsforbud).
Ved undersøgelsen, der er en vurdering af den søfarendes fysiske egnethed  

 til tjeneste til søs, skal benyttes en særlig »lægeattest for  

 søfarende«.
På attestens bagside er ovennævnte bilag optrykt.
Alle  

 danske skibe er forsynet med attesten, der findes på dansk, engelsk og  

 spansk.
Attesten kan rekvireres i Søfartsstyrelsen.
 Lægeundersøgelsen, der i Danmark kun kan foretages af en af  

 Søfartsstyrelsen autoriseret søfartslæge, skal ske således:
 1. Enhver person over 16 år, der første gang tiltræder  

 arbejde i dansk skib, skal ved lægeundersøgelse være fundet egnet til arbejde  

 i skib.
 2. Søfarende under 18 år skal derefter med højst 1 års  

 mellemrum ved fornyet lægeundersøgelse erklæres for egnede til arbejde i  

 skib.
 3. Søfarende, der er 18 år og derover, skal med højst  

 2 års mellemrum ved fornyet lægeundersøgelse erklæres for egnede til  

 vedkommende arbejde i skib.
 Har den søfarende tidligere været undersøgt, må ny undersøgelse tidligst  

 foretages 3 måneder før udløbet af sidste undersøgelses gyldighedsfrist.
 Som grundlag for alle de nævnte obligatoriske lægeundersøgelser anvendes  

 den på siderne 57 og 58 gengivne lægeattest, som er delt op i afsnit A, B og  

 C.
 A og B udfyldes omhyggeligt af den søfarende inden selve undersøgelsen.
 Lægen skal inden selv lægeundersøgelsen sikre sig den søfarendes  

 identitet.
Ved lægeundersøgelsen skal alle de i attestens afsnit C nævnte forhold  

 undersøges.
For så vidt lægen ikke på grundlag af de undersøgelser, der  

 forudsættes i attesten, kan træffe nogen endelig afgørelse, skal den  

 søfarende erklæres for midlertidig uegnet, men spørgsmålet vil kunne tages op  

 til fornyet vurdering, når den pågældende gennem egen læge får foretaget  

 fyldestgørende supplerende undersøgelser, som eventuelt tillader en ændret  

 indstilling.
Resultatet af undersøgelsen indføres på attesten.
Efter undersøgelsen  

 foretager lægen et skøn over, hvorvidt den fysiske og psykiske tilstand i  

 almindelighed er således, at den søfarende er egnet til arbejdet i skib.  

 Forinden afgørelse træffes, skal lægen konferere med den på bagsiden af  

 lægeattesten optrykte oversigt over sygdomme, lidelser, defekter m.v., der  

 kan medføre kassation i form af absolut eller betinget (delvis)  

 udmønstringsforbud.
I oversigten er der ved de enkelte sygdomme angivet visse  

 retningslinier:
 Tid:
 Arbejdsområde:
 Fartsområde:
 Resultatet af undersøgelsen indskrives i afsnit 1 i den søfarendes  

 sundhedsbevis, jfr. nærmere nedenfor.
Sundhedsbeviset kan udstedes af Søfartsstyrelsen, en søfartslæge eller - i  

 udlandet - af skibsføreren.
Det påhviler den, der udsteder beviset, at sikre  

 sig den søfarendes identitet samt at påse, at beviset underskrives af den  

 søfarende.
 Resultatet af den obligatoriske lægeundersøgelse indføres i den søfarendes  

 sundhedsbevis.
Sundhedsbeviset har til formål at dokumentere, at den søfarende lægeligt  

 er egnet til den skibstjeneste, som han skal udføre eller til at fortsætte  

 tjenesten.
Beviset skal ved skibstjenestens tiltræden afleveres til  

 skibsføreren, som tilbageleverer det ved tjenestens ophør.
Sundhedsbeviset er opdelt i 2 afsnit.
Det første afsnit vedrører  

 undersøgelse, der er obligatoriske for alle, som skal arbejde om bord i et  

 dansk skib, medens det andet afsnit kun vedrører søfarende, der skal udføre  

 udkigstjeneste.
Attestation af den søfarendes egnethed til  

 skibstjeneste med eller Attestation af resultatet af den særlige  

 for udkigstjeneste Er den søfarende af lægen erklæret for egnet eller egnet med visse  

 begrænsninger, foreligger der et gyldigt sudhedsbevis for så vidt angår  

 lægeundersøgelsen med de nævnte eventuelle begrænsninger, når  

 undersøgelsesresultatet i den dertil bestemte rubrik er attesteret af  

 kompetent myndighed, der kan være de særlige godkendte søfartslæger (kun i  

 Danmark), en skibsfører (kun i udlandet) eller Søfartsstyrelsen.
 En søfarende, der ved en periodisk lægeundersøgelse er fundet uegnet eller  

 egnet til begrænset arbejde til søs, kan overfor Søfartsstyrelsen kræve ny  

 lægeundersøgelse foretaget hos en af styrelsen anvist læge.
 Når foreliggende oplysninger taler derfor, kan styrelsen, uanset at den  

 søfarende er i besiddelse af et gyldigt sundhedsbevis, kræve, at det ved en  

 ny lægeundersøgelse hos en af styrelsen anvist læge godtgøres, at den  

 søfarende er egnet til arbejde på skib.
 Resultatet af såvel den af den søfarende som den af styrelsen krævede  

 lægeundersøgelse kan af styrelsen, rederiet eller den søfarende indbringes  

 for Helbredsnævnet for Søfarende, c/o Søfartsstyrelsen, der har den endelige  

 administrative afgørelse.
c.
Syns- og høreprøve for søfarende.
En sømand må ikke anvendes til  

 udkigstjeneste, medmindre han har bestået en særlig syns- og høreprøve.  

 Resultatet af denne undersøgelse indføres i afsnit 2 i sundhedsbeviset.  

 Erhvervelse af sønæringsbevis som navigatør er bl.a. betinget af, at den  

 pågældende har bestået syns- og høreprøve for søfarende (jfr. sønæringslov,  

 jfr. lovbkg. nr. 372 af 31. maj 1990 og bkg. nr. 401 af 8. juni 1989).
 Forinden indførelse af resultatet af syns- og høreprøveundersøgelsen i  

 sundhedsbevis skal konsulatet påse, at samtlige rubrikker på attesten er  

 udfyldt, og at attesten indeholder en konklusion.
 Bekendtgørelsens § 8, stk. 2, er sålydende:
 »I udlandet kan syns- og høreprøve kun aflægges for en oftalmolog.  

 Den af oftalmologen udfærdigede attest skal påtegnes af den stedlige danske  

 udenrigsrepræsentation om, at den undersøgende læge er en på stedet  

 autoriseret oftalmolog«.
 Påtegning i sundhedsbevisets 2. afsnit for bestået syns- og høreprøve for  

 søfarende kan på grundlag af en ikke over 36 måneder gammel syns- og  

 høreprøveattest gives af Søfartsstyrelsen eller den stedlige repræsentation.
 Bekendtgørelsens § 8, stk. 4, sidste punktum, er sålydende:
 »Ved undersøgelse i udlandet skal benyttes en på engelsk affattet  

 blanket, som kan fås ved henvendelse til Søfartsstyrelsen«.
Lægeattest til brug ved undersøgelse af søfarende a.
Skibe registreret i Skibsregistret 2. Faglige kvalifikationer I henhold til bestemmelserne i § 6, stk. 1, i lov om skibes besætning,  

 jfr. lovbekendtgørelse nr. 585 af 29. september 1988, skal skibsførere,  

 navigations- og maskinofficerer have sønæringsbevis med  

 STCW-konventionspåtegning i overensstemmelse med det i paragraffen anførte  

 skema.
 Skemaet angiver i større træk de sønæringsrettigheder, beviset giver  

 indehaveren i danske skibe registreret i Skibsregistret.
 Kravene i besætningsfastsættelsen kan i visse tilfælde adskille sig fra  

 kravene i skemaet, jfr. § 16, stk. 1, i besætningsloven, og det vil altid  

 være kravene i besætningsfastsættelsen (Minimum Safe Manning Document), som  

 er gældende.
 STCW-konventionspåtegning defineres som påtegning på sønæringsbevis  

 udfærdiget i overensstemmelse med bestemmelserne i artikel VI i den  

 internationale konvention om uddannelse af søfarende, om sønæring og om  

 vagthold, 1978 (STCW-konventionen), jfr. § 2, nr. 6, i besætningsloven.
 På skibe, der efter gældende forskrifter skal være udstyret med  

 radiotelegraf- eller radiotelefonstation, skal der til betjening heraf være  

 ansat henholdsvis skibsradiotelegrafist eller skibsradiotelefonist med  

 foreskrevet bevis.
 En foreskreven kok skal have sønæringsbevis som skibskok.
 I henhold til bestemmelserne i besætningslovens § 5, stk. 1 og 2, skal  

 dæks- og maskinmandskab samt enhedsmandskab opfylde de i sønæringsloven  

 foreskrevne uddannelseskrav for udmønstring som ubefaren matros eller befaren  

 matros, ubefaren skibsassistent eller befaren skibsassistent, henholdsvis  

 ubefaren motormand eller befaren motormand.
 Dæks-, maskin- og enhedsmandskab skal ved påmønstring i havne i Danmark,  

 Norge, Sverige, Finland, Tyskland, Nederlandene og Belgien samt britiske  

 Nordsøhavne og havne i den Engelske Kanal, eller når ansættelse er sket her i  

 landet, opfylde nedenstående betingelser:
 jfr. § 19 i sønæringsloven (lovbekendtgørelse nr. 372 af 31. maj 1990).
 I de under a) foreskrevne 18 måneders fartstid kan højst medregnes 6  

 måneders fartstid erhvervet som skibsassistentelev.
 For at kunne påmønstre som skibsassistentelev skal vedkommende have  

 gennemgået modul I af skoleuddannelsen for skibsassistenter på en godkendt  

 søfartsskole.
 Den samlede skoleuddannelse for skibsassistenter er opdelt i modul I (5  

 ugers varighed), modul II (15 ugers varighed) samt modul III (13 ugers  

 varighed).
 Sker påmønstringen uden for de ovennævnte havne og er ansættelsen ikke  

 sket i Danmark, skal vedkommende i henhold til § 20 i sønæringsloven enten  

 opfylde betingelserne i 1) og 2) eller have udført henholdsvis dækstjeneste,  

 maskintjeneste eller dæks- og maskintjeneste som medlem af en enhedsbesætning  

 i enten 12 måneder for så vidt angår en ubefaren matros, ubefaren motormand  

 eller ubefaren skibsassistent eller i 36 måneder for så vidt angår en befaren  

 matros, befaren motormand eller befaren skibsassistent.
 En bedstemand (styrmand i mindre skibe) skal som omhandlet i § 21 i  

 sønæringsloven:
 I de ovenfor krævede 18 måneders fartstid kan højst medregnes 6 måneders  

 fartstid erhvervet som skibsassistentelev.
b.
Skibe registreret i Dansk Internationalt Skibsregister I skibe registreret i Dansk Internationalt Skibsregister kræves ikke  

 danske sønæringsbeviser, men gyldigt sønæringsbevis med den i skemaet i stk.  

 1 anførte konventionspåtegning, jfr. § 6, stk. 2, i besætningsloven.  

 Skibsføreren skal dog have dansk indfødsret.
 Det vil ligeledes af skibets besætningsfastsættelse fremgå hvilken  

 påtegning, hvert enkelt bevis skal være forsynet med.
 På skibe, der efter gældende forskrifter skal være udstyret med  

 radiotelegraf- eller radiotelefonstation, skal der til betjening heraf være  

 ansat henholdsvis skibsradiotelegrafist eller skibsradiotelefonist med  

 foreskrevet bevis.
 I skibe registreret i Dansk Internationalt Skibsregister kan bevis som  

 skibskok erstattes af en læretid i kokkefaget på 48 måneder, heraf mindst 24  

 måneder i søgående skibe.
I skibe registreret i Dansk Internationalt Skibsregister kan dæks-,  

 maskin- eller enhedsmandskab påmønstres i henhold til § 20 i sønæringsloven,  

 uanset påmønstrings- og ansættelsessted (se under a.) B.
Sømandspapirer Der skal oprettes en skriftlig aftale med sømanden om ansættelsesvilkårene  

 (hyrekontrakt). En dansk sømand, der mønstres i et dansk skib, skal være i  

 besiddelse af en søfartsbog.
For udenlandske sømænd benyttes et eksemplar af  

 hyrekontrakten som mønstringsbevis i stedet for søfartsbogen.
Er en dansk  

 sømand ikke i besiddelse af en søfartsbog, og kan den ikke udstedes, inden  

 mønstring skal finde sted, benyttes hyrekontrakten ligeledes som  

 mønstringsbevis: der skal dog snarest muligt udstedes en søfartsbog til ham,  

 og de nødvendige oplysninger om tjenesteforholdet skal indføres i den.  

 Søfartsbogen eller mønstringsbeviset overgives til skibsføreren og holdes i  

 forvaring af ham, så længe tjenesteforholdet varer (SML § 3, stk. 1 og 4,  

 IM.'s bkg. nr. 351 af 10. juli 1978, §§ 2 og 3).
1. Hyrekontrakt Rederen eller på hans vegne skibsføreren skal sørge for, at der oprettes  

 skriftlig aftale med sømanden om ansættelsesvilkårene.
Tjenesteaftalen skal  

 udfærdiges på en af Søfartsstyrelsen godkendt formular  

 (hyrekontrakt/bemandingsskema) og det skal anføres, hvilken stilling sømanden  

 er antaget til, hvad der er aftalt om fratrædelsessted eller opsigelsesfrist,  

 hvilken hyre der er aftalt og fra hvilken dag den skal løbe, samt fra hvilket  

 tidspunkt sømanden tiltræder tjenesten.
Endvidere skal dagen for opsigelse af  

 tjenesteaftalen samt tidspunktet for sømandens fratræden anføres.
Forinden  

 hyrekontrakten underskrives, skal skibsføreren påse, at de ovenfor under  

 afsnit A. nævnte personlige og faglige kvalifikationer er opfyldt (SML § 3,  

 stk. 1 og 3, IM.'s bkg. nr. 351 af 10. juli 1978, § 3, stk. 4). Formularen  

 til hyrekontrakten er gengivet på næste side.
Hyrekontrakt 2. Søfartsbog Søfartsbøger udstedes af Søfartsstyrelsen, Vermundsgade 38 C, 2100  

 København Ø, telefon 39 27 15 15. Søfartsbøgerne er nummererede og indeholder  

 rubrikker til angivelse af sømandens påmønstringer og afmønstringer.  

 Søfartsbøger må kun udstedes til danske statsborgere, dog ikke til personer  

 under 16 år.
Til personer under 18 år må søfartsbøger kun udstedes, når  

 vedkommende foreviser skriftlig tilladelse fra forældremyndighedens indehaver  

 til at tage beskæftigelse til søs.
Når anmodning om udstedelse af en  

 søfartsbog fremsættes over for Søfartsstyrelsen, skal sømanden godtgøre sin  

 identitet ved forevisning eller indsendelse af personnummerbevis og enten  

 pas, førerbevis eller dåbsattest/navnebevis.
Søfartsbogen skal forsynes med  

 et vellignende pasbillede (IM.'s bkg. nr. 351 af 10. juli 1978, §§ 9, 10 og  

 11).
C.
Mønstring Mønstring skal finde sted, når en sømand tiltræder eller fratræder sin  

 tjeneste i et dansk skib, og ved mønstring forstås, at en hyrekontrakt bliver  

 udfyldt og underskrevet af sømanden og skibsføreren, og at sømandens  

 søfartsbog eller mønstringsbevis udfyldes og underskrives af skibsføreren  

 (lov om mønstring af søfarende m.v., lovbekendtgørelse nr. 580 af 29.  

 september 1988 § 1 og § 2, stk. 1). Mønstringsmyndigheden i Danmark er  

 Søfartsstyrelsen.
1. Påmønstring Inden en dansk eller udenlandsk sømand tiltræder tjeneste i et dansk skib  

 i udlandet, påhviler det skibsføreren at påse, at sømanden har de ovenfor i  

 afsnit A. foreskrevne personlige kvalifikationer for den tjeneste, han  

 antages til (mønstringsloven § 3, stk. 1). Hyrekontrakten skal udfærdiges og  

 underskrives som beskrevet ovenfor i afsnit B.1, og et eksemplar skal  

 udleveres til sømanden.
Et eksemplar af samtlige hyrekontrakter for  

 søfarende, der er tjenestgørende på skibet, skal samles i en mappe, der  

 benævnes skibsbemandingslisten.
Mappen skal opbevares om bord.
Sømandens  

 søfartsbog skal ligeledes udfyldes og underskrives af skibsføreren.  

 Søfartsbogen skal udfyldes på tydelig måde, og navne på byer og skibe må ikke  

 forkortes (IM.'s bkg. af 10. juli 1978, §§ 3, 5 og 8).
2. Afmønstring Ved opsigelse af tjenesteforholdet og ved fratræden skal de hertil  

 beregnede linier i sømandens eksemplar og i de øvrige i skibet beroende  

 eksemplarer af hyrekontrakten udfyldes, og sømandens søfartsbog eller  

 mønstringsbevis udleveres ham udfyldt og underskrevet af skibsføreren.
I  

 tilfælde, hvor en sømand ikke befinder sig om bord ved skibets afsejling,  

 skal afmønstringsrubrikken på vedkommende side i søfartsbogen uanset  

 udeblivelsesårsagen, forsynes med følgende påtegning: »Var ikke om bord  

 ved afsejling«.
Anden tilføjelse må ikke benyttes (IM.'s bkg. af 10.  

 juli 1978, §§ 6 og 8).
3. Afmønstringssted Stedet for sømandens afmønstring eller fratræden afhænger normalt af de  

 nedenfor under afsnit D. afgivne forskrifter om tjenesteforholdets varighed.
Hvis myndighederne i en udenlandsk havn, hvor en sømand skulle fratræde,  

 nægter ham adgang til landet eller betinger hans adgang dertil af en  

 sikkerhed, som han ikke kan stille, skal han forblive i tjenesten, indtil  

 skibet kommer til en havn, hvor fratrædelse kan finde sted.
Han har også ret  

 til at forblive i tjenesten, hvor dette ikke vil virke urimeligt (SML § 20).
4. Repræsentationens attestation af fartstid På begæring af en dansk sømand kan repræsentationen attestere et  

 udenlandsk mønstringsbevis eller andet bevis for hans fart med udenlandsk  

 skib, når sådan fart på betryggende måde er godtgjort for repræsentationen.
D.
Tjenesteforholdets varighed Tjenesteforholdets ophør ved forlis og andre søulykker, ved sømandens  

 agterudsejling eller rømning og ved sømandens død er omhandlet i kapitlerne  

 III, X og XIV.
I øvrigt gælder følgende regler:
1. Tjenesteaftalens opsigelse Ved opsigelse forstås, at den søfarende eller skibsføreren/rederiet kræver  

 tjenesteforholdet bragt til ophør efter udløbet af SML's eller det aftalte  

 opsigelsesvarsel.
a.
Under tjenesteaftalens løbetid.
Hver af parterne kan  

 opsige tjenesteaftalen med 7 dages varsel, medmindre andet følger af aftalen.  

 Der kan ikke aftales kortere opsigelsesvarsel for rederen end for sømanden.  

 Er ikke andet aftalt om fratrædelseshavn, kan tjenesteaftalen kun opsiges til  

 ophør i dansk havn, som skibet anløber.
Medmindre andet er aftalt, kan  

 opsigelse til fratræden i havne på Færøerne eller i Grønland kun ske, hvis  

 sømanden har bopæl henholdsvis på Færøerne eller i Grønland.
Har sømanden  

 ikke bopæl i Danmark, eller er han ikke forhyret i Danmark, kan  

 tjenesteaftalen også opsiges til ophør i udenlandsk havn, som skibet anløber,  

 medmindre havnen alene anløbes kortvarigt for bunkring eller landsætning af  

 syge eller skadede eller i øvrigt af hensyn til de ombordværendes, skibets  

 eller ladningens sikkerhed (SML §§ 5 og 6, stk. 1 og 2).
b.
Efter tjenesteaftalens udløb.
Fortsætter en sømand  

 tjenesten, efter at tjenesteaftalen er udløbet, uden at en ny aftale træffes,  

 gælder de ovenfor under a. omtalte regler (SML § 6, stk. 4).
c.
Efter 6/12 måneders tjeneste.
En sømand, der har gjort  

 tjeneste i 6 måneder på samme skib eller på skibe tilhørende samme reder  

 eller i 12 måneder på et skib registreret i Dansk Internationalt  

 Skibsregister, og som har opsagt tjenesteforholdet med 1 måneds varsel eller  

 med kortere varsel, hvis dette er aftalt, kan uanset modstående aftale  

 fratræde i enhver havn, skibet anløber.
Fratrædelsen kan dog ikke ske i  

 udenlandsk havn, hvor der gøres kortvarigt ophold.
Sømanden kan skriftligt  

 samtykke i, at nye frister på indtil 6 måneder ad gangen kan begynde at løbe,  

 men kan dog ikke give sådant samtykke tidligere end 1 måned før udløbet af en  

 frist (SML § 7).
2. Tjenesteaftalens udløb Er sømanden forhyret for en bestemt rejse, ophører tjenesteforholdet, når  

 hans arbejde efter skibets ankomst til den aftalte havn er tilendebragt.
 Er sømanden forhyret for en bestemt tid eller med aftalt opsigelsesfrist,  

 ophører tjenesteforholdet ved udløbet af den aftalte tid eller ved udløbet af  

 opsigelsesvarslet, når en af parterne har opsagt tjenesteaftalen.
Udløber den aftalte tjenestetid under en rejse, fortsætter  

 tjenesteforholdet, indtil skibet kommer til havn.
Tjenesteforholdet ophører  

 dog ikke i udenlandsk havn, hvor der gøres kortvarige ophold (SML § 6, stk.  

 3).
En sømand, som efter tjenesteaftalen eller sømandslovens bestemmelser i  

 kap.
II, 2. afsnit (se nedenfor under pkt. 3) har ret til at fratræde, skal  

 forblive i tjenesten for at yde bistand ved arbejde, som nødvendigt må  

 udføres, når skibet kommer i havn, dog ikke ud over 48 timer.
Dette gælder  

 dog ikke i tilfælde af sømandens fratræden på grund af hans ægtefælles eller  

 barns død eller alvorlige sygdom (SML § 15, stk. 1).
 Skal søforklaring afgives, skal sømanden mod hyre og underhold blive på  

 stedet, til forklaringen er afgivet (SML § 15, stk. 2).
3. Sømandens ret til at kræve afsked Ved afsked forstås, at tjenesteaftalen ensidigt og uden iagttagelse af  

 opsigelsesfrist bringes til ophør af en af aftaleparterne.
Sømandslovens  

 afskedsbegreb betyder derfor juridisk, at en af parterne hæver  

 tjenesteaftalen.
 En sømand kan kræve afsked af følgende grunde:
a.
Graviditet.
En kvindelig søfarende kan kræve afsked,  

 når det ved lægeerklæring godtgøres at hun er gravid, og at det af medicinske  

 årsager ikke kan anses for forsvarligt, at hun fortsætter i sin stilling om  

 bord.
Det samme gælder, når det af hensyn til hende selv, den forestående  

 fødsel eller barnet må anses for påkrævet, at tjenesteforholdet bringes til  

 ophør.
Den søfarende kan altid kræve afsked efter udløbet af 4.  

 svangerskabsmåned, når hun ikke regelmæssigt vil kunne få fornødent  

 lægetilsyn ved fortsat tjeneste om bord, eller efter udløbet af 6.  

 svangerskabsmåned (SML § 9 og bkg. nr. 611 af 29. november 1973). Har hun  

 bopæl i Danmark, har hun ret til fri hjemrejse med underhold for statens  

 regning.
Finder fødslen sted i udlandet, kan Søfartsstyrelsen give fri  

 hjemrejse for moder og barn.
Begæring om fri hjemrejse skal så vidt muligt  

 fremsættes ved fratrædelsen og i tilfælde af fødsel i udlandet indtil 1 måned  

 efter fødslen.
Hjemrejsen ordnes af konsulen eller af skibsføreren, dersom  

 der ikke er dansk konsul på stedet (bkg. nr. 611 af 29. november 1973, §§ 3  

 og 5). Bestemmelserne om den gravide søfarendes ret til at kræve afsked og  

 fri hjemrejse m.v. er også anvendelig for kvindelige abortsøgende søfarende.  

 Svangerskabsafbrydelsen skal dog normalt være foretaget inden udløbet af 12.  

 svangerskabsuge (lovbek. nr. 633 af 15. september 1986 om  

 svangerskabsafbrydelse).
b.
Pårørendes død eller sygdom.
Får en sømand efter  

 forhyringen underretning om, at hans ægtefælle eller barn er afgået ved døden  

 eller er alvorligt syg, kan han kræve afsked (SML § 10, stk. 1).
c.
Anden Stilling.
Velfærdssag for sømanden.
En sømand kan  

 kræve afsked, hvis han efter forhyringen får underretning om, at han på et  

 andet skib kan få stilling af højere grad end den han har, eller anden  

 stilling af væsentlig betydning for ham, eller om andre omstændigheder som  

 gør det til en velfærdssag for ham at kunne fratræde.
Bliver skibet derved  

 usødygtigt, kan han kun kræve afsked, hvis en kvalificeret mand kan skaffes i  

 hans sted.
Sømanden skal erstatte rederen udgifterne ved at skaffe en ny  

 mand.
Erstatningen kan dog nedsættes eller bortfalde under hensyn til  

 sømandens resterende tjenestetid og omstændighederne i øvrigt (SML § 10, stk.  

 2 og 3).
d.
Skibets overtagelse af anden dansk reder.
Hvis ikke  

 andet er aftalt, kan en sømand kræve afsked, hvis skibet overtages af en  

 anden dansk reder, og han på forespørgsel af skibsføreren snarest meddeler,  

 at han ikke ønsker at fortsætte tjenesteforholdet hos den nye reder (SML §  

 14, stk. 2).
Når en sømand kræver sin afsked af en af de under b., c., og d. nævnte  

 grunde, har han kun krav på hyre til tjenesteforholdets ophør.
Den gravide  

 søfarende har ret til hyre i indtil 2 måneder fra tjenestens ophør, dog kun  

 så længe hun er uden arbejde, og kun hvis hun ikke ved ansættelsen har  

 fortiet, at hun vidste eller bestemt formodede, at hun var gravid (SML § 29,  

 stk. 4). Se tillige kap XII om dagpenge.
 Sømandens udgifter i forbindelse med hjemrejse ved de under b., c. og d.  

 nævnte afskedsårsager skal afholdes af sømanden selv.
e.
Hvis skibet er usødygtigt, eller mandskabets opholdsrum er  

 sundhedsfarlige, og skibsføreren ikke sørger for, at manglerne afhjælpes  

 (SML § 11, stk. 1).
f.
Hvis skibsføreren i strid med sømandslovens § 56 undlader  

 at lade skibet syne (SML § 11, stk. 1).
g.
Hvis sømanden har været udsat for mishandling om bord på  

 skibet,   uden at skibsføreren trods kendskab hertil har ydet ham  

 beskyttelse (SML § 11, stk. 1).
h.
Hvis skibet mister retten til at føre dansk flag, og  

 ikke andet følger af tjenesteaftalen (SML § 14, stk. 1).
Når en sømand tager sin afsked af en af de under e. eller h. anførte  

 grunde, har han ret til hyre for 2 måneder efter tjenesteforholdets ophør,  

 såfremt almindelige erstatningsregler ikke hjemler ret til et større beløb.  

 Er et bestemt fratrædelsessted aftalt, har han desuden ret til fri rejse med  

 underhold til dette.
Er der intet aftalt om fratrædelsessted, og  

 tjenesteforholdet ifølge sømandslovens § 6 (jfr. ovenfor under pkt. 1.a.) kun  

 kan opsiges til ophør i dansk havn, har han ret til fri rejse med underhold  

 til sådan havn eller, hvis han har bopæl i Danmark, til bopælen (SML § 18,  

 stk. 1 og 2, jfr. §§ 11, stk. 2, og 14, stk. 3).
i.
Epidemi.
Viser det sig efter forhyringen, at der  

 hersker ondartet epidemi i en havn, som skibet skal anløbe, kan sømanden  

 kræve afsked.
Det påhviler skibsføreren ved opslag eller på anden måde at  

 gøre mandskabet bekendt med skibets rejseplan og med ændringer heri (SML §  

 12, stk. 1 og 2).
Krav om afsked skal fremsættes snarest efter at sømanden har fået kundskab  

 om forholdet.
Hvis rejsen ikke er påbegyndt, har sømanden ret til at fratræde  

 straks og ellers i den første havn eller red, skibet anløber.
Skal skibet  

 ikke anløbe nogen havn eller red, forinden det må forventes at passere  

 områder, hvor der hersker epidemiske tilstande, skal skibsføreren efter  

 sømandens anmodning give denne adgang til at fratræde, såfremt der opstår  

 mulighed for at landsætte den pågældende.
Fratræder sømanden, betaler rederen  

 tre fjerdedele og sømanden en fjerdedel af udgifterne til rejsen med  

 underhold til hjemstedet eller efter rederens bestemmelse til  

 forhyringsstedet.
Staten refunderer en tredjedel af det beløb, som rederen  

 har betalt til sømandens udgifter til rejse med underhold til hjemstedet  

 eller til forhyringsstedet.
Dette gælder dog ikke, hvis der kan skaffes  

 sømanden tilsvarende stilling på andet dansk skib på fratrædelsesstedet, (SML  

 § 12, stk. 3-5).
j. Ændring i rejsen.
Er en sømand forhyret for en bestemt  

 rejse, og denne bliver væsentlig forandret, kan han kræve sin afsked straks,  

 hvis rejsen endnu ikke er påbegyndt, og ellers i første havn, skibet anløber.  

 Krav om afsked skal fremsættes snarest efter, at sømanden har fået kundskab  

 om forholdet.
Han har ret til hyre for en måned efter tjenesteforholdets  

 ophør og til fri rejse med underhold til forhyringsstedet, hvis han  

 fratræder, før rejsen er begyndt, og ellers til det aftalte fratrædelsessted  

 (SML § 13).
4. Skibsførerens ret til af afskedige en sømand a.
Afsked på grund af sygdom, graviditet eller påbudt  

 lægeundersøgelse.
Ifølge sømandslovens § 16 kan skibsføreren afskedige en  

 sømand, der Afskediges sømanden af en af de under 1 og 2 nævnte grunde, har han ret  

 til hyre fra rederiet så længe han er uarbejdsdygtig, dog højst 2 måneder.
Er  

 bestemte tegn på sygdom eller legemsskade ikke påvist, har han dog ikke ret  

 til hyre i flere dage, end han har været i tjenesten.
Skyldes  

 uarbejdsdygtigheden kønssygdom, betales hyren af staten.
Det er endvidere en  

 betingelse, at sømanden ikke svigagtigt har fortiet sygdommen ved sin  

 ansættelse, og at han ikke efter ansættelsen forsætlig eller ved grov  

 uagtsomhed har pådraget sig en legemsskade eller sygdom, bortset fra  

 kønssygdom (SML § 16, stk. 2 jfr. § 29, stk. 2 og 3).
Er den søfarende gravid ved tjenestens ophør, har hun ret til hyre, så  

 længe hun er uden arbejde, dog højst 2 måneder.
Dette gælder dog ikke, hvis  

 hun ved ansættelsen har fortiet, at hun var gravid (SML § 16, stk. 2 jfr. §  

 29, stk. 4).
 Om sømandens ret til pleje og fri rejse i disse tilfælde henvises til  

 kapitel XII.
Afskediges en sømand af den under 4 nævnte grund, har han ret til hyre af  

 staten for den tid, han bliver forhindret i at lade sig forhyre.
Er et  

 bestemt fratrædelsessted aftalt, har han desuden ret til fri rejse med  

 underhold til dette.
Er intet aftalt om fratrædelsessted, men kunne  

 tjenesteforholdet ifølge sømandslovens § 6 (jfr. ovenfor under pkt. 1.a) kun  

 opsiges til fratræden i dansk havn, som skibet anløber, har han ret til fri  

 rejse med underhold til sådan havn eller, hvis han har bopæl i Danmark, til  

 bopælen (SML §§ 16, stk. 3, og 18, stk. 2).
b.
Afsked på grund af sømandens misligholdelse af  

 tjenesteaftalen.  Ifølge sømandslovens § 17 kan skibsføreren afskedige en  

 sømand, hvis han:
Vil skibsføreren afskedige en sømand af en af de under 3 til 7 nævnte  

 grunde, skal han meddele sømanden dette snarest og senest inden 7 dage efter,  

 at han har fået kundskab om forholdet, der begrunder afskeden, medmindre  

 særlige grunde gør en overskridelse af fristen nødvendig.
Når en sømand  

 afskediges af en af de under 1 til 7 nævnte grunde, har han kun ret til hyre  

 for den tid, han har gjort tjeneste.
Hvis det ved afsked efter 2 viser sig,  

 at sømanden er uden skyld, og han er uarbejdsdygtig på grund af sygdom eller  

 legemsskade, har han dog ret til hyre efter de ovenfor under a. angivne  

 regler (SML § 17, stk. 2 og 3).
c.
Afsked af andre grunde.
Selvom ingen af de under a. og  

 b. anførte grunde foreligger, står det skibsføreren frit for at afskedige  

 mandskabet.
Sømanden har i så fald ret til hyre for 2 måneder efter  

 tjenesteforholdets ophør, såfremt almindelige erstatningsregler ikke hjemler  

 ret til større beløb (SML §18, stk. 1). Desuden har sømanden, hvis et bestemt  

 fratrædelsessted er aftalt, ret til fri rejse med underhold til dette.
Er der  

 intet aftalt om fratrædelsessted, men kunne tjenesteforholdet ifølge  

 sømandslovens § 6 (jfr. ovenfor under pkt. 1.a) kun opsiges til ophør i dansk  

 havn, har sømanden ret til fri rejse med underhold til dansk havn, eller hvis  

 han har bopæl i Danmark, til bopælen (SML § 18, stk. 2). Fratræder en sømand  

 efter opsigelse på aftalt eller i medfør af § 6 bestemt fratrædelsessted  

 (jfr. ovenfor under pkt. 1.a) efter skibsførerens bestemmelse før  

 opsigelsesfristens udløb med hyre og underhold til fristens udløb, finder de  

 her foran under dette punkt angivne regler ikke anvendelse (SML § 18, stk.  

 3).
5. Sømandens ret til at fratræde tjenesten ved  

 krigsfare Sømanden har ret til at fratræde tjenesten om bord straks og ellers i  

 første havn eller red, skibet anløber, hvis skibet inden afgang fra havn får  

 ordre til at sejle til et område, hvor Hvis skibet efter afgang fra havn får ordre til at sejle til et område,  

 som nævnt under nr. 1, har sømanden altid ret til at fratræde tjenesten om  

 bord.
 Hvis der efter skibets afgang fra sidste havn opstår en situation, som  

 nævnt under nr. 2, har sømanden ret til at fratræde tjenesten om bord,  

 såfremt der af anden grund etableres forbindelse til land.
 Det påhviler skibsføreren ved opslag eller på anden måde at gøre  

 besætningen bekendt med skibets rejseplan og med ændringer heri.
 Krav om at fratræde tjenesten om bord skal fremsættes snarest efter, at  

 sømanden har fået kundskab om forholdet (SML § 18a).
Hvis sømanden fratræder, kan hver af parterne, uanset hvad der er bestemt  

 i § 6 om fratrædelseshavn, opsige tjenesteforholdet med det aftalte eller det  

 i § 5 eller § 37 nævnte opsigelsesvarsel, og såfremt tjenesteforholdet  

 opsiges, betaler rederen 65 pct., staten 25 pct. og sømanden 10 pct. af  

 udgifterne til rejse med underhold til hjemstedet eller efter rederens  

 bestemmelse til forhyringsstedet.
Rederen udlægger statens andel, der  

 refunderes af Søfartsstyrelsen.
 Hvis der kan skaffes sømanden tilsvarende stilling på et andet dansk skib  

 på fratrædelsesstedet, finder reglerne om betaling af rejse og underhold ikke  

 anvendelse.
 Under ophold på fratrædelsesstedet betaler rederen udgifterne til  

 sømandens underhold.
 Så længe tjenesteforholdet består, finder § 35 tilsvarende anvendelse for  

 skibsansatte (SML § 18b).
E.
Hyren 1. Hyrens fastsættelse og beregning Hyren fastsættes sædvanligvis til et månedligt beløb.
Ved beregning af  

 hyre for en del af en måned regnes måneden til 30 dage.
Hyren løber fra og  

 med den dag, sømanden tiltræder tjenesten om bord, eller hvis han må foretage  

 en rejse fra forhyringsstedet for at komme til skibet, fra og med den dag  

 rejsen tiltrædes.
Må han ved forhyringen på rederens eller skibsførerens  

 forlangende aflevere søfartsbog eller pas, løber hyren allerede fra dette  

 tidspunkt.
Hyren løber til og med den dag, tjenesten ophører, eller hvis  

 fratrædelse sker senere, til og med fratrædelsesdagen (SML §§ 21, stk. 1 og  

 2, og 22, stk. 1), medmindre sømanden har krav på hyre efter  

 tjenesteforholdets ophør, jfr. nedenfor under pkt. 2. Under tjenesten har  

 sømanden ret til hyre, selv om han er uarbejdsdygtig som følge af sygdom  

 eller legemsskade (SML § 29, stk. 1).
Er hyren fastsat til et bestemt beløb for rejsen, har sømanden krav på  

 hele den aftalte hyre, selvom rejsen kommer til at vare kortere tid end  

 forudsat ved forhyringen.
Kommer rejsen til at vare længere tid end forudsat,  

 har sømanden, hvis ikke andet er aftalt, krav på et forholdsmæssigt tillæg  

 beregnet på grundlag af tjenesteaftalens angivelse af rejsens antagelige  

 varighed (SML § 22, stk. 2 og 3).
Bliver en rejse helt eller delvis udført med mindre mandskab end forudsat  

 ved forhyringen, eller bliver det arbejdsdygtige mandskab formindsket under  

 rejsen, fordeles sparet hyre for den tid, skibet er i søen, ligeligt mellem  

 sømændene af den formindskede mandskabsgruppe, medmindre det godtgøres, at  

 formindskelsen ikke har påført gruppen forøget arbejde.
Dog fradrages i den  

 sparede hyre de øgede udgifter til overtidsbetaling, der skyldes  

 formindskelsen af mandskabet, og en sømands ret til andel i sparet hyre kan  

 ikke overstige den hyre, han selv modtager.
Er der kun een styrmand tilbage,  

 deles sparet styrmandshyre lige mellem ham og skibsføreren (SML § 23).
 Der skal udleveres sømanden en månedlig opgørelse over indtjent hyre og  

 den kurs, der er lagt til grund, hvis udbetaling er sket i anden mønt end den  

 aftalte (SML § 26).
2.Hyre efter tjenesteforholdets ophør Hvis en sømand tager sin afsked af en af de ovenfor i afsnit D. under pkt.  

 3.e. til h. og j. nævnte grunde, eller hvis han afskediges af en af de i  

 afsnit D, under pkt. 4.a., b. (i visse tilfælde) og c. nævnte grunde, har  

 han, som der anført, ret til hyre for et vist tidsrum efter  

 tjenesteforholdets ophør.
Det samme gælder, når tjenesteforholdet ophører på  

 grund af forlis eller anden søulykke, jfr. kapitel III, afsnit D.
Dør en sømand under tjenesten eller medens han som uarbejdsdygtig på grund  

 af sygdom eller legemsskade er berettiget til hyre, har den efterlevende  

 ægtefælle eller børn under 18 år, over for hvem sømanden har forsørgerpligt,  

 ret til hyre for 1 måned.
Havde sømanden ved dødsfaldet uafbrudt været ansat  

 i rederens tjeneste i 2 eller 3 år, betales dog hyre for henholdsvis 2 eller  

 3 måneder.
Rederen kan fradrage hyre, som er betalt eller skal betales i  

 forbindelse med fornævnte uarbejsdygtighed (SML § 33, stk. 3).
3. Afkortning i hyre Hyre udbetales ikke for den tid, i hvilken sømanden uberettiget unddrager  

 sig sin tjeneste (SML § 21, stk. 3), eller for den tid han er uarbejdsdygtig  

 som følge af sygdom eller skade, han svigagtigt har fortiet ved sin  

 ansættelse eller forsætligt eller ved grov uagtsomhed har pådraget sig efter  

 ansættelsen.
Skyldes uarbejdsdygtigheden kønssygdom, betales hyren dog af  

 staten (SML § 29, stk. 3).
4. Fradrag i hyre I en sømands hyre kan der, medmindre hans samtykke foreligger, kun  

 foretages fradrag for lovhjemlede krav så som skatter og afgifter,  

 underholdsbidrag og afgift til Handelsflådens Velfærdsråd, og for  

 erstatningskrav, som sømanden har pådraget sig i tjenesten.
 Fradrag skal ske i hyre som udbetales sømanden, fremfor i hyre der anvises  

 som træk, medmindre sømanden bestemmer andet (SML § 25).
5. Udbetaling af hyre a.
Kontant eller i anvisning på rederiet.
En sømand kan  

 kun kræve hyre udbetalt, når skibet ligger i havn, og i samme land ikke  

 oftere end hver syvende dag.
Hyren udbetales kontant, medmindre sømanden  

 forlanger anvisning på rederen.
Udbetaling kan kræves i stedets mønt efter  

 dagens kurs (SML § 24, stk. 1 og 2). Repræsentationen har ingen pligt til at  

 indløse anvisninger.
b.
Trækseddel.
En sømand kan kræve, at rederiet udbetaler  

 hyren eller en del af den som månedlige træk til en eller flere personer i  

 Danmark eller indsætter beløbene i et dansk pengeinstitut.
Antallet af  

 sideløbende træksedler må dog ikke overstige tre (SML § 24, stk. 3). Sømanden  

 kan til enhver tid ændre eller annullere en trækordning.
6. Hjemsendelse af hyremidler til Danmark gennem  

 repræsentationen Bestemmelser om sømænds hjemsendelse af hyremidler til Danmark findes i  

 sømandslovens § 24, stk. 4 og Industriministeriets bekendtgørelse nr. 609 af  

 29. november 1973.
a.
Repræsentationens pligt til at hjemsende hyremidler.
På  

 begæring har repræsentationen pligt til at hjemsende hyremidler til Danmark  

 for danske og i Danmark bosatte udenlandske søfolk, uanset om de har været  

 forhyret med dansk eller udenlandsk skib.
Repræsentationen har dog kun pligt  

 til at modtage hyremidler, der indbetales i opholdslandets mønt eller  

 anvisning i kroner trukket på et dansk rederi, og som ikke har en værdi under  

 100 kr.
 Overførslen sker på den danske stats ansvar og uden udgift for sømanden,  

 medmindre han forlanger beløbet overført telegrafisk.
 Hvis hyremidler ikke indbetales i form af en anvisning trukket på et dansk  

 rederi, vil repræsentationen, såfremt det skønnes nødvendigt, kunne kræve  

 dokumentation for, at det indbetalte beløb er opsparet hyre og udbetalt  

 sømanden i det pågældende lands møntsort, f.eks. ved forevisning af erklæring  

 fra skibets fører eller af den ham udleverede hyreopgørelse.
 Beløb indbetalt i opholdslandets mønt må ikke overføres i strid med  

 opholdslandets valutabestemmelser.
b.
Fremgangsmåden ved hjemsendelse af hyremidler.
Ved  

 hyremidlers indbetaling, der kan foretages af en anden på sømandens vegne,  

 skal repræsentationen sikre sig følgende oplysninger:
 Repræsentationen skal give sømanden eller den, der på hans vegne  

 indbetaler hyremidlerne, kvittering for beløbets modtagelse og skal senest  

 næste hverdag foranledige beløbet overført til Udenrigsministeriet, samt  

 indsende sædvanlig indberetning.
F.
Ferie for søfarende Reglerne om sømænds ret til ferie og feriegodtgørelse findes i  

 Industriministeriets bekendtgørelse nr. 484 af 14. oktober 1983, som ændret  

 ved bekendtgørelse nr. 167 af 17. april 1984 og bekendtgørelse nr. 354 af 19.  

 juli 1985. Disse regler gælder både for danske og udenlandske søfolk, der er  

 forhyret med dansk skib.
 De mellem en rederiorganisation og de søfarendes organisation(er) indgåede  

 overenskomster, hvori der er aftalt særlige ferieordninger, og som i medfør  

 af bekendtgørelsen om ferie for søfarende (§ 3, stk. 1) er blevet godkendt af  

 Søfartsstyrelsen træder, så længe overenstkomsterne gælder, i stedet for  

 bekendtgørelsens regler.
1. Optjeningsår og ferieår En sømand har ret til en årlig ferie på 2 1/2 dag for hver måned, han har  

 været beskæftiget i det foregående kalenderår (optjeningsåret). Endvidere har  

 sømanden, der ikke har været beskæftiget i et helt optjeningsår, ret til -  

 uden medfølgende ret til feriegodtgørelse eller løn - at få suppleret  

 antallet af feriedage op til 30 dage.
I ferien medregnes ikke søn- og  

 helligdage eller sædvanemæssige fridage, ej heller sygedage under tjenesten.  

 Afvikling af ferie skal ske i det efter optjeningsåret følgende år fra 2. maj  

 til 1. maj (ferieåret) og ferien skal gives i sammenhæng.
Er feriedagenes  

 antal større end 18, kan ferien dog deles i højst 2 perioder, hvoraf den ene  

 periode mindst skal udgøre 18 dage.
Den årlige ferie kan efter gensidig  

 aftale udskydes og sammenlægges med ferie for det efterfølgende ferieår, og  

 hvor særlige forhold forhindrer ferie, kan der i stedet udbetales sømanden et  

 beløb svarende til den feriegodtgørelse, han ville have oppebåret i sin  

 ferie.
2. Feriegodtgørelse og ferie med løn Rederiet skal yde sømanden en feriegodtgørelse på 121/2 pct. af sømandens  

 løn, herunder af værdien af kost og logi.
Feriegodtgørelsen beregnes også for  

 perioder, hvor sømanden er fraværende i mere end 3 dage på grund af sygdom  

 eller tilskadekomst i tjenesten, dog for højst 4 måneder inden for et år og  

 for højst 4 måneder på grund af samme sygdom eller tilskadekomst.
Retten til  

 feriegodtgørelse under fravær på grund af sygdom er endvidere betinget af, at  

 sømanden har været beskæftiget i rederiet i mindst 12 måneder inden  

 sygdommens indtræden.
Er sømanden antaget på månedsbasis eller for længere tid og således, at  

 der ikke sker fradrag i lønnen for søgnehelligdage, sygedage og lignende, får  

 han i stedet for feriegodtgørelse løn under ferie, eventuelt tillagt værdien  

 af kost.
Endvidere ydes et ferietillæg på 1 pct. af den løn, der er indtjent  

 i det foregående optjeningsår.
Sømanden kan dog forud for et optjeningsårs  

 begyndelse kræve feriegodtgørelse af lønnen i dette år dog kun med 12 pct.  

 Ved fratræden ydes feriegodtgørelse med 121/2 pct. for det løbende  

 optjeningsår samt for den del af tidligere optjeningsår, for hvilken han ved  

 sin fratræden endnu ikke har holdt ferie.
3. Ferie-giro og feriekort a.
Ferie-giro.
For sømænd, der løbende optjener  

 feriegodtgørelse, skal rederen efter hvert kvartals udløb indbetale den  

 optjente feriegodtgørelse efter fradrag af kildeskat til Ferie-Giro-Systemet,  

 der administreres af Arbejdsmarkedets Feriefond, Ferie-Giro-Systemet,  

 ATP-huset, Kongens Vænge 8, 3400 Hillerød.
Sidste rettidige indbetalingsdag  

 er den 10. i den 2. påbegyndte kalendermåned efter kvartalets udløb.
For  

 månedsvis ansatte, som får løn under ferie, indbetales ved fratræden den  

 optjente feriegodtgørelse senest den 10. i den anden påbegyndte kalendermåned  

 efter fratrædelsen.
Samtidig med indbetalingen skal rederen sende  

 indberetning om den feriegodtgørelse, der indbetales for hver sømand.
 Til den enkelte sømand udsender Ferie-Giro-Systemet inden ferieårets  

 begyndelse (2. maj) ferie-postgiro-anvisning med den feriegodtgørelse som den  

 pågældende sømands arbejdsgiver har indbetalt i løbet af optjeningsåret.
Indløsning af en behørigt attesteret ferie-giro kan ske på ethvert dansk  

 posthus eller, såfremt feriegodtgørelsen skal udbetales, mens skibet befinder  

 sig uden for Danmark, hos skibsføreren.
Udbetaling kan finde sted en måned  

 før feriens begyndelse.
b.
Feriekort.  Det kan imidlertid i en af Søfartsstyrelsen  

 godkendt overenskomst om ferie og feriegodtgørelse være aftalt, at  

 Ferie-Giro-Systemet ikke skal anvendes.
I følge en sådan særlig ferieordning  

 vil sømandens optjente feriegodtgørelse skulle indbetales til en  

 rederiorganisation eller til en af de søfarendes organisationer.
Feriekortene  

 kan indløses en måned forud for feriens afholdelse enten af rederens eller  

 sømandens organisation.
Forinden udbetaling kan finde sted, skal rederiet  

 eller skibsføreren give feriekortet påtegning om, at den pågældende er  

 berettiget til at holde ferie.
4. Udbetaling af feriegodtgørelse gennem  

 repræsentationen Repræsentationen har ingen pligt til at indløse ferie-giro eller  

 feriekort.
Hvis sømanden ikke uden vanskeligheder eller betydelig forsinkelse  

 vil kunne hæve sin feriegodtgørelse på en af de ovenfor under pkt. 3 angivne  

 måder, kan en repræsentation dog udbetale sømanden forfalden feriegodtgørelse  

 med hans kvittering på ferie-postgiro-anvisningen eller på feriekortet, som  

 indsendes direkte til henholdsvis Arbejdsmarkedets Feriefond og til sømandens  

 eller rederens organisation med anmodning om refusion af beløbet.  

 Repræsentationen bør, inden udbetaling finder sted, påse at  

 feriegodtgørelsesbeviset er påtegnet af rederiet eller skibsføreren om, at  

 sømanden er berettiget til at holde ferie.
G.
Søfolks ret til fri hjemrejse med underhold efter 6 måneders  

 tjeneste 1. Betingelser for søfolks ret til fri hjemrejse En sømand der har bopæl i Danmark, og som i de sidste 3 måneder ikke har  

 haft adgang til at fratræde i dansk havn, har ret til fri rejse til sin  

 bopæl, hvis han uden afbrydelse har været i tjeneste på samme skib eller på  

 skibe tilhørende samme reder i 6 måneder.
Staten og rederen betaler hver  

 halvdelen af udgifterne ved rejsen med underhold.
Retten til fri hjemrejse  

 påvirkes ikke af, at sømanden i løbet af de sidste 3 måneder har haft adgang  

 til at fratræde i færøsk eller grønlandsk havn, medmindre han har bopæl på  

 Færøerne eller i Grønland (SML § 8 stk. 1). Den fri rejse omfatter befordring  

 af personlige effekter, men ikke af varer erhvervet under rejsen (IM.'s bkg.  

 nr. 614 af 29. november 1973).
Sømanden skal dog fortsætte tjenesten i indtil 1 måned, hvis det kan  

 forventes, at skibet inden for den tid kommer til havn, hvorfra hjemrejsen  

 kan ordnes væsentlig billigere eller lettere.
Fratræder sømanden efter egen  

 opsigelse eller afskedsbegæring, skal krav om fri hjemrejse fremsættes  

 samtidig med opsigelsen eller begæringen om afsked (SML § 8, stk. 2 og 3).
2. Repræsentationens bistand Er der en dansk repræsentation på stedet, ordnes hjemrejse af  

 repræsentationen, ellers af skibsføreren.
Skibsføreren skal på forlangende,  

 hvis repræsentationen ordner hjemrejsen, stille sikkerhed for rederens andel  

 af hjemrejseudgifterne. (SML § 8, stk.4).
 Efter at have påset, at betingelserne for fri hjemrejse efter  

 sømandslovens § 8 er opfyldt, ordner repræsentationen sømandens hjemrejse  

 efter de almindelige regler i kapitel XI.
 Anmodning om fri hjemrejse efter sømandslovens § 8 udstedes på en dertil  

 bestemt (gul) blanket, Dfs. 88-212, som alle skibe i udenrigsfart er forsynet  

 med.
Skibsføreren udfylder og underskriver begæringen og indgiver den til  

 repræsentationen, der udfylder attestationsrubrikken med stempel, dato og  

 underskrift.
Herefter indsender repræsentationen uden følgeskrivelse omgående  

 et eksemplar til Søfartsstyrelsen og et til rederiet samt videregiver, hvis  

 hjemrejsen skal foregå med fly, det (hvide) eksemplar om statsrekvisition for  

 flyrejse til det involverede flyselskab.
Et (gult) eksemplar af blanketten er  

 til repræsentationens eget brug.
Blanketten, der kan rekvireres i  

 Søfartsstyrelsen, er gengivet på næste side:
Anmodning om fri hjemrejse efter sømandslovens § 8 II grader Rederiansatte Er det aftalt, at sømandens tjenesteforhold er knyttet til rederiet,  

 således at hans ansættelse hos rederen skal fortsætte, selv om tjenesten på  

 det enkelte skib ophører, finder de i dette kapitel under I grader angivne  

 regler principielt anvendelse.
Hertil kommer forskellige bestemmelser om den  

 rederiansatte sømands rettigheder i tilfælde af sygdom, legemsskade,  

 graviditet eller død, når uarbejdsdygtigheden eller dødsfaldet indtræder på  

 et tidspunkt, hvor han ikke er i tjeneste på et af rederiets skibe (SML §  

 35). Således gælder for så vidt angår:
a. hyre under sygdom, legemsskade eller graviditet de regler, der  

 er angivet under I grader, afsnit 1 sidste punktum og I grader D.4.a. afsnit  

 2 og 3 (SML § 29), b. efterhyre ved død de regler, der er redegjort for under I  

 grader E.2, afsnit 2 (SML § 33, stk.3), c. pleje og fri rejse de regler, der er gengivet i kapitel XII  

 (SML § 30), d. begravelsesudgifter m.v. de regler, der er gengivet i kapitel  

 XIV (SML § 34).
 I de under c. og d. nævnte tilfælde er det en forudsætning, at sygdommen,  

 legemsskaden eller dødsfaldet indtræder under et af rederen beordret ophold  

 uden for sømandens hjemland, og retten til pleje omfatter alene pleje uden  

 for hjemlandet i indtil 12 uger, efter at sygdommen eller skaden er indtrådt.
III grader Skibsofficerer Ved skibsofficer forstås hovmestre, maskinmestre, radiotelegrafister og  

 styrmænd (SML § 36, stk. 2). For deres tjenesteaftale gælder de i dette  

 kapitel under I grader D og II grader beskrevne regler med de ændringer og  

 tilføjelser, som anføres nedenfor i dette kapitel (SML § 36, stk.1).
1. Tjenesteaftalens opsigelse a.
Under tjenesteaftalens løbetid.
Hver af parterne kan  

 opsige tjenesteaftalen med 3 måneders varsel, medmindre andet følger af  

 aftalen.
Der kan ikke aftales kortere opsigelsesvarsel for rederen end 1  

 måned i det første ansættelsesår og 3 måneder i de følgende.
Dette gælder dog  

 ikke aftale om tjeneste som afløser, forudsat at tjenesten ikke varer udover  

 9 måneder (SML § 37).
b.
Efter 6/12 måneders tjeneste.
Skibsofficerens ret til  

 at fratræde efter § 7, jfr. kap.
V, D.1.c. er betinget af, at han har opsagt  

 tjenesteforholdet med 3 måneders varsel eller med kortere varsel, hvis dette  

 er aftalt (SML § 39).
c.
Efter mangeårig tjeneste.
I tilfælde af berettiget  

 eller uberettiget opsigelse eller afsked af en skibsofficer, der uafbrudt har  

 været ansat i samme rederi i 12, 15 eller 18 år, skal rederen ved officerens  

 fratrædelse yde ham en godtgørelse svarende til henholdsvis 1, 2 eller 3  

 måneders hyre.
Dette gælder dog ikke, hvis han ved fratrædelsen vil oppebære  

 pension fra rederen eller folkepension (SML § 42).
d.
Ikke rimeligt begrundet opsigelse.
Hvis opsigelse af en  

 skibsoffi-cer, der er fyldt 18 år, og som har været uafbrudt beskæftiget i  

 det pågældende rederi i mindst 1 år før opsigelsen, ikke kan anses for  

 rimeligt begrundet i officerens eller rederiets forhold, skal rederen betale  

 en godtgørelse.
Dens størrelse fastsættes under hensyn til officerens  

 ansættelsestid og sagens øvrige omstændigheder og kan normalt ikke overstige  

 3 måneders hyre, dog kan den i tilfælde af mindst 10 eller 15 års uafbrudt  

 beskæftigelse i rederiet udgøre indtil henholdsvis 4 og 6 måneders hyre (SML  

 § 43).
e.
Sygdom eller legemsskade.  Bliver en skibsofficer på  

 grund af sygdom eller legemsskade for længere tid ude af stand til at udføre  

 sit arbejde, eller lider han af en sygdom, der medfører fare for de  

 ombordværende, kan han opsiges, uanset hvad der i tjenesteaftalen er bestemt  

 om fratrædelsessted (SML § 38).
 Var tjenesteforholdet opsagt, da skibsofficeren blev uarbejdsdygtig, eller  

 opsiges det herefter, har han kun ret til hyre i indtil 2 måneder under  

 uarbejdsdygtigheden, hvis opsigelsesfristen udløber inden 2 måneder er  

 forløbet, efter at han er fratrådt tjenesten om bord (SML § 40 jfr. § 29,  

 stk. 2).
2. Afskedigelse af skibsofficerer a.
Sygdom eller legemsskade.
En skibsofficer kan ikke  

 afskediges på grund af sygdom eller legemsskade, medmindre han ved  

 ansættelsen svigagtigt har fortiet sygdommen eller legemsskaden, eller efter  

 ansættelsen forsætligt eller ved grov uagtsomhed har pådraget sig sådan.  

 Ligeledes kan en skibsofficer, der er forhyret for en bestemt tid eller rejse  

 eller som afløser inden for et tidsrum af 9 måneder, afskediges på grund af  

 sygdom eller legemsskade, der for længere tid gør ham uskikket til at udføre  

 sit arbejde eller medfører fare for de ombordværende (SML § 44).
b.
Afsked iøvrigt.
Afskediges en skibsofficer af andre  

 grunde end de i kapitel V D.4.a., 3 og 4 (graviditet og påbudt  

 lægeundersøgelse) og kapitel V D.4.b. (disciplinære forseelser) eller ovenfor  

 under a. (visse sygdomstilfælde) nævnte, har han ret til hyre for 3 måneder,  

 såfremt almindelige erstatningsregler ikke hjemler ret til større beløb.
I  

 øvrigt finder de under kapitel V D.4.c. nævnte bestemmelser om fri rejse og  

 om fratræden før opsigelsesfristens udløb også anvendelse på skibsofficerer  

 (SML § 45).
 De under 1.d. angivne bestemmelser finder også anvendelse, hvis  

 skibsofficeren afskediges uberettiget (SML § 43, stk. 3).
KAPITEL VI Skibsførerens tjenesteforhold  A.
Tjenesteaftalen B.  

 Skibsførerens retsstilling i øvrigt Skibsførerens tjenesteforhold A.
Tjenesteaftalen Skibsføreren antages af rederen, der skal sørge for, at der oprettes en  

 skriftlig aftale med ham om ansættelsesvilkårene med anførelse af, hvad der  

 er aftalt om fratrædelsessted og opsigelsesfrist (SML § 46).
Skibsføreren kan til enhver tid afskediges af rederen.
Afskediges  

 skibsføreren på grund af uduelighed, uredelighed eller grov eller ofte  

 gentagen fejl eller forsømmelse i tjenesten, tilkommer der ham ikke hyre for  

 længere tid, end han har gjort tjeneste (SML § 47, stk. 1 og 2).
 De i kapitel V III grader. 1. a. c. d. og e. samt 2.a. og b. om  

 tjenesteforholdenes ophør ved opsigelse og afsked samt om ret til hyre m.v.  

 nævnte regler gælder også for skibsføreren (SML § 47, stk. 3).
B.
Skibsførerens retsstilling i øvrigt For skibsføreren gælder med de fornødne lempelser i følge sømandslovens §  

 49 de samme regler som for mandskabet for så vidt angår: 1) Pligt til at  

 underkaste sig lægeundersøgelse (jfr. kapitel V I grader A, 1.b. og c.) 2)  

 Fratrædelsessted (jfr. kapitel V I grader D, 1. a. 3. og 4. punktum) 3)  

 Fratrædelse efter 6 måneder, hvis andet ikke er aftalt (jfr. kapitel V I  

 graderD, 1. c. og III grader l. b.) 4) Fri hjemrejse efter 6 måneders  

 tjeneste (jfr. kapitel V I graderG.) 5) Ret til afsked i tilfælde af  

 ægtefælles eller barns død eller alvorlige sygdom, når omstændighederne  

 tillader, at skibsføreren fratræder (jfr. kapitel V I graderD. 3. b.) 6) Ret  

 til afsked, hvis skibet mister retten til at føre dansk flag (jfr. kapitel V  

 I graderD.3. h.) 7) Afsked i forbindelse med lægeundersøgelse (jfr. kapitel V  

 I graderD.4. a. 4) 8) Hyre, pleje og fri rejse i tilfælde af sygdom eller  

 tilskadekomst (jfr. kapitel V I graderE.l, afsnit 1 sidste punktum, kapitel  

 XII B og C og kapitel V III grader 1.e.) 9) Rederens adgang til af staten at  

 få erstattet visse udgifter (jfr. kapitel XII A.1) KAPITEL VII Skibstjenesten Skibstjenesten A.
Arbejdet om bord Skibsføreren har den højeste myndighed om bord.
Under hans forfald eller  

 fravær træffer den øverste styrmand, hvor anden forskrift ikke er givet af  

 skibsføreren, afgørelse i hans sted, når den ikke kan udsættes.
Dør  

 skibsføreren eller forlader han tjenesten, træder den øverste styrmand i hans  

 sted, indtil ny fører er tiltrådt (SML § 51).
 Ved fordeling af arbejdet skal der tages hensyn til hver enkelts stilling  

 om bord og så vidt muligt til hans faglige dygtiggørelse (SML § 52, stk.1).
 I Søfartsstyrelsens bekendtgørelse nr. 290 af 1. maj 1990 er der givet  

 forskrifter om tjeneste- og ansvarsområde om bord i skibe for styrmænd,  

 maskinchefer, maskinmestre, hovmestre og radiotelegrafister.
 En sømand skal efterkomme ordrer, han modtager i tjenesten, og skal ved  

 tydeligt svar tilkendegive, at han har forstået disse, og han skal følge de  

 forskrifter, der gives for ordenen om bord (SML § 53, stk.1).
 Den skade en sømand forvolder ved fejl eller forsømmelse i tjenesten, skal  

 han erstatte (SML § 53, stk.3).
Den der leder arbejdet skal sørge for, at sømanden er tilstrækkeligt  

 beskyttet mod ulykkestilfælde og sundhedsfarlig påvirkning, og skal ved  

 instruktion og tilsyn sikre at arbejdet udføres på forsvarlig måde under  

 hensyn til ulykkes- og sundhedsrisikoen.
Sømanden skal medvirke til at  

 foranstaltninger, der er truffet for at sikre mod ulykker eller skadelige  

 påvirkninger, virker efter deres hensigt, og han skal i det hele udvise  

 fornøden forsigtighed (SML § 54).
En sømand skal have fornøden tid til hvile og søvn.
Inden for hvert døgn  

 (kalenderdøgn) skal hviletiden mindst være på 10 timer, der kan deles i højst  

 to perioder hver på mindst 5 timer.
Tiden mellem to på hinanden følgende  

 hvileperioder må ikke overstige 14 timer.
Finder skibsføreren det  

 sikkerhedsmæssigt forsvarligt kan nævnte hviletidsregel ved ankomst til eller  

 afgang fra havn dog fraviges.
På søn- og helligdage må der ikke pålægges  

 sømanden arbejde, som kan udsættes, og der bør så vidt muligt gives enhver  

 sømand, som ønsker det, lejlighed til uforstyrret at holde gudstjeneste om  

 bord (SML § 57). Skibsføreren har dog ingen pligt til at foranstalte  

 gudstjeneste om bord.
B.
Kosten om bord Skibsføreren skal sørge for, at mandskabet får god og tilstrækkelig kost  

 (SML § 55, stk.1). Industriministeriet har i bekendtgørelse nr. 54 af 7.  

 februar 1983 fastsat nærmere regler om kostforplejningen i danske skibe.
Hvis skibsføreren anser det for nødvendigt at formindske kosten under  

 rejsen, har mandskabet krav på erstatning.
Han må ikke for egen regning  

 påtage sig mandskabets forplejning (SML § 55, stk. 2 og 3).
 Tilsidesætter skibsføreren, eller den der er trådt i hans sted, sine  

 pligter for så vidt angår mandskabets kost, straffes han med bøde eller  

 hæfte, medmindre højere straf er forskyldt (SML § 66).
C.
Sundhedsforhold om bord Skibsføreren skal føre tilsyn med sundhedsforholdene og renligheden om  

 bord (SML § 55, stk.4). Regler herom findes i Industriministeriets  

 bekendtgørelse nr. 610 af 29. november 1973. I følge bekendtgørelsen skal der  

 være ansat en læge om bord, hvis antallet af samtlige om bordværende personer  

 overstiger 100, og skibet sejler udenfor europæisk fart: er personalet over  

 500, skal der desuden være ansat mindst en sygepasser eller sygeplejerske.
Om  

 de sanitære forhold om bord og om behandlingen af sygdomstilfælde findes  

 regler i  Lægebog for søfarende  og i bekendtgørelse nr. 445 af 22.  

 juni 1987 om skibes forsyning med lægemidler m.v.
Nærmere forskrifter om  

 opholdsrummenes indretning findes i lovbekendtgørelse nr. 584 af 29.  

 september 1988 om skibes sikkerhed m.v. samt forskrifter givet i medfør  

 heraf.
I bekendtgørelse nr. 14 af 12. januar 1976 har Industriministeriet fastsat  

 regler om forebyggelse af malaria blandt sømænd.
Heri bestemmes, at rederen,  

 når en sømand ansættes til tiltrædelse om bord i skibe, der befinder sig i  

 områder, hvor der er risiko for infektion med malaria, skal sørge for at der  

 til sømanden udleveres malariaforebyggende midler til mindst 1 uges forbrug.  

 Under tjenesten om bord skal skibsføreren påse, at mandskabet har let adgang  

 til malariaforebyggende midler, ligesom skibsføreren skal udlevere  

 malariaforebyggende midler til 4 ugers forbrug til den sømand, der fratræder  

 i et malariaområde, og i tilfælde hvor der ikke er forløbet 4 uger fra sidste  

 ophold i et malariaområde for den resterende del af 4-ugers perioden.  

 Sundhedsstyrelsen anbefaler brug af de malariaforebyggende midler klorokin og  

 proguanil.
Søfartsstyrelsen har udsendt en pjece om malariaforebyggelse.
D.
Landlov En sømand har under skibets ophold i havn eller på sikker ankerplads ret  

 til at gå i land i sin fritid, medmindre det er nødvendigt, at han bliver om  

 bord af hensyn til skibets, de øvrige ombordværendes eller ladningens  

 sikkerhed, udførelse af nødvendigt skibsarbejde eller skibets forestående  

 afrejse eller forhaling (SML § 58).
Hvis sømandens nærværelse om bord ikke er påkrævet af de ovenfor anførte  

 grunde, må der således ikke nægtes ham landlov for at fremføre en klage for  

 en dansk udenrigspræsentation.
Der bør ligeledes gives en sømand, som  

 fremsætter anmodning derom, adgang til på repræsentationen at afgive sin  

 stemme ved valg eller folkeafstemning i Danmark.
Søfolk på danske skibe kan  

 dog også afgive deres stemme om bord (jfr.
Instruksens Bind 1, kap.
IV,  

 afsnit D.).
E.
Søfolks adgang til at bringe personlige ejendele om bord En sømand kan medtage ting til personligt brug i rimeligt omfang, hvis det  

 ikke kan medføre ulempe for skib eller ladning eller fare for uorden om bord.  

 Skønnet i så henseende ligger hos skibsføreren, der f.eks. har den endelige  

 afgørelse med hensyn til i hvilket omfang spiritus må bringes om bord.
 Uden skibsførerens tilladelse må en sømand ikke medtage varer til salg for  

 egen eller andres regning (SML § 59, stk.1).
 Sømanden skal betale fragt for ulovligt medtaget gods og efter reglerne i  

 sømandslovens § 53, stk. 3 erstatte skade, som godset måtte have forvoldt  

 (SML § 59, stk.2).
 Det er ikke tilladt at bringe narkotika eller andre farlige giftsstoffer  

 om bord, og uden skibsførerens tilladelse må våben eller ammunition ikke  

 medtages om bord (SML § 59, stk. 3).
Hvis skibsføreren har begrundet mistanke om, at noget ulovligt er bragt om  

 bord, kan han lade sømandens opholdsrum undersøge.
Denne har ret til at være  

 til stede ved undersøgelsen.
Hvad der er ulovligt medtaget, kan skibsføreren  

 tage i forvaring, lade bringe i land eller om nødvendigt tilintetgøre (SML §  

 59, stk.4 og 5).
F.
Ordenen om bord Skibsføreren, eller i hans forfald eller fravær den øverste styrmand, kan  

 foretage de foranstaltninger, der er nødvendige for opretholdelse af ordenen  

 ombord.
Er skibet i fare, er der mytteri blandt mandskabet, eller foreligger  

 anden nødstilstand, kan skibsføreren bruge de midler, der er nødvendige og  

 forsvarlige for at tilvejebringe orden, og enhver af mandskabet skal yde  

 hjælp også uden opfordring (SML § 62, stk.1 og 2).
 Bliver den der nægter at medvirke til opretholdelse af orden ombord  

 tilføjet skade, kan han gøre ansvar gældende, hvis hårdere midler er anvendt,  

 end omstændighederne krævede (SML § 62, stk.3). I så fald vil skibsføreren  

 kunne ifalde straf (SML § 66).
G.
Spiritus eller andre rusmidler Har en sømand, der udfører arbejde om bord i et skib i en stilling af  

 væsentlig betydning for sikkerheden, nydt spiritus eller andre rusmidler i et  

 sådant omfang, at han er ude af stand til at udføre sin tjeneste på fuldt  

 betryggende måde, straffes han med bøde eller hæfte, medmindre højere straf  

 er forskyldt (SML § 68, stk.2).
KAPITEL VIII Tvist om tjenesteforholdet A.
Repræsentationens kompetence efter dansk ret B.
Repræsentationens behandling af tvisten C.
Repræsentationens kompetence i forhold til opholdsstaten D. forbud mod at indbringe tvistigheder for udenlandsk myndighed Tvist om tjenesteforholdet Repræsentationens kompetence efter dansk ret Opstår der medens et dansk skib er i udenrigsfart tvist mellem  

 skibsføreren og en sømand om afregningen eller om tjenesteforholdet i øvrigt,  

 kan enhver af parterne forelægge sagen for en dansk repræsentation (SML §  

 64).
 Repræsentationen er bemyndiget til at træffe alle afgørelser i  

 tvistigheder om afregningens opgørelse og uoverensstemmelser af tjenstlig  

 art.
B.
Repræsentationens behandling af tvisten Repræsentationen skal høre begge parters forklaring og om fornødent  

 udspørge andre om bord for at få sagen belyst så fuldstændigt som muligt.  

 Såvel parterne som vidner blandt mandsskabet har pligt til at give møde for  

 repræsentationen og afgive forklaring.
Udebliver den ene af parterne uden  

 lovligt forfald, er repræsentationen, hvis andre oplysninger ikke taler imod  

 det, berettiget til at lægge den anden parts fremstilling til grund ved  

 sagens afgørelse.
 På grundlag af de fremkomne oplysninger, og idet repræsentationen lader  

 sig vejlede af forskrifterne i denne instruks og de lovbestemmelser, som  

 kommer til anvendelse på foreliggende tvist, skal den i første række søge  

 sagen forligt.
Kan et forlig ikke tilvejebringes, træffer repræsentationen den endelige  

 administrative afgørelse.
Sagen kan indbringes for en dansk domstol.
Gælder  

 afgørelsen betaling af et beløb over 500 kr., kan repræsentationen, hvis  

 omstændighederne taler derfor, bestemme, at beløbet eller en del deraf skal  

 deponeres hos repræsentationen.
Det deponerede beløb skal sammen med en  

 udskrift af afgørelsen indsendes direkte til Søfartsstyrelsen.
Beløbet kan  

 kræves udbetalt efter 6 måneders forløb, medmindre tvisten forinden er  

 indbragt for en dansk domstol (SML § 64).
 De afgivne forklaringer skal refereres i et aktstykke, der slutter med  

 ordlyden af det opnåede forlig eller repræsentationens afgørelse i sagen.  

 Afgørelsen skal motiveres og henvise til gældende lovbestemmelser, regler  

 eller sædvane på det pågældende område.
 Repræsentationen overgiver hver af parterne en genpart af det pågældende  

 aktstykke, som i to eksemplarer indsendes til Søfartsstyrelsen.
C.
Repræsentationens kompetence i forhold til opholdsstaten De danske udenrigsrepræsentationers kompetence til at afgøre tvistigheder  

 mellem skibsføreren og mandskab på et dansk skib er udtrykkeligt anerkendt i  

 overenskomster med følgende lande:
 Italien .Skibsfarts- og handelstraktat af 1. maj 1864, art. 11.
Japan.
Handels- og skibsfartstraktat af 12. februar 1912, art.  

 XVI.
Sovjetunionen.
Skibsfartsoverenskomst af 6. april 1973.
 Også uden traktatmæssig hjemmel bør repræsentationen behandle tvistigheder  

 mellem skibsfører og mandskab, medmindre det er i strid med opholdsstatens  

 lovgivning.
D.
Forbud mod at indbringe tvistigheder for udenlandsk myndighed Det er forbudt skibsfører og mandskab at indbringe deres tvistigheder for  

 udenlandsk myndighed (SML § 64). Overtræder en sømand dette forbud kan han  

 afskediges (SML § 17).
Kapitel IX Forbrydelser begået af besætningsmedlemmer eller passagerer  

 på dansk skib (Forbrydelser begået af besætningsmedlemmer  

 eller passagerer på dansk A.
Straffekompetence 1. Udenlandske myndigheders straffekompetence Det beror på de enkelte staters egen straffelovgivning, i hvilket omfang  

 de kan straffe forbrydelser begået af besætningsmedlemmer eller passagerer på  

 et dansk skib.
 Man vil fra dansk side ikke kunne modsætte sig, at strafforfølgning finder  

 sted i den stat, på hvis land eller søterritorium handlingen er begået.
 Selv om de stedlige myndigheder har kompetence dertil, vil de dog,  

 medmindre der er tale om grovere forbrydelser, som regel kun indlede  

 strafforfølgning for forbrydelser begået om bord på et udenlandsk skib,  

 såfremt gerningsmanden, eller den forbrydelsen er rettet imod, er statsborger  

 i eller bosat i den pågældende stat, såfremt den offentlige ro og orden  

 forstyrres, eller såfremt myndighedernes bistand begæres af den forurettede,  

 skibsføreren eller andre.
 I følgende overenskomster findes bestemmelser, der udtrykkeligt anerkender  

 de danske konsulære repræsentationers myndighed til at opretholde ordenen om  

 bord i danske skibe og begrænser de stedlige myndigheders ret til at blande  

 sig i stridighederne mellem skibsfører og mandskab til tilfælde hvor  

 stridighederne forstyrrer den offentlige ro og orden:
 Den dansk-italienske skibsfarts- og handelstraktat af 1. maj 1864, art.  

 11:
 Den dansk-japanske handels- og skibsfartstraktat af 12. februar 1912, art.  

 16.
 I den dansk-sovjetiske skibsfartsaftale af 17. oktober 1973 og den  

 dansk-kinesiske skibsfartaftale af 21. oktober 1974 findes tilsvarende  

 bestemmelser i henholdsvis artiklerne 15 og 25.
 Konventionerne indeholder endvidere blandt andet i artiklerne 15 og 27 en  

 begrænsning i de respektive landes strafferetlige kompetence, når det drejer  

 sig om mindre grove forbrydelser om bord, i hvilke kun skibsføreren eller  

 medlemmer af besætningen er indblandet.
2. De danske myndigheders straffekompetence I følge § 6 i borgerlig straffelov (jfr. lovbekendtgørelse nr. 527 af 1.  

 november 1981) er de danske myndigheder kompetente til at straffe handlinger  

 foretaget ikke blot i den danske stat, men også om bord på danske skibe, af  

 personer der hører til skibet eller som rejsende er om bord.
 I følge straffelovens § 7 er de danske myndigheder endvidere kompetente  

 til at straffe handlinger foretaget i udlandet af personer, der har dansk  

 indfødsret eller er bosat i den danske stat, for så vidt handlingen også er  

 strafbar efter lovgivningen på gerningsstedet, eller - hvis handlingen er  

 foretaget uden for folkeretligt anerkendt statsområde - for så vidt  

 handlinger af den pågældende art kan medføre højere straf end hæfte.
I følge straffelovens § 8 er endvidere visse handlinger strafbare i  

 Danmark uden hensyn til, hvor de er begået og uden hensyn til gerningsmandens  

 nationalitet eller bopæl.
Det drejer sig i første række om handlinger, der  

 krænker den danske stats selvstændighed, sikkerhed, forfatning eller  

 offentlige myndigheder, samt embedspligter over for staten eller  

 tjenestepligter, der påhviler gerningsmanden over for et dansk skib.
B.
Skibsførerens pligter ved grovere forbrydelser 1. Tilførsel til skibsdagbogen Medmindre forbrydelsen er forøvet på fremmed territorium og forfølges af  

 stedets myndigheder, skal skibsføreren snarest muligt optage en foreløbig  

 forklaring, i alle tilfælde hvor det drejer sig om en grovere forbrydelse  

 begået om bord på skibet.
Forklaringen skal indføres i skibsdagbogen (SML §  

 63, stk.1).
2. Bevogtning af gerningsmanden Indtil en dansk repræsentation eller dansk politi kan tage sig af sagen,  

 skal skibsføreren så vidt muligt sørge for, at den skyldige i en grovere  

 forbrydelse ikke undviger.
Skibsføreren kan i dette øjemed anvende nødvendige  

 midler, men må ikke bruge strengere midler, end formålet kræver (SML § 63,  

 stk.2). I modsat fald vil han kunne straffes (SML § 66).
3. Anmeldelse til dansk repræsentation Skibsføreren skal i første havn skibet anløber anmelde grovere  

 forbrydelser til den nærmeste danske repræsentation.
Anmeldelsen skal  

 bilægges udskrift af tilførslen til skibsdagbogen og eventuelle andre  

 bevisligheder.
Efter omstændighederne bør skibsføreren advisere  

 repræsentationen telegrafisk allerede inden skibets ankomst.
C.
Repræsentationens pligter Når repræsentationen fra skibsføreren får anmeldelse om eller på anden  

 måde får kendskab til en grovere forbrydelse begået af en person fra et dansk  

 skib, der anløber dens distrikt, skal den yde bistand til forbrydelsens  

 opklaring og om fornødent optage forhør - eller hvis skibsføreren begærer  

 det, søforklaring - til belysning af sagen.
Repræsentationen skal derefter  

 straks indberette til Industriministeriet.
1. Strafforfølgning i opholdslandet Hvis strafforfølgning indledes af opholdslandets myndigheder, skal  

 repræsentationen, hvis sigtede eller tiltalte er dansk statsborger, yde ham  

 fornøden bistand i overensstemmelse med de forskrifter, der er givet i  

 Instruksens Bind 1, kapitel VII, afsnit E. om bistand til danske arrestanter  

 og lovovertrædere.
Er sigtede udlænding og ikke bosat i opholdslandet, skal  

 repræsentationen underrette den nærmeste repræsentation for hans hjemland om  

 sagen.
Er sigtede udlænding og bosat i opholdslandet, er der intet yderligere  

 at foretage fra repræsentationens side.
2. Ingen strafforfølgning i opholdslandet Hvis der ikke i opholdslandet indledes strafforfølgning, skal  

 repræsentationen i sin indberetning til Industriministeriet udbede sig  

 instruktion om, hvorvidt der agtes rejst tiltale mod sigtede i Danmark, og i  

 bekræftende fald, på hvilken måde sigtede ønskes hjemsendt til Danmark, og  

 hvorledes der ønskes forholdt med ham, indtil hjemsendelsen kan finde sted.  

 Såfremt det under hensyn til forbrydelsens karakter og omstændighederne i  

 øvrigt må anses for sandsynligt, at tiltale agtes rejst i Danmark, bør  

 repræsentationen endvidere i sin indberetning oplyse, hvorledes hjemsendelsen  

 vil kunne ordnes på betryggende måde med de mindst mulige omkostninger,  

 herunder hvorvidt sigtede vil kunne fortsætte rejsen med skibet til Danmark  

 eller til en anden havn, hvorfra hjemsendelsen lettere og billigere kan finde  

 sted.
 Da skibe som regel kun ligger i kort tid i havn, bør repræsentationen som  

 hovedregel indhente forholdsordre fra Industriministeriet telegrafisk eller  

 pr. telex.
Kapitel X Udeblivelse, herunder agterudsejling og rømning A.
Udeblivelse, herunder agterudsejling og rømning, der ikke  

 forud- seeligt ville medføre fare for menneskeliv eller skibet B.
Rømning, der forudseeligt ville medføre fare for menneskeliv
eller skibet Udeblivelse herunder agterudsejling og  

 rømning A.
Udeblivelse herunder agterudsejling og rømning, der ikke  

 forudseeligt ville medføre fare for menneskeliv eller skibet 1. Repræsentationens bistand til skibsføreren Såfremt opholdsstatens immigrationslovgivning pålægger rederiet og dets  

 stedlige agent ansvar for en udeblevet sømands udbringelse af landet, skal  

 repræsentationen på skibsførerens anmodning yde bistand til at få en  

 udeblevet sømand eftersøgt af de stedlige myndigheder, som bør gøres  

 opmærksom på muligheden af, at den pågældende kan være indbragt på hospital  

 eller hensat i arrest.
Bestræbelserne bør rettes mod at få sømanden om bord,  

 inden skibet afsejler.
Med sit kendskab til de lokale forhold vil  

 repræsentationen ofte kunne yde værdifuld støtte hertil og eksempelvis kunne  

 udvirke, at sømanden løslades, såfremt han er blevet anholdt for  

 værtshusuorden eller lignende forseelse.
2. Følgerne af at sømanden ikke er kommet til stede a.
Afsked.
Kommer sømanden ikke om bord i rette tid, og  

 skibet skal afgå, eller en anden må antages i hans sted, kan skibsføreren  

 afskedige ham (SML § 17, stk. 1). I hans søfartsbog må kun anføres:  

 »Ikke om bord ved afsejlingen« (SML § 73, stk. 3 og IM.'s bkg. nr.  

 351 af 10. juli 1978 om søfartsbøger og om mønstring af søfarende m.v. § 8,  

 stk. 4).
b.
Hyre.
Sømanden har kun ret til hyre for den tid, han  

 har gjort tjeneste.
Hvis det ved afsked viser sig, at sømanden er uden skyld,  

 og han er uarbejdsdygtig på grund af sygdom eller legemsskade, har han dog  

 ret til hyre efter de under kapitel V afsnit D.4.b. anførte regler (SML § 17,  

 stk. 3). Indfinder sømanden sig ikke inden skibets afsejling, afregner  

 skibsføreren hans eventuelle hyretilgodehavende med rederiet.
Hyrebeløbet må  

 ikke deponeres hos repræsentationen, medmindre der foreligger ganske særlige  

 omstændigheder.
c.
Erstatningsansvar.
Sømandens udeblivelse fra skibet  

 uden gyldig grund er et kontraktbrud og vil efter dansk rets almindelige  

 erstatningsregler kunne pådrage ham erstatningsansvar for tab, der påføres  

 rederiet, f.eks. derved at en anden må påmønstres i hans sted (SML § 53,  

 stk.3). Erstatningsbeløb kan tilbageholdes i hyren (SML § 25).
d.
Sømandens papirer og ejendele.
Er det ikke lykkedes at  

 opnå forbindelse med sømanden inden skibets afsejling, skal skibsføreren  

 overgive hans søfartsbog eller mønstringsbevis samt hans pas og eventuelle  

 andre legitimationspapirer til repræsentationen, der opbevarer dem i tre  

 uger, således at de på begæring kan udleveres til sømanden.
Efter udløbet af  

 denne frist indsendes papirerne til Udenrigsministeriet.
Sømandens andre ejendele skal opbevares for hans regning om bord.  

 Skibsføreren skal snarest muligt lade optage en fortegnelse over effekterne,  

 og fortegnelsens rigtighed skal bekræftes af to personer.
De efterladte  

 ejendele medtages enten til Danmark eller deponeres i land på betryggende  

 måde, f.eks. ved overgivelse til stedligt dansk eller skandinavisk  

 sømandshjem.
Repræsentationen har ingen pligt til at modtage effekterne, men  

 vil, når særlige omstændigheder taler for det, kunne lade dem indsende til  

 Udenrigsministeriet.
Hvis opbevaring eller hjemsendelse af ejendelene i  

 betragtning af deres beskaffenhed, omkostninger eller andre omstændigheder  

 ikke er rimelig, kan de sælges på forsvarlig måde.
Det samme gælder, hvis  

 sømanden ikke inden 1 år har henvendt sig til rederen for at få ejendelene  

 udleveret (SML § 60).
3. Repræsentationens bistand til ikke fremmødte søfolk  

 af dansk nationalitet eller med bopæl i Danmark a.
I lande som holder rederiet ansvarlig.
Når rederiet  

 eller dets stedlige agent i henhold til opholdslandets lovgivning er  

 ansvarlig for omkostningerne ved sømandens ophold og hans udbringelse af  

 opholdslandets territorium, skal repræsentationen, når den gennem  

 opholdslandets myndigheder eller på anden måde får kendskab til, at en ikke  

 fremmødt sømand, der er dansk statsborger, eller som har bopæl i Danmark,  

 befinder sig i dens distrikt, straks anmode rederiets agent på stedet om at  

 ville drage omsorg for sømandens underhold, indtil udbringelse eller  

 hjemsendelse kan finde sted for rederiets regning.
Er der mulighed for på  

 stedet at finde ny hyre for sømanden, bør repræsentationen være behjælpelig  

 hermed, såfremt sømanden ønsker det.
Anmoder skibets agent repræsentationen om bistand til sømandens  

 hjemsendelse med dansk skib i henhold til sølovens § 70 eller under  

 sømandsrabatordningen for flyverejser, jfr. kapitel XI, afsnit D. og E., bør  

 denne anmodning så vidt muligt imødekommes, dog på den betingelse at agenten  

 skriftligt garanterer for hjemsendelsesudgifterne, for hvilke  

 repræsentationen skal afkræve sømanden en refusionserklæring, hvori rederiet  

 er indsat som kreditor.
Agentens garantierklæring indsendes til  

 Udenrigsministeriet, medens sømandens refusionserklæring overgives til  

 skibets agent, således at rederiet på dette grundlag kan søge re-gres hos  

 sømanden for hjemsendelsesudgifterne.
 Når rederiet eller dets stedlige agent er ansvarlig for sømandens  

 underhold og udbringelse af opholdslandet, bør repræsentationen kun yde ham  

 understøttelse såfremt agenten nægter at understøtte ham, i hvilket fald  

 repræsentationen straks skal indberette til Udenrigsministeriet.
Er sømanden tilbageholdt af myndighederne, skal repræsentationen søge  

 udvirket, at han løslades og om nødvendigt, at der gives ham  

 opholdstilladelse, i den tid der kan påregnes at hengå, inden han kan  

 genudmønstres eller hjemsendes.
Repræsentationen må dog ikke over for  

 opholdslandets myndigheder påtage sig nogen garanti for sømandens  

 tilstedeværelse eller for hans hjemsendelse.
b.
I lande som ikke holder rederiet ansvarlig.
Hvis  

 opholdslandets lovgivning ikke holder rederiet eller dets agent ansvarlig for  

 sømandens ophold og udbringelse af landet, skal repræsentationen, når den får  

 kendskab til, at en ikke fremmødt sømand, der er dansk statsborger, eller som  

 har bopæl i Danmark, befinder sig i dens distrikt, forespørge rederiets  

 agent, hvorvidt sømanden kan tages om bord i en havn, som skibet senere  

 anløber, eller om han eventuelt kan udmønstres med et andet af rederiets  

 skibe, samt i bekræftende fald om rederiet vil bekoste sømandens rejse til  

 skibet.
 Hvis rederiet ikke vil genantage sømanden, eller han ikke vil genantages,  

 har rederiet og dets stedlige agent ingen forpligtelse over for sømanden, og  

 det påhviler i så fald repræsentationen at yde ham den fornødne bistand.
Repræsentationen skal, hvis sømanden ønsker det, som første skridt  

 undersøge mulighederne for at skaffe ham anden hyre på stedet eller i en  

 anden havn, hvortil han uden større udgifter vil kunne befordres.
Er der ikke  

 udsigt til at skaffe sømanden hyre inden for en rimelig tid, eller vil han  

 ikke forhyres, og kan han ikke selv afholde udgifterne ved sin hjemrejse  

 eller stille fornøden sikkerhed herfor, skal repræsentationen - eventuelt  

 telegrafisk for at undgå omkostningerne ved et længere ophold - indhente  

 instruktion fra Udenrigsministeriet om, hvorvidt sømanden kan hjemsendes til  

 Danmark mod sædvanlig refusionserklæring.
Indberetningen til  

 Udenrigsministeriet skal give oplysning om omstændighederne ved sømandens  

 tilbagebliven i landet, på hvilken måde han billigst kan hjemsendes, samt  

 navn og adresse på hans nærmeste pårørende i Danmark, som kan tænkes at ville  

 betale eller garantere for omkostningerne ved hjemsendelse.
Medmindre sømanden selv har midler dertil, skal repræsentationen drage  

 omsorg for, at han, i tiden indtil han kan få anden hyre eller hjemsendes,  

 anbringes på et sømandshjem eller et beskedent pensionat.
Udgifterne herved  

 skal repræsentationen betale direkte til logiværten.
Kontant understøttelse,  

 f.eks. til lommepenge eller til køb af arbejdstøj, må kun ydes i strengt  

 nødvendigt omfang.
 Såfremt sømanden hjemsendes, skal repræsentationen såvidt muligt forsyne  

 ham med en uoverdragelig rejsehjemmel eller på anden måde sikre sig, at han  

 faktisk afrejser til Danmark.
 Repræsentationen skal afkræve sømanden sædvanlig refusionserklæring for  

 samtlige udlæg og omkostninger i forbindelse med hans ophold og hjemsendelse.
 Er sømanden tilbageholdt af opholdslandets myndigheder, skal  

 repræsentationen på samme måde som omtalt oven for under a. søge udvirket  

 hans løsladelse og om nødvendig midlertidig opholdstilladelse for ham.  

 Repræsentationen kan kun efter bemyndigelse fra Udenrigsministeriet over for  

 opholdslandets myndigheder garantere for udgifterne ved hans midlertige  

 ophold og udrejse af landet.
B.
Rømning, der forudseeligt ville medføre fare for menneskeliv eller  

 skibet 1. Generelle bestemmelser Rømning foreligger, når skibsføreren eller nogen af mandskabet med forsæt  

 til at unddrage sig tjenesten undlader at indfinde sig om bord i rette tid  

 eller forlader skibet.
Sømandslovens § 69 bestemmer herom, at den der rømmer  

 straffes, hvis han indså eller burde indse, at rømningen ville medføre fare  

 for menneskeliv eller skibet.
Repræsentationen skal, i samme omfang som beskrevet i dette kapitels  

 afsnit A.1 og under hensyntagen til opholdslandets lovgivning og mulige  

 overenskomster mellem Danmark og vedkommende land, yde skibsføreren bistand  

 til, at sømanden bliver eftersøgt og bragt om bord, hvis det kræves i  

 opholdslandets lovgivning.
Det bemærkes, at myndighederne som regel ikke yder  

 bistand til ombordbringelse af landets egne statsborgere.
 Enhver strafbar rømning skal optegnes i skibsdagbogen, men i sømandens  

 søfartsbog må kun anføres: »Ikke om bord ved afsejlingen« (SML §  

 73, stk. 3).
2. Rømningens følger for sømanden a.
Civilretligt.
Ved strafbar rømning indtræder de samme  

 virkninger med hensyn til afsked, hyre og erstatningsansvar m.v., som er  

 anført i dette kapitels afsnit A., pkt. 2.
b.
Strafferetligt.
Rømningen straffes i Danmark med bøde  

 eller hæfte, medmindre højere straf er forskyldt efter anden lovgivning (SML  

 § 69).
3. Repræsentationens bistand til sømænd, der har dansk  

 nationalitet eller bopæl i Danmark, og som har gjort sig skyldig i strafbar  

 rømning Repræsentationen bør yde sømanden bistand i samme omfang som beskrevet  

 under dette kapitels afsnit A.3.
Kapitel XI Repræsentationens bistand til søfolks rejser A.
Søfolk, der har ret til fri rejse B.
Søfolk, der ikke har ret til fri rejse C.
Befordringsmuligheder Repræsentationens bistand til søfolks  

 rejser A.
Søfolk, der har ret til fri rejse Det påhviler som hovedregel repræsentationen at ordne rejser for søfolk,  

 som har ret til fri rejse.
Reglerne herom findes i sømandsloven og  

 bekendtgørelse nr. 614 af 29. november 1973 om ret til pleje og fri rejse  

 m.v. efter sømandsloven.
 Søfolk har ret til fri rejse med underhold på de i sømandsloven angivne  

 betingelser i følgende tilfælde:
I de under a. og f. nævnte tilfælde tilkommer fri rejse enhver sømand, der  

 har bopæl i Danmark uden hensyn til nationalitet.
I de under b. til e. nævnte  

 tilfælde tilkommer fri rejse enhver sømand uden hensyn til nationalitet eller  

 bopæl (bekendtgørelsens § 7).
 De ovenfor anførte bestemmelser finder anvendelse for skibsføreren  

 (bekendtgørelsens § 25).
 Retten til fri rejse omfatter sømandens befordring samt underhold på  

 rejsen og under ophold på afgangsstedet, indtil rejsen kan arrangeres  

 (bekendtgørelsens § 8.a. og b). Underholdet skal ydes under hensyntagen til  

 leveomkostningerne på stedet (bekendtgørelsens § 9). Selv om billetten  

 omfatter forplejning under rejsen, bør sømanden forsynes med et mindre  

 kontant beløb til betaling af småfornødenheder undervejs.
 Sømanden har endvidere ret til befordring af personlige effekter, men ikke  

 af andre varer erhvervet under rejsen (bekendtgørelsens § 7.c.).
En sømand, der har ret til fri rejse med underhold, kan give afkald på at  

 benytte denne ret, men han har ikke krav på nogen godtgørelse herfor.
Hvis  

 det besluttes at hjemsende en syg eller tilskadekommet sømand med henblik på  

 videre pleje på hjemstedet eller forhyringsstedet, kan sømanden dog ikke give  

 afkald på hjemrejsen (bekendtgørelsens § 12).
Udgifterne ved sømandens fri rejse med underhold afholdes B.
Søfolk der ikke har ret til fri rejse Undtagelsesvis kan der blive spørgsmål om at hjemsende nødstedte danske  

 søfolk, som ikke har ret til fri hjemrejse.
Hjemsendelsen kan være begrundet  

 i humanitære hensyn, eller fordi den nødtørftige understøttelse, som  

 repræsentationen dog må yde dem, i det lange løb vil blive mere kostbar end  

 deres hjemsendelse.
Som omtalt i kapitel X afsnit A.3.b. og afsnit B.3 kan  

 der eksempelvis blive tale om at hjemsende ikke til fri rejse berettigede  

 agterudsejlede søfolk eller rømningsmænd og som omtalt i kapitel XII afsnit  

 D. pkt. 1.a. kan der blive spørgsmål om at hjemsende en tilskadekommen  

 sømand, der har forskertset sin ret til fri hjemrejse på rederiets regning,  

 fordi han har pådraget sig skaden med forsæt eller ved grov uagtsomhed, se  

 dog kapitel XII om offentlig sygesikring.
I sådanne tilfælde skal Udenrigsministeriets bemyndigelse altid indhentes.  

 Repræsentationen skal derfor skriftligt eller telegrafisk forelægge sagen for  

 ministeriet og anføre de omstændigheder, der taler for sømandens  

 hjemsendelse.
Hjemsendelsen er iøvrigt betinget af:
at sømanden ikke selv har midler til at afholde hjemrejseudgifterne og ej  

 heller selv kan skaffe midler dertil fra slægtninge eller andre.
Når sagen  

 forelægges for Udenrigsministeriet, bør repræsentationen derfor oplyse navn  

 og adresse på hans nærmeste pårørende eller andre, som kan tænkes at ville  

 betale hjemrejsen:
 at sømanden inden hjemrejsen finder sted, afgiver sædvanlig  

 refusionserklæring for samtlige udgifter ved hjemrejsen og for udlæg, som  

 repræsentationen i øvrigt måtte have afholdt for ham.
 Sømanden bør, inden afrejsen kan finde sted, indlogeres så billigt, som  

 det er forsvarligt, og udbetaling af kontante beløb bør begrænses til det  

 strengt nødvendige.
C.
Befordringsmuligheder Repræsentationen bør som hovedregel vælge den befordring eller kombination  

 af befordring, der i det foreliggende tilfælde er den billigste, hvorved ikke  

 blot selve befordringsudgiften må tages i betragtning, men også de  

 merudgifter til sømandens underhold, som senere afrejse med billigere  

 befordring vil medføre.
Rejsen bør principielt tilrettelægges således, at den  

 gennemføres hurtigst muligt, og hvis befordring på billigste måde vil  

 påtvinge sømanden et længere ophold på afrejsestedet eller en langvarig  

 sørejse, bør den billigste befordringsmåde kun benyttes, når den alle forhold  

 taget i betragtning, er væsentlig billigere end andre rejsemåder.
Der skal i  

 øvrigt tages hensyn til sømandens ønsker og til hans helbredstilstand, som  

 kan motivere en hurtigere befordring, selvom den er mere bekostelig.
Når det påhviler rederen helt eller delvis at bekoste udgifterne ved en  

 sømands hjemrejse, skal repræsentationen så vidt muligt sikre sig, at  

 skibsføreren eller rederiets agent på stedet er indforstået med den valgte  

 befordringsmåde, og hvis dette ikke er tilfældet, forelægge sagen for  

 Udenrigsministeriet Såfremt repræsentationen ikke arrangerer hele sømandens hjemrejse, men kun  

 hans rejse til en by hvorfra den videre rejse mere bekvemt kan ordnes, skal  

 repræsentationen henvise sømanden til at rette henvendelse til den derværende  

 danske repræsentation.
Repræsentationen skal i så fald snarest muligt  

 underrette den pågældende repræsentation om tidspunktet for sømandens ankomst  

 og anmode den om at arrangere hans fortsatte rejse.
En genpart af skrivelsen  

 herom bør såvidt muligt overgives sømanden, således at han straks ved  

 ankomsten til den pågældende repræsentation kan fremvise den.
 Ved valget af befordringsmåde bør repræsentationen være opmærksom på de to  

 særordninger, der er etableret for udenrigstjenesten, nemlig adgangen til at  

 hjemsende danske søfolk med dansk skib i henhold til sølovens § 70 og  

 adgangen til rabat efter statsrekvisition for søfolks befordring med fly.  

 Disse to særlige befordringsmåder, for hvilke der nærmere redegøres i de  

 følgende afsnit, vil ofte være billigere end befordring på anden vis.
D.
Danske søfolks hjemsendelse med dansk skib i henhold til sølovens §  

 70 1. Generelt I følge sølovens § 70 har førere af danske skibe (bortset fra færøske  

 skibe) pligt til mod en mindre godtgørelse at medtage danske søfolk, hvis  

 hjemrejse det påhviler udenrigstjenesten at ordne.
 Denne hjemsendelsesmåde, der kun benyttes efter bemyndigelse fra  

 Udenrigsministeriet, er som hovedregel den billigste og bør derfor benyttes,  

 når der er mulighed for det.
 De nærmere bestemmelser om hjemsendelse i henhold til sølovens § 70  

 indeholdes i kgl. anordning nr. 284 af 1. juli 1960 om danske søfarendes  

 hjembefordring med dansk skib fra udlandet.
2. Repræsentationsns hjemsendelsesordre Enhver dansk repræsentationen i udlandet, der skal ordne en dansk sømands  

 hjemrejse, er beføjet til at kræve plads stillet til rådighed ombord i et  

 dansk skib på de i anordningen nævnte vilkår efter forudgående forhandling  

 med skibsføreren.
Beføjelsen tilkommer ikke blot repræsentationen på det  

 sted, hvor hjemrejsen tager sin begyndelse, men også repræsentationer, som  

 sømanden ankommer til undervejs, og som skal ordne hans fortsatte hjemrejse  

 (an. § 1).
 Skibsføreren har i følge anordningens § 2 pligt til at stille plads til  

 rådighed:
 Hvis en skibsfører i strid med sølovens § 70 og anordningen af 1. juli  

 1960 vægrer sig ved at medtage en sømand, kan han straffes med bøde (SL § 369  

 og an. § 8).
 Ved afgørelsen af, hvorvidt en sømand bør hjemsendes i henhold til § 70,  

 skal repræsentationen i øvrigt tage hensyn til hvilke  

 underbringelsesmuligheder der foreligger ombord og til sømandens stilling  

 (an. § 3).
 Inden en sømand medtages som passager i henhold til sølovens § 70, skal  

 repræsentationen overgive skibsføreren en sålydende hjemsendelsesordre (an. §  

 6):
 I henhold til sølovens § 70, jfr. kgl. anordning nr. 284 af 1. juli 1960,  

 anmoder (repræsentationen) i (sted) herved føreren af (skibets navn) om at  

 medtage sømand (sømandens stilling og fulde navn) til (sted) mod godtgørelse  

 efter anordningens § 4.
 Sømanden, hvis hjemrejse det påhviler udenrigstjenesten at ordne, er født  

 den (dato) i (sted) og er sidst afmønstret fra (skibets navn) tilhørende  

 rederiet (navn).
3. Betaling til rederiet for befordringen Som godtgørelse for medtagelse af søfolk og for disses underhold modtager  

 skibets rederi fra Udenrigsministeriet for hvert døgns ophold om bord 20 kr.  

 eller 15 kr., alt efter om sømanden efter sin hidtidige stilling er  

 skibsofficer eller hører til det øvrige mandskab (an. § 4 stk. 1). Såfremt  

 sømanden anbringes i passageraptering, for hvilken der er fastsat bestemte  

 billetpriser, udgør betalingen dog den pågældende pris, medmindre en  

 særordning er blevet aftalt.
Når passende plads findes andetsteds i skibet,  

 kan skibsføreren ikke forlange sømanden anbragt i passagerapteringen (an. §  

 4, stk. 2).
4. Indberetning om hjemtsendelsen Når repræsentationen har hjemsendt en sømand i henhold til sølovens § 70,  

 skal repræsentationen snarest muligt indberette til Udenrigsministeriet.
 Indberetningen skal oplyse:
Repræsentationen skal dog ikke indsende en særskilt indberetning, når en  

 sømand hjemsendes efter 6 måneders tjeneste på dansk skib i henhold til  

 sømandslovens § 8, idet de fornødne oplysninger indeholdes i den særlige  

 blanket, der skal indsendes til Søfartsstyrelsen, jfr. kap.
V, afsnit G. pkt.  

 2.
E.
Søfolks rabatrejser med fly 1. Rejser efter statsrekvisition a.
Statsrekvisition.
På visse nærmere fastsatte vilkår  

 pålagde ministeren for offentlige arbejder med virkning fra 1. marts 1980  

 luftfartsselskabet Scandinavian Airlines System (SAS) efter statsrekvisition  

 (Government Request) at transportere søfarende m.fl. i danske, norske og  

 svenske handelsflåder på alle luftfartsselskabets flyruter.  

 Statsrekvisitionen omfatter ikke alene flyrejser til og fra Danmark, Norge og  

 Sverige samt mellem disse lande, men også flyrejser mellem lufthavne udenfor  

 Skandinavien.
 Ministeriet for Offentlige Arbejder har endvidere givet følgende  

 udenlandske luftfartsselskaber tilladelse til, at bestemmelserne i den til  

 SAS udstedte rekvisition også kan anvendes af disse selskaber:
 Herudover findes et antal luftfartsselskaber, der yder samme rabat, men  

 disse er ikke registreret som statsselskaber.
b.
Personkredsen.
Statsrekvisition af flyrejser kan  

 udstedes til:
 1. Søfarende der skal rejse til og fra skib,  

 olieboreplatform eller andet dansk registreret eller i fartøjsfortegnelse  

 optaget fartøj.
 2. Søfarendes ægtefælle eller børn, der er fyldt 12  

 år, men ikke fyldt 22 år, når pågældendes rejse står i forbindelse med besøg  

 hos den søfarende om bord eller i havn.
 3. Læger, sygeplejersker eller andre som skal ledsage  

 en syg søfarende, dennes ægtefælle eller børn.
c.
Rabattens størrelse.
Flyrejse efter statsrekvisition  

 foretages på økonomi/turistklasse.
Rabat ydes kun, når luftfartsselskabet  

 mod- tager en statsrekvisition for flyrejsen.
 SAS og de til statsrekvisitionsordningen tilsluttede luftfartsselskaber  

 giver på flyrejser inden for Europa en rabat på 40% af den normale IATA  

 billetpris og for andre rejser en rabat på 25%. På flyrejser mellem Danmark  

 og henholdsvis Grønland og Færøerne ydes samme rabat, som er gældende for  

 intereuropæiske rejser.
 Med hensyn til båretransport af syge søfarende m.fl. gælder, at der -  

 udover den rabat, der ydes på den søfarendes egen billet ved rejsen på  

 Government Request - gives rabat på tillægget for transporten.
Hver enkelt rejsende kan medbringe en fribagage på 40 kg.
På overvægt af  

 bagage gives ikke rabat, men bagage som tilhører personer, der er omfattet af  

 ordningen, og som rejser sammen, kan blive vejet under et, således at retten  

 til fribagage udnyttes bedst muligt.
d.
Udfærdigelse af statsrekvisition.
Statsrekvisition  

 udfærdiges på blanket 5090A: Air Travel Requisition for Ships' Employees, der  

 gengives nedenfor.
 Udfyldning af de enkelte rubrikker:
I rubrikken »Government« angives det ved et kryds ud for  

 »Denmark«, at flyrejsen foretages efter den danske  

 statsrekvisitionsordning.
Afskrydsning ud for »IATA ind. discount«  

 foretages efter den særlige af IATA fastsatte sømandsrabatordning, d.v.s. i  

 de tilfælde hvor ovenstående betingelser for flyrejser efter statsrekvistion  

 ikke er opfyldt.
 I rubrikken »Port and country of registry« anføres skibets  

 hjemhavn, og det land skibet er registreret i.
 I rubrikken »Name of ship and owner« anføres skibets og  

 rederiets navn, og hvis det er nødvendigt af hensyn til identifikation af  

 skib/rederi, anføres yderligere fuldstændig forretningsadresse.
I rubrikken »Seamen's/Family members names in full, rank« og  

 »Birth/Civic reg.
NO.« er der mulighed for ved angivelse af navn og  

 CPR-nr. at anføre op til 3 søfarendes flyrejser.
Bemærk i den forbindelse, at  

 det er en betingelse for at opnå ret til Government Request-rabat, at den  

 enkelte søfarende skal gøre skibstjeneste om bord under sejlads mellem to  

 havne.
For ægtefæller og børns flyrejser anføres foruden ægtefællens og  

 barnets navn og CPR-nr. enten »Ægtefælle til« eller »barn  

 af« efterfulgt af navn og stilling på den søfarende, der skal besøges.
 I rubrikken »From/To« anføres navnet på den lufthavn, hvor  

 rejsen skal påbegyndes og på den lufthavn, hvor rejsen skal afsluttes.  

 Såfremt den søfarendes endelige rejsemål er en lokal dansk lufthavn, f.eks.  

 Esbjerg eller Vagar, Færøerne, er det vigtigt af hensyn til den enkeltes  

 viderebefordring, at denne destination anføres.
 Rubrikken »Signed on ship in the period« udfyldes i de relevante  

 tilfælde.
 Blankettens rubrik »The undersigned« attesteres af  

 rederiet/rederiets agent eller skibsføreren, der her skal bekræfte, at  

 pågældende er berettiget til rabat i henhold til Government  

 Request-ordningen.
 Der vil normalt ikke være behov for, at udenrigsrepræsentationen  

 attesterer disse blanketter, dog vil dette kunne forekomme jfr. afsnit B og  

 C, hvor udenrigsrepræsentationen står som rekvirent.
 Rejsebureauer/SAS's agenter kan udstede billet under denne ordning mod, at  

 rejsebureauet/agenten senest 2. arbejdsdag derefter har GO-blanketten i  

 hænde.
 Opmærksomheden henledes i øvrigt på, at ved afkrydsning af blankettens  

 rubrik »IATA ind. discount« kræves ikke, at en offentlig myndighed  

 attesterer blanketten.
 Det skal understreges, at statsrekvisition, der udfyldes som en del af  

 blanketten Dfs 88-212 »Anmodning om fri hjemrejse efter sømandslovens §  

 8 og statsrekvistion for flyrejse« efter sømandslovens § 8 og de  

 ordninger der er omfattet af retten til fri hjemrejse, fortsat attesteres af  

 udenrigsrepræsentationen efter hidtil gældende regler.
Det er en betingelse for udstedelse af statsrekvisition, at det i  

 fornødent omfang dokumenteres, at de pågældende er berettiget til at få  

 udstedt statsrekvisition.
Specielt for så vidt angår ægtefæller og børn kan  

 som fornøden dokumentation anses f.eks. erklæring fra rederi og/eller  

 vielsesattest og dåbsattest.
Den udfyldte rekvisition for en billet på en flyrejse på Government  

 Request skal i udlandet efter at være udfyldt og attesteret indgives til det  

 lokale SAS-kontor.
Er der ikke et SAS-kontor på stedet, kan  

 rekvisitionsblanketten indgives til et af de oven for under a. nævnte øvrige  

 luftfartsselskabers kontorer.
 Betaling af en efter statsrekvisition udstedt flybillet påhviler  

 rekvirenten, det være sig rederen, den søfarende, ægtefællen eller børnene.  

 Staten (dansk repræsentation) hæfter ikke som følge af attestation på  

 statsrekvisitionen for betalingen overfor luftfartsselskabet, medmindre  

 udenrigsrepræsentationen selv står som rekvirent.
 Eksemplarer af statsrekvisitionsblanket nr. 5090 A, »Requisition for  

 Air Travel for Ships« Employees' rekvireres hos SAS's  

 distributionsservice på telefon 32 32 38 38.
2. Rejser uden statsrekvisition Alle luftfartsselskaber, der er tilsluttet International Air Transport  

 Association (IATA), har indført en ordning, der giver søfolk adgang til rabat  

 på flyrejser på økonomiklasse på alle strækninger med undtagelse af rejser  

 mellem Hong Kong og Kina.
Ordningen gælder kun søfolk, der rejser til eller fra skib, og omfatter  

 ikke en eventuel ledsager, der i givet fald må rejse på statsrekvisition,  

 jfr. pkt. 1.b.
Afbrydelse af rejsen tillades ikke.
Rabatten udgør 25 pct., og  

 sømanden har ret til 30 kg fribagage.
 Flybilletten bestilles af repræsentationen eller af skibets agent eller af  

 skibsføreren ved udfyldelse af blanket 5090 A.
Kapitel XII Offentlig sygesikring for søfarende m.fl., dagpenge ved  

 sygdom eller fødsel samt sømandslovens bestemmelser om syge og tilskadekomne  

 søfolk og generelle regler for repræsentationens bistand A.
Offentlig sygesikring Offentlig sygesikring for søfarende m.fl.  

 og dagpenge ved sygdom Ifølge lovbekendtgørelse nr. 490 af 21. juli 1986 om offentlig  

 sygesikring, jfr.
Socialministeriets bekendtgørelse nr. 732 af 21. december  

 1982 om offentlig sygesikring for søfarende m.fl., har søfarende ret til  

 offentlig sygesikring, og ifølge lov nr. 852 af 20. december 1989 om dagpenge  

 ved sygdom, jfr.
Socialministeriets bekendtgørelse nr. 172 af 13. marts 1990  

 om dagpenge til søfarende ved sygdom eller fødsel, har de ret til dagpenge.
Reder/skibsfører har efter sømandsloven pligt til at sørge for en syg  

 sømands pleje om bord eller i land.
Sømandslovens regler om betaling for  

 sygepleje m.v. har imidlertid til en vis grad mistet deres betydning som  

 følge af reglerne om offentlig sygesikring, således at betalingspligten  

 bliver en udlægspligt.
 Den søfarendes nationalitet og til dels bopæl er uden betydning for retten  

 til sygesikring og dagpenge: det afgørende er, at den søfarende har eller for  

 nylig har haft tilknytning til et dansk skib.
I sager om offentlig sygesikring og om dagpenge bør repræsentationerne  

 korrespondere direkte med Søfartsstyrelsen, Vermundsgade 38 C, 2100 København  

 Ø.
Telefon 39 27 15 15. Styrelsen bør såvidt muligt tilskrives på dansk eller  

 engelsk, men fransk, spansk og tysk vil også kunne benyttes.
A.
Offentlig sygesikring 1. Betingelserne for at opnå sygesikring  

 (personkredsen) Ifølge bekendtgørelse nr. 732 af 21. december 1982 om offentlig  

 sygesikring for søfarende m.fl. har sådanne personer ret til syge-sikring,  

 som på det tidspunkt behovet for ydelsen opstår, hører til en af følgende  

 persongrupper (bkg. § 2, stk. 1):
2. Sygesikringens ydelser De søfarende,som ifølge det under 1. afsnit anførte har ret til offentlig  

 sygesikring,har adgang til følgende ydelser (bkg.§§ 3 og 5):
a.
Lægehjælp.
Vederlagsfri lægehjælp indbefattet  

 speciallægehjælp i udlandet i indtil 18 uger regnet fra første sygedag og  

 under fortsat sygdom i Danmark i det tidsrum, i hvilket den pågældende har  

 ret til pleje efter sømandsloven.
b.
Sygehusbehandling og fødselshjælp.
Vederlagsfri  

 behandling ved indlæggelse eller ambulant behandling på sygehus i udlandet i  

 indtil 18 uger regnet fra første sygedag og under fortsat sygdom i Danmark i  

 det tidsrum, den pågældende har ret til pleje efter sømandsloven.
c.
Tandbehandling.
Der ydes et tilskud på 50% af  

 udgifterne til visse tandbehandlinger i udlandet som f.eks. almindelig  

 tandfyldning, rodbehandling og tandudtrækning, men derimod ikke guld- og  

 broarbejder, proteser m.v.
Hvis tandbehandlingen er påbegyndt i udlandet,  

 ydes tilskud til fortsat tandbehandling i udlandet i indtil 18 uger regnet  

 fra første behandlingsdag.
d.
Medicin.
Udgifter, som i udlandet er afholdt til  

 medicin i tilslutning til læge-, sygehus- eller tandbehandling, dækkes i  

 indtil 18 uger regnet fra første sygedag.
Forbrug fra skibets medicinkiste  

 dækkes ikke.
Under fortsat sygdom i Danmark dækkes udgifter til lægeordineret  

 medicin i det tidsrum, i hvilket den pågældende har ret til pleje efter  

 sømandsloven.
e.
Fysiurgisk behandling.
Vederlagsfri fysiurgisk  

 behandling i udlandet ydes i indtil 18 uger regnet fra første sygedag, for så  

 vidt behandlingen har fundet sted i tilknytning til læge- eller  

 sygehusbehandling, og vederlagsfri fysiurgisk behandling under fortsat sygdom  

 i Danmark ydes i det tidsrum, i hvilket den pågældende har ret til pleje  

 efter sømandsloven.
f.
Kiropraktisk behandling.
Der ydes tilskud til  

 behandling hos kiropraktor i udlandet for indtil 5 behandlinger og 1  

 røntgenundersøgelse indenfor 12 på hinanden følgende måneder.
g.
Begravelseshjælp.
Der ydes dækning af rimelige udgifter  

 ved en sømmelig begravelse.
Fremsætter de nærmeste pårørende ønske om, at  

 liget eller asken sendes til Danmark, dækkes - udover de sædvanlige ved  

 dødsfald nødvendige udgifter - udgiften i forbindelse med hjemførelsen, for  

 så vidt afdøde havde bopæl i Danmark.
Ved nærmeste pårørende forstås  

 ægtefælle, børn, børnebørn, søskende, forældre og bedsteforældre.  

 Begravelseshjælpen ydes, når afdøde ved dødsfaldets indtræden havde ret til  

 læge- og sygehusbehandling efter sygesikringsreglerne.
Se i øvrigt om søfolks  

 død og begravelse kapitel XIV.
h.
Befordringsudgifter.
I forbindelse med læge- og  

 sygehusbehandling og fødselshjælp ydes dækning af udgift til nødvendig  

 befordring til og fra læge, sygehus og jordemoder og af læge eller jordemoder  

 til og fra patienten (bkg. § 6, stk. 1). Offentligt transportmiddel skal  

 normalt benyttes.
Den søfarendes helbredstilstand kan dog medføre at andet  

 dyrere transportmiddel er nødvendigt.
Sådan transportmiddels nødvendighed bør  

 lægeligt dokumenteres.
i.
Kost og logi.
Under sygeperioder, hvor den søfarende er  

 omfattet af den offentlige sygesikring, ydes et reguleret kostpengebeløb.
Under sygeperioder, hvor den søfarende af behandlingsmæssige årsager  

 opholder sig udenfor sit hjemland, ydes en rimelig godtgørelse til  

 dokumenterede logiudgifter.
Godtgørelsen kan højst svare til, hvad et værelse  

 på et sømandshjem eller lignende koster.
 Kostpenge eller godtgørelse til kost og logi dækkes i indtil 18 uger  

 regnet fra første sygedag, dog ydes der under ophold på sygehus, klinik eller  

 lignende ingen godtgørelse for kost og logi (bkg. § 6, stk. 2).
j.
Hjemrejse.
Afmønstres en søfarende i udlandet som følge  

 af sygdom eller tilskadekomst, har han i indtil 18 uger fra første sygedag  

 ret til fri rejse til hjemlandet med kost og logi, for så vidt hjemrejsen  

 finder sted under sygdommen eller umiddelbart efter raskmeldingen.
Har den  

 pågældende ikke bopæl i Danmark, kan Søfartsstyrelsen vælge at betale fri  

 rejse med kost og logi til forhyringsstedet.
I særlige tilfælde kan styrelsen  

 give fri rejse efter udløbet af 18 ugers fristen (bkg. § 7, stk. 1 og 2).
 Tilsvarende regler gælder for rederiansatte og for søfarendes ægtefælle og  

 børn under 18 år, der følger med skibet (bkg. § 7, stk. 3).
De ovenfor under 1 b), c) og f) nævnte grupper har derimod ikke ret til  

 fri rejse.
Søfartsstyrelsen har dog adgang til undtagelsesvis at betale  

 rejser også for disse grupper af søfarende, men i praksis betales sådanne  

 rejser kun, hvis helt ekstraordinære forhold gør sig gældende (bkg. § 7, stk.  

 4).
 Er det nødvendigt, at en syg eller tilskadekommet søfarende under  

 hjemrejsen ledsages af læge, sygeplejerske eller anden egnet person, betaler  

 Søfartsstyrelsen også ledsagerens rejse, under forudsætning af at styrelsens  

 forhåndsgodkendelse af rejsearrangementet foreligger (bkg. § 7, stk. 5). Det  

 kan i denne forbindelse oplyses, at hvis den syge skal ledsages af læge eller  

 sygeplejerske, vil Søfartsstyrelsen som oftest selv udsende lægen eller  

 sygeplejersken fra Danmark.
 Søfartsstyrelsen kan bestemme, at en person der er indlagt på sygehus i  

 udlandet skal overføres til et andet sygehus eller hjemsendes til fortsat  

 behandling i Danmark, eller at der iværksættes andre foranstaltninger (bkg. §  

 8, stk. 1).
3. Anmeldelsespligt Indlæggelse på sygehus i udlandet skal straks indberettes til  

 Søfartsstyrelsen.
For søfarende, der indlægges, medens de er tjenestegørende  

 på dansk skib, eller som rederiansatte er på tjenstlig ophold i udlandet,  

 påhviler indberetningspligten skibsføreren eller rederiet, medens søfarende,  

 der hører under grupperne b. eller c. under punkt 1 i dette afsnit, selv må  

 sørge for indberetningen, som bør indeholde de under pkt. 5 opregnede  

 oplysninger.
Undladelse af indberetning kan medføre, at retten til refusion  

 af udgifterne helt eller delvis fortabes (bkg. § 8, stk. 1 og 3). Ved  

 hospitalsindlæggelse i et EF-land skal EF-reglerne anvendes i videst muligt  

 omfang, dvs.
EF-blanketter skal fremskaffes for EF-borgere med bopæl i  

 EF-land i det omfang, disse er nødvendige for at undgå unødvendige udgifter.
4. Refusion Afholdte sygeudgifter m.v. refunderes af Søfartsstyrelsen.
Det er en  

 forudsætning for at opnå refusion, at der foreligger fornøden dokumentation  

 for de afholdte udgifter, og at der er iagttaget sædvanlig god økonomi ved  

 iværksættelse af foranstaltninger i anledning af sygdommen (bkg. § 9).
5. Arbejdsskade Udgifter til pleje m.v. på grund af sygdom, der skyldes arbejdsskade,  

 refunderes efter samme regler, som gælder for anden sygdom.
Er arbejdsskaden  

 omfattet af arbejdsskadeforsikringsloven, kan Arbejdsskadestyrelsen så længe  

 der endnu ikke er truffet afgørelse af invaliditetsspørgsmålet bestemme, at  

 udgifter til pleje m.v., som er en følge af arbejdsskaden, og som foretages  

 såvel her i landet som i udlandet, skal afholdes af pågældende  

 forsikringsforbund.
Sådan sygebehandling kan ydes senest til endelig  

 afgørelse af invaliditetsspørgsmålet, hvilket i praksis ofte vil betyde en  

 forlængelse af de i henhold til sygesikringen gældende frister (bkg. § 11).  

 jfr. kapitel XIII afsnit C og D.4.
6. Repræsentationens bistand Når betingelserne for at opnå offentlig sygesikring er til stede, jfr.  

 dette afsnits punkt 1, kan repræsentationen betale eller garantere udgifter  

 til lægehjælp, medicin og sygehusbehandling, dog højst 18 uger regnet fra  

 første hele sygedag.
Hvis den søfarende ikke efter reglerne i sømandsloven  

 har ret til fri hjemrejse, må hjemsendelse ikke foretages uden bemyndigelse  

 fra Søfartsstyrelsen.
 Sømanden bør ikke afkræves refusionserklæring, når betingelserne for pleje  

 m.v. er opfyldt.
 Søfarende, som opholder sig i udlandet, og som inden for de sidste to uger  

 har været tjenestegørende på dansk skib, jfr. dette afsnits punkt 1.c. og som  

 ikke modtager hjælp fra rederiets agent, vil være henvist til  

 repræsentationens omsorg.
 I sådanne tilfælde bør repræsentationen omgående indsende følgende  

 oplysninger til Søfartsstyrelsen:
For rederiansatte søfarende og søfarendes ægtefæller og børn under 18 år,  

 jfr. dette afsnits punkt 1.d. og e., vil særlig bistand normalt ikke blive  

 nødvendig.
Hvis bistand bliver nødvendig, bør indberetning ske til  

 Søfartsstyrelsen.
 Repræsentationens udlæg til ydelser omfattet af offentlig sygesikring skal  

 opkræves direkte hos Søfartsstyrelsen under vedlæggelse af originale,  

  daterede og kvitterede regninger, der indeholder oplysning om sikredes navn  

 og eventuelt skibets navn, samt om hvilken behandling, medicin, transport  

 m.m. der er ydet for regningsbeløbet.
B.
Dagpenge til søfarende ved sygdom eller fødsel 1. Betingelserne for at opnå dagpenge (personkredsen) Ifølge Socialministeriets bkg. nr. 172 af 13. marts 1990 om dagpenge til  

 søfarende ved sygdom eller fødsel ydes dagpenge som erstatning for tab af  

 lønindtægt ved fuld uarbejdsdygtighed på grund af sygdom, herunder  

 tilskadekomst, eller fødsel, til personer, der hører til en af følgende  

 persongrupper (bkg. § 2):
a.
Søfarende, der er tjenestegørende på dansk skib, medmindre  

 skibet udelukkende sejler i indenrigsfart.
b.
Søfarende, der i udlandet er tilmeldt som hyresøgende ved et  

 godkendt dansk forhyrings- eller udbetalingskontor, og som inden for de  

 sidste 2 måneder har været forhyret med dansk skib.
Der findes for tiden  

 intet godkendt dansk forhyrings- eller udbetalingskontor i udlandet.
c.
Andre søfarende, som opholder sig i udlandet, og som inden for  

 de sidste 2 uger har været tjenestegørende på dansk skib, og som ikke inden  

 for denne periode har taget anden erhvervsmæssig beskæftigelse, og som er  

 skattepligtig i Danmark.
For eksempel vil en søfarende, der opholder sig på  

 ferie i udlandet, have ret til dagpenge, når sygdommen indtræder inden for 14  

 dages fristen, dog kan der ikke udbetales dagpenge i selve ferieperioden.
d.
Søfarende, hvis tjenesteforhold ikke er knyttet til et bestemt  

 skib (rederiansatte), under tjenstligt ophold i udlandet.
Rederiansatte vil  

 dog normalt oppebære hyre i sygdomsperioden, og udbetaling af dagpenge til  

 den søfarende vil derfor ikke blive aktuel.
I praksis omfatter gruppen  

 navnlig rederiansatte søfarende, der opholder sig i udlandet for at tiltræde  

 tjeneste om bord i et skib, eller som er udsendt til et værft for at følge  

 bygning eller reparation af et skib, hvorpå de senere skal gøre tjeneste.
Kun  

 egentlige søfarende falder ind under denne gruppe og for eksempel ikke skibs-  

 og maskininspektører, som er udsendt af rederierne.
e.
De under a. og d. nævnte personer under rejse til eller fra  

 skibet.
f.
Søfarende, som anses for at være beskæftiget i Danmark efter  

 bestemmelserne i nordisk konvention om social tryghed, fordi de gør tjeneste  

 om bord på et skib, som fører et andet nordisk lands flag og er udlejet  

 hovedsageligt ubemandet til en reder i Danmark.
 Dagpenge ydes på grundlag af lønindtægten som søfarende, og retten til  

 dagpenge er betinget af, at indtægten er skattepligtig i Danmark på det  

 tidspunkt, hvor sygdommen indtræder (bkg. § 4).
 En søfarende, der har bopæl i Danmark, eller en søfarende, der ikke har  

 bopæl i Danmark, men som gør tjeneste i et dansk skib, er efter  

 kildeskattelovens § 1, stk. 1, nr. 1 og § 2, stk. 1, litra j, skattepligtig  

 af lønindkomsten, også selv om den søfarende under tjeneste i skib, der er  

 registret i Dansk Internationalt Skibsregister, ikke svarer skat af den hyre,  

 han optjener i et sådant skib.
2. Dagpenge fra rederiet En søfarende, som ikke har bopæl i Danmark, og hvis sygdom indtræder efter  

 afmønstring fra dansk skib, er ikke berettiget til dagpenge, da han ikke er  

 at antage som skattepligtig i Danmark.
 En søfarende, der er tjenstgørende på et dansk skib, der på  

 bare-boat-betingelser er overtaget af en udenlandsk reder, er ikke omfattet  

 af dagpengereglerne for søfarende, idet det er en forudsætning for  

 dagpengeretten, at rederen er dansk.
En søfarende, der er ansat i et rederi, er ved fuld uarbejdsdygtighed på  

 grund af sygdom berettiget til dagpenge fra rederiet i 2 uger  

 (arbejdsgiverperiode), hvis 1. uarbejdsdygtigheden skyldes en arbejdsskade, der er  

 omfattet af lovgivningen om arbejdsskadeforsikring (bkg. § 20), eller 2. han har været ansat i rederiet i 13 uger  

 umiddelbart før 1. hele sygedag og været beskæftiget mindst 120 timer i denne  

 periode (bkg. § 5, stk. 1), eller 3. han tidligere inden for 13 ugers-perioden har været  

 ansat i rederiet og den samlede beskæftigelse udgør mindst 120 timer i  

 perioden (bkg. § 5, stk. 2).
 Retten til dagpenge fra rederiet i arbejdsgiverperioden gælder uanset om  

 ansættelsen i rederiet ophører inden for perioden.
Retten til dagpenge fra rederiet bortfalder, hvis, a. den søfarende har pådraget sig sygdommen med forsæt eller grov  

 uagtsomhed, eller b. den søfarende ved ansættelsen har fortiet helbredsoplysninger af  

 væsentlig betydning for ansættelsen, eller c. den søfarende er omfattet af strejke eller lockout, eller d. den søfarende ikke opfylder sin pligt til anmeldelse af eller  

 dokumentation for sygdommen, jfr. bkg.'s § 8 (bkg. § 10, stk. 2), eller e. den søfarende mod lægens opfordring nægter at lade sig indlægge på  

 sygehus eller at modtage nødvendig lægebehandling, eller f. den søfarende ved sin adfærd forhaler helbredelsen (bkg. § 10, stk. 1).
3. Dagpenge fra Søfartsstyrelsen En søfarende, der er fuld uarbejdsdygtig på grund af sygdom, er berettiget  

 til dagpenge fra Søfartsstyrelsen fra udløbet af arbejdsgiverperioden eller,  

 hvis arbejdsgiverperioden er bortfaldet, fra 1. hele sygedag betinget af 1. at uarbejdsdygtigheden skyldes en arbejdsskade, der  

 er omfattet af lovgivningen om arbejdsskadeforsikring (bkg. § 20), eller 2. at han har været tilknyttet dansk og/eller EF  

 arbejdsmarked i 13 uger umiddelbart før 1. hele sygedag og været beskæftiget  

 i mindst 120 timer i denne periode, eller 3. at han ville være berettiget til  

 arbejdsløshedsdagpenge fra godkendt dansk udbetalingskontor, hvis  

 uarbejdsdygtigheden ikke var indtrådt, eller 4. at han inden for den seneste måned har afsluttet en  

 erhvervsmæssig uddannelse af mindst 18 måneders varighed, eller 5. at han er lærling med lærekontrakt eller som led i  

 en erhvervs- faglig uddannelse er i praktik hos en arbejdsgiver (bkg. § 6).
 Retten til dagpenge fra Søfartsstyrelsen bortfalder af de grunde som er  

 nævnt oven for under e og f (bkg. 10), samt hvis sygdomstilfældet ikke uden  

 unødigt ophold anmeldes til Søfartsstyrelsen (bkg. § 9).
I perioden for tilknytning til arbejdsmarkedet medregnes perioder, hvor  

 den søfarende har haft lønnet beskæftigelse, hvor han har oppebåret  

 arbejdsløsheds- eller sygedagpenge eller løn under sygdom, hvor han har  

 afviklet lovmæssig ferie eller optjent fridage.
Perioder, hvor den søfarende  

 har modtaget bistandshjælp, medregnes ikke.
Retten til dagpenge fra Søfartsstyrelsen ophører senest 18 uger efter 1.  

 sygedag.
Hvis sygdommen skyldes en arbejdsskade, der er omfattet af  

 lovgivningen om arbejdsskadeforsikring, har Søfartsstyrelsen, når  

 omstændighederne taler derfor, mulighed for at yde dagpenge ud over 18  

 ugers-perioden.
 Hvis den søfarende opholder sig i Danmark ved 18 ugers-periodens udløb,  

 overføres han til fortsat udbetaling af dagpenge fra bopælskommunen, og hvis  

 han er EF-borger og opholder sig i et EF-land efter 18 ugers-periodens udløb,  

 kan fortsat udbetaling af dagpenge ske fra rederiets hjemstedskommune.
4. Anmeldelse af sygdom Den søfarende skal anmelde sygdommen, hvis ansat til rederiet og ellers  

 til Søfartsstyrelsen.
 Uarbejdsdygtighed på grund af sygdommen skal dokumenteres ved  

 lægeerklæring: udgiften til erklæringen betales henholdsvis af rederiet og af  

 Søfartsstyrelsen.
 Rederiet skal anmelde en ansat søfarendes sygdom til Søfartsstyrelsen  

 (bkg. §§ 8 og 9).
5. Dagpengenes størrelse Dagpenge udgør et beløb af samme størrelse som hyre under sygdom  

 (sygehyre) efter sømandsloven, dog kan dagpenge, der udbetales af  

 Søfartsstyrelsen, ikke overstige det højeste dagpengebeløb pr. uge, der er  

 fastsat efter dagpengeloven.
 Dagpenge, der træder i stedet for mistede arbejdsløshedsdagpenge, udgør  

 det samme beløb som de mistede dagpenge.
6. Dagpenge ved graviditet og barsel Dagpenge ved graviditet og barsel udbetales af Søfartsstyrelsen til  

 søfarende, der opholder sig i udlandet.
Hvis den søfarende tager ophold i  

 Danmark udbetales dagpenge af Social- og Sundhedsforvaltningen i  

 bopælskommunen (bkg. § 18).
 Et rederi har ikke pligt til at yde dagpenge ved graviditet og barsel, men  

 bemærk i denne forbindelse bestemmelserne i sømandslovens §§ 29, 35 og 40 om  

 hyre/sygehyre.
For retten til dagpenge ved graviditet og barsel gælder de samme  

 betingelser som for sygedagpenge med hensyn til beskæftigelse,  

 arbejdsløshedsdagpenge eller afsluttet erhvervsmæssig uddannelse af mindst 18  

 måneders varighed.
Ved opgørelse af beskæftigelseskravet medregnes perioder,  

 hvor den søfarende på grund af arbejdsforholdets særlige karakter har måttet  

 ophøre med arbejdet inden 4 uger før fødslen, eller det efter lægelig  

 bedømmelse skønnedes nødvendigt, at den søfarende var skånet for arbejde  

 (bkg. § 16).
7. Dagpenge før fødslen En kvindelig søfarende er berettiget til dagpenge fra det tidspunkt, hvor  

 der skønnes at være 4 uger til fødslen, og endvidere har hun ret til dagpenge  

 inden 4 ugers-perioden før fødslen, hvis 1. det efter lægelig bedømmelse skønnes, at  

 graviditeten har et sygeligt forløb, der ved fortsat beskæftigelse vil  

 medføre risiko for kvindens helbred eller fostret, eller 2. hvis arbejdets særlige karakter medfører risiko for  

 fostret, eller graviditeten på grund af offentligt fastsatte bestemmelser  

 forhindrer hende i at varetage sit arbejde, og rederiet ikke har tilbudt  

 hende anden passende beskæftigelse (bkg. § 12).
 Med hensyn til offentligt fastsatte bestemmelser henvises til  

 sømandslovens § 16 og bkg. nr. 611 af 29. november 1973 om søfarendes ret til  

 at kræve afsked og fri hjemrejse ved graviditet samt bkg. nr. 400 af 7. juni  

 1989 om lægeundersøgelse af søfarende.
8. Dagpenge efter fødslen Efter fødslen ydes dagpenge i 24 uger.
Perioden er opdelt således, at  

 dagpenge i de første 14 uger alene tilkommer moderen, hvorimod dagpenge i de  

 sidste 10 uger kan udbetales enten til moderen eller faderen.
Faderens  

 dagpengeret er dog betinget af, at begge forældre har lønindtægt eller  

 selvstændig erhvervsindtægt.
Faderen har tillige ret til dagpenge i 2 uger inden for de første 14 uger  

 efter fødslen.
Denne dagpengeret er uafhængig af moderens dagpengeret (bkg. §  

 13).
 Hvis barnet inden 4 ugers-perioden indlægges på sygehus, er der mulighed  

 for under visse betingelser at forlænge perioden for 24 ugers-dagpengeret med  

 indtil 3 måneder eller eventuelt suspendere dagpengeretten i  

 indlæggelsesperioden således, at den suspenderede periode gives efter 24  

 ugers-periodens udløb, dog skal barnet være udskrevet fra sygehus inden 9  

 måneder fra fødslen.
9. Anke til Dagpengeudvalg Søfartsstyrelsens afgørelse om dagpenge kan ankes til Dagpengeudvalget  

 senest inden 4 uger efter, at klageren har modtaget Søfartsstyrelsens  

 afgørelse.
 Dagpengeudvalget, c/o Socialministeriet, Postboks 2555, 2100 København Ø.
Sygedagpenge til søfarende C.
Sømandslovens bestemmelser vedrørende syge og tilskadekomne søfolk  

 og generelle regler for repræsentationens bistand Bestemmelserne vedrørende syge og tilskadekomne søfolk i sømandsloven og i  

 bekendtgørelse nr. 614 af 29. november 1973 om ret til pleje og fri rejse  

 m.v. efter sømandsloven er ikke medtaget i instruksen for udenrigstjenesten,  

 da reglerne i det væsentlige har mistet deres betydning på grund af de  

 gældende bestemmelser om offentlig sygesikring, jfr. dette kapitels afsnit A,  

 og om dagpenge, jfr. dette kapitels afsnit B.
 Visse stadig relevante bestemmelser i sømandsloven gengives dog i det  

 følgende.
1. Fornøden pleje om bord eller i land ved  

 skibsførerens forstaltning En sømand skal lade sig undersøge af en læge, når skibsføreren forlanger  

 det (SML § 27, stk. 1).
 Hvis der er grund til at antage, at en sømand er syg, skal skibsføreren så  

 vidt muligt lade ham undersøge af en læge, og er der grund til at antage, at  

 en sømand lider af en sygdom, som medfører fare for de ombordværende, skal  

 skibsføreren lade ham bringe i land, hvis betryggende foranstaltninger mod  

 faren ikke kan træffes ombord (SML § 27, stk. 2 og 5).
 Lægeundersøgelserne foretages uden udgift for sømanden (SML § 27, stk. 3).
 Er en sømand syg eller kommet til skade, skal skibsføreren sørge for, at  

 han om bord eller i land får forsvarlig pleje, herunder underhold, lægehjælp  

 og lægemidler (SML § 27, stk. 3 og bek. § 5, stk. 1). Skibsførerens pligt  

 hertil er uafhængig af, hvem det påhviler at bære udgifterne ved plejen (bek.  

 § 5, stk. 1), og om sygdommen eller skaden er pådraget i eller uden for  

 tjenesten.
Ligger skibet i havn, eller er det i en sådan nærhed af land, at  

 plejemuligheder i land kan og bør tages i betragtning, afgør skibsføreren  

 under hensyntagen til tilfældets nærmere beskaffenhed og til sømandens  

 ønsker, om plejen fortsat skal ydes om bord, om der bør tilkaldes eller  

 konsulteres læge fra land, eller om hospitalsbehandling - ambulant eller i  

 form af indlæggelse - skal iværksættes.
Er der skibslæge om bord, skal plejen  

 overlades til ham (bek. § 5, stk. 3 og 4).
Henvises en søfarende til læge eller hospital, bør den nedenfor gengivne  

 formular (Medical Report) anvendes.
Den udfyldes i 5 eksemplarer på en gang  

 ved gennemskrivning, som bør foretages på skrivemaskine eller, hvis dette  

 ikke er muligt, med blokbogstaver ved brug af kuglepen.
Formularen udfyldes  

 efter de på denne givne anvisninger, og de 5 eksemplarer distribueres som  

 anført på formularens venstre margin til: 1. Skibet, 2. Søfartsstyrelsen. 3.  

 Rederiet, 4. Repræsentationen, 5. Lægen.
Kan skibsføreren ikke foretage  

 distribueringen, indsender repræsentatio nen de 3 første eksemplarer til Søfartsstyrelsen.
Eksemplar 4 af Medical  

 Report er forsynet med en fortrykt erklæring, som af skibsføreren kan  

 benyttes ved den søfarendes overgivelse til repræsentationens forsorg.
MEDICAL REPORT 2. Udgifterne ved syge og tilskadekomne søfolks pleje 3. Overgivelse til repræsentationens forsorg Herom henvises til afsnit A i dette kapitel, idet sømandslovens regler om  

 rederens betalingsforpligtelser ikke er medtaget i Instruksen.
 Når en syg eller tilskadekommet sømand af hensyn til behandling eller  

 pleje må efterlades i udlandet, skal skibsføreren overgive ham til  

 repræsentationens forsorg eller, hvis der ikke findes en dansk repræsentation  

 på stedet, på anden måde skaffe ham forsvarlig pleje og underrette den  

 nærmeste repræsentation herom (SML § 27, stk. 7 og bek. § 6, stk. 1). Hvis  

 sømanden ønsker det, skal skibsføreren underrette hans nærmeste pårørende.
 Når en sømand overgives til repræsentationens forsorg, skal skibsføreren  

 til repræsentationen indgive en skriftlig anmeldelse, hvilket kan ske ved at  

 skibsføreren underskriver den fortrykte erklæring i rubrik 36 i eksemplar 4  

 af Medical Report.
 Hvis en syg eller tilskadekommet sømand ikke selv kan tage vare på sine  

 ejendele, skal skibsføreren drage omsorg for dem (SML § 27, stk. 6):  

 repræsentationen bør kun, når ganske særlige grunde gør sig gældende, modtage  

 sømandens bagage til opbevaring eller hjemsendelse.
4. Søfolk under repræsentationsns forsorg a.
Pleje på stedet.
Repræsentationen skal altid drage  

 omsorg for, at syge danske søfolk får den nødvendige pleje, uanset hvem  

 udgifterne herved påhviler.
Såfremt den syge ikke falder ind under de i dette  

 kapitel beskrevne regler, skal repræsentationen følge de almindelige regler  

 om bistand til danske statsborgere i udlandet, jfr. kapitel VII, Instruksens  

 Bind 1.
Udenlandske søfolk, der er forhyret med eller afmønstres fra et  

 dansk skib, ligestilles med danske søfolk.
Hvis en udenlandsk sømand må  

 antages at have behov for pleje i længere tid end 18 uger, skal  

 repræsentationen i god tid anmode hans hjemlands repræsentation om at drage  

 omsorg for hans fortsatte pleje.
 Selv om skibsføreren eller rederiets agent allerede har sørget for, at en  

 sømand er kommet under lægebehandling eller er blevet indlagt på hospital,  

 skal repræsentationen på baggrund af sit kendskab til læge- og  

 hospitalsforholdene på stedet sikre sig, at sømanden er under betryggende  

 behandling, og er sømanden indlagt på et offentligt hospital, hvor  

 behandlingen ikke kan anses for betryggende, skal repræsentationen  

 telegrafisk indhente bemyndigelse fra Søfartsstyrelsen til hans pleje på et  

 privat hospital og angive de skønsmæssige omkostninger herved.
Repræsentationen bør snarest hos lægen eller hospitalet søge oplysning om  

 sygdommens karakter og udsigterne for helbredelse.
Hvis behandlingen  

 forventes at blive langvarig, skal repræsentationen, så snart sømandens  

 helbredstilstand tillader det, indberette til Søfartsstyrelsen, om den bl.a.  

 af økonomiske grunde vil anbefale, at han hjemsendes til fortsat behandling  

 og pleje i sit hjemland.
 Er sømanden indlagt på hospital, bør repræsentationen drage omsorg for, at  

 han forsynes med de daglige småfornødenheder såsom lekture og tobak, og at  

 han med passende mellemrum får besøg af en medarbejder ved repræsentationen,  

 en repræsentant for rederiet, en skandinavisk præst eller velfærdskonsulent  

 eller af andre, som kan yde ham støtte og opmuntring.
 Går sømanden til ambulant behandling, skal repræsentationen sørge for, at  

 han, medens behandlingen står på, indlogeres på et sømandshjem eller  

 lignende.
Hyrebeløb, som skibsføreren måtte have overgivet til repræsentationen, kan  

 sømanden kræve udbetalt, medmindre de må påregnes at medgå til dækning af  

 udgifter for sømandens regning, eller medmindre hans tilstand gør ham uegnet  

 til at varetage sine egne anliggender.
Beløb, som skibsføreren har overgivet  

 til repræsentationen til dækning for sygehyre, kan sømanden dog først fordre  

 udbetalt, efterhånden som de forfalder (SML § 28, stk. 3 og bek. § 23, stk.  

 3).
b.
Hjemsendelse.
Repræsentationen skal endvidere ordne  

 hjemrejsen for søfolk, der har ret til fri hjemrejse med underhold for  

 rederens eller Søfartsstyrelsens regning.
Hjemsendelsen skal finde sted i  

 overensstemmelse med reglerne i kapitel XI og i dette kapitel afsnit A, 2.j.
 Hvis sømanden ikke har ret til fri hjemrejse efter sømandslovens eller  

 sygesikringsbekendtgørelsens bestemmelser, kan repræsentationen kun hjemsende  

 ham efter bemyndigelse fra Udenrigsministeriet og mod refusionserklæring.
Kapitel XIII Arbejdsskadeforsikring for søfolk D.
Anmeldelsesregler Arbejdsskadeforsikring for søfolk De gældende bestemmelser om arbejdsskadeforsikring for søfolk findes i lov  

 om arbejdsskadeforsikring, lovbkg. nr. 450 af 25. juni 1987. Loven er i det  

 følgende betegnet som Asfl.
Arbejdsskadeforsikringsloven administreres af Arbejdsskadestyrelsen, der  

 hører under Socialministeriet.
Afgørelser, der træffes af styrelsen, kan  

 indbringes for Den Sociale Ankestyrelse (Asfl. § 54).
A.
Rederens forsikringspligt Reder for et skib, som er indført eller skal indføres i det danske  

 skibsregister, har forsikringspligt for enhver person, der er antaget til at  

 udføre arbejde på skibet.
Om de pågældende er antaget eller aflønnet af andre  

 end rederen, og om arbejdet vedrører andet end skibets drift, er uden  

 betydning for rederens forsikringspligt.
Forsikringspligten omfatter såvel  

 danske som udenlandske besætningsmedlemmer (Asfl. § 5).
 Redere er under gensidigt ansvar medlemmer af Ulykkesforsikringsforbundet  

 for dansk Fiskeri, henholdsvis Ulykkesforsikringsforbundet for dansk Søfart,  

 i hvilket skibsfører og besætning automatisk er forsikret (Asfl. § 49, stk. 1  

 og 2).
B.
Forsikringsbetingelserne Forsikringen gælder under enhver beskæftigelse ved den virksomhed, hvortil  

 skibet benyttes (Asfl. § 2).
 Har sømanden selv medvirket til arbejdsskadens indtræden, kan krav på  

 erstatning for tab af erhvervsevne og for varigt men nedsættes eller helt  

 bortfalde (Asfl. § 14).
 Forsikringen omfatter også skader som følge af krigshandlinger (Asfl. §  

 15).
C.
Forsikringsydelserne Ydelserne efter arbejdsskadeforsikringsloven er sygebehandling, optræning  

 og hjælpemidler m.m., erstatning for tab af erhvervsevne, erstatning for  

 varigt men, overgangsbeløb til efterladte ved dødsfald og erstatning for tab  

 af forsørger (Asfl. § 24). Dagpenge ydes ikke efter  

 arbejdsskadeforsikringslovgivningen, men efter lovgivning om dagpenge til  

 søfarende ved sygdom eller fødsel.
1. Sygebehandling og optræning Skønner Sikringsstyrelsen under sagens behandling, at sygebehandling eller  

 optræning er nødvendig for at opnå bedst mulig helbredelse, skal  

 Ulykkesforsikringsforbundet betale udgifterne herved i det omfang, disse ikke  

 kan afholdes efter lov om offentlig sygesikring eller som led i behandlingen  

 på offentligt sygehus (Asfl. § 25, stk. 1).
2. Proteser og andre hjælpemidler I tiden indtil der er truffet afgørelse om erstatning for varigt men og  

 tab af erhvervsevne, påhviler det Ulykkesforsikringsforbundet for dansk  

 Søfart, henholdsvis Ulykkesforsikringsforbundet for dansk Fiskeri, at afholde  

 udgifterne til anskaffelse af proteser, briller og lignende hjælpemidler samt  

 sygevogne, som Sikringsstyrelsen skønner nødvendige for at sikre  

 sygebehandlingens resultater, formindske arbejdsskadens følger eller for  

 nøjere at kunne bestemme omfanget af erhvervsevnetabet og graden af varigt  

 men (Asfl. § 25, stk. 2).
3. Erstatning for tab af erhvervsevne Har en arbejdsskade medført nedsættelse af skadelidtes evne til at skaffe  

 sig indtægt ved arbejde, tilkommer der ham erstatning for tab af  

 erhvervsevne.
Erstatning ydes dog ikke, såfremt erhvervsevnetabet er mindre  

 end 15%.
 Erstatningen tilkendes som en løbende ydelse, medmindre den kapitaliseres  

 efter reglerne i Asfl. § 39 (Asfl. § 27).
4. Menerstatning Har en arbejdsskade påført skadelidte varig og ikke ubetydelig skade af  

 medicinsk art, tilkommer der ham erstatning for varigt men.
Erstatning ydes  

 ikke, såfremt mengraden ansættes til mindre end 5%.
Menerstatning udbetales normalt som et kapitalbeløb.
Såfremt skadelidte  

 ønsker det, kan kapitalisering dog undlades ved mengrader på 50% eller  

 derover (Asfl. § 28).
Afgørelse om, hvorvidt der tilkommer den skadelidte erstatning for varigt  

 men og erstatning for tab af erhvervsevne, skal så vidt muligt træffes af  

 Arbejdsskadestyrelsen, inden et år efter arbejdsskadens indtræden.
Styrelsen  

 kan dog udsætte afgørelsen, når omstændighederne taler for det, men i intet  

 tilfælde udover tre år efter arbejdsskadens indtræden (Asfl. § 26, stk. 1).
 Afgørelserne om erstatning for varigt men og erstatning for tab af  

 erhvervsevne kan træffes særskilt (Asfl. § 26, stk. 2).
Overgangsbeløb.
Har en arbejdsskade medført døden, og efterlader den  

 afdøde sig en ægtefælle, får denne normalt udbetalt et engangsbeløb.  

 Størrelsen er fastsat i loven.
5. Erstatning til efterladte Overgangsbeløb ydes også til den efterladte i papirløst  

 samlivsforhold.
Samlivet skal dog have varet mindst 5 år (Asfl. § 30).
 Erstatning for tab af forsørger.
Den ægtefælle eller samlever, der er berettiget til overgangsbeløb, vil  

 også kunne få erstatning for tab af forsørger.
Det er bl.a. en betingelse, at  

 de forsørgelsesmæssige forhold er blevet ringere ved skadelidtes død.  

 Erstatningen er en løbende ydelse med månedsvise udbetalinger, der gives for  

 en begrænset tid, højst 10 år.
Perioden kan dog forlænges (Asfl. § 31).
 Hvis afdøde efterlader sig børn, over for hvem han har forsørgelsespligt,  

 tilkommer der hvert af børnene en løbende årlig ydelse indtil det fyldte 18.  

 år. (Asfl. § 32).
6. Begravelseshjælp Der kan ikke efter loven ydes hjælp til begravelse.
D.
Anmeldelsesregler Anmeldelse af en arbejdsskade, der kan begrunde krav på ydelser efter  

 loven, skal foretages af arbejdsgiveren senest 8 dage efter skadens indtræden  

 til Ulykkesforsikringsforbundet, eller hvis forsikring ikke er tegnet, til  

 Sikringsstyrelsen (Asfl. § 16, stk. 1).
 En arbejdsskade, der ikke er anmeldt efter stk. 1, og som har medført, at  

 skadelidte ikke på 5-ugersdagen for skadens indtræden kan genoptage  

 sædvanligt arbejde i fuldt omfang, skal anmeldes senest 8 dage derefter  

 (Asfl. §16, stk. 2).
Arbejdsskadestyrelsen, Æbeløgade 1, 2100 København Ø, tlf. 31 29 95 33,  

 skal inden 48 timer underrettes om dødsfald, der må antages at være  

 forårsaget af en arbejdsskade.
Det samme gælder ethvert dødsfald indtruffet  

 på en arbejdsplads, selv om den arbejdsskade, der kan have medført  

 dødsfaldet, allerede er anmeldt eller skal anmeldes (Asfl. § 16, stk. 4).
 Ved anmeldelsen benyttes særlige blanketter (Asfl. § 18).
Anmeldelsen udfyldes og underskrives af arbejdsgiveren, som derefter  

 sender den til den først behandlende læge.
Lægen udfylder lægeerklæring I,  

 side 4, og tilbagesender snarest anmeldelsen til arbejdsgiveren i lukket  

 kuvert, med påskrift om, at det drejer sig om en anmeldelse i henhold til lov  

 om arbejdsskadeforsikring for den pågældende person (navn, stilling,  

 personnr.).
 Den anmeldelsespligtige sender herefter blanketten til  

 Ulykkesforsikringsforbundet. (Ved dødsfald, der er indtruffet, før  

 lægebehandling har fundet sted, træder dødsattest i stedet for lægeerklæring  

 I, side 4). Hvis forsikring ikke er tegnet, indsendes anmeldelsen til  

 Sikringsstyrelsen.
 Arbejdsgiverens undladelse af at tegne forsikring efter loven eller  

 undladelse af rettidig anmeldelse straffes med bøde, jfr. § 63. Honorar for  

 lægeerklæring I, side 4, betales af  

 Ulykkesforsikringsforbundet/Arbejdsskadestyrelsen.
Kapitel XIV Søfolks død og begravelse Søfolks død og begravelse Bestemmelser om søfolks død, ligsyn og begravelse eller ligbrænding  

 indeholdes i sømandslovens §§ 32 og 34 og i bekendtgørelse nr. 819 af 10.  

 december 1990.
 Er sømandens tjenesteforhold knyttet til rederiet, således at hans  

 ansættelse hos rederen skal fortsætte, selv om tjenesten på det enkelte skib  

 ophører (rederiansatte), finder de nedenfor beskrevne regler også anvendelse,  

 forudsat døden indtræder under et af rederen beordret ophold uden for  

 sømandens hjemland (SML § 35). Tilsvarende regler gælder for skibsofficerer  

 (SML §§ 36 og 41) og for skibsføreren (SML § 49, stk. 10) ved siden af de  

 almindelige regler.
A.
Afdødes pårørende underrettes Dør en sømand om bord på et dansk skib, skal skibsføreren underrette de  

 nærmeste pårørende om dødsfaldet og tillige den nærmeste danske  

 repræsentation (SML § 32 og bek. § 7). Underretning af de pårørende kan alt  

 efter skibsførerens skøn finde sted direkte eller gennem rederiet eller den  

 nærmeste danske repræsentation.
Hvis en dansk sømand afgår ved døden i repræsentationens distrikt, skal  

 repræsentationen, uanset om skibsføreren allerede har draget omsorg for at  

 underrette de pårørende, telegrafisk indberette om dødsfaldet til  

 Søfartsstyrelsen.
Endvidere skal repræsentationen snarest tilvejebringe og  

 indsende en dødsattest til Søfartsstyrelsen.
 Hvis en udenlandsk sømand afgår ved døden i repræsentationens distrikt,  

 medens han er forhyret med et dansk skib, eller medens han efter afmønstring  

 fra skibet på grund af sygdom er under repræsentationens forsorg, skal  

 repræsentationen underrette hans hjemlands repræsentation om dødsfaldet.
B.
Omsorg for lig, ligsyn og dødserklæring 1. Omsorg for lig En person, der antages at være afgået ved døden, skal anbringes under  

 forsvarlige forhold.
Er dødens indtræden ikke åbenbar, skal den pågældende  

 være under jævnligt tilsyn, indtil skibsføreren og øverste styrmand i  

 forening eller en læge har iagttaget dødstegn.
Før ligsyn er afsluttet, og  

 dødserklæring er udstedt, må liget ikke anbringes i kiste, begraves, brændes  

 eller føres i kapel (bkg. § 2).
2. Ligsyn Ligsyn foretages til afgørelse af, om dødsfald er indtrådt.
Ved ligsyn  

 skal dødstegn iagttages, og dødsmåde og -årsag så vidt muligt fastslås.
Ligsynet foretages af skibsføreren og øverste styrmand i forening.
I  

 tilfælde, hvor en læge kan komme til stede, foretages ligsynet af lægen (bkg.  

 § 3).
3. Indberetning til politiet Ved dødsfald skal der straks afgives indberetning herom til  

 politidirektøren i København.
Politiet tager efter samråd med Retspatologisk  

 Institut ved Københavns Universitet stilling til, hvorvidt der kan udstedes  

 dødserklæring, eller om der skal iværksættes retslægeligt ligsyn og eventuelt  

 foretages retslægelig obduktion.
 Indberetningen skal så vidt muligt indeholde de oplysninger, som er nævnt  

 nedenfor under punkt 1-5 under dødserklæring (bkg. § 4).
4. Retslægeligt ligsyn og retslægelig obduktion Retslægeligt ligsyn og retslægelig obduktion i lov om ligsyn, obduktion og  

 transplantation m.v. finder tilsvarende anvendelse (lov §§ 5, 6, 9, 10 og  

 11).
 Politiet træffer efter samråd med Retspatologisk Institut ved Københavns  

 Universitet bestemmelse om, hvor det retslægelige ligsyn og den retslægelige  

 obduktion i givet fald skal finde sted (bkg. § 5).
5. Dødserklæring Når politiet har givet meddelelse om, at der ikke skal iværksættes  

 retslægeligt ligsyn eller retslægelig obduktion, udsteder den eller de  

 personer, der har foretaget ligsynet, en dødserklæring.
 Erklæringen skal dateres og underskrives af den eller dem, der har  

 foretaget ligsynet, samt indeholde oplysning om:
 1. Afdødes fulde navn, personnummer (fødselsdata),  

 erhverv og bopæl.
 2. Døds- og findested, døds- og findedato.
 3. Dødstegn.
 4. Dødsårsag.
 5. Dødsmåden.
 6. Politiets meddelelse om, at dødserklæring kan  

 udstedes.
 Erklæringen sendes til Retspatologisk Institut ved Københavns Universitet.  

 En erklæring indeholdende oplysninger som nævnt under nr. 1-3 og 6, udleveres  

 til den, der sørger for afdødes begravelse (bkg. § 6).
C.
Begravelse og ligbrænding 1. Søfarende forhyret med dansk skib Skibsføreren skal ledsage underretningen til de pårørende med en  

 opfordring om snarest muligt at tage stilling til, hvorvidt de ønsker at  

 sørge for afdødes begravelse eller ligbrænding.
Ønsker de pårørende at sørge for afdødes begravelse eller ligbrænding,  

 skal skibsføreren træffe de nødvendige foranstaltninger vedørende ligets  

 bevaring m.v.
I andre tilfælde skal skibsføreren sørge for, at begravelsen  

 eller ligbrændingen finder sted på sømmelig måde og så vidt muligt i  

 overensstemmelse med afdødes ønske og trosbekendelse eller under iagttagelse  

 af det religiøse ceremoniel eller andre højtidelige former, som normalt  

 følges i afdødes hjemland.
 Er afdøde ikke søfarende, men en person, der følger med skibet, sørger de  

 pårørende for afdødes begravelse eller ligbrænding.
Finder dødsfaldet sted, mens skibet er i søen, og kan skibets ankomt til  

 havn eller plads, hvor begravelse eller ligbrænding kan finde sted, ikke  

 afventes af hensyn til klimatiske, sundhedsmæssige eller andre påtrængende  

 årsager, skal skibsføreren uanset bestemmelserne ovenfor drage omsorg for, at  

 liget sænkes i havet under iagttagelse af de former og ceremonier, der  

 almindeligvis følges inden for handelsflåden.
Inden beslutning herom træffes,  

 skal skibsføreren så vidt muligt indhente samtykke fra afdødes nærmeste  

 pårørende.
Tilhørte afdøde den danske folkekirke, bør skibsføreren så vidt  

 muligt følge de anvisninger, der indeholdes i »Vejledning for kirkelig  

 betjening ombord« (bkg. § 8).
 Når skibsføreren eller skibets agent ordner begravelsen, bør  

 repræsentationen i fornødent omfang yde bistand og påse, at begravelsen eller  

 ligbrændingen gennemføres som ønsket og på sømmelig vis.
Sker ligbrænding ved skibsførerens foranstaltning, skal han sørge for  

 askens hjemsendelse.
Bistand til iværksættelse af hjemsendelsen kan begæres  

 ved henvendelse til en dansk repræsentation (bek. § 9). Urner med danske  

 søfolks aske medtages vederlagsfrit til Danmark af ethvert dansk skib (SL §  

 70). Såfremt urnens hjemsendelse på denne måde efter repræsentationens  

 opfattelse vil tage urimelig lang tid, kan hjemsendelse med fly benyttes.  

 Urnen skal adresseres til et anvist kirkegårdskontor/bedemandsforretning.
 Var den afdøde sømand udlænding, bør skibsføreren eller repræsentationen  

 om muligt rådføre sig med den nærmeste repræsentation for afdødes hjemland.
2. Søfarende under repræsentationens forsorg Var sømanden ved sin død under repræsentationens forsorg, eller havde han,  

 da han døde, krav på pleje for rederens eller den danske stats regning (jfr.  

 kap.
XII, afsnit A), påhviler det uanset sømandens nationalitet  

 repræsentationen at foranstalte begravelse eller ligbrænding efter de ovenfor  

 under pkt. 1 angivne retningslinier.
3. Danske søfarende forhyret med udenlandsk skib Hvis en dansk sømand forhyret med et udenlandsk skib afgår ved døden, skal  

 repræsentationen telegrafisk indberette dødsfaldet og indhente instruktion om  

 de pårørendes ønsker med hensyn til begravelse eller ligbrænding.
Såfremt  

 hverken skibsføreren, rederiets agent eller myndighederne på stedet sørger  

 for en passende begravelse eller ligbrænding, påhviler det repræsentationen  

 efter nærmere instruktion fra Udenrigsministeriet at drage omsorg herfor.
 Repræsentationen bør endvidere sørge for, at dødsattest indsendes til  

 Udenrigsministeriet og indberette, hvorledes der forholdes med sømandens  

 efterladenskaber og eventuelle hyretilgodehavende.
D.
Udgifterne ved sømandens begravelse eller ligbrænding Udgifterne ved en sømands begravelse eller ligbrænding samt hjemsendelse  

 og gravsætning af hans aske skal betales af rederen, hvis sømanden dør under  

 tjenesten, eller medens han endnu har ret til pleje for rederens regning (SML  

 § 34, stk. 1).
Såfremt de nærmeste pårørende ønsker liget eller asken hjemsendt til  

 Danmark, dækkes udgifterne hertil af den offentlige sygesikring for  

 søfarende, jfr. kap.
XII, afsnit A 2 g, hvis den afdøde havde ret til sådan  

 sygesikring, jfr. samme kapitel, afsnit A 1. Forskrifterne om hjemsendelse af  

 lig findes i Instruksens Bind 1, kapitel VII, afsnit F. pkt. 1.b.
 Rederen eller staten er fritaget for at betale udgifterne ved sømandens  

 begravelse eller ligbrænding samt hjemsendelse og gravsætning af hans aske, i  

 det omfang sømanden er sikret i en fremmed sygekasse, sygeforening, privat  

 forsikringsselskab eller social tryghedsordning (SML § 34, stk. 3 og bek. §  

 20, stk. 2).
 Er hverken rederen eller staten forpligtet til at betale, skal udgifterne  

 ved begravelse eller ligbrænding m.m., i det omfang det er muligt, afholdes  

 af den afdøde sømands eventuelle hyretilgodehavende og øvrige kontante midler  

 eller søges refunderet af hans bo eller den fremmede sygekasse, sygesikring,  

 private forsikringsselskab eller sociale tryghedsordning.
E.
Anmeldelse af dødsfaldet og hjemsendelse af afdødes  

 efterladenskaber Hvis sømanden afgår ved døden i udlandet eller om bord, medens skibet er  

 undervejs til fremmed havn, skal skibsføreren til den nærmeste repræsentation  

 indgive en anmeldelse om dødsfaldet, og om hvorledes der er forholdt med  

 begravelse og med afdødes efterladenskaber (SML § 32, stk. 1 og bek. § 13).  

 Undlader skibsføreren at indgive en sådan anmeldelse, skal repræsentationen  

 straks indberette herom til Søfartsstyrelsen.
Skibsføreren skal snarest muligt efter dødsfaldet, helst samme dag, lade  

 optage en fortegnelse over, hvad den afdøde har efterladt om bord.  

 Fortegnelsens rigtighed skal bekræftes af 2 personer.
Skibsføreren skal sørge  

 for, at fortegnelsen tillige med afdødes ejendele og hyremidler tilstilles  

 vedkommende danske skifteret eller nærmeste danske repræsentation (SML § 32,  

 stk. 2 og bek. § 18).
Skyldes dødsfaldet en smitsom sygdom, som frembyder fare for smitte gennem  

 afdødes efterladenskaber, bør skibsføreren, eventuelt med repræsentationens  

 bistand, drage omsorg for, at hans papirer og øvrige efterladenskaber  

 desinficeres, inden de bringes fra borde.
Hvis dette ikke er muligt eller  

 uforholdsmæssig bekosteligt, bør efterladt tøj og andre effekter destrueres.
 Anmeldelsen om dødsfaldet indgives til Søfartsstyrelsen og skal indeholde  

 følgende oplysninger:
 Såfremt den afdøde sømand var udlænding og bosat i udlandet, skal  

 repræsentationen underrette den nærmeste repræsentation for hans hjemland og  

 overgive denne repræsentation de ovenfor nævnte oplysninger samt træffe  

 aftale om, hvorledes der ønskes forholdt med de ejendele, han ifølge  

 skibsførerens opgørelse efterlod sig om bord.
Såfremt sømanden var dansker eller bosat i Danmark, og afdødes effekter er  

 overgivet til repræsentationen, skal denne indsende (eller overføre) hyren og  

 de kontante midler samt hans søfartsbog og andre papirer til skifteretten.  

 Såfremt skibet i en nærmere fremtid anløber en dansk havn hhv. en havn i de  

 nærmeste pårørendes opholdsland, vil det være mest praktisk, at skibsføreren  

 medtager afdødes ejendele og overgiver dem til vedkommende skifteret hhv.  

 danske repræsentation.
Kan dette ikke lade sig gøre, skal repræsentationen  

 drage omsorg for effekternes hjemsendelse til skifteretten hhv. den danske  

 repræsentation inden for hvis distrikt de nærmeste pårørende har bopæl.  

 Repræsentationen bør ved modtagelsen af effekterne afstemme dem med den af  

 skibsføreren oprettede fortegnelse.
Hvis en sådan fortegnelse ikke  

 foreligger, f.eks. fordi sømanden er død i land, skal repræsentationen  

 udarbejde en tilsvarende fortegnelse, der undertegnes af repræsentationens  

 chef eller dennes stedfortræder.
Egentlige værdigenstande blandt sømandens efterladenskaber indsendes til  

 skifteretten hhv. den danske repræsentation inden for hvis distrikt de  

 nærmeste pårørende har bopæl, som særskilt værdipakke.
Sømandens øvrige  

 ejendele pakkes i en sæk eller kiste eller anden forsvarlig emballage, som  

 lukkes med repræsentationens laksegl.
Til hver kolli fastgøres en seddel med  

 repræsentationens navn og skifterettens adresse hhv. adressen på vedkommende  

 danske repræsentation.
Sedlen skal mærkes med navnet på sømanden og hans skib  

 samt dato for repræsentationens skrivelse i sagen.
Hjemsendelsen skal så vidt muligt ske med dansk skib, som ifølge sølovens  

 § 70 har pligt til uden betaling at medtage afdøde danske søfolks  

 efterladenskaber, hvis det kan ske uden ulempe.
Repræsentationen skal anmode  

 skibsføreren om at opbevare effekterne i et forsvarligt aflukket rum og ved  

 ankomsten aflevere dem til vedkommende skifteret eller den danske  

 repræsentation inden for hvis distrikt de nærmeste pårørende har bopæl.
Ved  

 afleveringen undertegner skibsføreren eller hans stedfortræder sammen med  

 skifteretten eller den danske repræsentation inden for hvis distrikt de  

 nærmeste pårørende har bopæl en erklæring om, hvorvidt repræsentationens segl  

 på forsendelsen er ubrudt.
Hvis sømanden er død i land, kan det forekomme, at opholdsstatens  

 myndigheder kræver hans efterladenskaber underkastet skiftebehandling på  

 stedet.
Dette bør repræsentationen, hvis sømanden var dansker eller bosat i  

 Danmark, søge afværget og insistere på at få efterladenskaberne udleveret til  

 skiftebehandling i Danmark.
Fastholder myndighederne kravet om  

 skiftebehandling på stedet, bør repræsentationen indhente instruktion fra  

 Udenrigsministeriet og foreløbig varetage de danske arvingers interesse i  

 overensstemmelse med forskrifterne i Instruksens bind 1, kapitel X, afsnit B.
