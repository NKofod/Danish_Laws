I medfør af § 4 i lovbekendtgørelse nr. 731 af 13. november 1987 om administration af Det europæiske Fællesskabs forordninger om markedsordninger for landbrugsvarer m.v. fastsættes efter indstilling fra det i lovens § 2 nævnte udvalg:
 § 1.  For hver kanin, der slagtes på et autoriseret  

 kaninslagteri og som ved offentlig kontrol ubetinget godkendes til  

 menneskeføde, skal erlægges en afgift.
 Stk. 2.  Afgiften udgør 0,50 kr. pr. slagtet kanin.
 § 2.  Ved hvert kvartals afslutning skal slagterierne  

 til Kaninafgiftsfonden, Birkevænget 74, Askov, 6600 Vejen, indsende beretning  

 om antallet af slagtninger og samtidig til Kaninafgiftsfondens postgirokonto  

 7 10 76 68 indbetale den heraf skyldige afgift.
 Stk. 2.  Ved hvert års afslutning skal slagterierne til  

 nævnte afgiftsfond indsende en af slagteriets revisor bekræftet indberetning  

 om virksomhedens samlede slagtninger af kaniner i det forløbne år.
 § 3.  For hver kanin, der udføres levende her fra  

 landet, skal eksportøren erlægge en afgift, der udgør 0,50 kr. pr. kanin.
 Stk. 2.  Det påhviler eksportøren senest 3 dage efter  

 eksporten at afgive beretning til Kaninafgiftsfonden, Birkevænget 74, Askov,  

 6600 Vejen, om den stedfundne eksport med oplysning om antallet af levende  

 kaniner og samtidig til Kaninafgiftsfondens postgirokonto 7 10 76 68 at  

 indbetale den herefter skyldige afgift.
§ 4.  For hver kg uld af angorakaniner, der sælges af  

 en registreret uldcentral, skal erlægges en afgift på 5 kr. pr. kg.
Ved en  

 uldcentral forstås en virksomhed, der modtager angorauld og efter  

 sorteringskontrol sælger den videre til eksport eller til forarbejdning i  

 Danmark.
 Stk. 2.  Det påhviler uldcentralen ved hvert kvartals  

 afslutning at indsende beretning til Kaninafgiftsfonden, Birkevænget 74,  

 Askov, 6600 Vejen, om mængden af solgt uld og samtidig til  

 Kaninafgiftsfondens postgirokonto 7 10 76 68 at indbetale den heraf skyldige  

 afgift.
 Stk. 3.  Ved hvert års afslutning skal uldcentralerne  

 til nævnte afgiftsfond indsende en af uldcentralens revisor bekræftet  

 indberetning om virksomhedens totale salg af uld fra angorakaniner i det  

 forløbne år.
§ 5.  Den, der overtræder eller forsøger at overtræde  

 bestemmelserne i denne bekendtgørelse, straffes med bøde i medfør af lov om  

 administration af det europæiske økonomiske Fællesskabs forordninger om markedsordninger for landbrugsvarer m.v., §  

 16, stk. 6 og 8, medmindre højere straf er forskyldt i medfør af stk. 7.
 § 6.  Bekendtgørelsen træder i kraft den 1. juli 1990.  

 Samtidig ophæves bekendtgørelse nr. 547 af 11. december 1985.
