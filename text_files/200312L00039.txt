Fremsat den 22. oktober 2003 af  

 beskæftigelsesministeren (Claus Hjort Frederiksen) Forslag til Lov om ændring af lov om dagpenge ved sygdom eller fødsel (Optjening af ferieydelse under barselorlov) § 1 I lov om dagpenge ved sygdom eller fødsel, jf. lovbekendtgørelse  

 nr. 761 af 11. september 2002, som senest ændret ved lov nr. 417 af 10. juni  

 2003, foretages følgende ændringer:
 1.  

  

 Efter  

 § 18 indsættes:
»  

 § 18 a.  

  

 I  

 dagpengeperioden efter § 13, stk. 1, 1. pkt., eller § 14,  

 stk. 2, 1. pkt., 1. led, optjenes der ret til ferieydelse.
Ferieydelsen  

 udbetales i det efterfølgende ferieår.
 Stk. 2.  

  

 Denne ret  

 gælder ikke i det omfang, der i den i stk. 1 nævnte periode optjenes ret  

 til:
1)  

 	  

    

 løn under ferie og  

 ferietillæg efter lov om ferie m.v., 2)  

 	  

    

 feriegodtgørelse  

 efter lov om ferie m.v. mindst svarende til dagpengesatsen efter § 9  

 eller 3)  

 	  

    

 feriedagpenge med ret  

 til udbetaling i det efterfølgende ferieår efter lov om  

 arbejdsløshedsforsikring m.v.
 Stk. 3.  

  

 Beskæftigelseskravet i § 4 finder tilsvarende anvendelse ved udbetaling af  

 ferieydelse efter denne bestemmelse ved påbegyndelsen af ferien i det  

 efterfølgende ferieår.
 Stk. 4.  

  

 § 9, stk. 1  

 og 2, finder tilsvarende anvendelse ved beregning af ferieydelse efter denne  

 bestemmelse.
Stk. 5.  

  

 Beskæftigelsesministeren fastsætter nærmere regler om retten til optjening og  

 udbetaling af ferieydelse.« § 2 Stk. 1.  

  

 Loven træder i kraft den 1. januar 2004.
Bemærkninger til lovforslaget Almindelige bemærkninger Ligestillingsnævnet har i sin afgørelse nr. 10 af 26.  

 september 2002 gjort opmærksom på, at kvindelige lønmodtagere, der ikke under  

 de første 14 uger af barselorloven optjener ret til løn under ferie og  

 ferietillæg, feriegodtgørelse eller feriedagpenge, ikke har mulighed for at  

 optjene en ferieydelse under barselorloven til udbetaling i det efterfølgende  

 ferieår.
 Siden EF-domstolens afsigelse af Boyle-dommen i 1998  

 (C-411/96, Saml. 1998 side I-6401) har det været retlig uafklaret, hvorvidt  

 en  

 ret til ferie med økonomisk dækning var omfattet af beskyttelsen i Rådets  

 direktiv 92/85/EØF af 19. oktober 1992 om iværksættelse af foranstaltninger  

 til  

 forbedring af sikkerheden og sundheden under arbejdet for arbejdstagere som  

 er  

 gravide, som lige har født, eller som ammer (graviditetsdirektivet).
 Regeringen ønsker at sikre kvinders rettigheder på  

 arbejdsmarkedet, både i arbejdsmæssig sammenhæng og under en barselorlov.  

 Samtidig ønsker regeringen at sikre en klar retsstilling på området.
 Det foreslås derfor, at der i lov om dagpenge ved sygdom  

 eller fødsel indsættes en bestemmelse, således at lønmodtagere, der ikke  

 under  

 barselorlov optjener ret til løn under ferie og ferietillæg, feriegodtgørelse  

 eller feriedagpenge, optjener en ferieydelse under barselorloven til  

 udbetaling  

 i det efterfølgende ferieår.
 Ifølge gældende ret har lønmodtagere, der i optjeningsåret  

 har ret til fuld eller delvis løn under barsel, ret til betalt ferie i  

 ferieåret efter lov om ferie m.v.
En lønmodtager, der er medlem af en arbejdsløshedskasse,  

 optjener ret til feriedagpenge efter lov om arbejdsløshedsforsikring m.v.,  

 hvis  

 lønmodtageren i optjeningsåret har modtaget bl.a. dagpenge efter lov om  

 dagpenge ved sygdom eller fødsel.
Det er en betingelse, at lønmodtageren i  

 samme periode ikke har optjent ret til løn under ferie eller  

 feriegodtgørelse,  

 beregnet af den normale løn i optjeningsåret.
Udbetaling af feriedagpenge er  

 en  

 betinget ret, der forudsætter, at medlemmet i ferieåret er berettiget til  

 arbejdsløshedsdagpenge.
Lønmodtagere, der ikke er omfattet af disse ordninger, har  

 ikke efter gældende ret mulighed for at få udbetalt en ferieydelse i det  

 efterfølgende ferieår på baggrund af barselorloven.
Lovforslaget vil medføre,  

 at denne gruppe af lønmodtagere under de første 14 uger af barselorloven vil  

 optjene ret til ferieydelse svarende til dagpengesatsen efter lovens  

 § 9.
Økonomiske og administrative konsekvenser for det  

 offentlige Tilgangen af kvinder, der modtog dagpenge efter lov om  

 dagpenge ved sygdom eller fødsel, var i 2002 på ca. 50.000 personer, hvoraf  

 ca.  

 2.600 ikke var medlem af en a-kasse og dermed potentielt ikke ville optjene  

 en  

 ferieydelse under deres barselorlov.
På årsplan skønnes det, at højst 1.000 kvinder ikke  

 optjener en ferieydelse under de første 14 uger af deres barselorlov, fordi  

 de  

 ikke har ret til løn under barsel eller ikke opfylder betingelserne for at  

 optjene eller få udbetalt feriedagpenge.
Hvis det forudsættes, at kvinderne  

 holder samtlige 14 ugers barselorlov, og at kvinderne i denne periode ikke  

 optjener en ferieydelse, vil det svare til, at de mister 1,5 uges ferieydelse  

 i  

 det følgende ferieår.
Udbetales der kompensation til disse kvinder svarende  

 til  

 den gennemsnitlige dagpengesats på 3.100 kr. ugentligt, vil den statslige  

 merudgift årligt være under 5 mill. kr.
 Forslaget vil indebære en ubetydelig meradministration for  

 kommunerne i forbindelse med beregningen og udbetalingen af ferieydelse.
Administrative og økonomiske konsekvenser for  

 erhvervslivet Forslaget har ingen administrative eller økonomiske  

 konsekvenser for erhvervslivet.
Miljømæssige konsekvenser Forslaget har ingen miljømæssige konsekvenser.
Administrative konsekvenser for borgerne Forslaget skønnes ikke at have administrative konsekvenser  

 for borgerne.
Ligestillingsmæssige konsekvenser Det er regeringens ønske at forbedre kvinders vilkår under  

 såvel som efter barselorloven, hvilket lovforslaget er et udtryk for.
 Kvinder, der med lovforslaget opnår en ret til optjening af  

 ferieydelse til udbetaling i det efterfølgende ferieår, bliver sidestillet  

 med  

 lønmodtagere, der under barselorloven optjener ret til løn under ferie og  

 ferietillæg, feriegodtgørelse eller feriedagpenge.
Forholdet til EU-retten Det har været uafklaret, om graviditetsdirektivets særlige  

 beskyttelse af kvinder omfatter en ret til ferie med økonomisk dækning i det  

 efterfølgende ferieår.
Graviditetsdirektivet har til formål at sikre, at kvinders  

 rettigheder i henhold til deres arbejdsaftale bevares i de første 14 uger af  

 en  

 barselorlov.
Graviditetsdirektivet sikrer bl.a. bevarelse af lønnen eller en  

 passende ydelse, der skal svare til en ydelse under en sygdomsperiode.
 For at sikre, at der ikke kan rejses tvivl om Danmarks  

 implementering af graviditetsdirektivet har regeringen valgt at indføre en  

 ret  

 til ferie med økonomisk dækning for kvinder, der ikke under barselorloven  

 optjener ret til løn under ferie og ferietillæg, feriegodtgørelse eller  

 feriedagpenge, således at denne personkreds ikke stilles ringere som følge af  

 afholdelse af barselorlov.
Høringer Lovforslaget har været i høring hos følgende myndigheder og  

 organisationer: DA, KL, LO, Akademikernes Centralorganisation,  

 Amtsrådsforeningen, Centralorganisationernes Fællesudvalg, Den Sociale  

 Ankestyrelse, Finanssektorens Arbejdsgiverforening, Frederiksberg Kommune,  

 Funktionærernes og Tjenestemændenes Fællesråd, Kommunale Tjenestemænd og  

 Overenskomstansatte, Københavns Kommune, Ledernes Hovedorganisation,  

 Sammenslutningen af Landbrugets Arbejdsgiverforeninger og Advokatsamfundet.
Vurdering af konsekvenser af lovforslaget Positive Konsekvenser / mindreudgifter Negative Konsekvenser / merudgifter Økonomiske konsekvenser for stat, amter og kommuner Forslaget skønnes at medføre en statslig merudgift på 5  

 mill. kr.
Administrative konsekvenser for stat, amter og kommuner Forslaget skønnes at medføre en ubetydelig  

 meradministration for kommunerne.
Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Ligestillingsmæssige konsekvenser Forslaget sikrer, at kvinder opnår ret til optjening af  

 ferieydelse og dermed ligestilles med lønmodtagere, der under barselorloven  

 optjener ret til løn under ferie og ferietillæg, feriegodtgørelse eller  

 feriedagpenge.
Forholdet til EU-retten Forslaget indeholder ingen EU-retlige aspekter.
Bemærkninger til de enkelte bestemmelser Til § 1 Til nr. 1 Stk. 1 Det foreslås, at lønmodtagere i det omfang, de ikke under  

 barselorloven optjener ret til løn under ferie og ferietillæg,  

 feriegodtgørelse  

 eller feriedagpenge, optjener ret til ferieydelse under barselorloven.
Retten  

 omfatter også udbetaling i det efterfølgende ferieår forudsat, at  

 lønmodtageren  

 opfylder beskæftigelseskravet i lov om dagpenge ved sygdom eller fødsel.  

 Retten  

 omfatter også optjening af feriedage, som lønmodtageren i optjeningsåret på  

 grund af barselorlov ikke har optjent.
Optjening af en ferieydelse sker alene  

 i  

 de 14 uger af barselorloven, der er forbeholdt moren.
Lovforslaget omfatter  

 også en adoptionssøgende ægtefælle, der har ret til dagpenge i de første 14  

 uger.
 Hvis en far på grund af morens sygdom eller død får ret til  

 at indtræde i 14 ugers perioden efter § 16 i lov om dagpenge ved sygdom  

 eller fødsel, vil faren også indtræde i retten til optjening af ferieydelse.
Stk. 2 Retten til ferieydelse gælder ikke i tilfælde, hvor der er  

 ret til en anden økonomisk dækning under ferie.
Stk. 2, nr. 1 og 2 Der er fastsat regler om optjening og afholdelse af ferie  

 med feriegodtgørelse eller løn i bl.a. lov om ferie, lov om visse  

 arbejdsforhold i landbruget m.v., Økonomi- og Erhvervsministeriets  

 bekendtgørelse om ferie for søfarende og kollektive overenskomster.
I henhold til lov om ferie optjener lønmodtagere ret til  

 betalt ferie, herunder ret til løn under ferie og ferietillæg eller ret til  

 feriegodtgørelse, hvis lønmodtageren i optjeningsåret har ret til fuld eller  

 delvis løn under barselorloven.
I det omfang en lønmodtager har ret til løn  

 under barselorloven, har lønmodtageren ikke ret til ferieydelse efter dette  

 forslag.
Optjener lønmodtageren som følge af en lavere løn under  

 barselorloven en lavere feriegodtgørelse, vil feriegodtgørelsen pr. dag dog i  

 det efterfølgende ferieår blive suppleret af ferieydelse.
Lønmodtageren vil  

 således få udbetalt forskellen mellem den optjente feriegodtgørelse og  

 ferieydelse beregnet efter lovens § 9. En lønmodtager, der ved fratræden  

 får beregnet feriegodtgørelse, vil ligeledes have ret til supplement, såfremt  

 feriegodtgørelsen pr. dag bliver lavere end ferieydelsen.
Hvis lønmodtageren på grund af barselorlov ikke optjener  

 feriedage, vil bestemmelsen supplere, så lønmodtageren i det efterfølgende  

 ferieår har feriedage svarende til det antal, lønmodtageren ville have haft,  

 hvis denne ikke havde været på barselorlov.
Dette gælder dog ikke, hvor  

 lønmodtageren fx i henhold til kollektiv overenskomst får suppleret med  

 feriedage.
Stk. 2, nr. 3 Et medlem af en arbejdsløshedskasse optjener ret til  

 feriedagpenge efter lov om arbejdsløshedsforsikring m.v., hvis denne i  

 optjeningsåret har fået dagpenge efter lov om dagpenge ved sygdom eller  

 fødsel.  

 Retten til optjening af feriedagpenge er betinget af, at medlemmet ikke i  

 samme  

 periode optjener ret til løn under ferie og ferietillæg eller  

 feriegodtgørelse,  

 beregnet af den normale løn, efter lov om ferie m.v.
Et medlems ret til udbetaling af feriedagpenge er en  

 betinget ret.
Det betyder, at medlemmet i særlige situationer ikke har ret  

 til  

 udbetaling af feriedagpenge i det efterfølgende ferieår, fordi medlemmet ikke  

 er berettiget til dagpenge efter lov om arbejdsløshedsforsikring m.v., fx  

 hvis  

 et medlem ikke opfylder kravet om en minimum medlemsperiode eller  

 beskæftigelseskravet efter lov om arbejdsløshedsforsikring m.v.
Et medlem af en anerkendt arbejdsløshedskasse, der ikke er  

 berettiget til feriedagpenge, skal ikke stilles ringere end en lønmodtager,  

 der  

 ikke er medlem af en arbejdsløshedskasse.
Et medlem, der i optjeningsåret  

 optjente ret til feriedagpenge, men som ikke på ferietidspunktet har ret til  

 udbetaling af feriedagpenge, vil derfor være omfattet af lovforslagets ret  

 til  

 udbetaling af ferieydelse, såfremt medlemmet i ferieåret på tidspunktet for  

 udbetalingen af ferieydelsen opfylder beskæftigelseskravet i lov om dagpenge  

 ved sygdom eller fødsel.
Stk. 3 Det foreslås, at lønmodtageren i det efterfølgende ferieår  

 på tidspunktet for udbetaling af ferieydelsen skal opfylde  

 beskæftigelseskravet  

 i lov om dagpenge ved sygdom eller fødsel, jf. § 4, stk. 1.  

 Lønmodtagere stilles herved som medlemmer af en arbejdsløshedskasse, der også  

 skal opfylde et krav om beskæftigelse forud for udbetalingen af  

 feriedagpenge.
Retten  

 til ferieydelse er subsidiær i forhold til betalt ferie efter fx lov om  

 ferie,  

 lov om visse arbejdsforhold i landbruget m.v., Økonomi- og  

 Erhvervsministeriets  

 bekendtgørelse om ferie for søfarende, kollektive overenskomster eller andre  

 aftaler.
Det er derfor en betingelse for udbetaling af ferieydelse, at  

 lønmodtageren har afholdt betalt ferie i det omfang, som denne har ret til  

 efter lov om ferie m.v.
Lønmodtagere, der får suppleret feriegodtgørelsen pr.  

 dag, vil dog have ret til ferieydelse samtidig med feriegodtgørelsen.
Stk. 4 Det foreslås, at ferieydelsen skal svare til dagpengesatsen  

 ved sygdom.
Beregningen af ferieydelsen foretages efter beregningsmetoden for  

 sygedagpenge og med en øvre grænse for ferieydelsen svarende til maksimum ved  

 sygedagpenge.
Beregningen sker på baggrund af den indkomst, som lønmodtageren  

 har på ferietidspunktet.
Stk. 5 Det foreslås, at Beskæftigelsesministeren kan fastsætte  

 nærmere regler om bestemmelsens anvendelse i forhold til lovens øvrige  

 bestemmelser samt kommunernes administration af bestemmelsen.
Til § 2 Stk. 1 Det foreslås, at loven træder i kraft den 1. januar 2004.  

 Bestemmelsen har virkning for børn født eller modtaget den 1. januar 2004 og  

 senere.
