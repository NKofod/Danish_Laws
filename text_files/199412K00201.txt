Nr LSF 201 Forslag til Lov om ændring af lov om Arbejdsmarkedets Tillægspension  

 (Kompensation for arbejdsgivernes bidrag) Fremsat af arbejdsministeren (Jytte Andersen) den 5. april 1995 Vedtaget ved tredjebehandling den 2. juni 1995 Lov nr. 358 af 14/06/1995 § 1 I lov om Arbejdsmarkedets Tillægspension, jf. lovbekendtgørelse nr. 588 af  

 27. juni 1994, foretages følgende ændring:
I § 17 a, stk. 2, ændres »1.166,40 kr.« til:  

 »1.325,40 kr.« § 2 Tidspunktet for lovens ikrafttræden fastsættes af arbejdsministeren.
Loven  

 træder dog tidligst i kraft den 1. januar 1996. Arbejdsministeren fastsætter  

 endvidere, hvilken periode for indbetalte ATP-bidrag der første gang skal  

 danne grundlag for det forhøjede kompensationsbeløb.
For ATP-bidrag, der  

 vedrører tiden før lovens ikrafttræden, beregnes kompensationsbeløbet efter  

 de hidtil gældende regler.
Oprindeligt fremsat forslag § 1 I lov om Arbejdsmarkedets Tillægspension, jf. lovbekendtgørelse nr. 588 af  

 27. juni 1994, foretages følgende ændringer:
 1. I § 17 a, stk. 2, ændres »1166,40 kr.« til:  

 »1325,40 kr.«.
§ 2 Tidspunktet for lovens ikrafttræden fastsættes af arbejdsministeren.
Loven  

 træder dog tidligst i kraft den 1. januar 1996. Arbejdsministeren fastsætter  

 endvidere hvilken periode for indbetalte ATP-bidrag, der første gang skal  

 danne grundlag for det forhøjede kompensationsbeløb.
For ATP-bidrag, der  

 vedrører tiden før lovens ikrafttræden, beregnes kompensationsbeløbet efter  

 de hidtil gældende regler.
Bemærkninger til lovforslaget Almindelige bemærkninger Lovforslaget er en del af afgifts- og aftaleinitiativerne over for  

 erhvervene på energiområdet.
Der henvises til bemærkningerne i forslag til  

 lov om ændring af lov om kuldioxidafgift af visse energiprodukter (ændring af  

 reglerne for tilbagebetaling).
 Forslaget har til formål gennem en forhøjelse af ATP-kompensationsbeløbet  

 at tilbageføre en del af provenuet af de kommende afgiftsforhøjelser på  

 energiområder til erhvervene.
Administrative og økonomiske konsekvenser Merudgiften for staten anslås på grundlag af ATP's skøn over  

 beskæftigelsen i 1996 til 200 mill. kr. på årsbasis.
Loven forventes ikke at  

 medføre administrative merudgifter.
Erhvervsmæssige konsekvenser Forslaget vil betyde en lettelse af erhvervslivets sociale udgifter med  

 200 mio. kr. på årsbasis.
Forholdet til EF-retten Lovforslaget er en del af det samlede kompleks af lovforslag om grønne  

 afgifter, som i sin helhed skal notificeres for EU-Kommissionen i medfør af  

 EU's statsstøtteregler.
Kommissionens godkendelse skal foreligge før de  

 notificerede lovforslag kan sættes i kraft.
Bemærkninger til lovforslagets enkelte bestemmelser Til § 1 Der foreslås en forhøjelse af det beløb, der udbetales som kompensation  

 for arbejdsgivernes andel af ATP-bidraget.
 Beløbet til den enkelte arbejdsgiver udgør i dag efter lovens § 17 a  

 årligt 1166,40 kr. pr. fuldtidsbeskæftiget.
 Dette beløb foreslås forhøjet med 159 kr. til 1325,40 kr.
Til § 2 Paragraffen indeholder ikrafttrædelses- og overgangsbestemmelser.
Da loven  

 skal notificeres af EU-Kommissionen, foreslås det, at arbejdsministeren  

 fastsætter tidspunktet for lovens ikrafttræden.
 Overgangsbestemmelsen indeholder en bestemmelse om, at ordningen vil blive  

 tilrettelagt på en sådan måde, at ATP kan følge de terminer, der er gældende  

 i dag for beregning og udbetaling af kompensationsbeløbet til private  

 arbejdsgivere.
