(Handelsskoler og tekniske skoler) Man skal herved meddele, at Finansministeriet, Administrations- og  

 Personaledepartementet, har givet følgende retningslinier vedrørende  

 pensionsvilkår for personale beskæftiget med indtægtsdækket virksomhed.
For medlemmer af pensionskassen indgår ansættelse ved indtægtsdækket  

 virksomhed direkte i pensionsalderen under forudsætning af, at den pågældende  

 ansættes på de for staten almindelige gældende løn- og ansættelsesvilkår for  

 den pågældende personalekategori.
De pågældende må ikke være tidsbegrænset  

 ansatte, da de dermed ikke opfylder betingelsen i pensionsvedtægtens § 2 om  

 fastansættelse.
Ikke medlemmer af pensionskassen, som ansættes direkte ved indtægtsdækket  

 virksomhed indenfor pensionskassens område, og som ikke er ansat  

 tidsbegrænset og i øvrigt opfylder betingelserne for medlemskab af  

 pensionskassen, kan optages.
De optjener herved pensionsanciennitet under  

 denne ansættelse på samme betingelser som de øvrige medlemmer.
 Ikke pensionsdækket tjenestemandslignende ansat personale, som ansættes  

 midlertidigt, direkte eller indirekte ved indtægtsdækket virksomhed, og som  

 er omfattet af Statstjenestemændenes Centralorganisation II's  

 forhandlingsret, er omfattet af den mellem Statstjenestemændenes  

 Centralorganisation II og Finansministeriet aftalte pensionsdækning for  

 tjenestemandslignende ansatte, tegnet i PFA, hvis de i øvrigt opfylder de i  

 denne ordning opstillede ansættelsesbetingelser.
 P.m.v.
 e.b.
A.
Jahnsen eksp.sekr.
