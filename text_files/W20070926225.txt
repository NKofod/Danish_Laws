Landsskatteretskendelse vedr.
Arbejdsmarkedsbidrag af  

 uafdækket pension - flyttet til Frankrig - dobbeltbeskatningsoverenskomst  

 Danmark-Frankrig Landsskatterettens  

 afgørelse Skattecentret har anset  

 klageren for pligtig til at svare arbejdsmarkedsbidrag af en udbetalt  

 afløsningssum  

 vedrørende en uafdækket pensionsordning.
Arbejdsmarkedsbidraget er beregnet  

 til  

 190.885 kr.
 Klageren har ikke anset  

 afløsningssummen for bidragspligtig.
 Landsskatteretten nedsætter  

 det beregnede arbejdsmarkedsbidrag til 0 kr.
Sagens oplysninger Ved en aftale dateret 31.  

 august 1994 blev klageren pr. 1. januar 1995 ansat som direktør i A A/S  

 (selskabet), der leverede management og EDB til sine datterselskaber.
Ved en aftale indgået den 20.  

 november 2001 indgik klageren og selskabet en aftale om pensionstilsagn.  

 Pensionsordningen var uafdækket.
Ifølge aftalen udbetales pensionen som  

 udgangspunkt som en ratepension over en periode på ti år, men selskabet har  

 dog  

 efter aftalens punkt 7 mulighed for til hver en tid at vælge at kapitalisere  

 pensionsforpligtelsen til udgangen af en måned.
 Den 1. december 2003  

 udvandrede klageren til Frankrig, og hans fulde skattepligt til Danmark  

 ophørte  

 herefter.
 Med virkning fra den 31.  

 december 2003 fratrådte klageren sin stilling som direktør i selskabet.
Selskabet ønskede at  

 kapitalisere pensionsforpligtelsen og i marts 2004 modtog klageren herefter i  

 alt 2.386.064,71 kr.
I 2005 modtog klageren yderligere 888.388,99 kr.
De udbetalte beløb er efter  

 dansk lovgivning skattepligtige hertil, jf. kildeskattelovens § 2, stk. 1,  

 litra b (dagældende), samt ligningslovens § 7 O.
I henhold til art. 13 i den  

 dansk-franske dobbeltbeskatningsoverenskomst har Frankrig imidlertid  

 beskatningsretten til udbetalingerne.
 Den Sociale Sikringsstyrelse  

 har bl.a. i et brev af 11. maj 2006 til Skattecentret udtalt, at klageren  

 efter  

 styrelsens opfattelse ikke er omfattet af dansk social sikring efter den 31.  

 december 2003, hvorfor det er styrelsens opfattelse, at klageren kan fritages  

 for at betale arbejdsmarkedsbidrag af den i marts 2004 foretagne  

 pensionsudbetaling.
 Af et brev, ligeledes dateret  

 den 11. maj 2006 fra Den Sociale Sikringsstyrelse til Skattecentret fremgår  

 bl.a. følgende:
 Indledningsvis bemærkes, at  

 Den Sociale Sikringsstyrelse ikke træffer afgørelse i sager om  

 arbejdsmarkedsbidrag,  

 men alene efter høring fra Skattecentrene udtaler sig vejledende om  

 anvendelse  

 af internationale regler om social sikring  herunder reglerne i  

 EF-forordning  

 nr. 1408/71.
 2. EF-forordningen finder  

 anvendelse på arbejdstagere og selvstændige erhvervsdrivende (jf.  

 definitionen  

 i forordningen artikel 1), som er eller har været omfattet af lovgivningen i  

 en  

 eller flere medlemsstater, jf. forordningens artikel 2.
 EF-Domstolen  

 har fastslået, at:
Definitionen  

 af begrebet arbejdstager i forordningens artikel 1, litra a),  

[er] generel og  

 omfattet således enhver, der, uanset om han er erhvervsmæssigt beskæftiget,  

 har  

 status som forsikret i henhold til en eller flere medlemsstater lovgivning om  

 social sikring.
Heraf følger at personer, som er berettigede til pension  

 eller  

 rente efter lovgivningen i en eller flere medlemsstater, selv om de ikke er  

 erhvervsmæssigt beskæftigede er omfattet af forordningens bestemmelser om  

 arbejdstagere som følge af deres tilknytning til en social sikringsordning,  

 med  

 mindre der er fastsat særlige bestemmelser for deres vedkommende, jf.  

 dom i  

 sagen C-182/78.
 For  

 personer, som ikke aktuelt modtager pension, og som ikke er i erhvervsmæssig  

 beskæftigelse  

 finder forordningen som udgangspunkt alligevel anvendelse, hvis de pågældende  

 på et tidspunkt  

  

 har været  

 omfattet af en medlemsstats lovgivning som arbejdstager  

 eller selvstændig erhvervsdrivende.
 Den  

 Sociale Sikringsstyrelse er således ikke enig i Landsskatterettens vurdering  

 af, at forordningen ikke finder anvendelse for pensionister.
3.  

 Derimod er det korrekt, at der i forordningen afsnit II om hvilket lands  

 lovgivning, der skal anvendes, ikke findes regler, der specifikt vedrører  

 pensionister.
Når det skal afgøres hvilket lands lovgivning, der skal  

 anvendes  

 for pensionister, anvendes derfor de almindelige bestemmelser i afsnit II.  

 Hertil kommer bestemmelserne i afsnit III der regulerer retten til ydelser  

 for  

 personer, der modtager en pension, der er omfattet af forordningen.
 I  

 forordningens afsnit II er der regler, der vedrører personer, som har lønnet  

 eller selvstændig beskæftigelse samt personer, der ophører med at være  

 omfattet  

 af et lands lovgivning uden at blive omfattet af et andet lands lovgivning i  

 kraft af beskæftigelse, forordningens artikels 13, stk. 2, bogstav f).
Denne  

 sidstnævnte bestemmelse kan efter Den Sociale Sikringsstyrelses opfattelse  

 anvendes  

 i alle situationer, hvor en person ophører med erhvervsmæssig beskæftigelse i  

 ét land og ikke påbegynder beskæftigelse i et andet land, når den  

 erhvervsmæssige tilknytning til det tidligere beskæftigelsesland er helt  

 ophørt.
Det er efter Styrelsens opfattelse uden betydning, hvad grunden til  

 erhvervsophøret er.
Bestemmelsen kan derfor efter Styrelsens opfattelse også  

 anvendes på personer, der ophører med erhverv for at overgå til pension  

 (privat  

 eller offentlig).
Der  

 er således ikke noget til hinder for at anvende artikel 13, stk. 2, bogstav  

 f),  

 i forhold til en pensionist.
Vi henviser i den forbindelse til sag C-347/98  

 fra  

 EF-Domstolen, hvor EU-Kommissionen påstod bestemmelsen anvendt i forhold til  

 personer, der modtog pension fra Belgien, og som havde bopæl i en anden  

 medlemsstat.
Domstolen afviste at anvende bestemmelsen i forhold til  

 pensionister.
 4.  

 Vi gør opmærksom på, at begrebet arbejdstager ikke anvendes i  

 bestemmelsen i  

 artikel 13, stk. 2, bogstav f), ligesom det stort set ikke anvendes i de  

 øvrige  

 bestemmelser i afsnittet om hvilket lands lovgivning, der skal anvendes.
Arbejdstagerbegrebet  

 er derfor ikke relevant for anvendelse af denne bestemmelse. Skattecentrets afgørelse Klageren er anset for pligtig  

 til at svare arbejdsmarkedsbidrag af de udbetalte pensionsbeløb, jf.  

 arbejdsmarkedsfondslovens § 7, stk. 1, litra b, samt § 8, stk. 1, litra d,  

 jf.  

 TfS 2000.432.
 Af Arbejdsmarkedsfondsloven §  

 7, stk. 3, fremgår:
Personer, som er omfattet af  

 De Europæiske Fællesskabers forordninger om social sikring for arbejdstagere,  

 selvstændigt erhvervsdrivende og deres familiemedlemmer, der flytter inden  

 for  

 Fællesskabet, er dog kun bidragspligtige efter stk. 1 og 2, i det omfang det  

 følger af forordningerne, at de pågældende er undergivet dansk  

 lovgivning. Personkredsen, som  

 EF-forordning nr. 1408/71 sigter til, fremgår af forordningens artikel 2:
 1. Denne forordning finder  

 anvendelse på arbejdstagere, selvstændige erhvervsdrivende og studerende, som  

 er eller har været omfattet af lovgivningen i en eller flere medlemsstater,  

 og  

 som er statsborgere i en af disse stater eller er statsløse eller flygtninge  

 bosat på en medlemsstats område, samt på deres familiemedlemmer og  

 efterladte.
2. Denne forordning finder  

 anvendelse på efterladte efter arbejdstagere, selvstændige erhvervsdrivende  

 og  

 studerende, som har været omfattet af lovgivningen i en eller flere  

 medlemsstater, uanset disse personers nationalitet, såfremt deres efterladte  

 er  

 statsborgere i en medlemsstat eller er statsløse eller flygtninge bosat på en  

 medlemsstats område. Som almindelig pensionist,  

 der er flyttet fra et EU-land til et andet, er klageren ikke omfattet af  

 EF-forordningen nr. 1408/71 og den der anførte personkreds, hvorfor klageren  

 heller ikke kan fritages for betalingen af arbejdsmarkedsbidrag, jf.  

 arbejdsmarkedsfondslovens § 7 stk. 3.
EFforordning nr. 1408/71  

 koordinerer medlemslandenes sociale sikringsydelser, så man undgår, at  

 personer, der flytter bopæl eller beskæftigelse inden for Fællesskabet,  

 mister  

 sociale rettigheder.
Forordningen koordinerer følgende sociale  

 sikringsydelser:
·  

  

 	  

 ydelser i anledning af sygdom og moderskab  

 (sygehjælp og syge- og barseldagpenge) ·  

  

 	  

 ydelser ved invaliditet, herunder ydelser,  

 der tager sigte på at bevare eller forbedre erhvervsevnen( pension og  

 revalidering) ·  

  

 	  

 ydelser ved alderdom (folkepension) ·  

  

 	  

 ydelser til efterladte (pension) ·  

  

 	  

 ydelser i anledning af arbejdsulykker og  

 erhvervssygdomme ·  

  

 	  

 ydelser ved dødsfald (begravelseshjælp) ·  

  

 	  

 ydelser ved arbejdsløshed ·  

  

 	  

 familieydelser Udbetalingerne fra en  

 uafdækket direktørpension er ikke en social sikringsydelse, og er alene af  

 den  

 grund ikke omfattet af forordningens anvendelsesområde i art. 4.
 Henvisningen til  

 forordningens art. 13, stk. 2, er irrelevant og taget ud af sammenhængen.  

 Art.  

 13, stk. 1, henviser til de personer, der er omfattet af denne  

 forordning.  

 Som pensionist er klageren ikke  

 omfattet af forordningen, hvilket i øvrigt også bekræftes af art. 13, stk. 2,  

 idet artiklen kun omtaler arbejdstagere og selvstændig erhvervsdrivende.
Art. 13, stk. 2, litra f,  

 henviser til social sikring af arbejdstagere og selvstændig erhvervsdrivende,  

 der af forskellige årsager er ophørt med at være omfattet af en medlemsstats  

 sikringslovgivning.
Dette tydeliggøres i sag C-275/96 som netop omhandler  

 social sikring af vandrende arbejdstager og selvstændig erhvervsdrivende med  

 hensyn til arbejdsløshedsunderstøttelse, kontantydelser ved moderskab,  

 forældreydelser m.v.
 I brev af 11. maj 2006  

 udtaler Den Sociale Sikringsstyrelse, at klageren ikke er omfattet af dansk  

 lovgivning om social sikring fra 31. december 2003, og at klageren som følge  

 heraf er fritaget for at betale arbejdsmarkedsbidrag, jf.  

 arbejdsmarkedsfondslovens § 7, stk. 3.
 Med yderlige brev af samme  

 dato tager styrelsen stilling til divergensen mellem sin afgørelse og TfS  

 2000.432. Det fremgår af brevet, at styrelsen ikke er enig i  

 Landsskatterettens  

 vurdering af, at forordningen ikke finder anvendelse for pensionister, der  

 varigt er ude af arbejdsmarkedet.
SKAT bemærker, at Den Sociale  

 Sikringsstyrelse alene kan udtale sig vejledende om anvendelse af  

 internationale regler om social sikring.
Styrelsen kan ikke træffe afgørelse  

 i  

 sager om arbejdsmarkedsbidrag.
Endvidere bemærkes, at SKAT  uanset der  

 foreligger en vejledende udtalelse fra Den Sociale Styrelse med en anden  

 fortolkning  er bundet af afgørelsen fra Landsskatteretten, som er den  

 endelige administrative klageinstans, og klageren anses derfor for  

 bidragspligtig.
Klagerens påstand og  

 argumenter Klagerens repræsentant har  

 fremsat påstand om, at grundlaget for beregning af arbejdsmarkedsbidrag  

 nedsættes til 0 kr.
Som udgangspunkt er en  

 uafdækket pension bidragspligtig efter arbejdsmarkedsfondslovens § 7, stk. 1,  

 litra b, jf. § 8, stk. 1, litra d.
Det fremgår imidlertid af  

 arbejdsmarkedsfondslovens § 7, stk. 3, at der kun er bidragspligt i det  

 omfang  

 klageren efter EU-Forordning 1408/71 om social sikring er omfattet af dansk  

 lovgivning i relation til social sikring.
 EU-Forordning 1408/71, art.  

 13, litra f, medfører, at klageren, der ikke længere er erhvervsaktiv, er  

 omfattet af fransk sociallovgivning, således at der ikke skal betales  

 arbejdsmarkedsbidrag i Danmark af afløsningssummen for pensionstilsagnet.
Skattecentret har forelagt  

 spørgsmålet for Den Sociale Sikringsstyrelse, som i sit svar af 11. maj 2006  

 har tilkendegivet, at EU-Forordning1408/71 betyder, at klageren ikke er  

 omfattet af dansk sociallovgivning, men af lovgivningen i sit bopælsland  

 Frankrig.
Uanset udtalelsen har skattecentret med henvisning til TfS 2000.432  

 fastholdt, at klageren er bidragspligtig.
 Efter  

 arbejdsmarkedsfondslovens § 7, stk. 3, er det en betingelse for pligten til  

 at  

 betale arbejdsmarkedsbidrag, at personen er omfattet af dansk social sikring  

 efter EU-reglerne.
Hvorvidt klageren er omfattet  

 af social sikring i Danmark efter 1408/71 indgår således som en del af de  

 faktiske og retlige omstændigheder, på hvilket grundlag skattemyndighederne  

 skal tage stilling til, om der skal betales arbejdsmarkedsbidrag af  

 afløsningssummen.
Spørgsmålet om de sociale sikringsregler i relation til  

 EU-Forordning 1408/71 er et retligt forhold, hvor den administrative  

 afgørelse  

 fra Den Sociale Sikringsstyrelse skal lægges til grund af  

 skattemyndighederne.
Landsskatterettens  

 bemærkninger og begrundelse Udbetalingen af det i sagen  

 omhandlede pensionsbeløb er bidragspligtigt efter arbejdsmarkedsfondslovens §  

 7, stk. 1, litra b, jf. § 8, stk. 1, litra d.
 Af arbejdsmarkedsfondslovens  

 § 7, stk. 3, følger dog, at personer, der er omfattet af De Europæiske  

 Fællesskabers forordninger om social sikring for arbejdstagere, selvstændigt  

 erhvervsdrivende og deres familiemedlemmer, og som flytter inden for  

 fællesskabet, kun er bidragspligtige for så vidt som det følger af  

 forordningerne, at de er undergivet dansk lovgivning.
 Med henvisning til det  

 anførte i Den Sociale Sikringsstyrelses udtalelse af 11. maj 2006 til  

 Skattecentret  

 er det Landsskatterettens opfattelse, at klageren i den foreliggende sag fra  

 den 1. januar 2004 skal anses for omfattet af social sikring i Frankrig, jf.  

 art. 13, stk. 2, litra f, i EF-forordning 1408/71.
 De i sagen omhandlede  

 pensionsudbetalinger er herefter ikke omfattet af bidragspligt efter  

 arbejdsmarkedsfondslovens  

 § 7, stk. 1, litra b, hvorfor der gives medhold i klagen.  

 Arbejdsmarkedsbidraget nedsættes herefter med 190.885 kr. til 0 kr.
