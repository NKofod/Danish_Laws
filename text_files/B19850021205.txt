 I medfør af § 5, stk. 4, i lov om skibsfartens betryggelse, jfr.  

 lovbekendtgørelse nr. 309 af 3. august 1965, fastsættes efter samråd med  

 forsvarsministeriet:
 § 1.  Farøbroerne består af to broer, der forbinder  

 henholdsvis Sjælland og Farø samt Farø og Falster.
Stk. 2.  Sjælland-Farøbroen er en højbro, der hviler på  

 2 landpiller og 17 strømpiller.
Broens to gennemsejlingsfag er beliggende i  

 den nordlige ende af broen, og har begge en gennemsejlingsåbning på 40 m  

 bredde og en fri højde på 20 m.
Gennemsejlingsfagene er afmærket med fyr, der  

 viser grønt lys på styrbord side og rødt lys på bagbord side i sejlretningen  

 for indgående.
Midt over gennemsejlingsfagene er anbragt et hvidt, fast lys.
Stk. 3.  Farø-Falsterbroen er en skråstagsbro, der  

 hviler på 2 landpiller og 15 strømpiller.
Gennemsejlingsfaget er ophængt  

 imellem niende og tiende pille regnet fra Farøsiden.
Gennemsejlingsfaget har  

 en fri bredde på 260 m og en fri højde på 26 m.
Gennemsejlingsfaget er  

 afmærket med fyr, der viser grønt lys på styrbord side og rødt lys på bagbord  

 side i sejlretningen for indgående.
Midt over gennemsejlingsfaget er anbragt  

 et hvidt, fast lys.
 § 2.  Følgende bestemmelser gælder for passage af  

 Sjælland-Farøbroen:
a.
Ved gennemsejling skal skibe, bortset fra mindre fartøjer, benytte de  

 to afmærkede gennemsejlingsfag.
b.
Det sydlige gennemsejlingsfag må kun benyttes af skibe for indgående  

 (østlig kurs) og det nordlige gennemsejlingsfag må kun benyttes af skibe for  

 udgående (vestlig kurs).
c.
Et gennemsejlingsfag må kun passeres af et skib ad gangen.
 § 3.  Følgende bestemmelser gælder for passage af  

 Farø-Falsterbroen:
a.
Ved gennemsejling skal skibe, bortset fra mindre fartøjer, benytte  

 gennemsejlingsfaget.
 § 4.  Skibe skal, når de har passeret broerne, give  

 modgående skibe tilstrækkeligt plads til at rette kursen ind mod det korrekte  

 gennemsejlingsfag.
 Stk. 2.  Inden for en afstand af 500 m fra broerne er  

 sejlads på tværs af farvandet ud for gennemsejlingsfagene forbudt.
 § 5.  Inden for et område, der strækker sig 500 m på  

 hver side af broerne, må skibe, undtagen mindre skibe, der driver  

 bundgarnsfiskeri, kun ankre, når det er strengt nødvendigt, f.eks. for at  

 undgå påsejling af broerne.
 Stk. 2.  Inden for samme område er fiskeri med drivende  

 eller slæbende redskaber forbudt, og andet fiskeri må kun udøves, således, at  

 sejladsen gennem broerne ikke vanskeliggøres.
§ 6.  Fortøjning ved bropillerne er forbudt.
Ligeledes  

 er det forbudt at bestige broerne fra både eller fartøjer.
 § 7.  Overtrædelse af denne bekendtgørelse straffes i  

 medfør af § 6, stk. 3, i lov om skibsfartens betryggelse med bøde.
 § 8.  Bekendtgørelsen træder i kraft den 4. juni 1985.
 Stk. 2.  Bekendtgørelse nr. 7 af 10. januar 1985 om  

 sejlads gennem Farøbroerne ophæves.
