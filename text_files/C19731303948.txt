Regler for godkendelse m.v. af sorter af kulturplanter (Forretningsorden for sortlisteudvalget og de sagkyndige fagudvalg) I henhold til landbrugsministeriets bekendtgørelse nr. 36 af 23. januar  

 1974 om afprøvning og optagelse af sorter af kulturplanter på sortsliste  

 fastsættes følgende bestemmelser.
1. Afgørelse om sorters godkendelse til optagelse på  

 sortsliste, om tildeling af anerkendelse til sorter, om forlængelse af  

 sorters godkendelsesperiode, om slettelse af sorter af sortsliste og om  

 sortslistespørgsmål iøvrigt træffes af et af Statens Forsøgsvirksomhed i  

 Plantekultur nedsat sortslisteudvalg.
Sortslisteudvalget består af lederne af  

 sortsafprøvningen samt lederen af sekretariatet for sortsafprøvning.
Udvalget  

 vælger selv sin formand.
2. Sortslisteudvalget træffer sine afgørelser efter  

 indstilling fra sagkyndige fagudvalg, der nedsættes for hvert område, for  

 hvilket der er fastsat selvstændige afprøvningsregler.
Fagudvalgene består af  

 repræsentanter for sortsafprøvningen, forbrugerorganisationer, sortsejere og  

 -repræsentanter samt statsfrøkontrollen.
De nedsatte fagudvalgs sammensætning  

 er som anført i bilag 1 og udvalgenes medlemmer udpeges af de deri nævnte  

 organisationer og institutioner.
Fagudvalgene vælger selv deres formand.  

 Lederen af sekretariatet for sortsafprøvningen deltager i fagudvalgenes  

 møder.
 Foruden at afgive indstilling til sortslisteudvalget om sorter danner  

 fagudvalgene forum for drøftelser af afprøvningens tekniske gennemførelse,  

 herunder hvilke undersøgelser, der bør indgå i afprøvningen.
 3. Når en afprøvning er afsluttet forelægges  

 resultaterne med alle relevante oplysninger for det pågældende fagudvalg.  

 Fagudvalget vurderer resultaterne under iagttagelse af de i ovennævnte  

 bekendtgørelse fastsatte betingelser for sortsgodkendelse og foretager  

 indstilling om godkendelse eller afvisning af de afprøvede sorter samt om  

 eventuel anerkendelse.
 Samme fremgangsmåde anvendes overfor resultater af efterkontrol eller  

 andre undersøgelser, der skal danne grundlag for afgørelse om forlængelse af  

 sorters godkendelsesperiode eller om slettelse af sorter af sortsliste.
 De respektive sortsejere får meddelelse om fagudvalgets indstilling, og  

 der gives dem adgang til høring, inden indstillingen afgives til  

 sortslisteudvalget.
 4. På grundlag af fagudvalgenes indstilling træffer  

 sortslisteudvalget beslutning om de afprøvede sorter og giver de respektive  

 sortsejere meddelelse herom.
 Har sortslisteudvalget truffet anden beslutning end fagudvalgets  

 indstilling, får pågældende sortsejer adgang til høring overfor  

 sortslisteudvalget, inden sagen afgøres endeligt.
5. Sortslisteudvalgets afgørelser om godkendelse af  

 sorter, om tildeling af anerkendelse, om forlængelse af godkendelsesperiode  

 og om slettelse af sortsliste samt dato for afgørelsernes ikrafttræden  

 offentliggøres snarest i »Meddelelser om sortsafprøvning«.
Der  

 gives samtidig meddelelse til anmelderen eller sortsejeren om afgørelsen.
6. Sortslisteudvalget og fagudvalgene holder møde, så  

 ofte det skønnes nødvendigt af hensyn til sagernes løbende afvikling.  

 Udvalgenes beslutninger træffes ved stemmeflerhed.
I tilfælde af stemmelighed  

 er formandens stemme afgørende.
For at udvalgene er beslutningsdygtige  

 kræves, at mindst halvdelen af medlemmerne er til stede.
Skriftlig votering  

 kan finde sted.
 7. Sortslisteudvalgets daglige forretninger varetages  

 af sekretariatet for sortsafprøvning.
 8. Nærværende regler kan efter forhandling med de  

 interesserede parter og med landbrugsministeriets godkendelse ændres med  

 passende varsel.
 Statens Planteavlsudvalg, den 15.  

 oktober 1973.
