Pc-ordning, der indebærer, at  

 medarbejderne vederlagsfrit får stillet computer til rådighed mod  

 løntilbageholdenhed Bindende forhåndsbesked pc-ordning løntilbageholdenhed Ligningsrådet fandt, at den beskrevne pc-ordning  

 er omfattet af ligningslovens § 16, stk. 10 og derfor ikke vil medføre  

 beskatning, samt at ordningen ikke er i strid med kildeskattelovens § 46,  

 stk. 3 om modregning.
Pc-ordningen indebærer, at medarbejderne  

 vederlagsfrit får stillet en computer til rådighed til brug i  

 hjemmet mod at vise løntilbageholdenhed.
Spørgsmål Kan etablering af pc-ordningen for firmaets medarbejdere,  

 som nærmere beskrevet nedenfor, anses for ikke at udløse  

 beskatning hos de ansatte medarbejdere i henhold til ligningslovens § 16 stk.  

 10 og for ikke at være i strid med kildeskattelovens § 46 stk. 3 ? Svar Ja, se nedennævnte sagsfremstilling og  

 begrundelse.
Sagsfremstilling og begrundelse Revisionsfirmaet beskæftiger et antal personer, som  

 kan opdeles i 2 grupper:
Den ene gruppe er revisorer, konsulenter, sekretærer  

 og andre administrative medarbejdere.
Den anden gruppe er øvrige  

 medarbejdere som for eksempel kantine- og rengøringspersonale,  

 viceværter og bude.
 Revisionsfirmaet har beskrevet pc-ordningen  

 således:
 Formålet med ordningen er, dels at uddanne  

 medarbejderne i brugen af de programmer, som anvendes i firmaet, dels at give  

 medarbejderne mulighed for at udføre en del af deres arbejde  

 hjemme.
 Ordningen vil blive tilbudt alle medarbejdere med  

 undtagelse af gruppen af øvrige medarbejdere.
 De medarbejdere, der tilslutter sig ordningen,  får  

 af firmaet udleveret en ny computer til brug i hjemmet.
 Ejendomsretten til computeren tilkommer firmaet.
Der indgås en skriftlig aftale mellem medarbejderen  

 og firmaet, hvor medarbejderen forpligtiger sig til   i fritiden   at uddanne  

 sig i brugen af de programmer, der anvendes i firmaet.
Aftalen  

 indebærer endvidere, at medarbejderen får ret til at  

 udføre arbejdsmæssige opgaver i hjemmet.
 Medarbejderen kan vælge mellem 2 konfigurationer, 2  

 skærmstørrelser og 2 typer printere.
 Pc en stilles vederlagsfrit til medarbejderens  

 rådighed, men medarbejderen forpligter sig til at udvise  

 løntilbageholdenhed i perioden 1. oktober 1998 til 30. september 2001,  

 altså i en periode på 3 år, for et beløb svarende  

 til 2/3 af værdien af konfigurationen.
 Medarbejdernes årlige lønregulering sker med  

 virkning fra den 1. oktober.
 Medarbejdere, der ønsker en kraftig pc, en stor  

 skærm, professionelt soft-ware og/eller en dyr printer, skal dog  

 finansiere merprisen herved fuldt ud ved løntilbageholdenhed.
 Løntilbageholdenheden indebærer, at  

 medarbejderen ikke ved lønreguleringerne pr. 1. oktober 1998, 1.  

 oktober 1999 og 1. oktober 2000 kan rejse krav om lønstigninger af  

 samme størrelse som medarbejdere, der ikke er tilknyttet  

 ordningen.
 Medarbejderen kan ikke ved lønreguleringen pr. 1.  

 oktober 2001 rejse krav om en minimumsstigning svarende til den udviste  

 løntilbageholdenhed.
 Til gengæld kan deltagelse i ordningen heller ikke  

 medføre lønnedgang (negativ lønregulering).
 Løntilbageholdenheden vil ikke fremgå af  

 medarbejderens lønsedler.
 Løntilbageholdenhed vil indebære, at  

 indbetalinger til pensionsordninger, der beregnes som en procentdel af  

 bruttolønnen, overtidsbetaling, der beregnes på grundlag af  

 timelønnen samt feriegodtgørelse, der beregnes som en  

 procentdel af lønnen, alle beregnes på et lavere grundlag end,  

 hvis medarbejderen ikke tilslutter sig ordningen.
Med hensyn til løntilbageholdenhed har  

 revisionsfirmaet oplyst, at lønregulering aftales individuelt efter  

 forholdene mellem de enkelte medarbejdere og deres respektive  

 afdelingsledere.
Medarbejdernes tilsagn om at udvise  

 løntilbageholdenhed for et beløb svarende til 2/3 af  

 værdien af udstyret indebærer ikke, at  

 løntilbageholdenheden omregnes til et bestemt månedligt  

 beløb, som derefter fratrækkes i den lønregulering  

 (lønstigning) som parterne forhandler sig frem til.
Fremgangsmåden vil være, at afdelingslederen  

 vil modtage underretning om det udstyr som medarbejderen har valgt.  

 Oplysningerne vil   sammen med andre forhold   danne grundlag for den  

 lønregulering, som afdelingslederne i første omgang vil tilbyde  

 medarbejderen.
Selve lønreguleringen sker i afrundede beløb  

 (100 kr.). Den endelige lønregulering beror herefter på en  

 individuel drøftelse (forhandling) mellem den enkelte medarbejder og  

 afdelingslederen.
Erfaringsmæssigt udmunder 10% af de individuelle  

 forhandlinger i en lønregulering, der er højere end den  

 lønregulering, som i første omgang blev tilbudt.
 Af udkast til aftale mellem revisionsfirmaet og  

 medarbejderne under punktet "ordningens ophør" fremgår  

 det, at ordningen vil ophøre den 30. september 2001, hvorefter  

 medarbejderen har en køberet til det udleverede udstyr og software til  

 værdien i handel og vandel på ophørstidspunktet.
Hvis medarbejderen ikke ønsker at udnytte sin  

 køberet, skal udstyret som udgangspunkt afleveres til  

 revisionsfirmaet.
Hvis revisionsfirmaet til den tid imidlertid ikke kan finde  

 anvendelse for udstyret i sin organisation, kan revisionsfirmaet kræve,  

 at medarbejderen køber udstyret til den anførte pris.  

 Medarbejderen er i så fald forpligtet til at købe dette.
 Medarbejderen har således en køberet og  

 revisionsfirmaet en salgsret til udstyret, men hverken medarbejderen eller  

 revisionsfirmaet er forpligtet til at udnytte deres respektive rettigheder.  

 Hvis den ene part gør sin ret gældende, er den anden part dog  

 forpligtet til enten at sælge (firmaet) eller købe  

 (medarbejderen) udstyret.
 Om de skattemæssige konsekvenser har  

 revisionsfirmaet anført følgende:
 Det fremgår af ligningslovens § 16 stk. 10, at der  

 ikke sker beskatning af værdien af hel eller delvis vederlagsfri  

 benyttelse af en computer med tilbehør, der af en arbejdsgiver er  

 stillet til rådighed til brug ved arbejdet.
 Revisionsfirmaet har henvist til, at skatteministeren i et  

 svar til Folketingets Skatteudvalg i forbindelse med lovforslagets behandling  

 (lovforslag L180, spørgsmål 8) oplyste, at selv et mindre  

 arbejdsmæssigt behov vil være tilstrækkeligt til, at den  

 private brug bliver skattefri.
 Revisionsfirmaet anslår, at medarbejdernes  

 arbejdsmæssige brug af pc erne vil udgøre gennemsnitlig mindst  

 50%.
 Revisionsfirmaet har endvidere henvist til, at  

 skatteministeren i forbindelse med lovforslagets behandling har udtalt, at  

 bestemmelsen i ligningslovens § 16, stk. 10, ikke er til hinder for, at der  

 ved overenskomster udvises løntilbageholdenhed mod til gengæld  

 at få stillet en pc til rådighed.
 Ministeren har i samme svar tilføjet, at det ikke  

 udløser beskatning, hvis der i forbindelse med en generel  

 lønnedgang bliver stillet en pc til rådighed, men det er en  

 forudsætning, at der er tale om en generel lønnedgang, som ikke  

 kan betegnes som en direkte modregning i lønnen, hvilket er i strid  

 med bestemmelsen i kildeskattelovens § 46, stk. 3. En generel  

 lønnedgang forudsætter bl.a., at pension, feriepenge mv. kun  

 beregnes på grundlag af den reducerede løn.
 Revisionsfirmaet har fremhævet, at pc erne ikke  

 stilles til rådighed mod en lønnedgang fra medarbejdernes side.  

 Tværtimod er medarbejderne sikret mod lønnedgang.
 Den kommunale skatteforvaltning har udtalt, at sådan  

 som pc-ordningen er beskrevet i aftalen mellem firmaet og medarbejderen,  

 findes aftalen ikke at ville medføre beskatning efter ligningslovens §  

 16 stk. 10, samt at kildeskattelovens § 46 stk. 3 ikke finder anvendelse,  

 idet der ikke er tale om modregning i lønnen.
 Ligningsrådet kan tilslutte sig denne  

 opfattelse.
