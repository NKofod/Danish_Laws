Kendelse fra Pressenævnet i sag nr.  

 24/1999 K har ved advokat Hanne Reumert klaget til  

 Pressenævnet over billedvalget til en artikel bragt i B.T. den 17.  

 februar 1999, idet hun mener, at god presseskik er tilsidesat.
 Artiklen havde overskriften "Sjæledøde  

 politifolk" og bl.a. følgende tekst:
"Politiet på Vesterbro, Station 1 ved Halmtorvet, er  

 under anklage fra det underste Danmark: Luderne, narkomanerne og de frelsende  

 engle med forskelligt organisatorisk vingefang, har med tydelig  

 nervøsitet fremstammet nogenlunde enslydende beretninger.
Det er  

 klart, at luderne og narkomanerne har den laveste troværdighed  

 overhovedet i det danske samfund: Vi ved, de vil og kan gøre alt for  

 at komme igennem dagen.
 Fordi luderne og narkomanerne kommer tilbage hver gang, og  

 forsvinder der endelige en, ja så kommer der bare en ny.
"Jeg er også et menneske, jeg vil ikke behandles som  

 et dyr", sagde en af luderne.
Og det er jo sandt.
Selv en luder, der antastes  

 for 117 gang, har krav på respekt og værdighed.
Det får de  

 også i langt de fleste tilfælde, understreger de selv.
Men der er  

 sjæledøde kolleger imellem, der går egne veje.
" I tilknytning til artiklen blev bragt et billede med  

 billedteksten:
"Menneskeligt at politifolkene reagerer på det  

 hårde miljø." Billedet forestillede to politifolk i kampuniform, der  

 førte en ung kvinde bort.
 Klageren   kvinden på billedet - har anført,  

 at billedet er taget under en anholdelse i Indenrigsministeriet, hvor  

 klageren   sammen med andre   var gået ind for at gøre  

 opmærksom på en verserende asylsag.
 Klageren har videre anført, at anvendelsen af  

 billedet i den givne sammenhæng er en overtrædelse af god  

 presseskik.
 Bladet har beklaget, at billedet af klageren blev anvendt  

 og har erkendt, at klageren ingen forbindelse overhovedet havde til de i  

 debatindlægget omtalte problemer eller persongrupper, og at anvendelsen  

 af billedet af klageren i forbindelse med debatindlægget derfor er  

 udtryk for en klar redaktionel fejl.
Bladet har videre anført, at man har faste interne  

 retningslinier for anvendelsen af arkivbilleder, der tilsiger, at  

 sådanne skal anvendes med stor varsomhed.
Arkivfotos må ikke  

 anvendes i en anden sammenhæng end den, hvor billedet oprindeligt er  

 optaget og anvendt, med mindre der foreligger samtykke fra den afbildede.  

 Anvendelsen af billedet i denne sag er således udtryk for, at bladets  

 interne retningslinier ikke har været overholdt.
Sagen har givet  

 anledning til, at bladet på ny har indskærpet overholdelsen af  

 retningslinierne for brug af arkivbilleder.
 Bladet har endelig oplyst, at bladet den 6. marts 1999  

 straks efter at man via høringen fra Pressenævnet var blevet  

 bekendt med fejlen   indrykkede følgende:
 "B.T. beklager:
 Et indlæg i debatten om politiets behandling af  

 blandt andet prostituerede og narkomaner på Vesterbro blev bragt i B.T.  

 onsdag den 17. februar 1999. Indlægget var illustreret af et billede  

 fra B.T.'s arkiv, der viser to politifolk, der fører en kvinde bort.  

 B.T. skal understrege, at personen på billedet intet har at gøre  

 med de problemer eller persongrupper, der omtales i debatindlægget.  

 B.T. undskylder de ulemper og den gene, som offentliggørelsen har haft  

 for den pågældende, og avisen skal hermed beklage, at billedet  

 blev bragt.
Red." I sagens behandling har følgende  

 nævnsmedlemmer deltaget: Per Sørensen, Aage Lundgaard, Ulrik  

 Holmstrup og Ole Askvig.
 Pressenævnet udtaler:
 Der bør   som anført af bladet - udvises  

 varsomhed ved anvendelse af arkivbilleder.
I det foreliggende tilfælde burde billedet ikke have  

 været bragt, idet det var optaget i en anden sammenhæng end den,  

 hvori det blev bragt.
Bladet har derfor tilsidesat god presseskik, og  

 nævnet udtaler sin kritik af bladet.
 Da bladet imidlertid bragte en beklagelse, straks bladet  

 blev bekendt med, at der var sket en fejl, finder Pressenævnet ikke  

 anledning til at kræve, at bladet offentliggør nævnets  

 kendelse.
 Afsagt den 14. april 1999.
