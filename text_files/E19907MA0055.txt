 Der har overfor momsnævnet været rejst spørgsmål om fradragsret for moms  

 af udgifter til anlæg og drift af en svømmehal.
Svømmehallen er opført i tilknytning til en campimgplads.
Svømmebassinet  

 og de tilhørende faciliteter udgør lidt over halvdelen af bygnigernes samlede  

 areal, mens resten er indrettet som cafeteria og cafe.
Virksomheden har gjort gældende, at hallen er opført som en ren  

 underholdningsforanstaltning på campingpladsen, og at der derfor bør tages  

 hensyn til hallens anvendelse i relation til de øvrige momspligtige  

 aktiviteter på campingpladsen.
Den skal benyttes af campingpladsens beboere  

 samt områdets lokalbefolkning.
Der opkræves betaling for benyttelse af svømmebadet.
Der er ikke truffet  

 aftaler med skoler, foreninger og lignende om at benytte svømmehallen.
Nævnet traf afgørelse om, at svømmehallen kan sidestilles med  

 forlystelsesparker, hvorefter der er fradragsret for moms af anlægs- og  

 driftsudgifter.
Der skal opkræves moms af billetindtægterne, jf. momslovens §  

 2, stk. 3, litra d, 2. punktum.
 Nævnet har lagt vægt på svømmehallens konkrete anvendelse som  

 underholdningsforanstaltning på campingpladsen, og at svømmehallen ikke  

 udlejes til skoler eller foreninger til sportsaktiviteter.
