Bekendtgørelse om sejlads  

 gennem Østbroen og Vestbroen i Storebælt I medfør af § 5, stk. 4, og § 6, stk. 3, i lov  

 om skibsfartens betryggelse, jf. lovbekendtgørelse nr. 587 af 29.  

 september 1988 og efter bemyndigelse i bekendtgørelse nr. 694 af 17.  

 august 1995, fastsættes efter samråd med Forsvarsministeriet:
 § 1. Denne bekendtgørelse fastsætter  

 bestemmelser for sejlads, radiomeldetjeneste m.v. i området omkring  

 Østbroen og Vestbroen i Storebælt.
Kapitel 1 Brobeskrivelse Østbroen over Østerrenden § 2. Østbroen er en højbro, der  

 forbinder Sprogø og Sjælland.
Broens tilslutningsfag hviler  

 på to landfæster, to ankerblokke og 19 bropiller, 12 mod  

 Sjælland og 7 mod Sprogø. Bropillerne er betegnet med numrene 2  

 til 26 regnet fra Sjællandsiden.
Stk. 2. I gennemsejlingsfaget mellem de to brotårne, nr.  

 16 og 17, er etableret et trafiksepareringssystem, jf. bilag 1. Den fri  

 gennemsejlingshøjde mellem brotårnene er 65 m ved  

 middelvandstand.
Indsejlingen til den N.-gående og S.-gående  

 trafikrute i trafiksepareringssystemet er hver afmærket med et  

 radarsvarefyr (racon).
Vestbroen over Vesterrenden § 3. Vestbroen er en fast lavbro, der forbinder  

 Fyn og Sprogø. Broen hviler på 62 bropiller, der er betegnet med  

 numrene 2 til 63 regnet fra Sprogøsiden.
Stk. 2. Vestbroens østlige gennemsejlingsfag er  

 etableret mellem bropillerne 34 og 35, og det vestlige gennemsejlingsfag er  

 etableret mellem bropillerne 37 og 38. De to gennemsejlingsfag er adskilt af  

 to uafmærkede brofag.
Begge gennemsejlingsfag er afmærket med en  

 racon.
Gennemsejlingsfagene har en bredde på 104 m, og den fri  

 gennemsejlingshøjde er 18 m ved middelvandstand i en bredde på  

 70 m omkring midten af brofagene, jf. bilag 3.
Stk. 3. Gennemsejlingshøjden i de øvrige brofag  

 aftager gradvist fra gennemsejlingsfagene til 5,50 m ved brofaget  

 nærmest Sprogø og til 7,50 m ved brofaget nærmest Fyn.
Den  

 mindste frie gennemsejlingshøjde ved middelvandstand i de enkelte  

 brofag er vist i tabellen, jf. bilag 3.
Kapitel 2 Sejladsregler og forbud Østerrenden § 4. Skibe på 20 m i længde og derover  

 skal bruge trafikruterne i trafiksepareringen mellem Korsør og  

 Sprogø.
Stk. 2. Skibe under 20 m i længde og sejlskibe anbefales  

 at undgå sejlads i trafiksepareringens trafikruter mellem  

 Østbroens to brotårne og i stedet benytte broens øvrige  

 gennemsejlingsfag.
Den mindste frie gennemsejlingshøjde ved  

 middelvandstand i de enkelte brofag er vist i tabellen, jf. bilag 2.
 Stk. 3. Fiskeri er forbudt i den N.-gående og  

 S.-gående trafikrute i trafiksepareringen mellem Korsør og  

 Sprogø.
Vesterrenden § 5. Sejlads gennem Vestbroen er kun tilladt for  

 skibe med en dødvægtstonnage under 1000 tons.
Skibe med en  

 dødvægtstonnage på 1000 tons og derover skal bruge de  

 relevante trafikruter i trafiksepareringen i Østerrenden.
Stk. 2. Alle skibe på 50 BT og derover, der  

 ønsker at sejle igennem Vestbroen, skal benytte de to afmærkede  

 gennemsejlingsfag.
Det østlige gennemsejlingsfag må kun benyttes  

 af nordgående skibe, og det vestlige gennemsejlingsfag må kun  

 benyttes af sydgående skibe.
 Stk. 3. Ankring og fiskeri er forbudt i de afmærkede  

 sejlløb gennem Vestbroen, samt over en strækning på 500 m  

 i disse sejlløbs forlængelse på den anden side af  

 broen.
 Stk. 4. Inden for en afstand af 500 m fra Vestbroen er sejlads  

 på tværs af farvandet ud for gennemsejlingsfagene forbudt.
 Stk. 5. Opmærksomheden henledes på, at  

 strømmen i Vesterrenden almindeligvis ikke løber parallelt med  

 gennemsejlingsretningen.
Generelle forbud § 6. Fortøjning til og opankring under  

 begge broer er forbudt.
Kapitel 3 Skibstrafiksystem (VTS) § 7. Til sikring af skibsfarten og den faste forbindelse over  

 Storebælt i Østerrenden og Vesterrenden er der etableret et  

 skibstrafiksystem, VTS (Vessel Traffic Service) -system med en  

 radiomeldetjeneste.
VTS-systemet, der dækker den centrale del af  

 Storebælt, kaldes »Great Belt Traffic«, herefter benævnt »GBT«.  

 GBT er baseret på og udfører sin tjeneste i overensstemmelse med  

 den Internationale Maritime Organisations (IMO) Resolution »Guidelines for  

 Vessel Traffic Services«.
 Stk. 2. Meldesystemet er godkendt af IMO, og skibes deltagelse  

 i meldesystemet er obligatorisk.
 § 8. VTS-området er begrænset af  

 følgende linier:
 1)	Nordlige begrænsning:  

 En linie mellem Sjælland og Fyn følgende breddeparallellen  

 55°  

 35'N.
 2)	Sydlige begrænsning:  

 En linie, der forbinder følgende punkter:
Stigsnæs:	55°  

 12,0'N, 11°  

 15,4'E (Gulfs oliepier); Omø:	55°  

 08,4'N, 11°  

 09,0'E (Ørespids, Omø); Hov:	55°  

 08,8'N, 10°  

 57,3'E (Hov Iso.
Fyr); Desuden en linie mellem følgende punkter:
Langeland W:	55°  

 00,0'N, 10°  

 48,7'E (Syd for Korsebølle Rev); Thurø Rev:	55°  

 01,2'N, 10°  

 44,0'E (Thurø Revbøjen).
(se kortskitse, bilag 4) § 9. VTS-systemets kaldesignal er »Great Belt  

 Traffic« (GBT), og ved kommunikationen med skibene anvendes VHF, kanal 11, 10  

 og 16.
 Stk. 2. VTS-systemets arbejdsperiode er 24 timer.
 § 10. Nedenstående procedure for deltagelse  

 i meldesystemet skal anvendes:
 1)	Følgende skibe skal deltage i meldesystemet inden for  

 VTS-området:
 (a)	Alle skibe på 50 BT og derover.
 (b)	Alle skibe med en mastehøjde på 15 m og  

 derover.
 Skibene skal melde sig til GBT ved indsejling i VTS-området.
 2)	Opkaldet til GBT skal fortrinsvis foretages på VHF, kanal 11,  

 og den efterfølgende radiomelding fra skibet afsendes på denne  

 kanal eller en anden af GBT anvist disponibel VHF-kanal.
 3)	Radiomeldingen skal indeholde følgende oplysninger:
skibets navn og kendingssignal, position, kurs (N.- el.
S.-gående), skibets fart, lods om bord, ruten, som skibet vil følge (Østerrenden eller  

 Vesterrenden), fejl og mangler, samt dødvægtstonnage og mastehøjde.
 4)	Radiomeldingerne udfærdiges i overensstemmelse med  

 bilag 5.
 5)	Skibe, som er omfattet af meldepligten, skal forinden afgang fra en  

 havn beliggende i VTS-området melde sig til GBT.
6)	Et skib, der ikke kan benytte VHF, skal to timer før passage  

 af broområderne sende sin melding til GBT.
Meldingen, der skal sendes  

 over dansk kystradiostation som telegram med angivelse af kodeordet »GBT«,  

 skal også indeholde oplysning om, hvilken kommunikationsmetode GBT kan  

 anvende til skibet.
Denne telegramkorrespondance er afgiftsfri.
7)	GBT kan rådgive skibe, som på grund af deres kurs,  

 størrelse (DWT) eller mastehøjde udgør en fare for  

 Vestbroen.
Desuden kan skibe, der ønsker at passere Øst- eller  

 Vestbroen, indhente oplysninger fra GBT over VHF, kanal 11 eller en anden af  

 GBT anvist disponibel VHF-kanal, om de herskende forhold i  

 broområderne, for eksempel om afmærkning, fyr, vind- og  

 strømforhold og trafiksituationen.
 8)	Informationer om særlige forhold vedrørende  

 sejladssikkerheden i området vil af GBT blive udsendt på kanal 11  

 efter en forudgående annoncering over kanal 16. Alle skibe, der sejler  

 i VTS-området, bør aflytte disse udsendelser.
 9)	Kommunikationssproget er dansk eller engelsk.
Kapitel 4 Generelle bestemmelser § 11. Skibe uden ajourførte sejladsoplysninger anbefales  

 at tage lods før passage af broområderne.
Stk. 2. Opmærksomheden henledes på IMO Resolution  

 A. 620(15) om anbefalinger vedrørende sejlads gennem indsejlingerne  

 til Østersøen.
Resolutionen anbefaler blandt andet under  

 sejlads i Rute T anvendelse af lods for skibe med en dybgang på 13 m og  

 derover og for skibe med en last bestående af klasse 7 radioaktivt  

 materiale som specificeret i paragraf 9.5.2 i indledningen til klasse 7 i den  

 internationale kode for transport til søs af farligt gods (IMDG), samt  

 at skibene deltager i radiomeldesystemet SHIPPOS.
Kapitel 5 Straf og ikrafttræden m.v.
 § 12. Overtrædelse af denne bekendtgørelse straffes  

 med bøde.
 § 13. Bekendtgørelsen træder i kraft  

 den 28. februar 1999.
 Stk. 2. Bekendtgørelse nr. 772 af 20. september 1993 om  

 sejlads gennem Vestbroen i Storebælt og bekendtgørelse nr. 773  

 af 20. september 1993 om sejlads gennem arbejdsområderne ved den faste  

 forbindelse over Østerrenden i Storebælt ophæves.
