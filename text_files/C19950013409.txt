Indledning 1. Finansministeriet og centralorganisationerne har den 26. juni  

 1995 indgået aftale om barsel, adoption og omsorgsdage.
Aftalen er optaget  

 som bilag til cirkulæret.
Ændringerne i forhold til de hidtil gældende regler består i, at ansatte i  

 forbindelse med barsel og adoption opnår ret til i alt 10 omsorgsdage.  

 Omsorgsdagene kan benyttes fleksibelt, således at dagene efter behov placeres  

 i direkte forlængelse af barselsorloven, som led i en gradvis genoptagelse af  

 arbejdet efter orloven eller som enkeltstående dage.
Retten til omsorgsdage  

 omfatter såvel moderen som faderen.
Hvis begge forældre er omfattet af  

 aftalen, har de således 10 omsorgsdage hver.
Det bemærkes dog, at en  

 tvillingefødsel ikke udløser det dobbelte antal omsorgsdage.
 Som supplement til den nye ordning vil der endvidere i henhold til de  

 respektive arbejdstidsregler blive indført mulighed for at opspare  

 omsorgsdage ved konvertering af ikke-afviklet afspadsering.
 Herudover er der med aftalen indført en ret til løn under fravær i  

 forbindelse med graviditetsundersøgelser, hvis disse skal foregå i  

 arbejdstiden.
Regelgrundlag 2. Lovregler om barselsorlov mv. er fastsat i lovbekendtgørelse nr. 875 af  

 17. oktober 1994 om ligebehandling af mænd og kvinder med hensyn til  

 beskæftigelse og barselorlov mv. samt i lovbekendtgørelse nr. 549 af 23. juni  

 1994 om dagpenge ved sygdom eller fødsel, jf. tillige bekendtgørelse nr. 701  

 af 22. juli 1994 om dagpenge ved sygdom eller fødsel.
Karenstid 3. Med hensyn til den i aftalens § 1, stk. 2, omhandlede karenstid  

 bemærkes, at karenstidskravet gælder for ansatte, der ikke har krav på løn  

 under sygdom.
Kravet gælder derimod ikke for ansatte, der i henhold til  

 overenskomst er omfattet af tids- eller beløbsbegrænsede sygelønsordninger.
 En ansat, der først opfylder karenstidskravet efter at have påbegyndt  

 barsels- eller adoptionsorlov, omfattes af aftalens regler fra det tidspunkt,  

 hvor kravet er opfyldt.
Omsorgsdage 4. En ansat har i henhold til aftalen ret til at anvende  

 omsorgsdage i tilknytning til den ordinære barselsorlov enten som  

 graviditetsorlov i 7. og evt. 8. uge før forventet fødsel eller som forlænget  

 barsels-, fader-, forældre- eller adoptionsorlov efter udløbet af den  

 lovbestemte orlovsperiode: i sidstnævnte tilfælde evt. i form af gradvis  

 genoptagelse af arbejdet på nedsat tid.
 Omsorgsdage kan endvidere benyttes på et senere tidspunkt - enkeltvis  

 eller samlet - hvor der er konkret behov herfor, f.eks. i forbindelse med  

 barnets sygdom, institutionsstart, lægebesøg og lignende, og anmodning herom  

bør imødekommes af ansættelsesmyndigheden, medmindre det er  

 uforeneligt med tjenesten.
5. Det bemærkes, at der ikke i aftalen er fastsat nærmere  

 betingelser for afviklingen af omsorgsdage.
Således er der f.eks. ikke  

 krav om bestemte anvendelsesformål, barnets alder eller om, at opgørelsen og  

 anvendelsen af omsorgsdage skal ske adskilt, når der er flere børn.
Der er  

 ikke fastsat nogen tidsbegrænsning for afviklingen af dagene.
 Adgangen til hel eller delvis tjenestefrihed med løn på barns 1. sygedag  

 berøres ikke af indførelsen af omsorgsdage.
6. Ansættelsesmyndigheden skal føre regnskab over forbruget af  

 omsorgsdage, der kan opgøres i hele og halve arbejdsdage.
For ansatte med  

 ikke ubetydelige variationer i arbejdsdagenes længde bør forbruget dog  

 opgøres i timer, idet 1 omsorgsdag svarer til 7,4 timer for en fuldtidsansat  

 og for deltidsansatte en forholdsmæssig del heraf.
 Hvis en ansat ændrer beskæftigelsesgrad, bevares det resterende antal  

 omsorgsdage.
7. I henhold til aftalens § 7 overføres eventuelle ikke-afviklede  

 omsorgsdage til det nye ansættelsesforhold, hvis en ansat fratræder og i  

 umiddelbar tilknytning hertil overgår til anden ansættelse inden for aftalens  

 område.
I andre tilfælde bortfalder dagene ved fratræden og kan ikke  

 konverteres til kontant godtgørelse.
 For så vidt angår sæsonansatte, der løbende afskediges og genansættes i  

 forbindelse med sæsonslutning/-start, medtages eventuelle omsorgsdage dog ved  

 genansættelsen, uanset at der ikke er tale om direkte overgang mellem to  

 ansættelser.
 8. Der vil for alle ansatte , dvs. også ansatte, der ikke  

 opnår ret til omsorgsdage efter aftalen, via de respektive arbejdstidsregler  

 blive indført mulighed for at veksle ikke-afspadseret overarbejde mv. til  

 omsorgsdage, der behandles efter reglerne i aftalen.
Løn 9. Under fravær med løn i henhold til aftalen optjener den ansatte  

 sædvanlig anciennitet i relation til løn, pension, ferie, opsigelse, jubilæum  

 mv.
 10. Vedrørende den i aftalens § 9, stk. 2, omhandlede beregning af  

 gennemsnitslønnen bemærkes, at der af beregningsperioden fragår ferie-, fri-  

 eller sygedage eller andet lovligt forfald, således at indtægtsgrundlaget  

 svarer til den normale ugentlige indtægt, dvs. den løn, som den ansatte  

 sædvanligvis modtager pr. uge for det normale antal arbejdsdage eller -timer.  

 Hvis der foretages fradrag for sådant fravær, forlænges beregningsperioden  

 med et tilsvarende antal dage.
 Det understreges dog, at almindelige arbejdsfri dage, der ifølge  

 tjenesteliste el.lign. indgår som et led i arbejdstilrettelæggelsen,  

 medregnes i perioden.
Refusion af dagpenge 11. I henhold til dagpengelovens § 26 er arbejdsgiveren berettiget til at  

 få udbetalt de dagpenge, som den ansatte ellers ville have ret til fra  

 kommunen i de perioder, hvor der ydes løn under fraværet, dog højst et beløb  

 svarende til den udbetalte løn.
Dette indebærer, at arbejdsgiveren normalt  

 har krav på dagpengerefusion i forbindelse med fravær på grund af graviditet,  

 barsel og adoption, dog således at der i perioden forud for de 4 uger før  

 forventet fødsel kun i særlige tilfælde vil være dagpengeret for den ansatte  

 og dermed refusionsadgang for arbejdsgiveren, jf. dagpengelovens § 12, stk.  

 2.
 12. Der ydes ikke refusion for løn, der udbetales under fravær i  

 forbindelse med graviditetsundersøgelser, som skal foregå i arbejdstiden, jf.  

 dagpengelovens § 25, stk. 3.
 13. Det bemærkes, at dagpengeretten - og dermed arbejdsgiverens  

 refusionsadgang - i perioden før fødslen nedsættes i det omfang, den  

 ansatte under fraværet har anden lønnet beskæftigelse.
 Det er derfor i aftalens § 10, stk. 1, præciseret, at retten til løn under  

 graviditets- og barselsfravær er betinget af, at den ansatte ikke før fødslen  

 påbegynder ny beskæftigelse.
 I perioden efter fødslen bortfalder retten til løn som  

 udgangspunkt, hvis den ansatte foranlediger, at retten til dagpenge  

 bortfalder eller nedsættes.
 Retten til fuld løn opretholdes dog, hvis den ansatte efter de første 14  

 uger efter fødslen genoptager arbejdet i mindre omfang (jf. dagpengelovens §  

 16 a) hos den arbejdsgiver, som udbetaler barselslønnen.
 Der henvises i øvrigt til dagpengelovens §§ 16 og 16 a samt til  

 Ankestyrelsens vejledning af 27. oktober 1994 om syge- og barselsdagpenge.
Andre bestemmelser 14. I tilknytning til aftalens § 11 om graviditets- og barselsbetinget  

 sygefravær bemærkes, at sådant sygefravær før barselsorloven ikke medregnes i  

 antallet af sygedage, når afgørelse om eventuel afsked på grund af sygdom  

 skal træffes.
Sygefravær af denne art, der ligger efter barselsorloven,  

 medregnes derimod ved opgørelsen af sygedage.
 15. Aftalen begrænser ikke den ansattes mulighed for at søge  

 tjenestefrihed uden løn i henhold til gældende lov, overenskomst mv., hverken  

 i forbindelse med graviditet og barsel eller i forbindelse med adoption.
Barselsfond 16. Der vil i forbindelse med den ny finanslov pr. 1. januar 1996  

 blive oprettet en »barselsfond«.
Med fonden indføres en  

 refusionsordning for arbejdsgiveren for merudgifter ved vikardækning i  

 forbindelse med barsels- og adoptionsorlov.
Finansieringen sker ved et  

 obligatorisk arbejdsgiverbidrag med et fast beløb pr. medarbejder.
Ikrafttrædelse 17. Cirkulæret har virkning fra 1. april 1995. Samtidig ophæves cirkulære  

 af 30. juli 1991 om fravær fra arbejdet på grund af graviditet, barsel og  

 adoption (APD.nr. 71/91). (* 3) 18. Der henvises i øvrigt til Den Personaleadministrative  

 Vejledning, kapitel 27.
Finansministeriet Den 26. juni 1995 P.M.V.
 E.B.
Jane Bering Bilag AFTALE OM BARSEL, ADOPTION OG OMSORGSDAGE Kapitel 1. Aftalens område § 1.  Aftalen gælder for tjenestemænd og  

 tjenestemandslignende ansatte.
Aftalen gælder endvidere for ansatte omfattet  

 af overenskomster indgået på den ene side af eller efter bemyndigelse fra  

 Finansministeriet og på den anden side af de underskrivende  

 centralorganisationer eller organisationer, der er tilsluttet disse.
Stk. 2.  Ansatte, der ikke har ret til løn under sygdom,  

 omfattes af aftalen efter sammenlagt 1 års beskæftigelse inden for det  

 pågældende ministerområde.
Ved opgørelsen medregnes samtlige  

 ansættelsesperioder af mindst 1 uges varighed og uden hensyn til  

 beskæftigelsesgraden, men således at der kun sker medregning af  

 ansættelsesperioder, der ligger inden for de sidste 2 år før det seneste  

 ansættelsesforholds begyndelse.
 Stk. 3.  I karensperioden er de pågældende omfattet af  

 reglerne i lov om ligebehandling af mænd og kvinder med hensyn til  

 beskæftigelse og barselorlov samt lov om dagpenge ved sygdom eller fødsel.
Kapitel 2. Underretningspligt § 2.  En ansat, der er gravid, skal give  

 tjenestestedet meddelelse herom senest 3 måneder før den forventede fødsel.  

 Samtidig skal hun oplyse, hvornår hun regner med at påbegynde sin  

 barselsorlov, herunder om hun vil anvende omsorgsdage før fødslen, jf. § 4,  

 stk. 2.
Stk. 2.  En ansat, der ønsker at benytte sin ret til  

 adoptionsorlov, skal give tjenestestedet meddelelse om tidspunktet for  

 barnets forventede modtagelse.
Meddelelsen skal så vidt muligt gives med 3  

 måneders varsel.
 Stk. 3.  En ansat, der vil anvende omsorgsdage i  

 forlængelse af barsels- eller forældreorlov, jf. § 4, stk. 3, skal give  

 tjenestestedet meddelelse herom senest 8 uger efter barnets fødsel/barnets  

 modtagelse.
 Stk. 4.  En mandlig ansat, der vil anvende omsorgsdage i  

 forlængelse af faderorlov, skal give tjenestestedet meddelelse herom samtidig  

 med varslingen af faderorloven.
 Stk. 5.  Herudover gælder reglerne i lov om  

 ligebehandling af mænd og kvinder med hensyn til beskæftigelse og barselorlov  

 m.v. om underretningspligt i forbindelse med orlovsperioders placering og  

 fordeling.
Kapitel 3. Fraværsret § 3.  En ansat har ret til fravær fra arbejdet på  

 grund af graviditet, fødsel og adoption efter reglerne i lov om  

 ligebehandling af mænd og kvinder med hensyn til beskæftigelse og barselorlov  

 m.v.
I de første 2 uger efter fødslen har den kvindelige ansatte pligt til  

 fravær.
 Stk. 2.  En gravid ansat har dog altid ret til fravær  

 fra arbejdet fra det tidspunkt, hvor der skønnes at være 6 uger til fødslen.
 § 4.  En ansat, der opnår ret til fravær i henhold til  

 § 3, stk. 1, har herudover ret til i alt 10 omsorgsdage, der kan anvendes som  

 anført i stk. 2 og 3 samt kapitel 4.
 Stk. 2.  En ansat, der er gravid, har ret til at anvende  

 omsorgsdage i umiddelbar tilknytning til den varslede graviditetsorlov (dvs.  

 som 7. og evt. 8. uge før forventet fødsel).
 Stk. 3.  En ansat har ret til at afvikle omsorgsdage i  

 forlængelse af anden orlov efter denne aftale.
Anvendelse af omsorgsdage uden tilknytning  

 til anden orlov § 5.  Anmodning om anvendelse af omsorgsdage skal  

 fremsættes tidligst muligt og bør imødekommes, medmindre fraværet vil være  

 uforeneligt med tjenesten.
 Stk. 2.  Omsorgsdage kan afvikles som hele eller halve  

 arbejdsdage, enkeltvis eller i sammenhæng.
 Stk. 3.  Efter aftale mellem den ansatte og  

 ansættelsesmyndigheden kan omsorgsdage tillige afvikles som enkelttimer.
 Stk. 4.  Omsorgsdage kan afvikles uafhængigt af den  

 anden af forældrenes eventuelle orlov.
 § 6.  Omsorgsdage betragtes som afviklet uanset, at  

 den ansatte er syg eller i øvrigt har lovligt forfald på en omsorgsdag.
 § 7.  Hvis en ansat fratræder og i umiddelbar  

 tilknytning hertil overgår til anden ansættelse inden for denne aftales  

 område, overføres ikke-afviklede omsorgsdage til det nye ansættelsesforhold.  

 I andre tilfælde bortfalder dagene ved fratræden og kan ikke konverteres til  

 kontant godtgørelse.
Kapitel 5. Løn § 8.  En ansat, der i henhold til lovbekendtgørelse  

 nr. 549 af 23. juni 1994 har ret til dagpenge i forbindelse med graviditet,  

 barsel og adoption, har i samme periode(r) ret til løn.
 Stk. 2.  En gravid ansat har dog altid ret til løn under  

 fravær fra det tidspunkt, hvor der skønnes at være 6 uger til fødslen.
 Stk. 3.  En ansat har i øvrigt ret til løn under fravær  

 som omhandlet i § 4.
 § 9.  Ved løn forstås i denne aftale for ansatte, der  

 har ret til fuld løn under sygdom, en løn svarende til den, som den  

 pågældende ville have været berettiget til under sygefravær.
Stk. 2.  For andre ansatte forstås ved løn gennemsnittet  

 af de seneste 4 ugers lønindtægt bestående af timeløn, akkordløn, bonus og  

 kvalifikationstillæg.
I beregningsgrundlaget indgår endvidere fast  

 påregnelige arbejdstidsbestemte tillæg.
Den nævnte 4-ugers-periode kan for  

 den enkelte personalegruppe fraviges efter lokalt fastsatte bestemmelser.
 Stk. 3.  Den løn, der udbetales på omsorgsdage, som  

 afholdes uden tilknytning til anden orlov efter denne aftale, svarer til den  

 i stk. 1, henholdsvis stk. 2, anførte, idet der dog ikke medregnes de særlige  

 ydelser, som er omhandlet i Finansministeriets vejledning om udbetaling af  

 visse særlige ydelser under sygdom, jf. cirkulærer af 25. maj 1977 og 2. maj  

 1978.
 § 10.  Retten til løn i perioden før fødslen er  

 betinget af, at den ansatte ikke i dette tidsrum har anden lønnet  

 beskæftigelse, som den pågældende ikke hidtil har haft.
 Stk. 2.  Retten til løn bortfalder endvidere, i det  

 omfang den ansatte i fraværsperioden efter fødslen omfattet af § 3, stk. 1,  

 ved undervisning, fagpolitisk arbejde mv., beskæftigelse hos anden  

 arbejdsgiver eller på anden måde foranlediger, at retten til barselsdagpenge  

 i henhold til dagpengeloven bortfalder/nedsættes.
Kapitel 6. Andre bestemmelser § 11.  Fravær som følge af uarbejdsdygtighed på grund  

 af graviditet og fødsel uden for det tidsrum, hvor den ansatte har ret til  

 fravær i henhold til § 3, betragtes som sygdomsforfald.
 § 12.  En ansat har pligt til på forlangende at  

 fremskaffe eller bekræfte oplysninger, der er nødvendige ved bedømmelsen af  

 arbejdsgiverens krav over for de sociale myndigheder om udbetaling af  

 dagpengerefusion.
 Stk. 2.  Tidspunktet for forventet fødsel skal på  

 forlangende dokumenteres, f.eks. ved kort fra graviditetsundersøgelsen.
Kapitel 7. Ikrafttrædelses- og overgangsbestemmelser § 13 .  Aftalen træder i kraft ved udsendelsen og har  

 virkning fra 1. april 1995. Samtidig ophæves aftale af 5. juli 1991 om fravær  

 fra arbejdet på grund af graviditet, barsel og adoption.
 Stk. 2.  Bestemmelsen i § 4, stk. 1, har virkning for  

 ansatte, hvis barn forventes født den 1. april 1995 eller senere, samt for  

 ansatte, hvis barn fødes/modtages den 1. april 1995 eller senere.
 Stk. 3.  Kvindelige ansatte, der opfylder betingelserne  

 i stk. 2 og som før denne aftales ikrafttræden i henhold til aftalen af 5.  

 juli 1991 allerede har varslet/afholdt graviditetsorlov i 7. og evt. 8. uge  

 før fødslen, har uanset dette ret til omsorgsdage efter § 4, stk. 1.
 Stk. 4.  Mandlige ansatte, der ønsker at anvende  

 omsorgsdage i forlængelse af faderorlov, og som på grund af aftalens  

 ikrafttrædelsestidspunkt er afskåret fra at overholde varslingsfristen i  

 aftalens § 2, stk. 4, skal hurtigst muligt give arbejdsgiveren meddelelse om  

 forlængelsen af faderorloven.
 Stk. 5.  Aftalen kan opsiges skriftligt med 3 måneders  

 varsel, dog tidligst til 1. april 1997.
København, den 26. juni 1995 Statsansattes Kartel Finansministeriet Ove Hygum P.M.V.
 E.B.
