 Den 21. juli 1976 undertegnedes i Stockholm en  

 tillægsaftale til aftalen af 9. november 1972 mellem Danmark, Finland,  

 Island, Norge og Sverige om bistand i skattesager, jfr. udenrigsministeriets  

 bekendtgørelse nr. 49 af 28. maj 1973. Tillægsaftalen har følgende ordlyd:
Tillægsaftale til aftalen mellem Danmark, Finland, Island, Norge og Sverige om bistand i  

 skattesager Regeringerne i Danmark, Finland, Island, Norge og Sverige er, foranlediget  

 af ønsket om at indgå en tillægsaftale til aftalen af 9. november 1972 mellem  

 Danmark, Finland, Island, Norge og Sverige om bistand i skattesager (nedenfor  

 kaldet "aftalen"), blevet enige om følgende:
Artikel 1 Artikel 3 i aftalen får følgende ændrede ordlyd:
"Artikel 3 En kontraherende stat er pligtig at yde bistand i henhold til artikel 1 i  

 alle de skattesager og med hensyn til alle de skattekrav, som er opstået i en  

 anden kontraherende stat i overensstemmelse med dennes lovgivning vedrørende  

 de skatter, afgifter og bidrag, som omfattes af artikel 2. I sager vedrørende  

 skatter, som omfattes af artikel 2a), foreligger sådan pligt dog kun, såfremt  

 skatten omfattes af en aftale til undgåelse af dobbeltbeskatning med den  

 kontraherende stat, som begærer bistanden.
 Bistanden kan omfatte foranstaltninger ikke blot over for skattepligtige,  

 men tillige over for arbejdsgivere og andre, som har været pligtige at  

 tilbageholde skat ved udbetaling af løn eller anden ydelse, og over for  

 andre, som ifølge lovgivningen i den stat, som begærer bistanden, er  

 ansvarlige for skat.
Anmodning om bistand må kun fremsættes, såfremt den stat, som fremsætter  

 anmodningen, ifølge sin egen lovgivning kan yde tilsvarende bistand på  

 begæring af den stat, til hvilken anmodningen er rettet." Artikel 2 Artikel 11 i aftalen får følgende ændrede ordlyd:
"Artikel 11 Oplysninger skal indfordres i overensstemmelse med lovgivningen i den  

 stat, til hvilken begæringen er rettet.
Anmodning om indfordring af oplysninger kan afslås, såfremt forretnings-,  

 fabrikations- eller erhvervshemmeligheder vil blive åbenbaret, såfremt  

 anmodningen blev efterkommet." Artikel 3 Til aftalen tilføjes efter artikel 11 en artikel 11A med følgende ordlyd:
"Artikel 11A Repræsentanter for en myndighed i en kontraherende stat kan i en skattesag  

 af væsentlig interesse for denne stat efter anmodning fra den kompetente  

 myndighed i samme stat tillades at være til stede ved undersøgelse i en sådan  

 skattesag i en anden kontraherende stat.
Anmodningen herom behandles af den  

 kompetente myndighed i denne anden stat, som snarest underretter den  

 kompetente myndighed i den førstnævnte stat om sin afgørelse.
Efterkommes  

 anmodningen, angives i meddelelsen herom tidspunkt og sted for undersøgelsen  

 samt øvrige oplysninger, som anses ønskelige for den kompetente myndighed,  

 der har fremsat anmodningen.
Repræsentanter, som er omfattet af første stykke, kan ikke træffe  

 afgørelser i spørgsmål, som vedrører undersøgelsen, men kan fremsætte forslag  

 i sådanne spørgsmål til den myndighed eller embedsmand, som er anmodet om at  

 foretage undersøgelsen.
Afgørelser i anledning af et sådant forslag træffes  

 af den pågældende myndighed eller embedsmand.
 Oplysninger, der er fremkommet ved undersøgelsen, skal behandles som  

 hemmelige og må ikke meddeles til andre personer eller myndigheder, herunder  

 personer tjenstgørende ved domstole og andre judicielle myndigheder, end dem,  

 som varetager skatteligning (beskatning), opkrævning eller inddrivelse af  

 skatter, som omfattes af denne aftale, eller som træffer afgørelser  

 vedrørende klager eller tiltalespørgsmål i tilslutning hertil.
Afslås en anmodning, der er omfattet af første stykke, finder  

 bestemmelserne i artikel 7, første stykke, tilsvarende anvendelse." Artikel 4 Artikel 12 i aftalen får følgende ændrede ordlyd:
"Artikel 12 Den kompetente myndighed i en kontraherende stat skal i det omfang, det  

 kan ske på grundlag af tilgængelige kontroloplysninger eller tilsvarende  

 oplysninger, snarest muligt efter udløbet af hvert kalenderår, uden særlig  

 anmodning, tilstille den kompetente myndighed i enhver af de andre  

 kontraherende stater oplysninger vedrørende i denne stat bosatte fysiske  

 personer eller der hjemmehørende juridiske personer for så vidt angår Den kompetente myndighed i en kontraherende stat skal virke for, at  

 oplysninger, som fremkommer ved en undersøgelse i denne stat i en sag  

 vedrørende beskatning, og som kan antages at vedrøre en sådan (tilsvarende)  

 sag i en anden kontraherende stat, snarest fremsendes til den kompetente  

 myndighed i denne anden stat.
 Såfremt det i den stat, som har modtaget oplysningerne, viser sig, at  

 oplysningerne ikke er i overensstemmelse med de virkelige forhold, skal den  

 kompetente myndighed i denne stat på passende måde underrette den kompetente  

 myndighed i den stat, som har afgivet oplysningerne, om forholdet.
I tilfælde, hvor en i en af de kontraherende stater bosat person er afgået  

 ved døden og har efterladt sig fast ejendom i en anden af de kontraherende  

 stater eller aktiver anbragt i en virksomhed der, skal den kompetente  

 myndighed i den førstnævnte stat, så snart kendskab til forholdet er  

 erhvervet, underrette den kompetente myndighed i den anden stat herom." Artikel 5 Denne tillægsaftale træder i kraft tredive dage efter den dag, da samtlige  

 kontraherende stater har meddelt det svenske udenrigsdepartement, at de  

 foranstaltninger, som er nødvendige for tillægsaftalens ikrafttrædelse, er  

 gennemført.
Det svenske udenrigsdepartement underretter de øvrige  

 kontraherende stater om modtagelsen af disse meddelelser.
 Efter at denne tillægsaftale er trådt i kraft, anvendes dens bestemmelser  

 på sager, som er indkommet efter ikrafttrædelsen til den kompetente myndighed  

 i den stat, til hvilken anmodningen er rettet.
Artikel 6 Denne tillægsaftale skal forblive i kraft, så længe aftalen er i kraft.
 Tillægsaftalen skal deponeres i det svenske udenrigsdepartement, og  

 bekræftede afskrifter skal af det svenske udenrigsdepartement tilstilles hver  

 af de kontraherende staters regeringer.
 Til bekræftelse heraf har undertegnede, dertil behørigt bemyndigede,  

 undertegnet denne tillægsaftale.
 Udfærdiget i Stockholm i et eksemplar på det danske, det finske, det  

 islandske, det norske og det svenske sprog, idet der på det svenske sprog er  

 udfærdiget to tekster, en for Finland og en for Sverige, hvilke samtlige  

 tekster har lige gyldighed, den 21. juli 1976.
E.
Schram-Nielsen Tillægsaftalen trådte i medfør af dennes artikel 5 i kraft den 22. juli  

 1977.
 Udenrigsministeriet, den 19. januar  

 1978.
 Lise Østergaard.
