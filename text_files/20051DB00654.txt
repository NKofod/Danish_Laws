Betænkning afgivet af Forsvarsudvalget den 12. september  

 2006 Betænkning over Forslag  

 til folketingsbeslutning om et dansk sømilitært bidrag til den  

  

 udvidede FN-styrke i Libanon (UNIFIL) [af  

 udenrigsministeren (Per Stig Møller)] 1. Udvalgsarbejdet Beslutningsforslaget blev fremsat den 7. september 2006 og var  

 til 1. behandling den 8. september 2006. Beslutningsforslaget blev efter 1.  

 behandling henvist til behandling i Forsvarsudvalget.
Møder Udvalget har behandlet beslutningsforslaget i 2 møder.
Spørgsmål Udvalget har stillet 4 spørgsmål til forsvarsministeren og  

 udenrigsministeren til skriftlig besvarelse, som udenrigsministeren har  

 besvaret.
2. Indstillinger og politiske bemærkninger Et  

  

 flertal  

  

 i udvalget  

 (udvalget med undtagelse af EL) indstiller beslutningsforslaget til  

  

 vedtagelse uændret.
Socialdemokraterne og Det Radikale Venstre har lagt vægt på, at  

 der med FN-resolution 1701 blev sat en stopper for den månedlange krig mellem  

 Israel og Hizbollah  en meningsløs og unødvendig krig, der burde være  

 stoppet  

 langt tidligere.
Det blev en humanitær katastrofe, der kostede over 1.000  

 mennesker livet, for ikke at nævne de tusindvis af sårede.
Flere hundrede  

 tusinde mennesker blev drevet på flugt, og infrastruktur  veje, broer  

 m.v.   

 blev ødelagt.
 Det skal nævnes, at de danske myndigheder gjorde en flot indsats  

 ved meget hurtigt at få evakueret omkring 6.000 danske statsborgere.
Krigshandlingerne fra både Israel og Hizbollah var helt ude af  

 proportioner, præget af overreaktioner på gensidige provokationer, og der  

 burde  

 selvfølgelig være fundet politiske løsninger på konflikten.
FNs  

 generalsekretær Kofi Annan udtrykte det i forbindelse med vedtagelsen af  

 FN-resolution 1701 på denne måde: »War is not politics by other means« but  

 »represents  

 the catastrophic failure of political skill and imagination«.
Danmark skal medvirke til genopbygning i Libanon og til at  

 sikre, at krigshandlingerne ikke genoptages.
Det danske bidrag, som omfatter  

 tre skibe, der skal overvåge overholdelse af våbenembargo m.v., er et vigtigt  

 element.
Den danske marine har erfaring med denne type af opgaver.
Men der er  

 måske større behov for et bidrag fra hæren.
Socialdemokraterne og Det  

 Radikale  

 Venstre er af den opfattelse, at det kan lade sig gøre, såfremt man følger  

 vores opfordring til at trække de ca. 500 soldater hjem fra Irak.
 På det humanitære område skal Danmark også medvirke, og  

 Socialdemokraterne og Det Radikale Venstre ser gerne, at EU kommer til at  

 spille en fremtrædende rolle i genopbygningen af Libanon.
Regeringen bør også overveje, om Danmark kan deltage i  

 minerydningsopgaver, især efter Israels helt uacceptable og ulovlige brug af  

 klyngebomber over for civile.
Endvidere bør den israelske anvendelse af  

 klyngebomber, der har efterladt op til 100.000 ueksploderede sprængelementer  

 i  

 Libanon, danne grundlag for fornyet dansk pres for etablering af bindende  

 internationale aftaler, der kan begrænse brugen af klyngebomber, særlig i  

 nærheden af civile.
 Med henvisning til ovenstående kan Socialdemokraterne og Det  

 Radikale Venstre stemme for beslutningsforslaget.
 Et  

  

 mindretal  

  

 i  

 udvalget (EL) indstiller beslutningsforslaget til  

  

 forkastelse  

  

 ved 2. (sidste) behandling.
Enhedslistens medlem af udvalget anerkender, at den libanesiske  

 regering har sagt god for FNs Sikkerhedsråds resolution 1701, men  

 mener, at  

 accepten blev givet, fordi alternativet havde været yderligere sønderbombning  

 af Libanon og fortsættelse af en krig, der har kostet over 1.000 civile  

 libanesere livet.
Endvidere har det ført til massive ødelæggelser, herunder  

 krigsforbrydelser,  

 som dokumenteret af menneskerettighedsorganisationen Human Rights Watch.
FNs Sikkerhedsråds resolution 1701, som beslutningsforslaget  

 bygger på, er ensidigt til Israels fordel og helt og aldeles ubalanceret.
Det  

 internationale samfund skal garantere Israels sikkerhed på nordgrænsen, men  

 der  

 stilles ingen klare krav til Israel om at bidrage til en varig fred ved  

 at  

 opfylde FNs resolutioner og trække sig tilbage fra de besatte områder  

 herunder  

 Golanhøjderne og Sheeba Farms.
Da den fortsatte israelske besættelse er den  

 primære årsag til den tilbagevendende vold i Mellemøsten, vil en indsats, der  

 ikke løser disse problemer, ikke have nogen chance for at skabe en varig  

 fred.
Tværtimod vil det styrke Israels fortsatte besættelse.
 Enhedslisten kan derfor ikke støtte en dansk troppeafsendelse og  

 opfordrer i stedet regeringen til at arbejde for en ny resolution i FNs  

 Sikkerhedsråd, som sigter mod at løse de grundlæggende problemer, som ligger  

 til grund for den aktuelle og tidligere konflikter.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Gitte Lillelund Bech (V)  

  

  nfmd.  

  

 Jens Hald Madsen (V)   

 Kristian Pihl Lorentzen (V)   

 Karsten Nonbo (V)   

 Marion Pedersen (V)   

 Hans Kristian Skibby (DF)   

 Peter Skaarup (DF)   

 Allan Niebuhr (KF)  

  

  fmd.  

  

 Tom Behnke (KF)   

 Per Kaalund (S)   

 Mette Gjerskov (S)   

 Poul Andersen (S)   

 Bjarne Laustsen (S)   

 Anne‑Marie Meldgaard (S)   

 Morten Helveg Petersen (RV)   

 Holger K.
Nielsen (SF)   

 Frank Aaen (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende B 146 Bilagsnr.
Titel 1 Udkast til tidsplan for udvalgets behandling af beslutningsforslaget 2 Forsvarets Efterretningstjenestes situations- og  

 trusselsvurdering for Libanon 3 Godkendt tidsplan for udvalgets behandling af  

 beslutningsforslaget 4 Udkast til betænkning Oversigt over spørgsmål og svar vedrørende B 146 Spm.nr.
