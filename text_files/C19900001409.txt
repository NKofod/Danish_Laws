Lønsumsbegrænsning § 1.  Der gennemføres en begrænsning i  

 dispositionsadgangen på 0,5 pct. af finanslovens udgifter til løn (st.kt.  

 01-04). Besparelsen udvises på forslag til lov om tillægsbevilling for 1990.
Dispositionsbegrænsningen vedrører alle ministerier, dog for  

 Forsvarsministeriets vedkommende således, at lønudgifter til opretholdelse af  

 de i forsvarsforliget forudsatte styrkemål ikke er omfattet.
Også  

 statsvirksomheder, indtægtsdækkede virksomheder og selvejende institutioner,  

 hvor staten finansierer over halvdelen af driftsudgifterne, er omfattet.
 Sparepligttal som følge af dispositionsbegrænsningen er for de enkelte  

 ministerier vist i bilag 1.
§ 2.  Dispositionsbegrænsningen opføres som  

 mindreforbrug på tillægsbevillingslovforslaget for 1990.  

 Dispositionsbegrænsningen skal i TB-oversigterne kategoriseres under  

 »Andre bevillingsforslag« med følgende tekst:  

 »Dispositionsbegrænsning på lønområdet«.
For statsvirksomheder og  

 indtægtsdækkede virksomheder skal dispositionsbegrænsningen udvises som  

 resultatforbedring på tillægsbevillingsforslaget.
Udbud af statslige driftsopgaver § 3.  I forbindelse med det politiske forlig omkring  

 finansloven for 1990 skal der i 1990 yderligere udbydes statslige opgaver på  

 mindst 500 mill. kr.
Der er forudsat en besparelse på 20 pct. heraf.
For det enkelte ministerium svarer udbudsforpligtelsen til 1 pct. af de  

 samlede bruttodriftsudgifter.
I bilag 2 er for de enkelte ministerier anført  

 såvel udbudsforpligtelsens omfang som den forudsatte besparelse.
Alle ministerier, indtægtsdækkede virksomheder og statsvirksomheder er  

 omfattet af udbudspligten.
For Forsvarsministeriets vedkommende kan den  

 forudsatte besparelse genanvendes inden for forsvarsforligsaftalen.
§ 4.  Besparelser ved udbudspligten opføres som  

 mindreforbrug på tillægsbevillingsforslaget for 1990. Besparelsen skal i  

 TB-oversigterne kategoriseres under »Andre bevillingsforslag« med  

 følgende tekst: »Besparelse, udbud af driftsopgaver«.
For  

 statsvirksomheder og indtægtsdækkede virksomheder skal  

 dispositionsbegrænsningen udvises som resultatforbedring på  

 tillægsbevillingslovforslaget.
