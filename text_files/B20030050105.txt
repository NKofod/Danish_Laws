 Bekendtgørelse om ændring af bekendtgørelse om  

  

 opkrævning af indkomstskat samt kommunal og  

  

 amtskommunal ejendomsværdiskat for personer m.v.
§ 1 I bekendtgørelse nr. 980 af 16. november 2001 om  

 opkrævning af indkomstskat samt kommunal og amtskommunal ejendomsværdiskat  

 for  

 personer m.v., som ændret ved bekendtgørelse nr. 339 af 1. maj 2003,  

 foretages  

 følgende ændring:
 1.  


  

 § 28, stk. 3,  

  

 affattes således:
»Stk. 3.  

  

 For de  

 indeholdelsespligtige, der er nævnt i stk. 4, forfalder indeholdt A-skat  

 til betaling for personer, der har fået udbetalt eller godskrevet A-indkomst  

 efter at retten til indkomsten er erhvervet (bagudlønnede), den sidste  

 hverdag  

 (bankdag), og for personer, der har fået udbetalt eller godskrevet A-indkomst  

 før retten til indkomsten er erhvervet (forudlønnede), første hverdag  

 (bankdag)  

 i den måned indkomsten vedrører.
Sidste rettidige betalingsdag er  

 forfaldsdagen, jf. dog 5. pkt.
Indbetalingen sker til de statslige told- og  

 skattemyndigheder.
A-skat for bagudlønnede skal angives senest på  

 forfaldsdagen,  

 for så vidt indbetalinger er kendt og besluttet.
For så vidt indbetalingen  

 ikke  

 er kendt eller besluttet på det nævnte tidspunkt, skal den angives og betales  

 i  

 den efterfølgende måned.
A-skat for forudlønnede, der er indeholdt af  

 indeholdelsespligtige nævnt i stk. 4, nr. 1-3 og 6, skal angives senest  

 på  

 forfaldsdagen.
A-skat for forudlønnede, der er indeholdt af  

 indeholdelsespligtige nævnt i stk. 4, nr. 4 og 5, skal angives senest  

 den  

 sidste hverdag (bankdag) i måneden før den måned indkomsten vedrører.  

 Angivelse  

 skal indgives, uanset om der er foretaget indeholdelse eller ej i den til  

 grund  

 for angivelsen liggende periode.« § 2 Stk. 1.  

  

 Bekendtgørelsen træder i kraft den 25. juni 2003.
