Fremsat den 4. maj 1999 af Christine Antorini (SF), Anne  

 Baastrup (SF), Aage Frandsen (SF) og Jes Lunde (SF) Forslag til Lov om ændring af lov om statens  

 uddannelsesstøtte (Rentenedsættelse) § 1 I lov om statens uddannelsesstøtte, jf.  

 lovbekendtgørelse nr. 558 af 31. juli 1998 foretages følgende  

 ændringer:
1. I § 33, stk. 2, ændres »4 pct.« til: »2 pct.« § 2 Loven træder i kraft den 1. juli 1999.
Bemærkninger til lovforslaget Almindelige bemærkninger Studielån forrentes med en rente på 4 pct.  

 årligt i studietiden.
Disse 4 pct. blev fastsat tilbage i 1988. Dengang  

 var det en meget favorabel rente, og det var også meningen.
De  

 studerende skulle ikke, når de blev færdige, belastes urimeligt  

 af en stor studiegæld opbygget i kraft af en høj rente, og der  

 lå også et ønske om at gøre det mere  

 økonomisk attraktivt at studere.
I dag er renten på 4 pct. langt mindre attraktiv end  

 i 1988. Som det fremgår af tabellen, er renten på studielån  

 i dag   modsat i 1988   højere end inflationen og højere end  

 diskontoen.
Hvor realrenten efter skat i 1988 lå på  2,7 pct.,  

 ligger den i dag på +1 pct.
Diskonto Rente på SU-lån i  

 studietiden Rentefradrag Inflation Realrente efter skat 1988 7,00 4,0 pct.
 51,7 pct.
 4,6 pct.
 - 2,7 pct.
1999 2,75 4,0 pct.
 32,0 pct.
 1,7 pct.
 1,0 pct.
 Anm.: Rentefradraget for 1999 svarer til fuld  

 gennemførelse af pinsepakken, som typisk er det tidspunkt, hvor  

 fradraget udnyttes.
Meningen med loven fra 1988 var også, at renten  

 skulle være lavere i studietiden end efter.
Sådan er det ikke  

 længere.
Med den seneste diskontonedsættelse er renten efter  

 studietiden nu nede på 3,75 pct.
Det er endda med et  

 procenttillæg på 1 pct., jf. § 34, stk. 4. Det må i alle  

 tilfælde siges at være en absurd situation.
Hertil kommer, at  

 Nationalbanken i dag låner ud til bankerne til en rente på under  

 4 pct.
 SU-lovens § 33, stk. 2, lyder:
»I uddannelsesperioden forrentes den til enhver tid  

 værende gæld med 4 pct. årligt.
Renten kan ændres ved  

 lov for den resterende del af uddannelsesperioden, hvis udviklingen i  

 renteniveauet taler for det.« Som beskrevet ovenfor taler udviklingen i renteniveauet nu  

 for at ændre renten.
Med dette lovforslag tilpasses renten på  

 studielån i studietiden med samfundets generelle økonomiske  

 vilkår.
Forslagsstillerne mener, at forslaget skal drøftes i  

 forligskredsen bag SU-loven fra 1988. Forslagsstillerne foreslår, at  

 renten nedsættes fra 4 pct. til 2 pct.
Det kunne overvejes i stedet at  

 sætte renten til 0 pct. og at regulere gælden med  

 inflationen.
Den lavere rente vil forhåbentlig betyde, at flere  

 studerende vælger at optage lån og fravælge meget  

 omfattende erhvervsarbejde, der forlænger studietiden ud over det, den  

 enkelte ønsker.
Derved vil forslaget kunne få en   om end  

 begrænset   gunstig effekt på flaskehalssituationen, samtidig med  

 at lidt færre nye job optages af studerende.
Heroverfor står den direkte omkostning ved  

 ændringen, som udgør ca. 80 mio. kr. (2 pct. af  

 lånerestgælden på omkring 4 mia. kr. for personer under  

 uddannelse). Staten vil på et senere tidspunkt til gengæld  

 opnå en besparelse på ca. 26 mio. kr. i kraft af et lavere  

 rentefradrag.
Udgiften er således på godt 50 mio. kr., før  

 der tages hensyn til ovennævnte afledte effekter.
Bemærkninger til lovforslagets enkelte  

 bestemmelser Til § 1 Renten på studielån i uddannelsesperioden  

 nedsættes fra 4 pct. til 2 pct.
Til § 2 Det foreslås, at loven træder i  

 kraft den 1. juli 1999.
Skriftlig fremsættelse Christine Antorini (SF):
 Som ordfører for forslagsstillerne tillader jeg mig  

 herved at fremsætte:
 Forslag til lov om ændring af lov om statens  

 uddannelsesstøtte. (Rentenedsættelse).
(Lovforslag nr.
L 242).
 Jeg henviser i øvrigt til de bemærkninger,  

 der ledsager lovforslaget, og anbefaler det til Tingets velvillige  

 behandling.
