Kendelse fra Pressenævnet i sag nr.  

 91/2000 [K] har ved brev af 16. august 2000 klaget til  

 Pressenævnet over to artikler bragt i Herning Folkeblad henholdsvis den  

 27. april og den 9. august 2000, idet han mener, at god presseskik er  

 tilsidesat.
 Af en artikel bragt i Herning Folkeblad den 27. april 2000  

 med overskriften "Stortyv fik seks måneder ekstra bag tremmer"  

 fremgår bl.a. at:
"Den 29-årige [K] fra Herning fik i landsretten lagt  

 seks måneder oveni den straf på to års fængsel, som  

 han fik sidste efterår." Af en anden artikel bragt i Herning Folkeblad den 9.  

 august 2000 med overskriften "Vold uden briller" fremgår at:
 "29-årig herningenser dømt for at have givet  

 kvinde et knytnæveslag.
 En 29-årig mand er i Herning Byret blevet  

 dømt for at have slået en kvindelig bargæst på Fox  

 and Hounds i Herning midtby.
 Kvinden og den 29-årige mand var bestemt ikke enige  

 om hændelsesforløbet, men den 29-årige blev dømt,  

 især da hans kammerat kunne huske, at den 29-årige ikke havde  

 briller på.
Den 29-årige forklarede i retten, at kvinden havde  

 provokeret ham med flere tilråb, samt at hun havde revet ham i  

 ansigtet, så han tabte sine briller.
Derved havde han som refleks rakt  

 ud efter kvinden, der uheldigvis blev ramt i ansigtet.
Den historie kunne kvinden ikke genkende.
Hun mente, at  

 den 29-årige   der tidligere var kæreste med hendes veninde  

 havde slået hende i ansigtet, fordi hun havde beskyldt ham for at  

 være en løgner.
Knytnæveslaget havde været så  

 hårdt, at hun havde fået næseblod, forklarede kvinden.
Udslaget Et vidne havde overværet episoden, og det var  

 sandsynligvis ham, der gjorde udslaget i sagen.
 Vidnet var kammerat med den 29-årige, men det ville  

 være synd at sige, at der var tale om kammeratlig hjælp fra  

 vidneskranken.
Vidnet fortalte nemlig, at den 29-årige havde  

 slået med knytnæve mod kvinden.
Han kunne dog ikke sige, om  

 slaget ramte.
Han kunne dog med sikkerhed huske, at hans kammerat slet ikke  

 havde briller på, og dermed støttede han ikke den  

 29-åriges forklaring.
 Vidnet forklarede i retten, at da han efter episoden  

 spurgte, om den 29-årige havde slået kvinden, fik han intet svar,  

 men i stedet tog den 29-årige kvælertag på ham.
I retten kom det frem, at den 29-årige netop  

 står foran en straf på 30 måneders fængsel, efter at  

 han tidligere på året blev dømt for omfattende tyverier  

 fra sin arbejdsplads.
De 30 måneder blev nu til 31, da retten mente, at  

 knytnæveslaget skal koste 30 dage bag tremmer." Klageren har vedrørende artiklen med overskriften  

 "Stortyv fik seks måneder ekstra bag tremmer" anført, at  

 oplysningen i artiklen om, hvilken straf han blev idømt, er forkert,  

 idet han fik en mildere dom i landsretten i forhold til i byretten.
Klageren har vedrørende artiklen med overskriften  

 "Vold uden briller" anført, at bladet i forbindelse med omtalen har  

 givet forkerte oplysninger.
Artiklen indeholder således en beskrivelse  

 af sagen, som klageren ikke kan genkende set i forhold til det, der faktisk  

 skete.
Det er endvidere sørgeligt og trist, at der står, at det  

 under sagen kom frem, at den 29-årige stod til 30 måneders  

 fængsel i forvejen.
Klageren har endvidere anført, at han havde sendt  

 en redegørelse til bladet om, hvad der egentlig skete den dag på  

 restaurant Fox and Hounds i Herning, men at bladet uanset dette ikke har  

 beskrevet sagens omstændigheder korrekt i artiklen.
Af den  

 redegørelse, klageren har sendt til bladet, fremgår bl.a., at  

 baggrunden for, at han slog kvinden, var, at han blev revet i ansigtet af  

 hende, hvorefter han som en ren refleks ramte hende med højre  

 hånd på næsen.
Dette medførte imidlertid ikke  

 næseblod som oplyst i artiklen.
 Bladet har vedrørende artiklen med overskriften  

 "Stortyv fik seks måneders ekstra bag tremmer" anført, at  

 oplysningen i artiklen om, hvilken straf klageren blev idømt, er  

 korrekt.
 Bladet har vedrørende artiklen med overskriften  

 "Vold uden briller" anført, at artiklens oplysninger er i  

 overensstemmelse med sandheden, hvorfor god presseskik ikke er tilsidesat.  

 Bladet har således overværet flere retsmøder, hvorfra man  

 har hentet sine oplysninger, og man har i artiklen brugt oplysninger fra  

 retsbogen og dombogen.
 Bladet har endvidere anført, at det ikke kan  

 betragtes som umenneskeligt og ødelæggende, at man ikke har  

 bragt klagerens version af sagen.
 I sagens behandling har følgende  

 nævnsmedlemmer deltaget: Per Sørensen, Finn Rowold, Tage Clausen  

 og Kirsten Dyregaard.
 Pressenævnet udtaler:
 Fristen for klager over overtrædelse af god  

 presseskik er 4 uger fra offentliggørelsen i et massemedie, jf.  

 medieansvarslovens § 34, stk. 2. Fristen for at klage over artiklen bragt i  

 bladet den 27. april 2000 er således overskredet, hvorfor klagen  

 herover afvises.
Artiklen med overskriften "Vold uden briller" indeholder  

 en indgående beskrivelse af, hvad de forskellige parter og vidner har  

 forklaret i retten under domsforhandlingen, herunder en beskrivelse af, hvad  

 klageren har forklaret.
Pressenævnet finder ikke, at god presseskik  

 herved er tilsidesat.
 Afsagt den 22. november 2000.
