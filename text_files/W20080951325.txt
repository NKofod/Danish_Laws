Medlemsbidrag, fritagelse, revalideringsydelse, annullation Ankenævnet har behandlet Deres klage på møde den 2008.
Nævnet traf denne A F G Ø R E L S E De skal ikke betale medlemsbidrag til a-kassen for perioden 1. september 2006 til 31. december 2006.
 De skal betale medlemsbidrag til a-kassen for perioden 1. januar 2007 til 31. august 2007.
 Ankenævnet ændrer således delvist Arbejdsdirektoratets afgørelse af den 12. november 2007.
B E G R U N D E L S E Ankenævnet har lagt til grund, at  De den 19. august 2006 anmodede om fritagelse for betaling af efterlønsbidrag, da De den 1. september 2006 startede på en erhvervsmæssig uddannelse,  De på ansøgningsskemaet oplyste, at De havde anden indtægt i form af revalideringsydelse.
De svarede nej til spørgsmålet om De modtog hjælp til forsørgelse, f.eks. efter loven om aktiv socialpolitik,  De i hele perioden modtog revalideringsydelse,  a-kassen ved afgørelse af 19. september 2006 meddelte, at De var bevilget fritagelse for betaling af medlemsbidrag i perioden 1. september 2006 til 31. august 2007, og  a-kassen ved afgørelse af 29. august 2007 meddelte, at afgørelsen af 19. september 2006 om fritagelse blev annulleret.
 Et medlem kan blive fritaget for at betale medlemsbidraget, bortset fra administrationsbidraget, hvis medlemmet følger en erhvervsmæssig uddannelse, der giver ret til at blive optaget i en a-kasse og betaler efterlønsbidrag.
 Man kan imidlertid ikke blive fritaget, hvis man modtager hjælp til forsørgelse efter fx lov om aktiv socialpolitik.
 Fra 1. januar 2007 blev der indført regler, hvorefter man skal efterbetale medlemsbidraget for fritagelsesperioden, hvis det efterfølgende viser sig, at man ikke opfyldte betingelserne for at være fritaget.
De modtog i hele perioden fra 1. september 2006 til 31. august 2007 revalideringsydelse.
De opfyldte således ikke betingelserne for at blive fritaget for at betale kontingent.
A-kassens afgørelseaf 19. september 2006 led således af en væsentlig retlig mangel og afgørelsen er derfor ugyldig.
 Ankenævnet finder imidlertid, at De ikke skal efterbetale medlemsbidrag til a-kassen for perioden 1. september 2006 til 31. december 2006.
Ankenævnet har herved lagt vægt på, at De i ansøgningen om fritagelse for betaling af medlemsbidrag oplyste, at De modtog revalideringsydelse.
De har således været i god tro om Deres ret til fritagelse for betaling af medlemsbidrag og har indrettet Dem i tillid til a-kassens afgørelse, og ankenævnet finder på denne baggrund ikke, at der er hjemmel til at kræve efterbetaling for denne periode.
 Efter 1. januar 2007 kom der regler, hvorefter man skal efterbetale medlemsbidraget for fritagelsesperioden, hvis det efterfølgende viser sig, at man ikke opfyldte betingelserne for at være fritaget.
 Ankenævnet finder herefter, at De skal efterbetale medlemsbidrag for perioden 1. januar 2007 til 31. august 2007.
 Ankenævnet ændrer således direktoratets afgørelse for så vidt angår efterbetaling for perioden 1. januar 2006 til 31. december 2006, men tiltræder direktoratets afgørelse for så vidt angår efterbetaling for perioden 1. januar 2007 til 31. august 2007.
R E G L E R Ankenævnet henviser til  §§ 77 og 78 i lov om arbejdsløshedsforsikring m.v., jf. lovbekendtgørelse nr. 874 af 11. september 2005 og nr. 994 af 8. august 2007, og  §§ 1 og 7 i Arbejdsdirektoratets bekendtgørelse nr. 514 af 7. juni 2001 om betaling af medlems- og efterlønsbidrag til en a-kasse med de ændringer, der følger af ændringsbekendtgørelse nr. 488 af 12. juni 2003, samt § 8, stk. 8 i Arbejdsdirektoratets bekendtgørelse nr.1623 af 13. december 2006.
O P L Y S N I N G E R N E I S A G E N Sagen er afgjort på grundlag af de akter, som ankenævnet har modtaget fra direktoratet.
På ankenævnets vegne De kan læse om afgørelsens retlige grundlag på de følgende sider.
 Kopi til:
Arbejdsdirektoratet, Stormgade 10, Postboks 1103, 1009 København xx Regler Lov om arbejdsløshedsforsikring m.v., jf. lovbekendtgørelse nr. 874 af 11. september 2005 § 77. Medlemsbidraget omfatter et obligatorisk bidrag til arbejdsløshedsforsikringen, jf. stk. 2 og 3, et frivilligt bidrag til efterlønsordningen, jf. stk. 4, et administrationsbidrag, jf. stk. 6, samt et bidrag til finansiering af indbetalinger til ATP, jf. stk. 7.
 Stk. 8. Direktøren for Arbejdsdirektoratet fastsætter efter forhandling med Beskæftigelsesrådet nærmere regler for medlemmernes betaling af bidrag efter stk. 2-7, herunder om efterbetaling af bidrag til efterlønsordningen.
Stk. 9. Direktøren for Arbejdsdirektoratet fastsætter efter forhandling med Beskæftigelsesrådet nærmere regler om, at medlemmer, som ved domstols- eller administrativ afgørelse er berøvet deres frihed, kan blive fritaget for at betale bidrag til arbejdsløshedsforsikringen, jf. stk. 2 og 3. Direktøren for Arbejdsdirektoratet fastsætter efter forhandling med Beskæftigelsesrådet ligeledes regler om, at medlemmer, der betaler bidrag til efterlønsordningen, jf. stk. 4, og som deltager i en erhvervsmæssig uddannelse, der berettiger til optagelse som medlem i en arbejdsløshedskasse, jf. § 41, i nærmere angivne tilfælde efter anmodning kan fritages for betaling af bidrag til arbejdsløshedsforsikringen, jf. stk. 2 og 3, i en periode på sammenlagt højst 5 år.
Der kan endvidere fastsættes regler om, at andre grupper af medlemmer kan fritages for at betale bidrag til arbejdsløshedsforsikringen, jf. stk. 2 og 3, når særlige omstændigheder taler herfor.
§ 78. Et medlem skal betale medlemsbidrag efter § 77 til de af kassen fastsatte tidspunkter.
Medlemsbidraget skal vedrøre en nærmere angiven periode.
 Stk. 2. Et medlem, der undlader at betale det fulde medlemsbidrag rettidigt, bortset fra frivilligt efterlønsbidrag, jf. § 77, stk. 4, slettes som medlem af kassen med virkning fra det tidspunkt, indtil hvilket medlemmet har betalt bidrag, jf. dog stk. 3.
Stk. 3. Slettelse kan kun finde sted, hvis medlemmet ikke har betalt det skyldige medlemsbidrag senest 3 uger efter, at kassen skriftligt har rykket medlemmet for restancen.
Rykkerskrivelsen skal afsendes til de medlemmer, der ved den forudgående måneds afslutning ikke har betalt det fulde medlemsbidrag, der forfalder i denne måned.
Skrivelsen skal udtrykkeligt angive, at medlemmet vil blive slettet, hvis det skyldige medlemsbidrag ikke bliver betalt.
 Stk. 4. Hvis det skyldige medlemsbidrag, jf. stk. 2 og 3, samt senere forfaldent medlemsbidrag betales senest 4 uger efter, at medlemmet er blevet skriftligt underrettet om slettelsen, hæves slettelsen.
 Stk. 6. Direktøren for Arbejdsdirektoratet fastsætter efter forhandling med Beskæftigelsesrådet nærmere regler om anvendelsen af bestemmelserne i stk. 1-5, herunder regler om udelukkelse fra ret til dagpenge m.v. for medlemmer, der har undladt at betale medlemsbidrag rettidigt, og om tilbagebetaling af medlemsbidrag.
Stk. 7. Undlader et medlem at betale frivilligt efterlønsbidrag, jf. § 77, stk. 4, rettidigt, skal kassen rykke medlemmet for restancen.
I rykkerbrevet skal det udtrykkeligt anføres, at undladelse af at betale efterlønsbidraget kan medføre, at medlemmet mister retten til efterløn.
Direktøren for Arbejdsdirektoratet fastsætter efter forhandling med Beskæftigelsesrådet nærmere regler herom.
 .
Lov om arbejdsløshedsforsikring m.v., jf. nr. 994 af 8. august 2007 § 77. Medlemsbidraget omfatter et obligatorisk bidrag til arbejdsløshedsforsikringen, jf. stk. 2 og 3, et frivilligt bidrag til efterlønsordningen, jf. stk. 4, et administrationsbidrag, jf. stk. 6, samt et bidrag til finansiering af indbetalinger til ATP, jf. stk. 7.
 Stk. 9. Direktøren for Arbejdsdirektoratet fastsætter efter forhandling med Beskæftigelsesrådet nærmere regler for medlemmernes betaling af bidrag efter stk. 2-7, herunder om efterbetaling af bidrag til efterlønsordningen.
Stk. 10. Direktøren for Arbejdsdirektoratet fastsætter efter forhandling med Beskæftigelsesrådet nærmere regler om, at medlemmer, som ved domstols- eller administrativ afgørelse er berøvet deres frihed, kan blive fritaget for at betale bidrag til arbejdsløshedsforsikringen, jf. stk. 2 og 3. Direktøren for Arbejdsdirektoratet fastsætter efter forhandling med Beskæftigelsesrådet ligeledes regler om, at medlemmer, der betaler bidrag til efterlønsordningen, jf. stk. 4, og som deltager i en erhvervsmæssig uddannelse, der berettiger til optagelse som medlem i en arbejdsløshedskasse, jf. § 41, i nærmere angivne tilfælde efter anmodning kan fritages for betaling af bidrag til arbejdsløshedsforsikringen, jf. stk. 2 og 3, i en periode på sammenlagt højst 5 år.
Der kan endvidere fastsættes regler om, at andre grupper af medlemmer kan fritages for at betale bidrag til arbejdsløshedsforsikringen, jf. stk. 2 og 3, når særlige omstændigheder taler herfor.
§ 78. Et medlem skal betale medlemsbidrag efter § 77 til de af kassen fastsatte tidspunkter.
Medlemsbidraget skal vedrøre en nærmere angiven periode.
 Stk. 2. Et medlem, der undlader at betale det fulde medlemsbidrag rettidigt, bortset fra frivilligt efterlønsbidrag, jf. § 77, stk. 4, slettes som medlem af kassen med virkning fra det tidspunkt, indtil hvilket medlemmet har betalt bidrag, jf. dog stk. 3.
Stk. 3. Slettelse kan kun finde sted, hvis medlemmet ikke har betalt det skyldige medlemsbidrag senest 3 uger efter, at kassen skriftligt har rykket medlemmet for restancen.
Rykkerskrivelsen skal afsendes til de medlemmer, der ved den forudgående måneds afslutning ikke har betalt det fulde medlemsbidrag, der forfalder i denne måned.
Skrivelsen skal udtrykkeligt angive, at medlemmet vil blive slettet, hvis det skyldige medlemsbidrag ikke bliver betalt.
 Stk. 4. Hvis det skyldige medlemsbidrag, jf. stk. 2 og 3, samt senere forfaldent medlemsbidrag betales senest 4 uger efter, at medlemmet er blevet skriftligt underrettet om slettelsen, hæves slettelsen.
 Stk. 5. Direktøren for Arbejdsdirektoratet kan bestemme, at fristen efter stk. 3, 1. pkt., forlænges for en kasse eller en gruppe af medlemmer af kassen, når særlige forhold medfører væsentlige vanskeligheder for medlemmerne ved at overholde fristen.
 Stk. 6. Direktøren for Arbejdsdirektoratet fastsætter efter forhandling med Beskæftigelsesrådet nærmere regler om anvendelsen af bestemmelserne i stk. 1-5, herunder regler om udelukkelse fra ret til dagpenge m.v. for medlemmer, der har undladt at betale medlemsbidrag rettidigt, og om tilbagebetaling af medlemsbidrag.
 Arbejdsdirektoratets bekendtgørelse nr. 514 af 7. juni 2001 om betaling af medlems - og efterlønsbidrag til en a-kasse med de ændringer, der følger af ændringsbekendtgørelse nr. 488 af 12. juni 2003.
Medlems- og efterlønsbidraget § 1. Det samlede medlemsbidrag, jf. lovens § 77, består af medlemsbidraget og det frivillige efterlønsbidrag.
Medlemsbidraget består af 3 dele:
1) et bidrag til arbejdsløshedsforsikringen, 2) et bidrag til ATP og 3) et administrationsbidrag.
 .
 § 7. Man kan blive fritaget for at betale medlemsbidraget, bortset fra administrationsbidraget, jf. stk. 2, hvis man:
 1) Er blevet frihedsberøvet i mere end 30 dage.
 2) Er ledig, tilmeldt arbejdsformidlingen, og retten til dagpenge er ophørt, jf. dog stk. 3, 6 og 7.
3) Er voksenlærling, betaler efterlønsbidrag og a) er omfattet af en uddannelsesaftale, der er indgået i henhold til Arbejdsmarkedsstyrelsens bekendtgørelse nr. 560 af 2. juli 1999 om tilskud til virksomheder, der indgår uddannelsesaftaler med voksne, eller, b) er omfattet af en elevkontrakt, der er indgået i henhold til Arbejdsmarkedsstyrelsens bekendtgørelse om forsøg med tilskud til (amts)kommuner, der indgår elevkontrakt med voksne.
 4) Følger en erhvervsmæssig uddannelse, der giver ret til at blive optaget i en a-kasse efter lovens § 41, jf. dog stk. 6, og betaler efterlønsbidrag.
Stk. 2. Man skal skriftligt anmode a-kassen om fritagelse.
Man bliver fritaget fra det tidspunkt, hvor a-kassen har modtaget anmodningen.
Er man blevet frihedsberøvet, gælder fritagelsen fra frihedsberøvelsens start, hvis a-kassen har modtaget anmodningen senest 8 uger efter.
 Stk. 3. Er man ledig, jf. stk. 1, nr. 2, kan man højst blive fritaget for 6 måneder ad gangen.
Stk. 4. Uddannelsessøgende, jf. stk. 1, nr. 4, kan højst blive fritaget for en periode på sammenlagt 5 år.
Fritagelsen gives for 1 år ad gangen, hvis 1) de samlede indtægter fra beskæftigelse, SU eller lignende under uddannelsen ikke overstiger det maksimale dagpengeniveau eller elevlønnen, og 2) beskæftigelseskravet ved uddannelsens start enten er opfyldt eller har været opfyldt på grundlag af beskæftigelse, jf. lovens § 53, stk. 2 og 6, og dagpengeretten består, jf. lovens § 55, stk. 1.
 Fritagelsen ophører, når man afslutter eller ophører med uddannelsen.
 Stk. 5. Man kan ikke blive fritaget, hvis man modtager hjælp til forsørgelse efter fx lov om aktiv socialpolitik.
 Stk. 6. Man kan ikke blive fritaget, hvis man ønsker at gøre brug af muligheden for efterløn, selv om dagpengeretten er udløbet, jf. lovens § 74 a, stk. 5.
 Stk. 7. Man kan ikke få ydelser fra a-kassen i den periode, hvor man er fritaget for at betale bidrag.
Arbejdsdirektoratets bekendtgørelse nr. 1623 af 13. december 2006 om betaling af medlems- og efterlønsbidrag til en a-kasse § 8.
 ..
Stk. 8. Man skal efterbetale medlemsbidraget for fritagelsesperioden, hvis det efterfølgende viser sig, at man ikke opfyldte betingelserne for at være fritaget.
Hvis man er fritaget efter stk. 1, nr. 2, skal man dog kun efterbetale for de dage eller den periode, hvor man havde arbejde.
A-kassen skal opkræve det skyldige medlemsbidrag efter lovens § 78.
