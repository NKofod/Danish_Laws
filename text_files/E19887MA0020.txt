 Skatteministeriet har behandlet en sag om prisafslag, ydet af et  

 betalingsstandsningsbo vedrørende leverancer i perioden før  

 betalingsstandsningen.
Sagen drejede sig om et byggefirma, som på betalingsstandsningstidspunktet  

 havde nogle igangværende og netop færdiggjorte entrepriser.
I  

 betalingsstandsningsperioden fremsatte kunderne krav om prisafslag eller  

 anden godtgørelse på grund af fejl og mangler ved entrepriserne.
Da  

 byggefirmaet måtte konstatere, at kravene var helt eller delvis berettigede,  

 blev der udstedt kreditnotaer med moms.
 Toldvæsenet modregnede boets krav på momsregulering i sit simple krav for  

 perioden før betalingsstandsningen.
 Skatteministeriet fastholdt modregningen og begrundede afgørelsen med, at  

 grundlaget for regulering af momstilsvaret allerede har være til stede ved  

 leveringen og har kunnet konstateres før betalingsstandsningen, således at  

 leverancerne ikke har haft den værdi, der er anført på fakturaerne.
Den momspligtige værdi har dermed været ansat for højt ved leveringen, og  

 en senere kreditering af manglerne bør derfor henføres til den periode, hvor  

 leveringen er sket.
Det vil bringe leveringsperiodens momstilsvar i  

 overensstemmelse med de faktiske leverancer af varer og momspligtige ydelser.
