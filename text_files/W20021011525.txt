Landsskatteretskendelse af 4. juni 2002 vedr.
Indretning af  

 lejede lokaler  afskrivning - interessefællesskab A A/S klager for indkomstårene 1998, 1999 og 2000 over, at de  

 stedlige skattemyndigheder ikke har godkendt afskrivning af udgifter til  

 indretning af lejede lokaler.
 Regionen har derved henset til, at der anses at være nær  

 økonomisk forbindelse mellem ejer og lejer og dermed ikke reel risiko for  

 opsigelse af lejemål, jf. statsskattelovens § 6, stk. 1, litra a.
Regionen har lagt til grund, at selskabets driver virksomheden  

 fra lejede lokaler.
Lejemålet kan opsiges af begge parter med 6 måneders  

 varsel.
Der er foretaget afskrivninger med 20 % af udgifterne.
Lokalerne er  

 lejet af B, som er fader til hovedaktionær og direktør C.
Aktiekapitalen ejes  

 100 % af D A/S, hvori C er eneaktionær.
B er medlem af bestyrelsen i  

 selskabets  

 siden selskabets stiftelse.
 Af Told- og Skatteregionens sagsfremstilling fremgår følgende  

 begrundelse for ændringen:
 Told*Skats begrundelse  

 for ændringen:
 Henvisning til lovregler  

  

 :
 Statsskattelovens § 6, stk. 1, litra a, hvoraf fremgår at der  

 kan foretages fradrag for udgifter der er afholdt for at erhverve, sikre og  

 vedligeholde  

 indkomsten.
 Afskrivningslovens § 39, stk. 2, hvoraf fremgår følgende:
Ved lejemål, hvor der som følge af, at den ene part har en  

 bestemmende indflydelse på den anden parts handlemåde eller ved lejemål  

 mellem  

 nærtstående, ikke er en reel risiko for opsigelse, kan der ikke afskrives,  

 Som  

 nærtstående anses den skattepligtiges ægtefælle, forældre og bedsteforældre  

 samt børn og børnebørn og disses ægtefæller eller dødsboer efter de nævnte  

 personer.
Stedbarns- og adoptivforhold sidestilles med ægte  

 slægtskabsforhold.  

 Der kan ligeledes ikke afskrives, hvis lejeren er tillagt en køberet til de  

 lejede lokaler ved lejeperiodens udløb på vilkår, der afviger fra markeds  

 vilkår.
Er lokalerne efter deres anvendelse omfattet af § 14, kan lejeren dog  

 afskrive med de i § 17 nævnte satser.
 Afskrivningslovens § 18 (LBKG nr. 932 af 24/10 1996) hvoraf  

 fremgår, hvilke bygninger der skattemæssigt er afskrivningsberettigede  

 (indkomståret 1998).
 Afskrivningslovens § 14 (Lov nr. 433 af 26/6 1998) hvoraf  

 fremgår, hvilke bygninger der skattemæssigt ikke er afskrivningsberettigede  

 (indkomstårene 1999 og 2000).
 Nedenstående afgørelser som omfatter eksempler på bygninger, der  

 ikke kan afskrives:
 Atelierbygning tilhørende kunstmaler, R 1982, SM 209.
 EDB-bygning, TfS 1988.556 og TfS 1992.175.
 Fotoatelier, LSRM 1980.116.
 Ingeniørkontor, LSRM 1970.150.
 Tegnestue, mørkekammer, direktionskontor, repræsentationslokale,  

 databehandlingsrum, fotolokale mv. i firelænget gård, SO 1979, s. 225.
 Henvisning til praksis:
Ligningsvejledningen 1998 afsnit E.C.6 hvoraf fremgår, at der  

 normalt max. kan afskrives med 20 % på ombygnings-/indretningsudgifter i  

 lejede  

 lokaler.
Det fremgår videre, at hvor der er økonomisk forbindelse mellem ejer  

 og lejer eller ved lejemål mellem nære familiemedlemmer, kan der ikke  

 afskrives  

 efter disse regler.
Såfremt lokalerne efter sin anvendelse er omfattet af  

 afskrivningslovens § 18, kan der dog foretages afskrivning med de i  

 afskrivningslovens fastsatte procenter.
Ligningsvejledningen 2000 afsnit E.C.4.9 hvoraf fremgår, at  

 udgifter til ombygning, forbedring og indretning af lejede lokaler ikke kan  

 afskrives ved lejemål, hvor der som følge af, at den ene part har en  

 bestemmende indflydelse på den anden parts handlemåde, ikke er en reel risiko  

 for opsigelse, hvilket fremgår af afskrivningslovens § 39, stk. 2.  

 Bestemmelsen  

 er særlig rettet mod tilfælde, hvor der på grund af nær økonomisk forbindelse  

 mellem ejer og lejer ikke er reel risiko for opsigelse af lejemålet.
Det  

 fremgår videre, at hvis lokalerne efter deres anvendelse er omfattet af  

 afskrivningslovens § 14, kan lejeren dog afskrive med de i afskrivningslovens  

 §  

 17 nævnte satser.
 Told*Skats foreløbige  

 konklusion:
 Regionen anser lejemålet for indgået mellem nærtstående og  

 dermed foreligger der ikke nogen reel risiko for opsigelse af lejemålet.  

 Indretningsudgifterne i lokaler anses derfor ikke for omfattet af reglerne i  

 statsskattelovens § 6, stk. 1, litra a (for indkomståret 1998) og  

 afskrivningslovens § 39, stk. 1 (indkomstårene 1999 og 2000), hvor  

 afskrivning  

 kan foretages over lejemålets løbetid dog max. med 20 %.
 Lokalerne anses endvidere ikke anvendt til  

 afskrivningsberettigede formål, idet lokalernes anvendelse som reklamebureau  

 med tilhørende fotorum ikke anses at falde ind under de bygninger der er  

 afskrivningsberettigede efter afskrivningslovens § 18 (indkomståret 1998) og  

 afskrivningslovens § 14 (indkomstårene 1999 og 2000). Afskrivning kan således  

 heller ikke foretages med de i afskrivningslovens fastsatte procentsatser.
 Selskabets opfattelse og  

 begrundelse herfor:
Selskabet kan ikke godkende det fremsendte forslag, idet det er  

 selskabets opfattelse, at der kan foretages skattemæssige afskrivninger på  

 indretningsudgifterne.
Til støtte herfor anfører selskabet, at:
 den omhandlende lejeaftale ikke er indgået mellem nærtstående  

 personer, idet lejemålet er indgået mellem A A/S, som juridisk enhed og B.
lejemålet er indgået på almindelige markedsvilkår.
Til  

 sandsynliggørelse heraf har selskabet medsendt en kopi af lejekontrakten  

 mellem  

 den tidligere ejer og lejer af lokalerne.
Selskabet anfører, at  

 lejekontrakten  

 mellem den nuværende ejer og lejer er en tro kopi af lejekontrakten mellem  

 den  

 forhenværende ejer og lejer.
 Told & Skats  

 endelige afgørelse:
Regionen er af den opfattelse, at selskabet ikke kan foretage  

 afskrivninger på de omhandlede indretningsudgifter.
Regionen begrunder sin  

 opfattelse med, at der ikke anses at foreligge en reel risiko for opsigelse  

 af  

 lejemålet som følge af den nære økonomiske interesse mellem ejer og lejer.
Regionen har i sin tidligere begrundelse henvist til  

 afskrivningslovens § 39, stk. 2, som dog først har virkning for lejemål, der  

 indgås efter den 1. januar 2000. Afskrivningslovens § 39, stk. 2, er ikke  

 udtryk for en ændring i forhold til tidligere praksis, men at tidligere  

 praksis  

 er blevet præciseret og lovfæstet.
Henvisningen til afskrivningslovens § 39,  

 stk. 2, ændrer således ikke ved regionens begrundelse, men alene ved  

 lovhenvisningen.
Bemærkningerne til den nye afskrivningslov er således fuldt  

 anvendelige ved fortolkningen af den gamle afskrivningspraksis for  

 indretningsudgifter.
 I bemærkningerne til den nye afskrivningslov (L 102-2 1997/98)  

 anføres det, at bestemmelsen i afskrivningslovens § 39, stk. 2, særligt er  

 tænkt anvendt i de tilfælde, hvor der på grund af en nær økonomisk  

 forbindelse  

 mellem ejer og lejer ikke er en reel risiko for opsigelse af lejemålet.  

 F.eks.  

 hvor en hovedaktionær udlejer lokaler til et selskab, som hovedaktionæren  

 dominerer.
Desuden tænkes bestemmelsen anvendt ved lejemål mellem familiemedlemmer  

 eller lignende.
Den anvendte formulering har således alene til formål at  

 præcisere, at  

    

  

 afskrivningsretten på  

 indretningsudgifter heller ikke kan gøres gældende ved lejemål mellem  

 nærtstående.
Hvor forældre udlejer lokaler til børn, var det af beskrivelsen  

 af  

 praksis i ligningsvejledningen 1998 og tidligere udgaver ikke indlysende, at  

 den ene part også i en situation som denne skal anses for at have en  

 bestemmende indflydelse på den anden part.
At der i denne situation ikke  

 tilkommer lejer afskrivningsret på indretningsudgifter, skulle således med  

 den  

 nye formulering af afskrivningslovens § 39 være præciseret.
Bestemmelsen i afskrivningslovens § 39, stk. 2, omfatter i sin  

 helhed de situationer, hvor der er en nær økonomisk forbindelse mellem lejer  

 og  

 udlejer og er således ikke begrænset til den situation, hvor der er en  

 direkte  

 økonomisk forbindelse mellem lejer og udlejer.
Det afgørende moment for  

 bestemmelsens anvendelse er den tilstedeværende opsigelsesrisiko, og f.eks.  

 ikke, hvorvidt lejer/udlejer er organiseret i selskabsform eller ej.
I overensstemmelse med lovmotiverne anføres det i  

 ligningsvejledningen 1998 afsnit E.C.6 at afskrivningsretten bortfalder i de  

 tilfælde, hvor der er en nær økonomisk forbindelse mellem ejer og lejer eller  

 ved lejemål mellem nære familiemedlemmer.
Samtidig er de i  

 ligningsvejledningen  

 2000 afsnit E.C.4.9 beskrevne situationer alene en eksempelopregning og ikke  

 en  

 udtømmende beskrivelse af de situationer, hvor bestemmelsen er tænkt anvendt.
A A/S kan efter regionens opfattelse ikke indrømmes  

 afskrivningsret på indretningsudgifter efter de særlige regler om afskrivning  

 over lejeperioden dog max 20 % p.a.
Dette begrundes med, at selskabet har en  

 så  

 tæt interesseforbindelse med udlejer, at der ikke er en reel  

 opsigelsesrisiko.  

 Interesseforbindelsen mellem lejer og udlejer er hovedaktionær C, der dels  

 har  

 en nær økonomisk forbindelse til og en nær familiemæssig forbindelse til  

 udlejer.
 Efter regionens opfattelse kan det ikke tillægges betydning, at  

 lejekontrakten formelt set er indgået på samme vilkår som for øvrige lejere.
 Idet lokalerne i øvrigt ikke er anvendt til  

 afskrivningsberettigede formål jfr. det ovenstående, kan udgifterne heller  

 ikke  

 afskrives med afskrivningslovens procentsatser.
De afholdte indretningsudgifter anses således ikke for  

 afskrivningsberettigede. Selskabet påstår for Landsskatteretten, at der kan afskrives som  

 selvangivet, idet selskabet er af den opfattelse, at der ikke er tale om  

 nærtstående personer, idet lejemålet er indgået mellem selskabet som juridisk  

 enhed og B.
Det er videre anført, at lejemålet  

    

  

 er desuden  

 indgået på nøjagtige samme vilkår, som mellem øvrige parter.
Vi medsender en  

 kopi af den lejekontrakt, som udlejer har taget udgangspunkt i ved  

 udarbejdelse  

 af vores lejekontrakt.
Dette er en kontrakt mellem den tidligere ejer af  

 bygningen og lejer af lokalerne.
Vores lejekontrakt er en tro kopi af denne,  

 og  

 aftalen er derfor indgået på samme vilkår og med samme risiko for opsigelse,  

 som øvrige lejer/udlejer.
Arten af indretningsudgifterne er fortrinsvis el-arbejde, som A  

 A/S har afholdt udgiften til.
En udgift som har været udlejer uvedkommen, men  

 som er en betingelse for, at vi kan udføre vores arbejde.
Bliver vi nødsaget  

 til at flytte, vil denne udgift være spildt.
Flytning kan meget vel være på  

 tale, idet vi for 5 år siden, da vi flyttede til adressen, var 9 medarbejdere  

 og nu i år 2002 er ca. 25 medarbejdere.
Vi er en virksomhed i stadig vækst,  

 og  

 de fysiske rammer skal ikke være en hindring for vores vækst, hvorfor vi  

 muligvis bliver nødt til at flytte.
I denne situation vil en anden virksomhed  

 som vores kunne fratrække/afskrive disse udgifter, men vi kan ikke efter  

 afgørelsen fra told- og skatteregionen, hvilket giver konkurrenceforvridning  

 og  

 ikke kan være rimeligt. Landsskatteretten skal  

 bemærke  

  

 , at hjemlen for fradrag i indkomståret 1998 er statsskattelovens §  

 6 a med deraf følgende praksis samt fra og med indkomståret 1999  

 afskrivningslovens § 39.
Det fremgår af praksis i henhold til statsskattelovens § 6 a,  

 som gældende for det pågældende område for indkomståret 1998, at der ikke kan  

 foretages afskrivning efter reglerne for lejede lokaler, hvor der på grund af  

 nær økonomisk forbindelse mellem ejer og lejer ikke er en reel risiko for  

 opsigelse af lejemålet, f.eks. hvor der er tale om lejemål mellem nære  

 familiemedlemmer.
Der kan derved henvises til Ligningsvejledningen 1998  

 afsnit  

 E.C.6.1.
 Landsskatteretten finder efter det oplyste om lejemålets parter,  

 herunder aktionær- og bestyrelsesforholdene, ikke at der er godtgjort, at der  

 foreligger en reel risiko for opsigelse af lejemålet, hvorfor ansættelsen på  

 dette punkt for indkomståret 1998 vil være at stadfæste.
For så vidt angår indkomståret 1999 fremgår det af  

 afskrivningslovens § 39, at kredsen af nærtbeslægtede ikke oprindeligt var  

 angivet i loven som undtaget fra hjemlen til afskrivning i lejeforhold.
Dette  

 blev imidlertid ændret ved justeringen af Pinsepakken, jf. lov nr. 958 af  

 20.12.1999, der ændrede i § 39, stk. 2, 1. pkt.
Ifølge  

 ikrafttrædelsesbestemmelsen § 21, stk. 7, har ændringen i § 39, stk. 2, 1.  

 pkt.  

 virkning for lejemål, der indgås den 1. januar 2000 eller senere.
 Dette betyder efter rettens opfattelse, at en opnået  

 afskrivningsret i 1999 vedr. et gammelt lejemål som det foreliggende kan  

 videreføres i 2000 og fremover.
Det bemærkes, at det af bemærkningerne til den i 2000  

 gennemførte ændring fremgår, at der hermed er tilsigtet et indhold, der  

 svarer  

 til hidtidig praksis.
Lovgiver var således klar over, at der var et alvorligt  

 hul i den hidtidige bestemmelse.
 Da der som anført foreligger en kombination af  

 selskabskonstruktion og nærtstående, men forholdet ikke kan rammes uden  

 hjemmel  

 til at afskære afskrivningsret ved lejemål mellem nærtstående, er det rettens  

 opfattelse at selskabet grundet den manglende hjemmel i 1999 og fremover ikke  

 kan nægtes afskrivning for indkomstårene 1999 og 2000.
 Ansættelserne for indkomstårene 1999 og 2000 vil derfor være at  

 ændre til de selvangivne beløb.
