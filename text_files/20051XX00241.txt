Skriftlig fremsættelse (25. januar 2006) Justitsministeren  

  

 (Lene Espersen):
 Herved tillader jeg mig for Folketinget at fremsætte:
Forslag til lov om  

 ændring af våbenloven, straffeloven og krigsmaterielloven  

 (Masseødelæggelsesvåben  

 mv.) (Lovforslag nr.
L 130).
 Forslaget har  

  

 for det  

 første  

  

 til formål at sikre, at Danmark opfylder de forpligtelser i FNs  

 Sikkerhedsråds resolution nr. 1540 af 28. april 2004 om ikke-spredning af  

 masseødelæggelsesvåben mv., som hører under Justitsministeriets område.
FNs Sikkerhedsråds resolution nr. 1540 (2004) indebærer  

 bl.a. en folkeretlig forpligtelse for Danmark til at vedtage og håndhæve  

 national lovgivning, der forbyder ikke-statslige aktørers, herunder  

 terroristers, adgang til masseødelæggelsesvåben mv.
Endvidere pålægger  

 resolutionen Danmark at gennemføre og håndhæve en række nationale  

 kontrolforanstaltninger mv. med henblik på at forhindre ulovlig spredning af  

 sådanne våben.
 Lovforslaget tilsigter  

  

 for  

 det andet  

  

 at gennemføre en generel modernisering og opdatering af de  

 gældende bestemmelser i våbenloven og straffeloven om masseødelæggelsesvåben,  

 der er baseret på videreførelser fra lov nr. 122 af 28. april 1934 om Handel  

 med samt Tilvirkning og Besiddelse af  

 Vaaben  

 mv.
Efter de nuværende bestemmelser i våbenlovgivningen  

 sidestilles masseødelæggelsesvåben i vidt omfang med andre  

 tilladelsespligtige  

 våben.
Justitsministeriet kan således i dag meddele tilladelser til bl.a.  

 indførsel, produktion og udførsel af masseødelæggelsesvåben, dele af sådanne  

 våben samt fremføringsmidler hertil.
 Selv om de eksisterende regler administreres i  

 overensstemmelse med Danmarks internationale forpligtelser vedrørende  

 ikke-spredning af masseødelæggelsesvåben og derfor allerede i vidt omfang  

 sikrer et effektivt værn mod spredning af masseødelæggelsesvåben mv., finder  

 Justitsministeriet det bedst overensstemmende med FNs Sikkerhedsråds  

 resolution nr. 1540 (2004), at der indføres et mere generelt forbud mod  

 masseødelæggelsesvåben mv.
Det foreslås derfor, at Justitsministeriets nuværende adgang  

 til at meddele tilladelse vedrørende masseødelæggelsesvåben ophæves, og at  

 der  

 i stedet indføres et samlet forbud mod masseødelæggelsesvåben, som omfatter  

 alle relevante handlinger i relation til sådanne våben.
Dispensation fra  

 dette  

 forbud vil kun kunne meddeles helt undtagelsesvis og kun i tilfælde, hvor der  

 foreligger ganske særlige sikkerhedspolitiske, humanitære eller andre  

 beskyttelsesværdige hensyn.
 Overtrædelse af det foreslåede forbud vil som udgangspunkt  

 kunne straffes på samme måde som overtrædelser af de nugældende regler i  

 våbenloven vedrørende masseødelæggelsesvåben, det vil sige med bøde, fængsel  

 indtil 4 måneder eller under skærpende omstændigheder fængsel indtil 2 år.  

 Derudover udvides bestemmelsen i straffelovens § 192 a vedrørende våben og  

 eksplosivstoffer af særdeles farlig karakter, således at bestemmelsen  

 fremover  

 kommer til at omfatte alle handlinger, som er indeholdt i det foreslåede  

 forbud  

 mod masseødelæggelsesvåben, i det omfang de vedrører kemiske, biologiske,  

 radiologiske og nukleare våben, som på grund af deres særdeles farlige  

 karakter  

 er egnede til at forvolde betydelig skade. Ændringen medfører, at forsætlige  

 overtrædelser af våbenlovens regler vedrørende masseødelæggelsesvåben i vidt  

 omfang fremover vil kunne henføres under straffelovens § 192 a og dermed  

 straffes med fængsel i op til 6 år.
For det tredje  

  

 har  

 lovforslaget til formål at ændre reglerne om udførsel af våben, som tillige  

 er  

 omfattet af EUs forordning nr. 1236/2005 af 27. juni 2005 om handel med  

 visse  

 varer, der kan anvendes til henrettelse, tortur eller anden grusom,  

 umenneskelig eller nedværdigende behandling eller straf.
Forordningen  

 indeholder bl.a. regler om udførsel fra EUs toldområde af visse bærbare  

 anordninger  

 og stoffer til bekæmpelse af optøjer eller selvforsvar, som også er omfattet  

 af  

 reglerne i våbenlovens § 6 om udførsel af våben mv. fra Danmark.
Forordningen gælder umiddelbart i Danmark og har forrang for  

 national ret.
På den baggrund foreslås det, at våbenlovens  

 eksportkontrolregler  

 ændres, således at det fremgår udtrykkeligt af våbenloven, at forordningen  

 finder anvendelse i de tilfælde, hvor våbenloven og forordningen overlapper  

 hinanden.
 Endelig  

  

 har  

 lovforslaget til formål at ændre reglerne for udenlandske investeringer i  

 krigsmaterielproducerende virksomheder i Danmark.
De gældende bestemmelser i krigsmaterielloven indebærer, at  

 krigsmaterielproducerende virksomheder i Danmark kun i et vist omfang kan  

 ejes,  

 drives eller i øvrigt være under indflydelse af udenlandske personer eller  

 virksomheder.
F.eks. må en krigsmaterielproducerende virksomhed ikke have  

 mere  

 end 40 pct. udenlandsk ejet aktiekapital, ligesom udenlandske personer eller  

 virksomheder ikke må repræsentere mere end 20 pct. af stemmerne i selskabet.  

 Endvidere skal alle direktører og mindst 80 pct. af bestyrelsesmedlemmerne  

 være  

 danske statsborgere.
Disse grænser for udenlandsk ejerskab og ledelse mv. er  

 ufravigelige.
 Under hensyn til det fortsat stigende internationale  

 samarbejde på krigsmaterielområdet og den generelle industrielle  

 globalisering  

 finder Justitsministeriet, at den gældende ordning begrænser mulighederne for  

 udenlandske investeringer i danske virksomheder i unødigt omfang.
I stedet foreslås en ordning, hvorefter der ikke længere vil  

 gælde et  

  

 forbud  

  

 mod udenlandsk ejerskab  

 mv. ud over de nuværende grænser.
Derimod vil dispositioner, som indebærer,  

 at  

 de nuværende grænser overskrides, blive underlagt  

  

 kontrol  

  

 i form af et krav om tilladelse fra Justitsministeriet.
Tilladelse vil som altovervejende hovedregel blive meddelt,  

 medmindre udenrigspolitiske eller sikkerhedsmæssige hensyn taler imod at  

 meddele tilladelse.
Det forudsættes herved, at Justitsministeriet forelægger  

 ansøgninger om tilladelse til ændringer i  

 ejer-  

 eller  

 ledelsesforholdene mv. for Udenrigsministeriet, Forsvarsministeriet og  

 Rigspolitichefen med henblik på en vurdering af de udenrigspolitiske og  

 sikkerhedsmæssige forhold.
 De foreslåede ændringer indebærer en meget betydelig  

 udvidelse af mulighederne for udenlandsk ejerskab mv. i danske  

 krigsmaterielproducerende virksomheder, idet udenlandske personer og  

 virksomheder  

 vil kunne eje, deltage i ledelsen af eller i øvrigt have bestemmende  

 indflydelse på krigsmaterielproducerende virksomheder i Danmark, medmindre  

 dette i den konkrete sag giver anledning til udenrigspolitiske eller  

 sikkerhedsmæssige betænkeligheder.
 Idet jeg i øvrigt henviser til lovforslaget og de ledsagende  

 bemærkninger, skal jeg hermed anbefale lovforslaget til det Høje Tings  

 velvillige behandling.
