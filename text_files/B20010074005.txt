Bekendtgørelse om den  

 regnskabsmæssige adskillelse mellem  

 DR's og TV 2's public service virksomhed og anden  

 virksomhed1) I medfør af § 6 e, stk. 5, i lov om radio- og  

 fjernsynsvirksomhed, jf. lovbekendtgørelse nr. 701 af 15. juli 2001,  

 fastsættes:
Kapitel 1 Anvendelsesområde § 1. Reglerne i bekendtgørelsen omhandler  

 DR s og TV 2 s regnskabsmæssige adskillelse mellem på den ene  

 side stationernes public service virksomhed, jf. §§ 6 b og 6 c i lov om  

 radio- og fjernsynsvirksomhed, og på den anden side stationernes anden  

 virksomhed, herunder anden programvirksomhed, jf. lovens §§ 6 d og 6  

 e.
 Stk. 2. Med TV 2 menes i denne bekendtgørelse  

 såvel TV 2 s landsdækkende virksomhed som TV 2 s regionale  

 virksomheder.
Kapitel 2 Udarbejdelse af delregnskaber § 2. DR og TV 2 skal fra og med regnskabet for  

 2001 som en del af årsregnskabet offentliggøre et delregnskab  

 for public service virksomheden og et delregnskab for anden virksomhed,  

 herunder anden programvirksomhed, der udøves i eget regi.
 Stk. 2. Delregnskaberne opstilles efter samme principper som  

 det samlede årsregnskab og skal afstemmes med dette.
 Stk. 3. Kravet om udarbejdelse af delregnskaber, jf.  

 stk. 1 og 2, gælder ikke, hvis omsætningen for anden  

 virksomhed samlet udgør mindre end 5% af omsætningen og samtidig  

 ikke overstiger 3 mio.kr. årligt.
 Stk. 4. DR og TV 2 udarbejder åbningsbalancer pr.  

 1. januar 2001 for delregnskaberne. Åbningsbalancerne skal godkendes af  

 Rigsrevisionen.
 Stk. 5. Såfremt DR og TV 2 etablerer  

 dattervirksomheder eller associerede virksomheder med henblik på  

 udøvelse af anden virksomhed, jf. lovens § 6 e, stk. 4,  

 udarbejdes koncernregnskab efter årsregnskabslovens bestemmelser herom.  

 Koncernregnskaberne revideres af Rigsrevisionen.
Fordeling af aktiviteter på hhv. public service  

 virksomhed og anden virksomhed § 3. DR og TV 2 skal for samtlige aktiviteter  

 foretage en vurdering af, om der er tale om public service virksomhed eller  

 anden virksomhed.
Eventuelle tvivlsspørgsmål skal  

 forelægges Kulturministeriet.
 Stk. 2. Til public service virksomhed henregnes, jf. i  

 øvrigt eksemplerne i bilag 1:
 1)	Programvirksomhed og hertil knyttede aktiviteter, der udøves  

 i medfør af lovens §§ 6 b eller 6 c.
2)	On-line virksomhed, der knytter sig til DR s hhv.
TV 2 s public  

 service programvirksomhed, jf. lovens § 6 b.
 Stk. 3. Til anden virksomhed henregnes, jf. i øvrigt  

 eksemplerne i bilag 1:
 1)	Programvirksomhed, der ikke udøves som en del af DR s og TV 2  

 s public service virksomhed, herunder eventuelt programvirksomhed i henhold  

 til lovens § 6 d.
2)	On-line virksomhed, der ikke knytter sig til DR s hhv.
TV 2 s public  

 service programvirksomhed, jf. lovens § 6 e, stk. 3.
 3)	Andre aktiviteter, der udøves med henblik på udnyttelse  

 af institutionens tekniske udstyr, særlige sagkundskab mv.
 Stk. 4. Anden virksomhed kan udøves i eget regi  

 og/eller i selskabsform, jf. lovens § 6 e, stk. 1, 2 og 4.
 § 4. DR s og TV 2 s regnskabssystemer skal  

 tilrettelægges, så det er muligt at henføre omkostninger  

 og indtægter samt balanceposter til hhv. public service virksomhed og  

 anden virksomhed, der udøves i eget regi.
 Intern udveksling af ydelser mv.
 § 5. Udveksling af ydelser mellem hhv. public  

 service virksomhed og anden virksomhed inden for den enkelte virksomhed kan  

 ske ved omkostningsfordeling, jf. § 7.
 Stk. 2. Udveksling af ydelser kan ligeledes ske til  

 markedspris, det vil sige til den pris, hvortil ydelsen afsættes til 3.  

 part, jf. § 8. Er der tale om en ydelse, der ikke afsættes til 3. part,  

 skal prisen mindst give dækning for de langsigtede  

 gennemsnitsomkostninger ved ydelsen.
 § 6. Ydelser fra en TV 2 virksomhed til en anden  

 TV 2 virksomhed henregnes til public service delregnskabet, såfremt  

 ydelsen indgår i den modtagende virksomheds public service  

 aktiviteter.
Stk. 2. Udveksling af ydelser sker til markedspris, jf. § 8.  

 Er der tale om en ydelse, der ikke afsættes til 3. part, skal prisen  

 mindst give dækning for de langsigtede gennemsnitsomkostninger ved  

 ydelsen.
TV 2 s centrale bestyrelse kan dog efter forhandling med de  

 regionale bestyrelser fastsætte særlige vilkår for nyheds-  

 og aktualitetsindslag i hhv. de landsdækkende og de regionale  

 udsendelser.
Principper for indtægts- og  

 omkostningsfordeling § 7. DR og TV 2 skal ved fordeling af  

 indtægter og omkostninger på hhv. public service virksomhed og  

 anden virksomhed i det omfang, der ikke sker intern afregning til markedspris  

 mellem de to former for virksomhed, anvende en almindeligt anerkendt metode  

 til fordeling af såvel indtægter som de fulde omkostninger  

 på de enkelte aktiviteter/aktivitetsområder.
Stk. 2. Indtægts- og omkostningsfordeling på de  

 enkelte aktiviteter/aktivitetsområder under hhv. public service  

 virksomhed og anden virksomhed foretages med baggrund i regnskabskontering,  

 transaktionsregistrering, tidsstudier, statistik, stikprøver og/eller  

 skøn.
Fordelingen skal resultere i et retvisende billede af  

 indtægter og udgifter/ressourceforbrug forbundet med de enkelte  

 aktiviteter/aktivitetsområder under hhv. public service virksomhed og  

 anden virksomhed.
Prisfastsættelse § 8. Prisen for den enkelte vare eller  

 tjenesteydelse, som DR og TV 2 afsætter som led i deres anden  

 virksomhed, skal fastsættes på grundlag af markedsmæssige  

 vurderinger, idet der ikke må ske konkurrenceforvridning over for  

 private eller offentlige konkurrenter.
Stk. 2. Ved prisfastsættelsen skal der samtidig  

 sikres dækning for de langsigtede gennemsnitsomkostninger forbundet med  

 anden virksomhed som helhed samt en rimelig avance.
Ved beregningen af de  

 langsigtede gennemsnitsomkostninger for anden virksomhed som helhed skal  

 indgå såvel direkte som indirekte omkostninger, også  

 på sigt, forbundet med produktionen af de varer og tjenesteydelser, der  

 produceres som led i anden virksomhed.
 Stk. 3. Bestemmelserne i stk. 1 og 2 gælder, uagtet  

 at der ikke udarbejdes delregnskab, jf. § 2, stk. 3.
Overførsel af kapital mellem public service  

 virksomhed og anden virksomhed § 9. DR og TV 2 kan overføre kapital fra  

 public service virksomheden til anden virksomhed, herunder anden virksomhed i  

 selskabsform, forudsat, at der ikke er tale om licensmidler, og forudsat, at  

 overførslen sker på markedsøkonomiske vilkår i  

 overensstemmelse med det markedsøkonomiske investorprincip.  

 Kapitaloverførsel skal godkendes af bestyrelsen for den  

 pågældende virksomhed.
 Stk. 2. Overførsel af materielle anlægsaktiver  

 mellem public service virksomhed og anden virksomhed (herunder anden  

 virksomhed i selskabsform) skal ske til markedspris, dog minimum til  

 bogført værdi.
 § 10. Af årets overskud af anden virksomhed  

 overføres 30% til public service delregnskabet med henblik på at  

 sikre konkurrencemæssig ligestilling med konkurrerende virksomheder,  

 der i modsætning til DR og TV 2 er skattepligtige.
Kapitel 3 Dokumentation, tilsyn mv.
 § 11. DR og TV 2 skal til enhver tid over for  

 Rigsrevisionen og Kulturministeriet kunne redegøre for, hvilke  

 konkrete aktiviteter, der henregnes som public service virksomhed og hvilke  

 konkrete aktiviteter, der henregnes som anden virksomhed.
 Stk. 2. DR og TV 2 skal endvidere kunne dokumentere de  

 anvendte principper for omkostningsfordeling og prisfastsættelse.
 § 12. Rigsrevisionen fører tilsyn med, at  

 DR og TV 2 overholder reglerne, og udtaler sig i revisionsprotokollat eller  

 på anden vis herom.
Kapitel 4 Ikrafttrædelse § 13. Bekendtgørelsen træder i kraft  

 den 1 september 2001. Reglerne har virkning fra 1. januar 2001.
Kulturministeriet, den 21. august  

 2001 Elsebeth Gerner Nielsen /Lars M.
Banke Bilag 1 Fordeling af aktiviteter på hhv. public service  

 virksomhed og anden virksomhed Eksempler på aktiviteter, der skal henregnes til public service  

 virksomhed:
 Public service tv-virksomhed, herunder tekst tv og  

 "TV-FONEN" samt regional job-tv.
 DR s public service radiovirksomhed, incl. digital radiovirksomhed  

 (DAB).
 Public service on-line virksomhed (overvejende hjemmesider, der  

 supplerer programmerne).
 Undervisningsvirksomhed i tilknytning til programvirksomheden.
 DR s salg af egenproducerede programmer, vist i DR.
 TV 2 regionernes salg af egenproducerede programmer, vist i TV 2.
 DR s ensemblers virksomhed.
 Salg af klip fra public service programvirksomhed.
 Eksempler på aktiviteter, der skal henregnes til anden  

 virksomhed:
 Anden programvirksomhed.
 TV 2/DANMARK s salg/videresalg af programmer.
 DR s salg af egenproducerede programmer, der ikke vises i DR.
 TV 2-regionernes salg af egenproducerede programmer, der ikke vises i  

 den pågældende region.
 Sekundær udnyttelse af programrettigheder (tv, video, CD er og  

 bånd, CD Rom, tidsskrifter, bøger, merchandising mm.).
 Kommerciel medierelateret virksomhed (tv, video, CD er og bånd,  

 CD Rom, grafik, tidsskrifter, bøger, merchandising mm.).
On-line virksomhed, der ikke knytter sig til DR s hhv.
TV 2 s public  

 service programvirksomhed (markeder, visse spil, ping, søgemaskine  

 etc.).
Udlejning af faciliteter (studier, lokaler, OB-vogn/transmissioner.  

 ENG, redigering, SNG mv.) Øvrige aktiviteter (undervisningsaktiviteter for lukkede  

 brugergrupper, konsulentbistand mm.).
 1)   Bekendtgørelsen indeholder  

 bestemmelser, der gennemfører dele af Europa-Parlamentets og  

 Rådets direktiv nr. 2000/52/EF af 26. juli 2000 om ændring  

 af direktiv 80/723/EØF om gennemskueligheden af de økonomiske  

 forbindelser mellem medlemsstaterne og de offentlige virksomheder, EF-Tidende  

 2000 L 193 s.75.
