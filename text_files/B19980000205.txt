 I medfør af § 88, i lov nr. 453 af 10. juni 1997 om retssikkerhed og  

 administration på det sociale område, fastsættes følgende:
§ 1.  Socialministeren nedsætter et Børneråd, der skal  

 arbejde på at sikre børns rettigheder samt sætte fokus på og informere om  

 børns forhold i samfundet.
Rådet skal kunne yde rådgivning til myndigheder om  

 spørgsmål, der vedrører børns vilkår.
Rådet skal inddrage børns synspunkter i  

 arbejdet.
Rådet skal endvidere vurdere de forhold, børn i Danmark lever  

 under, set i lyset af bestemmelserne og intentionerne i FN's Konvention om  

 Barnets Rettigheder.
 § 2.  Rådet er uafhængigt og tværfagligt sammensat.  

 Medlemmerne skal tilsammen repræsentere en bred indsigt i spørgsmål om børns  

 opvækst og udvikling, børns skole-, kultur- og fritidsliv, børns sundhed,  

 børns retsstilling og børn med særlige behov.
 Stk. 2.  Rådet består af 1 formand og 6 medlemmer.  

 Socialministeren udpeger formanden og 2 medlemmer samt 2 suppleanter. 4  

 medlemmer og 4 suppleanter udpeges efter indstilling af en valgforsamling  

 bestående af organisationer med opgaver på børneområdet.
Stk. 3.  Formanden og medlemmerne udpeges for en  

 fireårig periode med start 1. juli.
Ved første beskikkelse pr. 1. juli 1998  

 fastsættes funktionsperioden til 2 år for de medlemmer og suppleanter, der  

 udpeges af socialministeren.
Medlemmerne fungerer, indtil nyt medlem er  

 udpeget.
Genbeskikkelse kan ske een gang.
 Stk. 4.  Børnerådet vælger en næstformand af sin midte.  

 Næstformanden er stedfortræder for formanden.
 Stk. 5.  Suppleanter for medlemmerne deltager i rådets  

 møder i medlemmets sted i tilfælde af længerevarende forfald.
 Stk. 6.  Suppleanterne indtræder for den resterende del  

 af beskikkelsesperioden, hvis de beskikkede medlemmer udtræder af Børnerådet.
 § 3.  Til Børnerådet knyttes et fast sekretariat.
 § 4.  Børnerådet afholder et årligt møde med de  

 organisationer og foreninger, der udgør valgforsamlingen, samt med  

 myndigheder m.fl. med opgaver på børneområdet.
 Stk. 2.  Børnerådet udarbejder hvert år en skriftlig  

 beretning over rådets virksomhed, som formidles til den i stk. 1 nævnte  

 personkreds.
 § 5.  Børnerådet fastsætter selv sin forretningsorden.  

 Socialministeren skal godkende forretningsordenen.
 § 6.  Det påhviler Børnerådet:
 Stk. 2.  Børnerådet kan endvidere tage generelle temaer  

 op til behandling, og herunder anmode offentlige myndigheder om at redegøre  

 for politiske beslutninger og administrativ praksis på områder, der ligger  

 inden for temaerne.
 Stk. 3.  I forbindelse med lovgivningsinitiativer og  

 andre initiativer, der har betydning for børns opvækstvilkår, vil Børnerådet  

 blive hørt.
 Stk 4.  Børnerådet kan ikke tage konkrete klagesager op  

 til behandling.
 § 7.  Børnerådet kan selv tage initiativ og fremsætte  

 forslag til ændringer på de områder, der er nævnt i § 6, stk. 1 og 2.
 § 8.  Folketinget, ministrene og centrale myndigheder  

 kan rådføre sig med Børnerådet i alle spørgsmål af generel karakter, der har  

 betydning for børns vilkår i samfundet, bl.a. for at sikre at børns  

 rettigheder, behov og interesser tilgodeses i samfundets planlægning.
 § 9.  Rådet kan inddrage særlig sagkundskab i  

 arbejdet.
 § 10.  Organisationer, foreninger m.v., der arbejder  

 med børns opvækstvilkår, udpeger eet medlem til den i § 2, stk. 2, nævnte  

 valgforsamling.
 Stk. 2.  Hvert medlem af valgforsamlingen har een stemme  

 og ret til at opstille kandidat til Børnerådet.
 Stk. 3.  Valgforsamlingen indkaldes i forbindelse med  

 det i § 4, stk. 1, nævnte årsmøde.
 Stk. 4.  Socialministeriet afgør endeligt hvilke nye  

 organisationer, foreninger m.v., der kan være repræsenteret i  

 valgforsamlingen.
 § 11.  Midler til rådets virksomhed bevilges på de  

 årlige finanslove.
 § 12.  Bekendtgørelsen træder i kraft den 1. juli  

 1998.
