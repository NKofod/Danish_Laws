FORÆLDELSE - SKATTEKRAV Told- og Skatteregionerne har ved flere lejligheder spurgt, om der er  

 særlige regler for forældelse af skattekrav, herunder om lønindeholdelse  

 afbryder forældelse af et krav.
FORÆLDELSESFRISTEN Skattekrav er omfattet af forældelsesloven, lov nr. 274 af 22. december  

 1908, hvorefter der gælder en forældelsesfrist på 5 år for statens og  

 kommunernes krav på skatter eller afgifter af offentligretlig natur, jf. § 1,  

 stk. 4. Forældelsesfristen løber fra kravets forfaldstid.
SKATTEKRAV Det antages, at den 5-årige forældelsesfrist for skattekrav i  

 almindelighed løber fra den dag, der ville være forfaldsdag, hvis  

 skattekravet var blevet rejst ved ligningen for det pågældende indkomstår,  

 selvom kravet eventuelt endnu ikke er opgjort på dette tidspunkt.
Forældelsen  

 kan altså i visse tilfælde indtræde for skatter, der ikke er pålignet eller  

 beregnet.
Forældelsen suspenderes dog, hvis skattemyndigheden har været i  

 utilregnelig uvidenhed om kravet.
I sådanne tilfælde regnes den 5-årige  

 forældelse fra den tid, da myndigheden var eller ved sædvanlig agtpågivenhed  

 ville have været i stand til at gøre kravet gældende, jf. § 3.
