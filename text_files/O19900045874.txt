B.
Undersøgelse angående 105 erhvervssygdomssager fra  

 Arbejdsskadestyrelsen I Undersøgelsens afgrænsning, tilrettelæggelse og  

 gennemførelse.
I et brev af 16. juli 1990 orienterede jeg Arbejdsskadestyrelsen om, at jeg  

 havde besluttet af egen drift at iværksætte en undersøgelse af et antal af  

 styrelsens erhvervssygdomssager.
Jeg henviste herved til et notat af 12.  

 november 1987, gengivet i FOB 1988, s. 251-253. Jeg bad samtidig styrelsen om  

 at deltage i et møde med henblik på en nærmere drøftelse af emnets  

 afgrænsning og undersøgelsens tilrettelæggelse.
På grundlag af drøftelserne på et efterfølgende møde den 20. august 1990 i  

 Arbejdsskadestyrelsen bad jeg herefter styrelsen om at modtage 75  

 erhvervssygdomssager.
Jeg bad om at modtage fortløbende, afsluttede  

 erhvervssygdomssager, oprettet i styrelsen efter den 1. april 1989.
 Efter en foreløbig gennemgang af de 75 erhvervssygdomssager bad jeg  

 Arbejdsskadestyrelsen om at modtage yderligere 30 sager, således at det  

 samlede undersøgelsesmateriale udgjorde 105  

 fortløbende erhvervssygdomssager, oprettet i Arbejdsskadestyrelsen i dagene  

 fra den 1. - 4. april 1989.
Samtidig med oversendelsen af  

 erhvervssygdomssagerne meddelte styrelsen mig, at listen over sagerne syntes  

 at  

 være repræsentativ for Arbejdsskadestyrelsens sagstilgang, og at der ikke var  

 atypiske forekomster af bestemte lidelser.
Arbejdsskadestyrelsen fandt, at  

 sagerne var ligeligt fordelt på styrelsens 4 erhvervssygdomskontorer.
 Efter aftale med  

 Arbejdsskadestyrelsen modtog jeg det samlede journalmateriale, der havde  

 ligget  

 til grund for styrelsens sagsbehandling, herunder også interne sagsstyrings-  

 og telefonoplysningsark.
Min gennemgang af de 105  

 sager fandt herefter sted med udgangspunkt i et kontrolskema svarende til det  

 skema, jeg anvendte ved min undersøgelse i Familieretsdirektoratet, jf.
FOB  

 1988, s. 249.
 De problemstillinger, jeg har  

 valgt at beskæftige mig med i undersøgelsen, er især af  

 forvaltningsprocessuel  

 karakter, mens afgørelsernes materielle indhold kun i mindre omfang er gjort  

 til genstand for vurdering.
Dette valg har på den ene  

 side sin forklaring i, at jeg efter min gennemgang af sagerne fandt en række  

 forvaltningsprocessuelle problemstillinger særligt karakteristiske for  

 Arbejdsskadestyrelsens administration af erhvervssygdomsrådet.
På den anden  

 side hænger udvælgelsen sammen med, at jeg er begrænset i mine forudsætninger  

 for at tage stilling til de skønsmæssige vurderinger af lægefaglig karakter,  

 som i øvrigt er typiske ved vurderingen af, om en lidelse kan anerkendes som  

 arbejdsbetinget  

 og ved afgørelser om erstatningsudmåling.
Undersøgelsen af afgørelsernes  

 materielle indhold er således begrænset til de spørgsmål, der har kunnet  

 vurderes på et rent juridisk grundlag.
 Med et brev af 16. april 1991  

 sendte jeg Arbejdsskadestyrelsen min foreløbige rapport om undersøgelsen og  

 bad  

 om styrelsens bemærkninger til rapporten.
Herefter har jeg den 6. maj  

 1991 haft en drøftelse af undersøgelsen med Arbejdsskadestyrelsen, som den  

 15.  

 maj 1991 afgav sit skriftlige høringssvar.
Høringssvaret er optrykt som  

 bilag.
 II Karakteristik af det udvalgte retsområde.
Erhvervssygdomssager behandles efter reglerne i arbejdsskadeforsikringsloven,  

 jf. lbk. nr. 450 af 25. juni 1987. Loven administreres af  

 Arbejdsskadestyrelsen, som træffer afgørelser i 1. instans i  

 arbejdsskadesager.
Styrelsens afgørelser kan påklages til Den Sociale  

 Ankestyrelse.
Arbejdsskadeforsikringsloven omfatter efter lovens § 1 enhver, der mod løn  

 eller som ulønnet medhjælper af en arbejdsgiver er antaget til varigt,  

 midlertidigt eller forbigående arbejde her i landet.
Det afgørende for retten  

 til erstatning efter arbejdsskadeforsikringsloven er således, at der  

 foreligger et ansættelsesforhold - dvs. at arbejdsgiveren har antaget den  

 pågældende person til at udføre et stykke arbejde - hvorimod vederlagets art  

 og størrelse og arbejdets varighed er uden betydning for retten til  

 erstatning.
Med enkelte undtagelser er en arbejdsgiver forpligtet efter  

 arbejdsskadeforsikringslovens § 2 til at tegne arbejdsskadeforsikring  

 for sine ansatte.
Parter i en arbejdsskadesag er således på den ene side  

 skadelidte og på den anden side et forsikringsselskab, der under visse  

 betingelser  

 er pligtig at yde den skadelidte erstatning efter  

 arbejdsskadeforsikringslovens  

 bestemmelser herom.
 Efter  

 arbejdsskadeforsikringslovens § 9 defineres en arbejdsskade som  

 ulykkestilfælde, skadelige påvirkninger af få dages varighed samt  

 erhvervssygdomme og visse andre sygdomme opstået under særlige forhold.
Som erhvervssygdomme anses  

 efter lovens § 10, stk. 1, sygdomme, som efter medicinsk og teknisk erfaring  

 er  

 forårsaget af særlige påvirkninger, som bestemte persongrupper igennem deres  

 arbejde  

 eller de forhold, hvorunder dette foregår, er udsat for i højere grad end  

 personer uden sådant arbejde.
Chefen for Arbejdsskadestyrelsen fastsætter,  

 hvilke sygdomme der anses for erhvervssygdomme, jf. senest bekendtgørelse nr.  

 142 af 8. marts 1991 om fortegnelse over erhvervssygdomme i medfør af  

 lovgivningen om arbejdsskadeforsikring.
Efter lovens § 10, stk. 2,  

 gælder en særlig bevisregel, idet en person, der har pådraget sig en  

 erhvervssygdom,  

 har krav på ydelser efter loven, medmindre det anses for overvejende  

 sandsynligt, at den pågældendes sygdom skyldes andre forhold end de  

 erhvervsmæssige.
Formodningen gælder under den forudsætning, at den  

 pågældende  

 lidelse er opført på erhvervssygdomsfortegnelsen, og forudsat skadelidte  

 under  

 sit arbejde har været udsat for påvirkninger, der kan medføre lidelsen.
For andre sygdomme end  

 erhvervssygdomme kan der efter lovens § 10, stk. 3, tillige tilkendes ydelser  

 efter loven, hvis det godtgøres, at sygdommen enten efter den nyeste  

 medicinske  

 erfaring opfylder de krav, der stilles efter lovens § 10, stk. 1, eller  

 sygdommen må anses for udelukkende eller i overvejende grad at være  

 forårsaget  

 af arbejdets særlige art.
For disse lidelser gælder ikke den særligt gunstige  

 bevisregel, som er nævnt i lovens § 10, stk. 2. Forinden en sådan lidelse  

 eventuelt anerkendes som en arbejdsskade, skal den efter lovens § 10, stk. 3,  

 sidste pkt. forelægges for det særlige udvalg, erhvervssygdomsudvalget, som  

 er  

 omtalt i lovens § 11.
 Efter § 24 er ydelserne efter  

 arbejdsskadeforsikringsloven følgende:
 Sygebehandling, optræning og hjælpemidler m.m.
Erstatning for tab af erhvervsevne Erstatning for varigt mén Overgangsbeløb til efterladte ved dødsfald Erstatning for tab af forsørger.
 Ad 1) Sygebehandling, optræning og hjælpemidler m.m.
Mens en sag er under  

 behandling i Arbejdsskadestyrelsen kan udgifter til sygebehandling, optræning  

 og hjælpemidler m.m. under visse betingelser udredes i henhold til loven, i  

 det  

 omfang udgifterne ikke kan afholdes af den offentlige sygesikring eller som  

 et  

 led i behandlingen på offentligt sygehus.
Tilsvarende kan proteser,  

 hjælpemidler m.v. betales efter loven, hvis styrelsen skønner, at  

 anskaffelsen  

 er nødvendig for at sikre behandlingen eller genoptræningens resultater og  

 for  

 at formindske følgerne af arbejdsskaden, jf. lovens § 25.
 Når det efter eventuel  

 behandling, optræning eller revalidering er muligt at skønne over den  

 skadelidtes  

 fremtidige tilstand og erhvervsmuligheder, afgør styrelsen, om der tilkommer  

 den skadelidte erstatning for tab af erhvervsevne og varigt mén, jf. § 26.
 Ad 2) Erstatning for tab af erhvervsevne.
Erstatning for tab af  

 erhvervsevne ydes efter lovens § 27 for den forringelse af skadelidtes  

 indtjeningsevne  

 og erhvervsmuligheder, som skaden har forvoldt.
Ved bedømmelsen skal  

 Arbejdsskadestyrelsen foretage et individuelt skøn over, hvilken betydning  

 skaden har haft for erhvervsevnen i det enkelte tilfælde, herunder tage  

 hensyn  

 til skadelidtes muligheder for at skaffe sig indtægt ved sådant arbejde, som  

 med rimelighed kan forlanges af ham efter hans evner, uddannelse, alder og  

 muligheder for erhvervsmæssig omskoling og optræning.
En korrekt  

 erstatningsudmåling forudsætter således en vurdering af de  

 erhvervsmuligheder,  

 skadelidte ville have haft, såfremt skaden ikke var sket, sammenholdt med de  

 faktiske erhvervsmuligheder efter skaden.
Grundlaget for beregning af  

 tab af erhvervsevne er skadelidtes samlede arbejdsfortjeneste i det år, der  

 gik  

 forud for arbejdsskadens indtræden.
Den højeste årsløn, der kan lægges til  

 grund ved beregningen var pr. 1. april 1991 265.000 kr.
 Såfremt en arbejdsskade har  

 medført nedsættelse af skadelidtes evne til at skaffe sig indtægt ved  

 arbejde,  

 ydes erstatning som en årlig ydelse, der udbetales med 1/12 månedlig forud.  

 Erstatning ydes dog ikke, hvis erhvervsevnetabet er mindre end 15%. Ved  

 fuldstændigt tab af erhvervsevnen udgør den årlige ydelse 4/5 af skadelidtes  

 årsløn.
 Pr. 1. april 1991 kan ydelsen  

 som nævnt højst beregnes af en årsløn på 265.500 kr., svarende til en årlig  

 ydelse på 212.000 kr. ved fuldstændigt tab af erhvervsevnen.
 Ved delvis tab af  

 erhvervsevnen beregnes ydelsen som en forholdsmæssig del af erstatningen ved  

 fuldstændigt tab af erhvervsevnen.
Løbende ydelser reguleres  

 hvert år 1. april i overensstemmelse med lovens regler om løntalsregulering.  

 Fra udgangen af den måned, skadelidte fylder 67 år, afløses den løbende  

 ydelse  

 af et engangsbeløb svarende til 2 gange den årlige ydelse.
Er  

 erhvervsevnetabet  

 mindre end 50%, omsættes den årlige ydelse normalt til et kapitalbeløb.
 Ad 3) Erstatning for varigt mén.
Hvis arbejdsskaden har påført  

 den skadelidte varig og ikke ubetydelig skade af medicinsk art, ydes efter  

 lovens § 28 erstatning for varigt mén.
Méngraden fastsættes på grundlag af en  

 medicinsk bedømmelse af de varige ulemper i den daglige livsførelse, som  

 arbejdsskaden har medført.
Bedømmelsen foretages uafhængigt af skadens  

 erhvervsmæssige følger.
Erstatning ydes ikke, hvis méngraden er mindre end  

 5%.
Ved en méngrad på 100%  

 udgjorde den årlige ydelse pr. 1. april 1991 32.000 kr.
Ved lavere méngrader  

 beregnes ydelsen som en forholdsmæssig del heraf.
I ganske særlige tilfælde  

 kan den årlige ydelse ansættes til et højere beløb, der dog højst kan udgøre  

 120% af 32.000 kr.
Ménerstatningen udbetales altid som et kapitalbeløb  

 beregnet  

 på grundlag af den årlige ydelse og under hensyntagen til skadelidtes alder.
 Løbende ydelser reguleres  

 hvert års 1. april i overensstemmelse med lovens regler om løntalsregulering.
For de almindeligt  

 forekommende skader har Arbejdsskadestyrelsen opført ménprocenter i en tabel,  

 der bruges, når størrelsen af et mén og dermed af erstatningen fastsættes.  

 For  

 nogle skader angiver tabellen en fast ménprocent.
For andre typer skader  

 angiver den en største og eventuelt mindste procent.
Tabellen er en  

 normaltabel.
Dens satser kan fraviges, når der foreligger ganske særlige  

 forhold,  

 d.v.s. hvis det kan dokumenteres, at ménet har medført væsentligt større  

 indgreb i den skadelidtes daglige tilværelse, end det ville gøre for de  

 fleste  

 andre.
 Ad 4) Overgangsbeløb til efterladte ved dødsfald.
Har en arbejdsskade medført  

 døden, tilkommer der den efterladte ægtefælle et overgangsbeløb én gang for  

 alle, såfremt ægteskabet var indgået før arbejdsskadens indtræden, og  

 samlivet  

 bestod på tidspunktet for skadelidtes død.
Er ægteskabet indgået efter  

 arbejdsskadens  

 indtræden, har den efterladte ægtefælle krav på et overgangsbeløb, såfremt  

 ægteskabet  

 på tidspunktet for skadelidtes død havde bestået de sidste 5 år, og samlivet  

 bestod på tidspunktet for skadelidtes død.
 En efterladt, som før  

 arbejdsskadens indtræden levede sammen med skadelidte i ægteskabslignende  

 forhold, har krav på et overgangsbeløb, såfremt samlivet på tidspunktet for  

 dødens indtræden havde bestået de sidste 5 år.
 Efterlader afdøde sig ingen,  

 der efter forannævnte bestemmelser er berettiget til overgangsbeløb, kan en  

 anden efterladt person tilkendes overgangsbeløb, når særlige omstændigheder  

 taler derfor.
 Pr. 1. april 1991 udgjorde  

 overgangsbeløbet 84.000 kr.
 Ad 5) Erstatning for tab af forsørger.
 Efterladte, der har krav på  

 overgangsbeløb efter dødsfald, er normalt berettiget til erstatning, såfremt  

 den pågældende ved skadelidtes død har mistet en forsørger, eller ved  

 dødsfaldet på anden måde har fået sine forsørgelsesmæssige forhold forringet.
Erstatningen, der ydes i form  

 af en tidsbestemt løbende ydelse i normalt højst 10 år, fastsættes under  

 hensyn  

 til forsørgelsens omfang og den efterladtes muligheder for at forsørge sig  

 selv, når alder, helbredstilstand, uddannelse, beskæftigelse samt  

 forsørgerforhold  

 og økonomiske forhold tages i betragtning.
Der kan dog fastsættes yderligere,  

 tidsbestemte perioder.
Ydelsen udbetales i den fastsatte periode, uanset om  

 den  

 berettigede indgår nyt ægteskab.
Ydelsen udgør 30% af afdødes årsløn og  

 udbetales med 1/12 månedlig forud.
Pr. 1. april 1991 kan den  

 årlige ydelse højst udgøre 30% af 265.000 kr., dvs. 79.500 kr.
Løbende  

 ydelser  

 reguleres hvert år 1. april i overensstemmelse med lovens regler om  

 løntalsregulering.
Fra udgangspunktet af den måned, den  

 erstatningsberettigede  

 fylder 67 år, afløses den løbende ydelse af et éngangsbeløb på 2 gange den  

 årlige ydelse.
Efterlader afdøde sig børn,  

 over for hvilke der påhvilede ham forsørgerpligt efter bistandsloven,  

 tilkommer  

 der hvert barn, som har den anden af sine forældre i live, en løbende årlig  

 ydelse på 10% af afdødes årsløn.
Såfremt skadelidte ved sin død stod som  

 eneforsørger efter bistandsloven, tilkommer der barnet en årlig løbende  

 ydelse  

 på 20% af afdødes årsløn.
Ydelsen udbetales indtil barnets fyldte 18. år.
Er  

 barnet under uddannelse, kan ydelsen, når forholdene i øvrigt taler herfor,  

 forlænges,  

 dog længst til pågældendes fyldte 21. år.
Det samme gælder, hvis barnet var  

 fyldt 18 år og under uddannelse, da skaden skete.
 Løbende ydelser reguleres  

 hvert år 1. april i overensstemmelse med lovens regler om løntalsregulering.
 Ydes erstatning til ægtefælle  

 eller dermed ligestillet, kan den samlede erstatning til børnene højst udgøre  

 40% af afdødes årsløn.
 Ydes alene erstatning til  

 børn, kan den samlede erstatning til børnene ikke overstige 50% af afdødes  

 årsløn.
III Undersøgelsen A.
Standardisering af sagsbehandlingen 1) Beskrivelse af sagsgangen i Arbejdsskadestyrelsen Tilrettelæggelsen af Arbejdsskadestyrelsens behandling af såvel  

 erhvervssygdomssager som andre arbejdsskadesager er fra styrelsens side lagt  

 i meget faste rammer og bygger i udstrakt grad på anvendelse af forud  

 affattede standardbreve.
Af de gennemgåede sager ses, at der er udfærdiget  

 sådanne standardbreve med henblik på stort set alle faser i sagernes forløb.
 I det følgende beskrives og gengives (så vidt muligt i kronologisk  

 rækkefølge) hovedparten af de standardbreve, der er blevet anvendt i de  

 undersøgte sager.
a) Sagens rejsning Sagerne rejses næsten altid ved, at en læge indgiver anmeldelse "af  

 formodede eller konstaterede arbejdsbetingede lidelser" på en fortrykt  

 blanket (lægeanmeldelse). Blankettens rubrikker omfatter -udover  

 personoplysninger - oplysninger om skadens art, den lægelige diagnose samt  

 helbredsmæssige og arbejdsmæssige følgevirkninger af lidelsen.
Blanketten  

 indgives til "Arbejdstilsynet" og "Sikringsstyrelsen" (nu  

 Arbejdsskadestyrelsen) og indeholder i pkt. 15 og 16 følgende spørgsmål:
15 Vil undersøgte have lidelsen anmeldt til arbejdsskadeforsikringen  

 med henblik på erstat-ningssag? ja nej 16 Ønsker undersøgte sin anonymitet sikret af arbejdstilsynet  

 overfor nuværende arbejdsgiver? Hvis ja kan arbejdstilsynet ikke anvende anmeldelsen til  

 en arbejdspladsundersøgelse, og der kan ikke rejses erstatningssag i  

 sikringsstyrelsen ja nej I enkelte tilfælde er sagen  

 rejst ved, at arbejdsgiveren har indgivet anmeldelse, f.eks. sagerne nr. 77,  

 85, 86 og 90. I så fald benyttes en særlig blanket, som naturligvis ikke  

 indeholder spørgsmål om anonymitet i forhold til arbejdsgiveren.
b) Styrelsens kvitteringsskrivelser Efter modtagelsen af  

 anmeldelsesblanketten sender Arbejdsskadestyrelsen et eller flere  

 standardbreve  

 til skadelidte.
I sag 1 -som i denne henseende er repræsentativ for de  

 undersøgte  

 sager - fik skadelidte tilsendt 3 forskellige breve, alle dateret den 14.  

 april  

 1989. Brevene havde følgende indhold:
 "Sikringsstyrelsen har  

 fået meddelelse om, at De har pådraget Dem en lidelse, der muligvis kan  

 anerkendes som en erhvervssygdom efter arbejdsskadeforsikringsloven.
 Da styrelsen ikke på det  

 foreliggende grundlag kan tage stilling til, om der er tale om en  

 erhvervssygdom,  

 beder man Dem om at besvare spørgsmålene i skemaet på bagsiden og  

 tilbagesende  

 det hertil med Deres underskrift.
 De kan eventuelt bede Deres  

 sikkerhedsrepræsentant, socialforvaltning eller Deres fagforening om at  

 hjælpe  

 Dem med svarene.
Hvis Deres lidelse bliver  

 anerkendt som erhvervssygdom, kan læge-og medicinudgifter, som De under  

 sagens  

 behandling afholder på grund af denne sygdom, og som De ikke kan få dækket af  

 sygesikringen  

 eller sygehusvæsenet, eventuelt betales efter arbejdsskadeforsikringen.
De  

 bør  

 derfor gemme regningerne for disse udgifter.
Arbejdsskadeforsikringsloven  

 giver derimod ikke mulighed for betaling for svie og smerte, tabt  

 arbejdsfortjeneste eller for ødelagt beklædning, ure og lignende." Skemaet på brevets bagside  

 indeholder følgende spørgsmål:
 1.
Er Deres fulde  

 navn og CPR-nr. korrektanført på dette brevs forside? Hvis ikke bedes De skrive Deres fulde navn/rette CPR-nr.  

 her.
 2.
Er Deres  

 adresse korrekt anført? Hvis ikke bedes De skrive Deres fulde adresse her.
 3.
Mener De, at De har pådraget Dem en erhvervssygdom? 4.
Hvis ja, hvem var Deres arbejdsgiver (navn og adresse),  

 da symptomerne opstod? 5.
I hvilken periode var ovennævnte Deres arbejdsgiver? 6.
Hvilke skadelige påvirkninger mener De, at De har været  

 udsat for? 7.
Hvornår var De første gang udsat for disse påvirkninger? 8.
Hvad bemærkede De derefter helbredsmæssigt? 9.
Hvordan er tilstanden nu? 10.
Hvilke følgevirkninger er der (f.eks. sygemelding,  

 indlæggelse, overgang til andet arbejde på nedsat tid, arbejdsophør?) 11.
.Hvor og hvornår har De været behandlet af læge eller  

 på  

 hospital for lidelsen? Hvor? Hvornår? 12.
Hvem er Deres egen læge? 13.
Har De været udsat for lign. påvirkninger hos andre  

 arbejdsgivere? Hvis ja: I hvilken periode var De ansat der? Og hvem var Deres arbejdsgiver?*) ja/nej Ansættelsesperiode:
 Arbejdsgiver:
 Ansættelsesperiode:
 Arbejdsgiver:
 14.
Har De været selvstændig? Ja/Nej Hvis ja, i hvilken periode:
 15.
 Har De været ansat på Færøerne, i Grønland eller i  

 udlandet? Hvis Ja:
Hvor? Hvornår? *) Har De været  

 udsat for lign. påvirkninger hos endnu flere arbejdsgivere, bedes De vedlægge  

 en liste over disse arbejdsgivere med deres navne, adresser og oplysning om,  

 hvornår De har været ansat hos hver enkelt.
Hvis De i øvrigt har  

 oplysninger omkring arbejdsforhold, indlæggelser, speciallægebehandling  

 o.a., som der ikke er plads til at give i dette skema, bedes De vedlægge en  

 særskilt redegørelse om disse oplysninger." (Brev nr. 1) Da sagen angik  

 opløsningsmiddelforgiftning sendtes yderligere følgende brev:
 "I anledning af  

 ovennævnte skade skal man anmode Dem om at besvare nedenstående spørgsmål.
 Besvarelsen bedes snarest  

 muligt tilbagesendt.
 Hvis De ønsker at give  

 yderligere oplysninger, kan disse anføres på bagsiden.
Med venlig hilsen Spørgsmål Svar De bedes  

 venligst oplyse:
hvor ofte De har arbejdet med organiske  

 opløsningsmidler eller organiske opløsningsmiddelholdige materialer.
F.eks.  

 timer pr. dag/uge.
om der ved arbejdet var lokale-udsug om der ved arbejdet blev brugt åndedrætsværn, og i  

 givet fald hvilken type.
 de stoffer/materialer/opløsningsmidler som De har  

 arbejdet med.
hvad De iøvrigt har været beskæftiget med."  

  

 (brev nr. 2a) I sager om  

 bevægeapparatlidelser benyttes følgende standardbrev i stedet for det foran  

 citerede brev nr. 2a (brev nr. 2 b, fra sag 8):
 "I anledning af  

 ovennævnte skade skal man anmode Dem om at besvare nedenstående spørgsmål.
 Besvarelsen bedes snarest  

 belejligt tilbagesendt.
 Hvis De ønsker at give  

 yderligere oplysninger, kan disse anføres på bagsiden.
Med venlig hilsen Spørgsmål Svar De bedes beskrive den arbejdsfunktion, der medførte  

 Deres lidelse i hånden.
 Specielt ønskes oplyst om De havde tunge løft,  

 løftede i uhensigtsmæssige stillinger, eller om der iøvrigt var tale om  

 anstrengende belastning af Deres arme, f.eks. i form af ensformigt arbejde  

 med hurtige, gentagne arbejdsbevægelser.
Hvor længe har De udført dette arbejde? Hvor lang tid gik der, efter at De var påbegyndt  

 dette arbejde, før De fik smerter? Hvor er De nu ansat? Hvilket arbejde udfører De?" Sag nr. 67  

 drejede sig om en hørenedsættelse, og i sådanne sager benyttes følgende  

 oplysningsbrev:
 "I anledning af  

 ovennævnte skade skal man anmode Dem om at besvare nedenstående spørgsmål.
 Brevet bedes snarest  

 belejligt tilbagesendt.
 Hvis De ønsker at give  

 yderligere oplysninger, kan disse anføres på bagsiden.
Med venlig hilsen Spørgsmål Svar Hvornår bemærkede De første gang Deres  

 hørenedsættelse? Blev De dengang undersøgt eller behandlet herfor hos  

 læge eller på sygehus?  

  

 (Lægens eller sygehusets navn og adresse samt undersøgelsestidspunkt(er)  

 bedes  

 anført.) Hvor var De da ansat?  

  

 (Arbejdsgivers navn og adresse samt ansættelsesperioden bedes anført).
Hvilket arbejde udførte De og hvor længe? Var De under udførelsen af dette arbejde udsat for  

 støj?  

  

 I givet fald bedes nedenstående udfyldt med afkrydsning.
 Støjfornemmelser:
voldsom kraftig  

  

 meget kraftig  

  

 kraftig  

  

 generende støj Støjvarighed:
hele tiden  

  

 Ca. 1/2 af tiden  

  

 under 1/2 af tiden Har De været udsat for støj i andre ansættelsesforhold? I givet fald bedes navn +  

 adresse på arbejdsgiver angivet samt ansættelsesperiode.
Anvender De høreapparat? Hvornår fik De i givet fald  

 dette? Lider De af susen for ørene?"(brev nr. 2 c) I en del sager, som ikke på  

 forhånd kan henvises til en bestemt sygdomskategori, benyttes i stedet for  

 brevene nr. 2 a-c følgende brev til indhentelse af oplysninger fra skadelidte  

 (brev nr. 2  

 d, fra sag nr. 21):
 "I anledning af  

 ovennævnte skade skal man anmode Dem om at besvare nedenstående spørgsmål.
 Besvarelsen bedes snarest  

 belejligt tilbagesendt.
 Hvis De ønsker at give  

 yderligere oplysninger, kan disse anføres på bagsiden.
Med venlig hilsen Spørgsmål Svar Indtraf der nogen særlig hændelse ved den anmeldte  

 lejlighed, og da hvilken? Hvori bestod Deres arbejde, da lidelsen opstod? Hvornår påbegyndte De dette arbejde (ca. dato)? Er De fortsat beskæftiget med dette arbejde? Hvis nej, hvornår ophørte De med dette arbejde (ca.  

 dato)? Var det ovennævnte arbejde uvant eller særlig  

 anstrengende? Hvad havde De været beskæftiget med forud for det  

 arbejde, hvorunder lidelsen opstod? Hvad er De beskæftiget med nu? Hvor og hvornår er De blevet undersøgt for Deres  

 lidelse?" I sager om hudlidelser sendes  

 følgende brev (brev nr. 2 e, fra sag nr. 9):
 "I anledning af  

 ovennævnte skade anmoder man Dem om at besvare nedenstående spørgsmål.
 Brevet bedes snarest  

 belejligt tilbagesendt.
 Hvis De ønsker at give  

 yderligere oplysninger, kan disse anføres på bagsiden.
Med venlig hilsen Spørgsmål Svar Hvornår startede Deres hudlidelse? Hvor var De ansat på dette tidspunkt (arbejdsgivers  

 navn og adresse bedes oplyst)? Hvad var De beskæftiget med hos denne arbejdsgiver? Har De haft eksem uafbrudt siden hudlidelsen  

 begyndte? Hvis De har haft eksemfri perioder bedes De oplyse:
hvilke perioder har De været eksemfri? hvornår blussede eksemet op igen? hvor var De ansat, da eksemet blussede op igen  

 (arbejdsgivers navn og adresse bedes oplyst)? hvad var De beskæftiget med, da eksemet blussede op  

 igen? Hvor er De blevet behandlet af læge eller hospital  

 for Deres hudlidelse? (Navn og adresse bedes oplyst) Har De eksem eller hudgener nu? Er De under behandling nu? (Navn og adresse på  

 behandlende læge eller hospital bedes oplyst) Er De i arbejde nu? Hvis:
hvad er De beskæftiget med? b) arbejdsgivers navn og adresse bedes oplyst" I sag nr. 1 fik skadelidte  

 desuden følgende brev:
 "Sikringsstyrelsen har  

 modtaget anmeldelse om erstatning efter arbejdsskadeforsikringsloven.
Det skal nu undersøges, om  

 forholdet er omfattet af loven.
Hvis det er tilfældet, skal  

 erstatningsspørgsmålet  

 desuden undersøges.
Til dette brug kan det være  

 nødvendigt at indhente supplerende oplysninger, og det skal styrelsen have  

 Deres tilladelse til.
Der kan blive behov for at indhente oplysninger om  

 helbredsmæssige, arbejdsmæssige, sociale og økonomiske forhold.  

 Sikringsstyrelsen kan således få brug for at rette henvendelse til  

 praktiserende læger, speciallæger, sygehuse, arbejdsmedicinske klinikker,  

 kommunernes  

 social- og sundhedsforvaltning, skattevæsen og arbejdsgiver.
I  

 erhvervssygdomssager kan der yderligere blive tale om at rette henvendelse  

 til  

 tidligere arbejdsgivere.
Styrelsen vil indhente de oplysninger, der er  

 nødvendige til brug for behandlingen af Deres sag, hvis De ikke inden 14 dage  

 modsætter Dem dette.
Hvis De ikke ønsker  

 oplysninger indhentet, kan det medføre, at Sikringsstyrelsen ikke har  

 mulighed  

 for at få sagen tilstrækkeligt oplyst.
Det kan betyde, at De ikke får den  

 erstatning, De har ret til.
 Har De spørgsmål i anledning  

 af dette brev, kan De eventuelt bede Deres sikkerhedsrepræsentant eller Deres  

 fagforening om hjælp.
Lovens oplysningsregler er  

 trykt på bagsiden." (brev nr. 3) På bagsiden af brevet er §  

 20, stk. 2, i arbejdsskadeforsikringsloven trykt.
Bestemmelsen har følgende  

 ordlyd:
"Sikringsstyrelsen kan  

 af arbejdsgivere, ansatte, kommuner og andre vedkommende, herunder sygehuse,  

 institutter og behandlende læger m.v. forlange meddelt enhver oplysning,  

 styrelsen skønner er af betydning, herunder eventuelle politirapporter,  

 hospitalsjournaler med hvad dertil hører, produktionsprocedurer, produkters  

 og  

 stoffers kemiske bestanddele eller afskrift af sådanne rapporter, journaler  

 og  

 formler.
Endvidere kan styrelsen forlange retsligt forhør i overensstemmelse  

 med retsplejelovens § 1018. at få udskrift heraf, samt at der foretages  

 obduktion efter reglerne om lovmæssige obduktioner." I sag nr. 67 blev rubrik nr.  

 16 i lægeanmeldelsen udfyldt med et ja.
Skadelidte fik i den anledning  

 følgende standardbrev (brev nr. 4):
 "Sikringsstyrelsen har  

 modtaget anmeldelse om en formodet erhvervssygdom, som De kan have pådraget  

 Dem under Deres arbejde.
 Af anmeldelsen fremgår det,  

 at De ønsker Deres anonymitet sikret af arbejdstilsynet overfor Deres  

 nuværende  

 arbejdsgiver.
 Da Sikringsstyrelsen  

 imidlertid under sagens behandling er nødt til at rette henvendelse til Deres  

 arbejdsgiver, bedes De inden 4 uger meddele styrelsen, om De ønsker sagen  

 behandlet efter arbejdsskadeforsikringsloven.
Hvis De ønsker sagen behandlet  

 af Sikringsstyrelsen, bedes De endvidere returnere vedlagte spørgeskema(er) i  

 udfyldt stand." Da brev nr. 4 ikke blev  

 besvaret, henlagde Sikringsstyrelsen sagen.
Se om dette ekspeditionsskridt  

 side  

 99ff.
c) Ekspeditioner til brug for sagens oplysning i  

 øvrigt Hvis styrelsen finder det  

 nødvendigt at indhente oplysninger fra privatpraktiserende læger, benyttes  

 følgende standardbrev stilet til lægen (brev nr.  

 5 a, fra sag nr. 16):
 "Styrelsen er  

 underrettet om, at ovennævnte skal have pådraget sig en lidelse under sit  

 arbejde.
 Det er oplyst, at De har  

 behandlet pågældende.
 Man beder Dem derfor  

 udfærdige en erklæring  

  

 på grundlag af  

 Deres journalmateriale  

  

 og desuden oplyse, hvad De har erfaret om lidelsens  

 opståen, tidspunktet herfor og forløbet før henvendelsen til Dem.
 Samtidig ønskes anført, hvad  

 De selv har bemærket om lidelsens art og mulige årsagssammenhæng med  

 pågældendes arbejde, samt hvad De har foretaget i denne forbindelse.
 Endelig bedes tilstanden ved  

 sidste undersøgelse beskrevet.
Erklæringen og Deres regning  

 bedes sendt til styrelsen." Til brug for fastsættelse af  

 ydelsernes størrelse har styrelsen i visse sager (bl.a. i sag nr. 9) bedt  

 skadelidte om at henvende sig til egen læge for at få denne til at udfylde  

 lægeerklæring (erklæring II). I disse tilfælde benyttes følgende brev (brev  

 nr. 5 b):
"Arbejdsskadestyrelsen  

 beder Dem herved om at henvende Dem til den læge, der har behandlet Dem i  

 anledning af den ovenfor nævnte skade for at få udstedt en såkaldt  

 lægeerklæring II.
Hvis De på grund af flytning eller af anden årsag er  

 forhindret i at søge denne læge, kan De henvende Dem til en anden læge.
Ved  

 lægebesøget beder man Dem medbringe både denne skrivelse og de vedlagte  

 bilag.  

 En eventuel lukket kuvert videregives uåbnet til lægen.
 Den udstedte lægeerklæring  

 indsendes derefter til styrelsen.
Den blanket, der er mærket på  

 forsiden med rød tekst, er beregnet til lægens eget brug, f.eks. som kladde  

 eller kopi til opbevaring." Ønskes sagen belyst ved en  

 lægeerklæring fra en speciallæge, der tidligere har behandlet skadelidte,  

 beder  

 styrelsen forsikringsselskabet om at sørge herfor.
Der anvendes hertil  

 følgende standardbrev:
 "Styrelsen har modtaget  

 underretning om en lidelse, som ovennævnte skal have pådraget sig under  

 arbejde  

 for arbejdsgiveren.
Det er oplyst, at der har  

 været tale om behandling hos/indlæggelse på Man skal derfor anmode  

 selskabet om derfra at indhente en erklæring til brug for styrelsens  

 behandling  

 af sagen.
 Erklæringen skal for så vidt  

 muligt beskrive, hvad pågældende har oplyst om oprindelsen til sin lidelse og  

 dens forløb, før pågældende kom under behandling.
 Tillige ønskes det oplyst,  

 hvad lægen har bemærket om lidelsens art og mulige årsagssammenhæng med  

 pågældendes arbejde, samt hvad lægen har foretaget i denne forbindelse.
Samtidig bedes skadelidtes  

 tilstand ved sidste undersøgelse oplyst." (brev nr. 5 c, fra sag nr. 7) Ønskes der foretaget en  

 egentlig speciallægeundersøgelse, beder styrelsen forsikringsselskabet sørge  

 for det.
Selskabet får følgende brev tilsendt (brev nr. 5 d, fra sag nr. 7):
 "Styrelsen har modtaget  

 underretning om en lidelse, som ovennævnte skal have pådraget sig under  

 arbejde  

 for arbejdsgiveren.
 Det er oplyst, at der har  

 været tale om behandling hos/indlæggelse på Speciallæge .......
 Man skal derfor anmode  

 selskabet om derfra at indhente en erklæring til brug for styrelsens  

 behandling  

 af sagen.
 Erklæringen skal så vidt  

 muligt beskrive, hvad pågældende har oplyst om oprindelsen til sin lidelse og  

 dens forløb, før pågældende kom under behandling.
 Tillige ønskes det oplyst,  

 hvad lægen har bemærket om lidelsens art og mulige årsagssammenhæng med  

 pågældendes arbejde, samt hvad lægen har foretaget i denne forbindelse.
Samtidig bedes skadelidtes  

 tilstand ved sidste undersøgelse oplyst." I en del af sagerne - blandt  

 andre i sag nr. 40 - indhentede styrelsen, efter at have modtaget udfyldte  

 oplysningsskema(er) fra skadelidte, oplysninger fra arbejdsgiveren.
Til brug  

 herfor benyttede styrelsen følgende standardbrev (brev nr. 6):
 "Sikringsstyrelsen har modtaget  

 lægelig anmeldelse om en formodet erhvervssygdom, jf. ovenfor, som ovennævnte  

 kan have pådraget sig under arbejdet hos Dem.
 Man skal derfor anmode Dem om  

 at udfylde vedlagte blanket (kombineret anmeldelsesblanket for arbejdsulykker  

 og erhvervssygdomme) og tilbagesende den hertil.
Hvis der er rubrikker, som De  

 ikke mener at kunne besvare, kan besvarelsen heraf udelades.
Dog må det af  

 anmeldelsen i hvert fald fremgå a) i hvilken periode pågældende har været ansat hos Dem og b) ved hvilket arbejde (herunder gerne en arbejdsbeskrivelse)  

 samt c) i hvilket  

 forsikringsselskab De har tegnet lovpligtig arbejdsskadeforsikring  

 (policenummer bedes anført).
 Er arbejdsgiveren en statslig  

 institution eller på anden måde selvforsikret efter  

 arbejdsskadeforsikringsloven,  

 bortfalder spørgsmålet om forsikringsselskab.
Ved indsendelse af  

 anmeldeblanketten betragtes De ikke automatisk som forsikringspligtig  

 arbejdsgiver.  

 Deres oplysninger er imidlertid nødvendige for Sikringsstyrelsens vurdering  

 af  

 sagen.
De vil senere blive orienteret om sagens afgørelse.
 Uanset at styrelsen har  

 modtaget lægelig anmeldelse, påhviler anmeldelsespligten vedrørende  

 erhvervssygdomme  

 den arbejdsgiver, hvor den skadelidte senest var ansat, da sygdommen blev  

 påvist, selvom denne arbejdsgiver er en anden end den forsikringspligtige  

 arbejdsgiver.
Der henvises til  

 arbejdsskadeforsikringslovens § 6 og § 17, stk. 1, der er trykt på  

 bagsiden." De pågældende bestemmelser  

 fastlægger, hvilken arbejdsgiver der er forsikringspligtig, samt hvem der er  

 forpligtet til at anmelde sygdommen til Arbejdsskadestyrelsen.
 I nogle af de undersøgte  

 sager har arbejdsgiveren - typisk offentlige arbejdsgivere - uden først at  

 være anmodet herom udfyldt anmeldelsesskema, f.eks. i sag nr. 43.
 Hvis ikke arbejdsgiveren besvarer  

 brev nr. 6, anvender styrelsen -som f.eks. i sag nr. 3 - følgende fortrykte  

 rykkerbrev (brev nr.  

 7 a  

 ):
 "Under henvisning til  

 styrelsens brev af 17. april 1989 om anmeldelse af en arbejdsskade skal man  

 meddele, at det ifølge arbejdsskadeforsikringslovens § 63, stk. 2, er  

 strafbart at undlade at anmelde en arbejdsskade.
Hvis man ikke har modtaget  

 anmeldelsen inden 14 dage fra dato, vil styrelsen derfor rette henvendelse  

 til  

 politiet med anmodning om, at der rejses tiltale mod Dem med krav om  

 bødestraf." Rykkerbrevet blev i sag nr. 3  

 sendt den 7. juni 1989, dvs. 1 måned og 21 dage efter, at anmodningen om  

 udfyldning af anmeldelsesblanketten blev sendt.
Den tilsendte  

 anmeldelsesblanket omfatter 4 sider med fortrykte spørgsmåls- og  

 svarrubrikker.  

 De første 3 sider skal udfyldes af arbejdsgiveren, og spørgsmålene på disse  

 sider drejer sig om arbejdsmæssige forhold af betydning for lidelsens opståen  

 samt oplysninger af administrativ karakter såsom lønningsforhold, navnet på  

 forsikringsselskabet, samt om skadelidte er medlem af en a-kasse.
Sidste side  

 skal udfyldes af den læge, der har behandlet skadelidte og vedrører lægelige  

 oplysninger, der kan belyse sammenhængen mellem erhvervssygdoms/ulykkens  

 opståen og skadelidtes helbredsforhold i øvrigt.
 Sender skadelidte ikke  

 oplysningsskemaer tilbage, sendes følgende rykkerskrivelse (brev nr. 7 b, fra  

 sag nr. 8):
 "Da Sikringsstyrelsen er  

 uden svar på sit brev, hvori der blev anmodet om supplerende oplysninger,  

 skal  

 man meddele, at sagen er udgået af behandling og henlagt.
 Efter  

 arbejdsskadeforsikringsloven kan der ikke ydes erstatning for mén på under 5%  

 eller erstatning for erhvervsevnetab på under 15%, jfr. lovens § 28, stk. 1,  

 og  

 § 27, stk. 1.
Mener De, at De har fået  

 varigt mén af tilfældet, skal man anmode Dem om snarest at besvare brevet,  

 således at der kan tages stilling til, om Deres tilfælde kan henføres under  

 lov  

 om arbejdsskadeforsikring." Indhentelse af oplysninger  

 fra hospitaler sker ved følgende standardbrev (brev nr.  

 8 a, fra sag nr. 9):
 "Det er overfor  

 Arbejdsskadestyrelsen oplyst, at pågældende er blevet behandlet på sygehuset  

 som beskrevet ovenfor.
Under henvisning til  

 bestemmelserne i § 20 i lov om arbejdsskadeforsikring anmodes sygehuset om at  

 sende styrelsen kopi af lægebrevet (udskrivningskortet) eller tilsvarende  

 oplysninger." Rekvirering af  

 røntgenfotografier sker ved følgende brev (brev nr. 8 b, fra sag nr. 5):
 "Det er over for  

 Sikringsstyrelsen oplyst, at skadelidte er blevet røntgenfotograferet på  

 sygehuset som anført ovenfor.
 Under henvisning til  

 bestemmelserne i § 20 i lov om arbejdsskadeforsikring anmoder man om at låne  

 de optagne røntgenfilm vedlagt kopi af beskrivelsen og røntgendiagnosen.
 Styrelsen vil gerne låne de  

 originale optagelser i fuld størrelse, ikke mini-optagelser.
Foreligger der flere  

 røntgenoptagelser, ønskes kun filmene fra første og sidste optagelse udlånt  

 hertil." I en del sager anmodes  

 skadelidte på dette stadium af sagen om at fremkomme med supplerende  

 helbredsoplysninger ved at udfylde et nyt spørgeskema (brev nr. 2 a-d eller  

 brev nr. 3).
I hovedparten af de  

 undersøgte sager har styrelsen på det tidspunkt, da sagen skønnes  

 færdigoplyst,  

 vejledt skadelidte om hans ret til i henhold til forvaltningsloven at søge  

 partsaktindsigt.
Til brug herfor er udarbejdet to standardbreve, der har  

 følgende indhold:
"Arbejdsskadestyrelsen  

 vil nu træffe afgørelse i Deres sag på grundlag af de foreliggende  

 oplysninger  

 om bl.a.
Deres helbreds- og beskæftigelsesmæssige forhold.
Hvis De ønsker det, kan De på  

 bagsiden af denne blanket udtale Dem om disse oplysninger eller komme med  

 oplysninger, der ikke tidligere er indgået i sagen.
Blanketten skal være  

 styrelsen i hænde inden 2 uger fra dato, for at Deres oplysninger kan indgå i  

 styrelsens overvejelser.
De har i medfør af  

 forvaltningsloven ret til at gennemse sagens akter, eventuelt ved tilsendelse  

 af kopi.
Gennemsyn af akter vil normalt finde sted på det stedlige  

 politikontor, som akterne så sendes til.
Hvis De har bopæl i det  

 storkøbenhavnske område, sker gennemsyn dog i styrelsens ekspedition.
Hvis De ønsker at se akterne  

 inden afgørelsen, skal anmodning herom fremsættes over for styrelsen inden 2  

 uger fra dato.
De må i så fald regne med, at der kan gå en vis tid, inden De  

 modtager akterne.
Dertil kommer, at styrelsen efter aktindsigten må afvente,  

 om  

 De herefter har bemærkninger, før afgørelsen kan træffes.
I tilfælde, hvor De selv  

 eller Deres repræsentant tidligere har fået aktkopier, vil tilsendelse af ny  

 kopi af de samme akter kun ske mod betaling efter Justitsministeriets  

 retningslinier." (brev nr.  

 9 a  

 ) "Sikringsstyrelsen vil  

 nu træffe afgørelse i sagen på grundlag af de foreliggende oplysninger om  

 bl.a.  

 Deres helbreds- og beskæftigelsesmæssige forhold.
Hvis De ønsker det, kan De på  

 bagsiden af denne blanket udtale Dem om disse oplysninger eller komme med  

 oplysninger, der ikke tidligere er indgået på sagen.
Blanketten skal være  

 styrelsen i hænde inden en uge fra dato, for at Deres oplysninger kan indgå i  

 styrelsens overvejelser.
De har i medfør af  

 forvaltningsloven ret til at gennemse sagens akter, eventuelt ved tilsendelse  

 af kopi.
Gennemsyn af akter vil normalt finde sted på det stedlige  

 politikontor, som akterne sendes til.
Hvis De har bopæl i det  

 storkøbenhavnske  

 område, sker gennemsyn dog i styrelsens ekspedition.
Hvis De ønsker at se akterne  

 inden afgørelsen, skal anmodning herom fremsættes overfor styrelsen inden en  

 uge fra dato.
De må i så fald regne med en vis ekspeditionstid, inden  

 aktindsigten kan realiseres.
Dertil kommer, at styrelsen efter aktindsigten  

 vil  

 være nødsaget til at afvente Deres eventuelle bemærkninger, før afgørelsen  

 kan  

 træffes." (brev nr. 9 b) I de forholdsvis få sager,  

 hvor skadelidte derpå har søgt aktindsigt, sendes akterne i kopi med følgende  

 brev (brev nr. 9 c, fra sag nr. 35):
 "Vedlagt sendes efter  

 begæring kopi af sagens akter.
Ønsker De at fremkomme med  

 supplerende bemærkninger, må disse være styrelsen i hænde inden 2 uger fra  

 dato." d) Underretninger om at sagen trækker ud Trækker sagen ud, har  

 skadelidte i visse sager fået underretning herom samt om årsagen hertil.
I  

 sag  

 nr. 16 blev der sendt følgende standardbrev (brev nr.  

 10 a  

 ):
 "Sagen om Deres mulige  

 erhvervssygdom er nu klar til forelæggelse for Erhvervssygdomsudvalget.
 På grund af stor sagstilgang  

 til udvalget vil der kunne gå op til 1/2 år, før sagen bliver forelagt.
 Ca. 2 uger før forelæggelsen  

 vil De blive orienteret om datoen herfor og om, hvornår afgørelse i sagen kan  

 ventes.
Hvis De har yderligere  

 oplysninger eller eventuelle kommentarer til sagen, bedes disse senest inden  

 6  

 uger fra dato indsendt til styrelsen." Sendes den pågældende til  

 speciallægeundersøgelse, giver styrelsen følgende meddelelse (brev nr. 10 b,  

 fra sag nr. 48):
 "Arbejdsskadestyrelsen  

 har i dag anmodet forsikringsselskabet om at foranledige Dem undersøgt af  

 ovennævnte speciallæge.
 De vil fra selskabet eller  

 speciallægen modtage underretning om tid og sted for undersøgelsen.
Opmærksomheden henledes på,  

 at styrelsen tidligst kan forventes at kunne træffe afgørelse i sagen 8 uger  

 efter, at undersøgelsen har fundet sted." e) Styrelsens afgørelser Hvis forholdet kan anerkendes  

 som en arbejdsskade, meddeler styrelsen det ved følgende standardbrev (brev  

 nr. 11, fra sag nr. 59):
 "Arbejdsskadestyrelsen  

 kan oplyse, at det anmeldte tilfælde er anerkendt som en arbejdsskade efter  

 lov  

 om arbejdsskadeforsikring.
 Styrelsen fortsætter  

 behandlingen af sagen, og hvis sagens behandling fører til, at De har krav på  

 ydelser efter loven, vil de blive udbetalt af forsikringsselskabet.
Et uddrag af lov om  

 arbejdsskadeforsikring vedlægges.
Efter lovens § 54 kan styrelsens afgørelser  

 ankes til Den Sociale Ankestyrelse." Hvis styrelsen træffer  

 afgørelse om ikke at anerkende forholdet som en arbejdsskade, benyttes -  

 beroende på lidelsens art - flere forskellige standardformuleringer.  

 Brevene indeholder altid en vis  

 individualisering.
Størsteparten af brevene er dog formuleret på forhånd.
I  

 det  

 følgende er den individuelle del markeret med  

  

 kursiv.
 I sag nr. 43 - den drejede  

 sig om seneskedehindebetændelse - blev afgørelsen formuleret således:
 "I sagen om Deres  

 anmeldte lidelse i form af  

  

 seneskedehindebetændelse  

  

 har styrelsen truffet følgende afgørelse:
 Tilfældet kan ikke anerkendes  

 som arbejdsskade.
 I sagen foreligger  

 oplysninger bl.a. fra  

  

 Dem selv og Deres  

 læge.
 Afgørelsen har følgende begrundelse:
 For at en sådan lidelse skal  

 kunne anerkendes under arbejdsskadeforsikringsloven, kræves følgende  

 betingelser opfyldt:
Lidelsen på underarme og hænder skal være forårsaget af  

 uvant og særligt belastende arbejde og opstået indenfor 6. måneder efter det  

 uvante arbejdes påbegyndelse, og desuden skal lidelsen have medført hel eller delvis opgivelse af det  

 sædvanlige arbejde.
 Det fremgår af oplysningerne,  

  

 at De påbegyndte arbejdet på operationsafd.  

 i 1981, og at symptomerne opstod i januar 1989. De er fortsat beskæftiget ved  

 det samme arbejde.
Tilfældet kan ikke anerkendes  

 som arbejdsskade, fordi betingelserne ovenfor under  

  

 pkt. 1 og 2  

  

 ikke er opfyldt.
Deres lidelse er således ikke omfattet  

 af fortegnelsen over erhvervssygdomme.
Bestemmelserne står i  

 Sikringsstyrelsens  

 bekendtgørelse af 20. januar 1989, § 2, gruppe E 6 b.
 Et uddrag af  

 arbejdsskadeforsikringsloven og bekendtgørelsen vedlægges.
Sikringsstyrelsens afgørelser  

 kan ankes til Den Sociale Ankestyrelse, Amaliegade 25, 1256 København K,  

 inden  

 4 uger." (brev nr.  

 12 a  

 ) I sager om tennisalbue -  

 f.eks. sag nr. 69 - anvendes samme formulering, dog med følgende ændring i  

 beskrivelsen af, hvilke betingelser der skal være opfyldt, for at tilfældet  

 kan anerkendes:
 "...
 For at en  

  

 tennisalbue  

  

 skal kunne anerkendes under  

 arbejdsskadeforsikringsloven, kræves følgende betingelser opfyldt:
Lidelsen skal være forårsaget af uvant og særligt  

 belastende arbejde og opstået indenfor 6 måneder efter det uvante arbejdes  

 påbegyndelse, og desuden skal Lidelsen have medført hel eller delvis opgivelse af det  

 sædvanlige arbejde, eller lidelsen skal være forårsaget af hurtigt gentagne og  

 stærkt belastende arbejdsbevægelser, og desuden skal lidelsen have medført hel eller delvis opgivelse af det  

 sædvanlige arbejde.
 Det fremgår af oplysningerne, at De har arbejdet med pasning af  

 omstillingsbord, betjening af døråbner og skrankearbejde.  

  

 Tilfældet kan  

 ikke anerkendes, fordi betingelserne ovenfor under gruppe  

  

 1 og 3  

  

 ikke er opfyldt.
..." (brev nr. 12 b) I sager, hvor der er anmeldt  

 sygdomme, der ikke er optaget på fortegnelsen over erhvervssygdomme, benyttes  

 følgende faste formulering (fra sag nr. 16):
"I sagen om Deres  

 anmeldte lidelse  

  

 i form af chock  

  

 har  

 styrelsen efter indstilling fra Erhvervssygdomsudvalget truffet følgende Afgørelse:
 Tilfældet kan ikke anerkendes  

 som arbejdsskade.
 I sagen foreligger  

 oplysninger bl.a. fra  

  

 Dem selv og Deres  

 læge.
 Afgørelsen har følgende  

 begrundelse:
 Det fremgår af  

  

 sagen, at De som hjemmehjælper fik et chock,  

 men nu er i Deres habitual tilstand ifølge de lægelige oplysninger.
 For at en lidelse kan  

 anerkendes som erhvervssygdom, skal den stå på fortegnelsen over  

 erhvervssygdomme.
 Tilfældet kan herefter ikke  

 anerkendes som arbejdsskade, fordi Deres lidelse ikke er optaget på  

 fortegnelsen over erhvervssygdomme i Arbejdsskadestyrelsens bekendtgørelse af  

 20. januar 1989.
 Deres lidelse  

  

 kan  

  

 heller  

  

 ikke  

  

 anerkendes som forårsaget af arbejdets særlige art efter  

 arbejdsskadeforsikringslovens § 10, stk. 3.  

  

 Udvalget  

 finder ikke, at den anmeldte lidelse udelukkende eller i overvejende grad  

 skyldes arbejdet.
 Et uddrag af  

 arbejdsskadeforsikringsloven og bekendtgørelsen vedlægges.
..." (brev nr. 12 c) Anmeldte hørelidelser, der  

 ikke kan anerkendes, afslås med følgende formulering (fra sag nr. 13):
"I sagen om Deres  

 anmeldte hørelidelse har styrelsen truffet følgende Afgørelse:
 Tilfældet kan ikke anerkendes  

 som arbejdsskade.
 I sagen foreligger  

 oplysninger bl.a. fra  

  

 Bedriftssundhedstjenesten,  

 Holmegaards Glasværker A/S, og Dem selv  

  

 , herunder et audiogram, optaget den  

  

 24. januar 1989.
 Oplysningerne tyder på, at De  

 har en let hørenedsættelse, der eventuelt kan skyldes  

  

 støjudsættelse fra eksplosion eller støj på arbejdspladsen.
 Deres samlede høretab er beskedent.
Efter Sikringsstyrelsens  

 bekendtgørelse om fortegnelse over erhvervssygdomme anerkendes kun døvhed  

 eller generende tunghørighed forårsaget af støj under arbejdet som  

 erhvervsbetinget.
Bestemmelserne herom står i Sikringsstyrelsens  

 bekendtgørelse af 20. januar 1989 § 2, gruppe E 3.
 Deres hørenedsættelse er  

 efter de lægelige oplysninger ikke så stor, at den kan anerkendes som  

 arbejdsskade  

 efter arbejdsskadeforsikringsloven.
 Et uddrag af  

 arbejdsskadeforsikringsloven og bekendtgørelsen vedlægges.
..." (brev nr. 12 d) Skyldes den manglende  

 anerkendelse af en arbejdsskade uklarhed i det faktiske oplysningsgrundlag,  

 benyttes følgende formulering (fra sag nr. 10):
 "Arbejdsskadestyrelsen  

 har modtaget meddelelse om en skade, De har pådraget Dem under arbejde.
 De oplysninger, styrelsen har  

 modtaget, gør det ikke muligt at tage stilling til, om tilfældet hører under  

 arbejdsskadeforsikringsloven.
 Skaden skønnes imidlertid  

 ikke at ville medføre varigt mén eller udgifter, der ville kunne medføre krav  

 efter loven.
 Styrelsen har herefter  

 henlagt sagen.
 Hvis De selv mener, at De har  

 fået varigt mén af skaden, eller hvis De har haft udgifter til  

 lægebehandling,  

 briller eller lignende, der ikke kan dækkes af den offentlige sygesikring,  

 bedes De henvende Dem hertil snarest muligt.
 Sagen vil i så fald blive  

 genoptaget med henblik på fremskaffelse af yderligere oplysninger, således at  

 der kan tages stilling til, om Deres tilfælde medfører rettigheder efter  

 arbejdskadeforsikringsloven.
Et uddrag af loven  

 vedlægges." (brev nr. 12 e) Denne sag blev senere  

 genoptaget på anmodning fra skadelidte og afgjort med en anerkendelse af  

 skaden  

 (en hudlidelse) og fastsættelse af en ménerstatning på grundlag af 5%  

 méngrad.
 Afslag på at anerkende en  

 opløsningsmiddelforgiftning formuleres på følgende måde (fra sag nr. 20):
 "...
 Tilfældet kan ikke anerkendes  

 som arbejdsskade.
 I sagen foreligger  

 oplysninger blandt andet fra  

  

 Århus  

 Kommunehospital og Deres egen læge.
 Afgørelsen har følgende  

 begrundelse:
Det fremgår af oplysningerne,  

  

 at De har arbejdet som sagsbehandler i  

 Silkeborg Kommune fra 1978 og der har haft slimhindegener på grund af  

 indeklimaet.
Det er desuden oplyst, at De lider af nikkelallergi og fra  

 barndommen har været behandlet for eksem.
For at en lidelse kan anerkendes som erhvervssygdom, skal den stå på  

 fortegnelsen over erhvervssygdomme.
Det er imidlertid ikke nok, at der har  

 været tale om en skadelig påvirkning nævnt i fortegnelsen.
De skadelige  

 stoffer skal også i styrke  

  

 og med hensyn til  

  

 tidspunktet  

  

 for påvirkningen vise en sammenhæng mellem arbejdet,  

 stofferne og lidelsen.
Således skal sygdomsbilledet svare til det  

  

 gængse  

  

 sygdomsbillede af den pågældende  

 lidelse.
Endelig må det ikke være overvejende sandsynligt, at lidelsen  

 skyldes  

 andet end arbejdet.
 Tilfældet kan ikke anerkendes  

 som arbejdsskade, fordi det må anses for overvejende sandsynligt, at lidelsen  

 skyldes andre forhold end de erhvervsmæssige.
 Styrelsen har herved lagt  

 vægt på,  

  

 at De fra barndommen har været  

 behandlet for eksem, og at De ikke i Deres arbejde har været udsat for  

 nikkelkontakt i et omfang, der kan have medført allergi.
Et uddrag af  

 arbejdsskadeforsikringsloven og bekendtgørelsen vedlægges." (brev nr.  

 12 f  

 ) I de sager, hvor styrelsen  

 tilkender skadelidte ménerstatning, men samtidig ikke anser betingelserne for  

 erstatning for erhvervsevnetab for opfyldt, anvendes følgende standardbrev  

 (fra  

 sag nr. 3):
 "Arbejdsskadestyrelsen  

 har på grundlag af de lægelige og sociale oplysninger i Deres sag i dag  

 truffet  

 to afgørelser, dels om varigt mén, dels om erhvervsevnetab.
Varigt mén vurderes til en  

 mén-grad på:  

  

 5 % Erstatning for varigt mén:  

  

 16.415,- kr.
Erstatningen udbetales som et  

 engangsbeløb.
Erstatningsbeløbet beregnes på grundlag af mén-graden og Deres  

 alder, men uden hensyn til Deres indtægt.
I beregningen indgår der et beløb,  

 der er bestemt i loven for en mén-grad på 100%. Ved lavere mén-grader  

 nedsættes  

 beløbet forholdsmæssigt.
Erstatningen udbetales gennem Deres bopælskommune af  

 arbejdsgiverens forsikringsselskab.
Beløbet vil snarest muligt  

 blive indbetalt til det sociale udvalg i Deres kommune.
Udvalget vil derefter  

 sætte sig i forbindelse med Dem om erstatningens udbetaling.
Ved udbetalingen  

 til Dem vil eventuelt ydet forskud blive fradraget.
Hvis afgørelsen ankes af  

 forsikringsselskabet, vil udbetalingen af erstatningen formentlig blive sat i  

 bero.
Selv om sagen ankes, kan der være mulighed for at få forskud på  

 erstatningen.
Henvendelse herom må rettes til forsikringsselskabet.
Arbejdsskadestyrelsen har  

 samtidig truffet den afgørelse, at Deres erhvervsevne ikke kan anses for  

 nedsat  

 med 15% eller derover som følge af den anmeldte skade.
De har derfor ikke  

 krav  

 på erstatning for tab af erhvervsevne efter lov om arbejdsskadeforsikring.
 Deres bopælskommune får kopi  

 af denne afgørelse.
 Deres sag kan genoptages  

 inden for 5 år, regnet fra styrelsens første afgørelse, hvis omstændighederne  

 ændrer sig væsentligt.
 Styrelsens afgørelser kan  

 ankes til Den Sociale Ankestyrelse, Amaliegade 25, 1256 København K, inden 4  

 uger.
 De afgørelser, som Deres  

 bopælskommune træffer med hensyn til udbetalingen af mén-erstatningsbeløbet,  

 kan ankes til ankenævnet i Deres amt, i København og Frederiksberg kommuner  

 dog  

 til Den Sociale Ankestyrelse.
De lovregler, der har  

 betydning for Deres sag, er trykt på bagsiden." (brev nr.  

 12 g  

 ) Afgørelser om, at skadelidte  

 hverken er berettiget til erstatning for mén eller erhvervsevnetab,  

 formuleres  

 på følgende måde (fra sag nr. 48):
 "Arbejdsskadestyrelsen  

 har i dag truffet den afgørelse, at De ikke anses for at have pådraget Dem  

 varigt mén, som berettiger til erstatning efter lov om arbejdsskadeforsikring  

 (mén på 5% eller derover).
Arbejdsskadestyrelsen har  

 samtidig truffet den afgørelse, at Deres erhvervsevne ikke kan anses for  

 nedsat  

 med 15% eller derover som følge af den anmeldte arbejdsskade.
De har derfor  

 heller ikke krav på erstatning for tab af erhvervsevne efter lov om  

 arbejdsskadeforsikring.
 Deres sag kan genoptages  

 inden for 5 år, regnet fra styrelsens første afgørelse, hvis omstændighederne  

 ændrer sig væsentligt.
 Styrelsens afgørelser kan  

 ankes til Den Sociale Ankestyrelse, Amaliegade 25, 1256 København K, inden 4  

 uger.
Lovregler er aftrykt på  

 bagsiden." (brev nr. 12 h) Tildeling af overgangsbeløb i  

 henhold til § 30 i loven meddeles på følgende måde (fra sag nr. 55):
 "I sagen om den  

 arbejdsskade, der overgik Deres ægtefælle/ovennævnte, og som har medført  

 døden,  

 har sikringsstyrelsen, arbejdsskadeforsikringen, i dag truffet følgende  

 afgørelse:
Efter  

 arbejdsskadeforsikringslovens § 30 tilkommer der Dem et overgangsbeløb.  

 Beløbet  

 er en engangsydelse.
Det udgør kr. 81.500,- Forsikringsselskabet er  

 anmodet om - såfremt der ikke finder anke sted - snarest muligt og senest  

 inden  

 14 dage fra dags dato, at indbetale beløbet til det sociale udvalg i  

 ovennævnte  

 kommune, hvorefter udvalget skal sætte sig i forbindelse med Dem angående  

 udbetaling og anvendelse, jfr. herved bestemmelserne i lov om  

 arbejdsskadeforsikring § 40.
 De afgørelser, som de  

 kommunale myndigheder træffer med hensyn til erstatningsbeløb, kan ankes til  

 ankenævnet i Deres amt, i København og Frederiksberg Kommune dog til den  

 sociale  

 ankestyrelse.
 Da De imidlertid efter sagens  

 oplysninger ikke har mistet en forsørger, jfr. arbejdsskadeforsikringslovens  

 §  

 31, tilkommer der Dem ikke erstatning for tab af forsørger efter denne lov.
Efter lovens § 54 kan  

 styrelsens afgørelser ankes til den sociale ankestyrelse, Amaliegade 25, 1256  

 København K, inden 4 uger." (brev nr. 12 i) Falder forholdet uden for  

 lovens dækningsområde, giver styrelsen meddelelse på følgende måde (fra sag  

 nr.  

 29):
"Sikringsstyrelsen har  

 modtaget anmeldelse i denne sag.
På grund af de foreliggende oplysninger skal  

 man meddele, at denne skade ikke hører under den lovpligtige  

 arbejdsskadeforsikring.
 Det fremgår af sagen, at De har været selvstændig landmand siden 1951,  

 og tilhører således ikke den personkreds, der er omfattet af lovens § 1.
 Et uddrag af lov om  

 arbejdsskadeforsikring vedlægges.
Efter lovens § 54 kan  

 styrelsens afgørelse ankes til den sociale ankestyrelse, Amaliegade 25, 1256  

 København K. inden 4 uger." (brev nr. 12 j) Indsender skadelidte ikke  

 oplysninger, styrelsen har udbedt sig, sluttes sagen med følgende meddelelse  

 (fra sag nr. 8):
 "Da  

 Arbejdsskadestyrelsen er uden svar på sit brev, hvori der blev anmodet om  

 supplerende oplysninger, skal man meddele, at sagen er udgået af behandling  

 og  

 henlagt.
 Efter arbejdsskadeforsikringsloven  

 kan der ikke ydes erstatning for mén på under 5% eller erstatning for  

 erhvervsevnetab på under 15%, jfr. lovens § 28, stk. 1, og § 27, stk. 1.
Mener De, at De har fået  

 varigt mén af tilfældet, skal man anmode Dem om snarest at besvare brevet,  

 således at der kan tages stilling til, om Deres tilfælde kan henføres under  

 lov  

 om arbejdsskadeforsikring." (brev nr. 12 k) Finder styrelsen i øvrigt  

 ikke, at de indhentede oplysninger giver grundlag for at anse det anmeldte  

 tilfælde for omfattet af arbejdsskadeforsikringsloven, gives der meddelelse  

 herom på følgende måde:
 "Arbejdsskadestyrelsen  

 har modtaget meddelelse om en skade, De har pådraget Dem under arbejde.
 De oplysninger, styrelsen har  

 modtaget, gør det ikke muligt at tage stilling til, om tilfældet hører under  

 arbejdsskadeforsikringsloven.
 Skaden skønnes imidlertid  

 ikke at ville medføre varigt mén eller udgifter, der ville kunne medføre krav  

 efter loven.
 Styrelsen har herefter  

 henlagt sagen.
 Hvis De selv mener, at De har  

 fået varigt mén af skaden, eller hvis De har haft udgifter til  

 lægebehandling,  

 briller eller lignende, der ikke kan dækkes af den offentlige sygesikring,  

 bedes De henvende Dem hertil snarest muligt.
 Sagen vil i så fald blive  

 genoptaget med henblik på fremskaffelse af yderligere oplysninger, således at  

 der kan tages stilling til, om Deres tilfælde medfører rettigheder efter  

 arbejdsskadeforsikringsloven.
Et uddrag af loven  

 vedlægges." (brev nr. 12l).
2) Undersøgelsens resultater a) Standardiseringens fordele Det fremgår af beskrivelsen under A, 1, at behandlingen af  

 erhvervssygdomssager er undergivet en overordentlig vidtgående  

 standardisering.
Da området er karakteriseret ved et stort antal sager, der  

 samtidig i retlig henseende er ganske ensartede, er denne bestræbelse på at  

 skabe et fast mønster i sagsbehandlingen samt så vidt muligt udforme de  

 nødvendige skrivelser på forhånd meget velbegrundet.
 I forbindelse med undersøgelsen har det kunnet konstateres, at den høje grad  

 af standardisering medvirker både til administrativ forenkling, til at  

 forebygge fejl samt til at sikre overholdelse af generelle  

 retssikkerhedskrav.
 Af gennemgangen i afsnit H (s. 112ff) ses, at en række af de standardbreve,  

 styrelsen har udarbejdet, indeholder en instruktiv orientering til parterne  

 om reglernes indhold samt praktiske råd om, hvorledes skadelidte bør forholde  

 sig i forbindelse med sagsbehandlingen.
Undersøgelsen har vist, at den gennemsnitlige behandlingstid ikke er  

 foruroligende, og at hovedparten af sagerne er blevet behandlet forholdsvis  

 hurtigt.
Der er grund til at tro, at der er en sammenhæng mellem dette  

 forhold og udarbejdelsen af fortrykte skrivelser.
 Den mest betydningsfulde fordel ligger dog i, at forhåndsudformningen af  

 breve kan tjene som en checkliste, og at der heri ligger en styring af  

 sagsgangen, som rigtigt udnyttet kan sikre en pålidelig og hurtig oplysning  

 af sagerne, samtidig med at de generelle sagsbehandlingskrav bliver  

 overholdt.
I de kvitteringsbreve, der udsendes efter, at styrelsen har modtaget den  

 lægelige anmeldelse (brevene nr.  

 2 a  

 ff, citeret s. 12ff), og i den almindelige kvitteringsskrivelse (brev nr. 1,  

 citeret s. 10ff) anmodes skadelidte om at besvare en række spørgsmål.  

 Besvarelsen sikrer, at styrelsen modtager såvel en række oplysninger, der er  

 nødvendige til identifikation af sagen og videresøgning efter oplysninger,  

 samt en række centrale og relevante oplysninger til brug for vurderingen af,  

 om lidelsen kan anerkendes som arbejdsbetinget.
Disse skemaer sammenholdt med  

 styrelsens rykkerpraksis synes at være forklaringen på, at der i hovedparten  

 af sagerne ret tidligt i forløbet er tilvejebragt de oplysninger, som  

 skadelidte kan forventes at afgive på egen hånd.
På denne måde sikres det, at  

 sagsoplysningen fra starten bliver effektiv og rationel og samtidig, at  

 oplagte sager kan visiteres fra hurtigt efter anmeldelsen.
Det ses af afsnit D, 2 (s. 79ff), at kravet om klagevejledning i  

 forvaltningslovens § 25 er overholdt i størstedelen af sagerne.
Der er ikke  

 tvivl om, at den faste fortrykte passage om muligheden for at påklage  

 afgørelser til Den Sociale Ankestyrelse har medvirket hertil.
De centrale  

 retssikkerhedsgarantier i forvaltningsloven er indeholdt i § 19, stk. 1, om  

 partshøring samt i §§ 22 og 24 om begrundelsespligt.
Disse bestemmelser er  

 også de administrativt set vanskeligste at efterleve for myndighederne.
Ved  

 en  

 omhyggelig forhåndsudformning af breve med standardbegrundelser med henblik  

 på  

 bestemte sygdomstilfælde kan en betydelig del af de praktiske vanskeligheder  

 i  

 forbindelse med opfyldelse af begrundelsespligten afbødes.
Tilsvarende vil  

 partshøringspligten kunne opfyldes ved tilrettelæggelse af  

 standardekspeditioner, f.eks. som udformning af foreløbige afgørelser  

 ("agterskrivelser"), se nærmere s. 76.  

 Gennemgangen i afsnittene B og C (s. 47ff)  

 viser, at Arbejdsskadestyrelsen har haft opmærksomheden henledt på denne  

 mulighed og sørget for udformning af et stort antal standardafgørelser  

 (brevene  

 nr. 11-12 (citeret s. 25 - 27). Tilsvarende har styrelsen udarbejdet to breve  

 om partshøring (brevene nr.  

 9 a  

 og 9 b, citeret s. 23-24). I stort set alle de undersøgte sager har disse to  

 sidste breve været benyttet, og de afsluttende skrivelser har i alle sagerne  

 været udformet med udgangspunkt i fortrykte standardafgørelser.
Styrelsen har  

 således bestræbt sig på at benytte standardiseringen til at sikre disse  

 reglers  

 overholdelse.
Et andet forhold er, at brevene om partshøring ikke er udformet  

 i  

 overensstemmelse med § 19 i forvaltningsloven, og at partshøringspligten af  

 denne grund alligevel ikke er sikret overholdt.
b) Ulemper ved standardiseringen 1o
  

 Systemfejl Et af formålene med  

 standardiseringen er at sikre, at alle de ekspeditioner, hvortil der er  

 udarbejdet  

 standardbreve, bliver udført i overensstemmelse med indholdet af brevene.
Er  

 standardbrevene udformet på grundlag af en urigtig retsopfattelse, eller  

 bliver de ikke løbende justeret i overensstemmelse med ændringer i  

 retsgrundlaget, får standardiseringen til følge, at den urigtige opfattelse  

 går  

 igen i alle eller en stor andel af sagerne.
Fejl i standardbreve bliver med  

 andre ord til systemfejl.
Af afsnit C (s. 68ff) ses, at  

 opfyldelsen af partshøringspligten sker ved, at styrelsen udsender et  

 standardbrev til skadelidte med vejledning om dennes adgang til at søge  

 partsaktindsigt (brev nr.  

 9 a  

 eller 9 b) og til i påkommende fald at fremkomme med bemærkninger til  

 akterne.  

 Denne fremgangsmåde er ikke i overensstemmelse med forvaltningslovens § 19,  

 stk. 1, som pålægger myndigheden pligt til automatisk at forelægge  

 oplysningerne  

 for parten, og det har da også vist sig, at der er begået (større eller  

 mindre)  

 partshøringsfejl i hovedparten af de undersøgte sager.
Den ukorrekte  

 tilrettelæggelse  

 af sagsgangen har således på dette punkt ført til, at reglerne om partshøring  

 stort set kun i de tilfælde, hvor der slet ikke har foreligget  

 partshøringspligt efter forvaltningslovens § 19, er overholdt til fulde.
De fortrykte afsluttende  

 skrivelser indeholder i almindelighed klagevejledning, og på dette punkt har  

 undersøgelsen vist forholdsvis få fejl.
Det er dog påpeget i afsnit D (s.  

 79ff), at vejledningen om klagefristens start ikke er ganske præcis, og for  

 så  

 vidt er denne unøjagtighed gået igen i alle sager.
 Undersøgelsen har vist, at  

 styrelsen afslutter nogle sager med besked til skadelidte om, at styrelsen  

 ikke  

 "gør mere ved sagen nu" og med en tvetydig tilføjelse om, at  

 afgørelsen kan påklages, men at skadelidte kan nøjes med at henvende sig på  

 ny  

 til Arbejdsskadestyrelsen (s. 109ff). Denne vejledning er mindre præcis både  

 i  

 forhold til selskabet og skadelidte og går som en fortrykt besked igen i alle  

 sager, der sluttes på denne måde.
Den særlige  

 henlæggelsespraksis, der er omhandlet i afsnit G (s. 99ff), er tilrettelagt  

 ved  

 hjælp af tre forskellige standardskrivelser.
Selve forekomsten af disse  

 standardbreve og den heri liggende forhåndsgodkendelse af denne form for  

 afslutning af sagerne, har været medvirkende til, at 12 ud af de undersøgte  

 105  

 sager blev sluttet på denne uhjemlede måde.
Af afsnit J (s. 119ff)  

 fremgår, at Arbejdsskadestyrelsen har videregivet fortrolige oplysninger i  

 strid med henholdsvis § 28 i forvaltningsloven og straffelovens § 152 i en  

 række sager.
Videregivelsen er sket i to situationer: til en hospitalslæge  

 til  

 brug for en lægeundersøgelse samt til brug for en videnskabelig undersøgelse.  

 I den første situation sendes oplysningerne med et standardbrev, der omtaler  

 "vedlagte bilag", og i den anden benyttes en samtykkeblanket, der  

 ikke opfylder kravet om, at videregivelsen forudsætter udtrykkelig samtykke.  

 Begge tilsidesættelser har således sammenhæng med anvendelsen af  

 standardbreve  

 udformet i strid med loven.
2o
  

 Overflødige eller inadækvate ekspeditioner I en del af de undersøgte  

 sager er standardskrivelserne blevet benyttet - formentlig rutinemæssigt og  

 uden nærmere eftertanke - i sammenhænge, hvor den underliggende ekspedition  

 var  

 overflødig eller mindre relevant.
Sagerne nr. 76, 77, 78, 80,  

 82, 88 og 89 blev eksempelvis afgjort på grundlag af oplysninger, der var  

 indeholdt i den lægelige anmeldelse og/eller afgivet af skadelidte.
Alligevel  

 fik skadelidte tilsendt enten brev nr.  

 9 a  

 eller 9 b om muligheden for at søge partsaktindsigt og fremkomme med en  

 udtalelse.
I sagerne nr. 76 og 82 blev denne skrivelse endda udsendt, efter  

 at  

 styrelsen havde besluttet sig for at henlægge sagen som følge af skadelidtes  

 manglende tilbagesendelse af oplysningsskema.
De her fremdragne sager er blot  

 nogle eksempler blandt flere på, at udsendelse af de nævnte breve var mindre  

 relevant, idet en eventuel ansøgning om partsaktindsigt blot ville resultere  

 i, at skadelidte ville få tilsendt oplysninger, han selv havde medvirket til  

 at  

 indgive til styrelsen og derfor kendte i forvejen.
I sag nr. 93 indgav SAS en  

 meget omfattende og omhyggeligt udarbejdet anmeldelse af en gigtlidelse for  

 en  

 portør.
Med anmeldelsen fulgte en række lægelige oplysninger.
Alligevel fik  

 skadelidte tilsendt standardkvitteringsskrivelser med anmodninger om at  

 fremkomme  

 med en række oplysninger - oplysninger som SAS allerede i forbindelse med  

 anmeldelsen havde indgivet.
I standardbrev nr. 2 d  

 (citeret s.  

 15f  

 ),  

 som benyttes som oplysningsskema i sager, der ikke på forhånd kan henregnes  

 til en bestemt erhvervssygdomskategori, bliver skadelidte som første  

 spørgsmål  

 bedt om at oplyse, om "der (indtraf) nogen særlig hændelse ved den  

 anmeldte lejlighed, og da hvilken?". Erhvervssygdomstilfælde opstår i  

 modsætning til egentlige arbejdsskader ikke pludseligt og kan ofte ikke  

 henføres til en bestemt hændelse.
Spørgsmålet forekommer derfor mindre  

 relevant  

 i denne type sager.
Sag nr. 21 drejede sig om en armlidelse hos en kvinde,  

 der  

 arbejdede på et fjerkræslagteri med at lægge kyletter i en kasse.
Brev nr. 2  

 d  

 blev anvendt i denne sag.
Da lidelsen var opstået over en længere periode,  

 virkede spørgsmålet irrelevant og i hvert fald vanskeligt for skadelidte at  

 besvare.
I den nævnte sag var denne del af oplysningsskemaet da heller ikke  

 udfyldt.
I hovedparten af de  

 undersøgte sager har styrelsen sendt skadelidte brev nr. 1 eller en variant  

 af  

 brev nr. 2 samt desuden brev nr. 3 (citeret s.  

 13f, 15ff og  

 17f  

 ). Brevene nr. 1 og 2 indeholder overlappende  

 spørgsmål, og brev nr. 3 indeholder oplysninger om, at styrelsen kan - og  

 agter  

 - at indhente en række af de lægelige oplysninger, skadelidte bedes afgive på  

 oplysningsskemaerne.
Læst i sammenhæng kan brevene give det indtryk, at  

 skadelidte bliver bedt om oplysninger, styrelsen også påtænker at indhente  

 fra  

 specialister eller hospitaler.
I sag nr. 102 blev den  

 lægelige anmeldelse indgivet af arbejdsmedicinsk ambulatorium på  

 Frederiksborg  

 Amts Centralsygehus.
Med anmeldelsen fulgte en underskrevet  

 standarderklæring,  

 Arbejdsskadestyrelsen selv har udarbejdet, om samtykke fra skadelidte til  

 indhentelse af oplysninger efter arbejdsskadeforsikringslovens § 20, stk. 2.  

 Alligevel sendte styrelsen skadelidte brev nr. 3 (s.  

 17f  

 ) med orientering om § 20, stk. 2, og  

 meddelelsen om, at medmindre han inden for 14 dage modsatte sig det, ville  

 styrelsen indhente oplysninger i henhold til bestemmelsen.
De ovenfor fremdragne ekspeditioner  

 var hverken nødvendige for sagernes rette oplysning eller til opfyldelse af  

 sagsbehandlingskrav i øvrigt.
Alle ekspeditionerne blev foretaget ved hjælp  

 af  

 standardskrivelser, og det er nærliggende at antage, at i hvert fald en del  

 af  

 ekspeditionerne er foretaget som en rent rutinemæssig udsendelse af allerede  

 udarbejdede standardbreve.
3o
  

 Uvenlig behandling af parterne Gennemgående er styrelsens  

 standardbreve udformet i et letfatteligt sprog og i en venlig og  

 imødekommende  

 tone.
De breve, der benyttes til  

 indhentelse af oplysninger fra arbejdsgiverne (brevene nr. 6 og  

 7 a, citeret s. 21-22) forekommer dog  

 unødigt autoritære.
Brev nr. 6, der benyttes til indhentelse af oplysninger  

 fra  

 arbejdsgivere, indeholder en påmindelse om, at anmeldelsespligten påhviler  

 arbejdsgiveren, uanset at styrelsen har modtaget lægelig anmeldelse.
Denne  

 del  

 af brevet kan læses som en (mild) bebrejdelse af arbejdsgiveren for ikke  

 allerede på eget initiativ at have indgivet anmeldelse.
Formentlig er det  

 ikke  

 fra styrelsens side tilsigtet at rette en bebrejdelse mod arbejdsgiverne,  

 idet  

 oplysningen om en mulig erhvervssygdom normalt først fremkommer i forbindelse  

 med den lægeundersøgelse, der giver anledning til den lægelige anmeldelse.  

 Der  

 kan derfor være god grund til at overveje en anden formulering af denne del  

 af  

 brev nr. 6.
Besvarer arbejdsgiveren ikke  

 brev nr. 6, har styrelsen i flere sager rykket for svar ved udsendelse af  

 brev  

 nr.  

 7 a  

 (s. 22). I  

 dette brev orienteres arbejdsgivere om, at det er strafbart at undlade at  

 anmelde  

 en arbejdsskade samt om, at politiet vil blive anmodet om tiltalerejsning,  

 såfremt der ikke foreligger svar inden 14 dage.
Denne overordentligt skarpt  

 formulerede skrivelse må ses i sammenhæng med, at arbejdsgiverens medvirken i  

 forbindelse med oplysning af erhvervssygdomssager - i modsætning til de  

 egentlige arbejdsskadesager - er forholdsvis beskeden, og at styrelsen i  

 disse  

 sager som oftest vil have fået anmeldelse fra en læge.
Der kan være anledning  

 for styrelsen til at overveje enten en omformulering af denne  

 standardskrivelse  

 eller at indskærpe over for styrelsens medarbejdere, at den bør forbeholdes  

 de  

 tilfælde,  

 hvor oplysningerne fra  

 arbejdsgiveren er nødvendige, og hvor arbejdsgiveren har været særligt  

 langsommelig med svaret.
 I udtalelsen af 15. maj 1991  

 har styrelsen meddelt, at rykkerbrevene til arbejdsgivere bør gøres  

 venligere.
I sag nr. 86 indgav  

 forsikringsselskabet anmeldelse om en person, der var død på grund af cancer.  

 Med anmeldelsen fulgte de fornødne lægelige oplysninger.
Styrelsen indhentede  

 oplysninger om eventuelle pårørende fra skifteretten og sendte dernæst brev  

 nr.  

 9 a  

 om partshøring  

 til skadelidtes enke.
Brevet blev sendt uden nogen form for individualisering  

 og indledtes derfor på følgende måde:
"Sikringsstyrelsen vil  

 nu træffe afgørelse i Deres sag på grundlag af de foreliggende oplysninger om  

 bl.a.
Deres helbreds- og beskæftigelsesforhold." Af sagens indledende  

 opregning af stamoplysninger sås, at afdøde og ikke enken var skadelidte, og  

 der forelå for så vidt ikke uklarhed med hensyn til identifikation af sagen.  

 Taget i betragtning, at styrelsen ikke tidligere i sagen havde skrevet til  

 enken, forekommer det dog mindre hensynsfuldt, at styrelsen blot sendte en  

 standard-skrivelse om partshøring, som oven i købet efter sin umiddelbare  

 formulering  

 kunne opfattes som sårende.
 Styrelsen har i udtalelsen af  

 15. maj 1991 oplyst, at der er ved at blive udarbejdet et særligt  

 partshøringssvar  

 til dødssager.
4o
  

 Mekanisk sagsbehandling I en del sager er  

 standardskrivelserne blevet benyttet uden hensyntagen til mere individuelle  

 forhold  

 i sagerne.
I sag nr. 10 anmeldtes en  

 hud- og en øjenlidelse for en blomsterdekoratør.
Efter at der var indhentet  

 oplysninger, sendte styrelsen skadelidte en standardblanket, hvori hun bl.a.  

 blev bedt om at oplyse, "om De anser Dem for helbredt uden forringelse  

 af  

 erhvervsevnen." Skadelidte svarede straks med følgende brev:
 "Jeg mener ikke,  

 øjenlidelsen har haft varige følger for mig eller vil give mig en forringelse  

 af arbejdsevnen, og at sagen derfor godt kan afsluttes." Styrelsen  

 sendte  

 derpå skadelidte følgende brev "vedrørende øjenlidelsen":
 "Arbejdsskadestyrelsen  

 har modtaget meddelelse om en skade, De har pådraget Dem under arbejde.
 De oplysninger, styrelsen har  

 modtaget, gør det ikke muligt at tage stilling til, om tilfældet hører under  

 arbejdsskadeforsikringsloven.
 Skaden skønnes imidlertid  

 ikke at ville medføre varigt mén eller udgifter, der ville kunne medføre krav  

 efter loven.
 Styrelsen har herefter  

 henlagt sagen.
 Hvis De selv mener, at De har  

 fået varigt mén af skaden, eller hvis De har haft udgifter til  

 lægebehandling,  

 briller eller lignende, der ikke kan dækkes af den offentlig sygesikring,  

 bedes  

 De henvende Dem hertil snarest muligt.
Sagen vil i så fald blive  

 genoptaget med henblik på fremskaffelse af yderligere oplysninger, således at  

 der kan tages stilling til, om Deres tilfælde medfører rettigheder efter  

 arbejdsskadeforsik-ringsloven." I sag nr. 105 meddelte  

 skadelidte ligeledes, at hun var helbredt og ikke havde nogen  

 erhvervsevneforringelse;  

 men også i denne sag sendte styrelsen det ovenfor citerede standardbrev om  

 henlæggelse af sagen.
I sag nr. 41 indgav  

 forsikringsselskabet anmeldelse om, at en sygehjælper havde fået en  

 arm/skulder-lidelse.
Skadelidte fik tilsendt oplysningsskemaer samt brev om,  

 at  

 styrelsen agtede at indhente oplysninger fra hospital m.v. (brev nr. 3,  

 citeret  

 s.  

 17f  

 ). Dette brev  

 sendte skadelidte tilbage til styrelsen med følgende påtegning:
"Har egentlig aldrig  

 haft til hensigt at kræve nogen erstatning, da jeg er glad for at arbejde og  

 stadig  

 væk håber på, at min arm får det bedre.
Jeg henvendte mig til min  

 arbejdsgiver  

 for at forhøre mig, om de havde en forsikring, som ville dække det beløb, som  

 jeg havde betalt for fysioterapi, da jeg synes, det er meget rimeligt, at det  

 beløb bliver dækket, når skaden er opstået på ens arbejdsplads.
Jeg fik at  

 vide, at Topsikring muligvis ville betale og derved kan jeg forstå, at det er  

 gået hen og blevet et erstatningskrav.
Jeg har foreløbig selv betalt  

 regningen  

 for fysioterapi, og den er sendt videre til Topsikring.
Jeg vil også lige  

 nævne, at jeg var nødt til at holde op med fysioterapi, da jeg er  

 eneforsørger  

 og ikke havde råd til at betale 91,00 kr. for hver behandling." Styrelsen fortsatte  

 behandlingen af sagen uden hensyn til påtegningen og sendte skadelidte  

 orientering  

 om partsaktindsigt og traf dernæst afgørelse om, at tilfældet ikke kunne  

 anerkendes som en arbejdsskade.
Skadelidte havde i sagerne  

 nr. 67, 68 og 72 på anmeldelsesblanketten tilkendegivet, at han ønskede at  

 være  

 anonym over for arbejdsgiveren.
Efter modtagelsen af anmeldelsen sendte  

 styrelsen i alle sagerne en standardskrivelse med besked om, at det var  

 nødvendigt som et led i sagens behandling at kontakte arbejdsgiveren, samt  

 anmodning om, at skadelidte meddelte, om han herefter ønskede sagen behandlet  

 (brev nr. 4, citeret s. 18). Samtidig sendte styrelsen ham standardbrev nr. 3  

 (citeret s.  

 17f  

 ) om  

 indhentelse af oplysninger i henhold til lovens § 20, stk. 2. Skadelidte  

 modtog  

 med andre ord både et brev, der forudsatte en henvendelse fra ham, for at  

 styrelsen gik videre med sagen, og et brev, ifølge hvilket styrelsen ville  

 iværksætte undersøgelse, hvis styrelsen ikke hørte fra skadelidte.
I sagerne nr. 29 og 92 blev  

 anmeldelse indgivet vedrørende personer, som ifølge anmeldelsen i mange år  

 havde været selvstændige.
I begge sager blev  

 der indhentet oplysning om den anmeldte lidelses art, styrke og opståen  

 og derpå truffet afgørelse om, at tilfældene ikke var omfattet af loven, jf.  

 lovens § 1.
Sag nr. 98 drejede sig om en  

 arbejdsmand, der havde været ansat som kranfører i en entreprenørvirksomhed.  

 Styrelsen undersøgte, om en  

 hørelidelse  

 kunne give anledning til ydelse efter loven.
En pårørende, der repræsenterede  

 skadelidte i sagen, anmodede om aktindsigt og afgav efter at have gennemgået  

 akterne følgende udtalelse:
"Efter læsning af  

 sagsakter har vi fået den opfattelse, at der focuseres meget på (A's)  

 hørelse.  

 Dette står vi lidt undrende overfor, da vi ikke har anmeldt hørelsen som  

 arbejdsskade.
Vi er selv af den opfattelse, at hørelsen ikke er væsentlig  

 ændret, vi har erfaret, at A udmærket kan høre også uden høreapparat,  

 hvorimod  

 han har svært ved at forstå, hvad der bliver sagt.
Vi, (A's) kone og børn er  

 overbevist om, at han har pådraget sig en hjerneskade efter en  

 blyforgiftning,  

 som han pådrog sig under arbejde for Dansk Superfos.
Om det er  

 blyforgiftningen, som jo bevisligt giver hjerneskade, alene der har ødelagt  

 hjerneceller har vi ikke kendskab til, men vi har oplevet, at tidligere  

 arbejdskammerater  

 fra samme tid, i dag er i samme situation, dog har vi kun kendskab til en  

 overlevende,  

 men ved at de afdøde havde samme problemer.
 (A's) læge (B) har på et  

 tidspunkt udtalt til (C): Din mand har nu en hjernekapacitet som en treårig.
 Vores anmeldelse om  

 arbejdsskade omhandler ikke en høreskade, men en hjerneskade.
Da vi ikke ønsker, at (A)  

 skal gennemgå en masse undersøgelser, han bor nu på plejehjemmet (D) i  

 Kalundborg, hvor han nu er faldet til, og han ikke kan tåle ændringer i sin  

 dagligdag, uden at det påvirker ham meget, beder vi Dem rette henvendelse til  

 undertegnede vedrørende spørgsmål og evt. videre behandling af sagen." Efter modtagelsen af dette  

 brev blev sagen afsluttet med en afgørelse om, at hørelidelsen ikke kunne  

 anerkendes.
Styrelsen ses ikke at have taget kontakt med den pågældende  

 repræsentant for skadelidte for at få afklaret, om han ønskede sagen  

 viderebehandlet for så vidt angik hørelidelsen.
Ej heller blev det meddelt  

 skadelidte, hvad styrelsen foretog sig vedrørende den anmeldte hjerneskade,  

 som ifølge et notat blev behandlet under et andet journalnummer i styrelsen.
 I sagerne nr. 3, 5, 35, 36,  

 37, 44, 45, 46, 47, 55, 63, 70, 77, 74, 87, 92 og 104 sendte styrelsen brev  

 nr.  

 3 (citeret s.  

 17f  

 )  

 om indhentelse af oplysninger i henhold til arbejdsskadeforsikringslovens §  

 20, stk. 2, og meddelelse om, at oplysningerne ville blive indhentet, såfremt  

 skadelidte ikke inden 14 dage modsatte sig det og samtidig - dvs. uden at  

 afvente 14-dages-fristen - anmodninger om oplysninger til andre myndigheder  

 eller private, jf. nærmere afsnit j (s. 119ff).
I udtalelsen af 15. maj 1991  

 har Arbejdsskadestyrelsen påpeget, at i 14 af sagerne havde skadelidte  

 besvaret  

 et samtidigt udsendt spørgeskema og sendte det tilbage inden udløbet af 14  

 dages fristen.
Styrelsen har opfattet denne tilbagesendelse "som et  

 samtykke til oplysningsindhentelse." Hertil bemærkes, at jeg har  

 forståelse for styrelsens synspunkt om, at en tilbagesendelse af oplysninger  

 uden en samtidig indsigelse mod, at styrelsen indhenter oplysninger, kan  

 opfattes som et stiltiende samtykke til indhentelsen.
Det må dog fastholdes,  

 at den blotte medvirken med egne oplysninger ikke i sig selv indeholder en  

 tilslutning  

 til, at styrelsen kontakter udenforstående myndigheder og personer og udbeder  

 sig rent private oplysninger om skadelidte.
Som styrelsens standardbrev nr. 3  

 er formuleret, har skadelidte ingen særlig anledning til i forbindelse med  

 tilsendelsen af spørgeskemaer at gøre sin stilling til indhentelse af  

 oplysninger ude fra klar.
Under hensyn hertil finder jeg det betænkeligt at  

 anerkende tilbagesendelsen som et tilstrækkeligt samtykke (se også side 128).
De i dette afsnit A, 2 om  

 ulemper ved standardiseringen omtalte sager illustrerer efter min mening, at  

 standardiseringen i et ikke helt ubetydeligt omfang har ført til en for  

 mekanisk behandling af sagerne.
Den fast indarbejdede rutine med udsendelse  

 af  

 standardbreve har i nogle af sagerne ført til , at individuelle henvendelser  

 udefra er blevet overset.
I andre synes den lette adgang til et sende  

 standardbreve at være årsag til, at brevene er blevet anvendt i sammenhænge,  

 hvor de ikke er relevante, eller på en måde, som ligefrem er i strid med  

 standardekspeditionernes hensigt.
Mest betænkelig er dog anvendelse af  

 standardskrivelser,  

 som er udformet på grundlag af en urigtig retsopfattelse, og som derfor har  

 givet anledning til generelle tilsidesættelser af centrale bestemmelser i  

 forvaltningsloven.
Endelig finder jeg ikke, at  

 der kan ses bort fra, at mekaniseringen af sagsekspeditionen og den deraf  

 følgende udsendelse af inadækvate og overflødige standardbreve i et vist  

 omfang  

 kan bidrage til en svækkelse af adressatens tillid til sagsbehandlingens  

 pålidelighed.
Hertil kommer, at strømmen af standardbreve i nogle tilfælde  

 efter min opfattelse kan befrygtes at virke hæmmende på den skadelidtes  

 tilskyndelse til at medvirke positivt i sagsoplysningen.
3)  Konklusion Undersøgelsen har vist, at visse af styrelsens standardbreve er formuleret på  

 grundlag af en retsopfattelse, der må betegnes som uholdbar.
Dette har  

 medvirket til, at styrelsens administration på flere punkter - partshøring,  

 klagevejledning, henlæggelse af sager samt videregivelse af oplysninger -  

 generelt er blevet tilrettelagt i strid med lovgivningen.
Konsekvensen har  

 været, at der i et betydeligt antal af de gennemgåede sager er blevet begået  

 fejl.
Samtidig må det formodes, at de  

 samme fejl er forekommet også i styrelsens øvrige sager, og at de er  

 forekommet  

 i stort set samme udstrækning som i de undersøgte sager.
Standardiseringen har vist  

 sig i en række henseender at have gavnlige og effektivitetsfremmende  

 virkninger.
Undersøgelsen har imidlertid også vist administrative ulemper.  

 Disse har vist sig ved, at selve forekomsten af standardbreve har ført  

 overflødige  

 og inadækvate ekspeditioner med sig.
De har desuden i en del sager ført til  

 en mekanisk sagsbehandling, hvor individuelle tilkendegivelser, atypiske  

 oplysninger eller specielle anbringender fra skadelidte er blevet overset.
 I enkelte sager har  

 standardiseringen desuden medvirket til, at styrelsen ikke har overholdt sine  

 egne tilsagn til skadelidte om sagernes ekspedition.
 Endelig har standardbrevene i  

 en del tilfælde været anvendt på en mindre betænksom måde, som af adressaten  

 har kunnet opfattes som uvenlighed fra styrelsens side.
Undersøgelsen har for så vidt  

 givet holdepunkter for at antage, at arbejdsskadeområdet egner sig godt til  

 standardisering.
En række af standardbrevene bør blot omformuleres, ligesom  

 styrelsens personale bør være opmærksom på, at standardbrevene alene bør  

 anvendes som hjælpemidler, og at brevenes forekomst ikke fritager den enkelte  

 sagsbehandler for at undergive den enkelte sag en individuel behandling, hvis  

 der er behov for det.
 Styrelsen har i udtalelsen af  

 15. maj 1991 oplyst, at allerede min foreløbige rapport om undersøgelsen  

 havde  

 bevirket, at flere af standardbrevene var blevet sat under hurtig revision.
 Undersøgelsens resultater  

 viser, at der er behov for revision af yderligere en række standardbreve, og  

 jeg skal derfor henstille til Arbejdsskadestyrelsen at tage en sådan mere  

 omfattende revision op til overvejelse.
 Styrelsen har i udtalelsen af  

 15. maj 1991 meddelt, at den på en række af de påpegede punkter, hvor  

 standardbrevene bygger på en uholdbar retsopfattelse, vil søge lovændringer  

 gennemført.
 Under forudsætning af, at en  

 eventuel lovrevision  

 gennemføres i løbet  

 af forholdsvis kort tid, vil jeg anse det for forsvarligt, at en mere generel  

 omredigering afventer lovændringens gennemførelse.
B.
Begrundelse 1) Begrundelsespligtens indhold a) Generelt Efter forvaltningslovens § 22 skal en afgørelse, der meddeles skriftligt,  

 være ledsaget af en begrundelse, medmindre afgørelsen fuldt ud giver den  

 pågældende part medhold.
I arbejdsskadesager vil der oftest være to parter,  

 den skadelidte og i reglen et forsikringsselskab.
Derfor, og idet afgørelser  

 efter arbejdsskadeforsikringsloven meddeles skriftligt, vil der stort set  

 altid over for den ene eller over for begge parter i sagen være pligt til at  

 begrunde den trufne afgørelse.
Forvaltningslovens § 24 angiver de nærmere krav til en begrundelses indhold -  

 krav, der hver for sig og i samspil tjener det formål at bibringe parten en  

 forståelse af, hvorfor myndigheden på det foreliggende faktiske og retlige  

 grundlag har truffet den pågældende afgørelse.
Begrundelsen vil samtidig give  

 parten et grundlag for at tage stilling til en eventuel klage over  

 afgørelsen.
En afgørelse efter arbejdsskadeforsikringsloven skal i overensstemmelse med  

 forvaltningslovens § 24 indeholde en henvisning til de retsregler, i henhold  

 til hvilke afgørelsen er truffet.
De retsregler, der her kan blive tale om,  

 er især arbejdsskadeforsikringsloven og erhvervssygdomsbekendtgørelsen.
Hvis  

 en afgørelse forudsætter stillingtagen til et tvivlsomt  

 fortolkningsspørgsmål, skal begrundelsen tillige indeholde en redegørelse for  

 fortolkningen af den anvendte bestemmelse.
Er den anvendte fortolkning  

 almindeligt anerkendt, kan det være tilstrækkeligt at henvise til en  

 offentligt tilgængelig praksis.
Retsreglen kan enten citeres i afgørelsen  

 eller optrykkes eller vedlægges, hvorimod udtrykket "henvisning  

 til" skal opfattes som et krav om en præcis angivelse af, hvilken  

 nærmere del (paragraf, stk. og eventuelt nummer eller litra), der er anvendt  

 som hjemmel ved afgørelsen.
Hvis afgørelsen beror på et skøn, vil en henvisning alene til en retsregel  

 sjældent give megen vejledning om baggrunden for den trufne afgørelse.
Efter  

 forvaltningslovens § 24, stk. 1, kræves ved skønsmæssige afgørelser tillige,  

 at begrundelsen indeholder en redegørelse for de hovedhensyn, der har været  

 bestemmende ved skønsudøvelsen.
Hvis der til grund for skønsudøvelsen  

 foreligger en praksis, vil det være tilstrækkeligt at henvise til denne  

 praksis, i det omfang den er dækkende for det foreliggende tilfælde.
I andre  

 tilfælde må kravet om angivelse af hovedhensyn opfattes mere konkret som et  

 krav om angivelse af de hensyn, der netop i det foreliggende tilfælde har  

 været afgørende.
Efter forvaltningslovens § 24, stk. 2, skal en begrundelse endvidere om  

 fornødent indeholde en kort redegørelse for de oplysninger vedrørende sagens  

 faktiske omstændigheder, der er tillagt væsentlig betydning for afgørelsen.  

 Hvis sagens faktiske omstændigheder er parterne bekendt, enten fordi parten  

 selv har bragt oplysningerne ind i sagen, eller fordi  

 partshøringsforpligtelsen fuldt ud er efterlevet, vil behovet efter § 24,  

 stk. 2, træde noget i baggrunden.
Kravet efter § 24, stk. 2, har sin særlige  

 relevans i de situationer, hvor partens kendskab til myndighedens  

 beslutningsgrundlag er usikkert, samt i de situationer, hvor det faktiske  

 beslutningsgrundlag er omtvistet.
Foreligger der i sagen modstridende  

 sagkyndige erklæringer, indebærer begrundelsespligten, at myndigheden  

 angiver, hvilken erklæring der er tillagt vægt ved afgørelsen.
I overensstemmelse med forvaltningslovens § 15, kan  

 kravene til en begrundelses indhold begrænses, i det omfang partens interesse  

 i at kunne benytte kendskab til denne til varetagelse af sit tarv findes at  

 burde vige for afgørende hensyn til den pågældende selv eller til andre  

 private eller offentlige interesser.
En sådan begrænsning af  

 begrundelsespligten vil formentlig kun kunne anvendes i ganske få tilfælde.
Begrundelsen for afgørelsen skal være korrekt og dækkende i den forstand, at  

 den skal angive dels de retsregler, dels de faktiske omstændigheder, der  

 reelt har været afgørelsens grundlag.
Endvidere skal begrundelsen fremtræde  

 som et sandt udtryk for de faktiske forhold og overvejelser, der har ført til  

 den trufne afgørelse.
Forvaltningslovens eneste krav med hensyn til en begrundelses form er, at den  

 meddeles skriftligt.
Der er således ikke noget til hinder for at anvende  

 standardbegrundelser eller standardelementer i begrundelsen.
Blot må det  

 fastholdes, at forvaltningslovens indholdskrav også gælder  

 standardbegrundelser, således at standarderne må fraviges eller suppleres, i  

 det omfang der er behov for individuelle begrundelser.
b) Arbejdsskadestyrelsens udtalelse af 15. maj 1991 Arbejdsskadestyrelsen har i udtalelsen af 15. maj 1991 anført føglende om  

 rækkevidden af forvaltningslovens kapitel 6 i forhold til  

 arbejdsskadesagerne:
 "Forsikringsselskaberne er som påpeget af Ombudsmanden part i  

 arbejdsskadesagerne med deraf følgende krav om begrundede afgørelser.
 Der er imidlertid ikke behov  

 for øget begrundelse i forhold til forsikringsselskaberne, der selv indhenter  

 nogle oplysninger i sagerne og i øvrigt som led i sagsbehandlingen orienteres  

 om de oplysninger, som Arbejdsskadestyrelsen indhenter.
 Hvis forsikringsselskaberne  

 undtagelsesvis ikke finder disse oplysninger tilstrækkelige til at vurdere  

 Arbejdsskadestyrelsens afgørelse, anmoder selskaberne om særskilt  

 begrundelse,  

 der i så fald gives af Arbejdsskadestyrelsen.
Forsikringsselskaberne, der i  

 sagens natur er i besiddelse af en særlig indsigt på dette lovområde, har  

 erklæret sig tilfreds med den ovenfor beskrevne begrundelsespraksis.  

 Styrelsen  

 vil på baggrund af Ombudsmandens kritik foreslå forsikringsselskaberne, at  

 denne praksis for begrundelse i forhold til selskaberne udmøntes i en  

 egentlig  

 aftale med selskaberne.
En sådan aftale bør ligeledes omfatte  

 partshøringspraksis og klagevejledning i forhold til selskaberne.
 Vedrørende  

 begrundelsespligten i forhold til skadelidte har Ombudsmanden tilkendegivet,  

 at afgørelser vedrørende méngrad og erhvervsevnetab altid må anses for  

 bebyrdende for skadelidte, og som følge heraf altid skal begrundes, hvis han  

 ikke får 100% medhold.
Efter styrelsens opfattelse  

 foreligger der ikke efter forvaltningslovens § 22 en pligt til samtidig  

 begrundelse  

 ved afgørelser, der tildeler skadelidte en erstatning, idet dette må anses  

 for  

 en afgørelse, der fuldt ud imødekommer skadelidte.
Dette gælder også, hvor  

 denne erstatning er fastsat under 100%, medmindre skadelidte udtrykkeligt  

 overfor styrelsen har tilkendegivet sine forventninger til erstatningens  

 størrelse.
Særligt ved afgørelser om størrelsen af erhervsevnetabserstatning,  

 der indebærer et skøn over skadelidtes fremtidige erhvervsmuligheder, vil en  

 eventuel begrundelse i øvrigt få en generel karakter.
 I forbindelse med de  

 introduktionskurser, som Justitsministeriet afholdt ved forvaltningslovens  

 ikrafttræden, havde styrelsen lejlighed til at rejse ovenstående spørgsmål  

 overfor Justitsministeriet, der gav udtryk for den ovenfor refererede  

 opfattelse, der derfor har været lagt til grund for afgrænsningen af  

 styrelsens  

 begrundelsespligt siden forvaltningslovens ikrafttræden.
 Justitsministeriet har på  

 fornyet forespørgsel i anledning af Ombudsmandens rapport telefonisk  

 fastholdt  

 den ovenfor anførte fortolkning af begrundelsespligtens rækkevidde.
..." c) Mine bemærkninger hertil Styrelsens udtalelse rejser  

 to principielle spørgsmål om forvaltningslovens regler kan fraviges ved  

 aftale samt den nærmere fortolkning af udtrykket "fuldt ud medhold"  

 i § 22.
1o  

 ) Jeg skal først  

 bemærke, at der så vidt ses ikke foreligger  

 formelle tilkendegivelser fra de implicerede forsikringsselskaber eller  

 fra deres organisation om deres interesse i at udnytte partsbeføjelserne i  

 henhold til forvaltningsloven.
Jeg finder ikke alene på grundlag af  

 styrelsens  

 mere generelt holdte udtalelse at kunne lægge til grund, at samtlige  

 selskaber  

 skulle have fraskrevet sig disse rettigheder.
Derudover skal jeg pege på,  

 at kravet i § 22 ikke udelukkende er foreskrevet af hensyn til parternes  

 interesse i at få en orientering om baggrunden for afgørelsen.
Udformning af  

 en  

 begrundelse var ved forvaltningslovens vedtagelse forudsat også at skabe en  

 vis garanti for afgørelsens rigtighed samt tilvejebringe et mere pålideligt  

 grundlag  

 for andre myndigheders - rekursmyndigheder, domstolene og Folketingets  

 Ombudsmand - kontrol med de trufne afgørelser.
Endelig tjener  

 begrundelsespligten  

 det formål at informere også andre privatpersoner end parterne om baggrunden  

 for afgørelserne.
 Jeg må af disse grunde anse  

 det for udelukket, at pligten efter kapitel 6 i forvaltningsloven kan  

 fraviges  

 ved aftale mellem myndighederne, der er omfattet af pligten, og den  

 pågældende  

 part.
Hertil kommer, at der knytter  

 sig en mere generel betænkelighed til at acceptere aftaler, hvorved  

 retsbeskyttelsesgarantier fraviges.
Det vil ikke altid kunne sikres, at en  

 eventuel aftale er indgået uden nogen form for pres fra myndighedens side, og  

 at den pågældende part har haft fuldt overblik over rækkevidden af aftalen.  

 Disse sidste betænkeligheder foreligger ikke i forbindelse med den her  

 foretagne undersøgelse; disse bemærkninger tager således ikke specielt sigte  

 på  

 forpligtelsen til i forhold til selskaberne at begrunde afgørelser i  

 arbejdsskadesager.
 2o  

 ) Jeg må forstå  

 styrelsen således, at styrelsen mener, at de afgørelser, hvorved skadelidte  

 tildeles en ydelse, ikke i forhold til skadelidte behøver at begrundes, idet  

 de  

 må antages at give den pågældende fuldt ud medhold, medmindre skadelidte  

 udtrykkeligt har tilkendegivet andre forventninger med hensyn til beløbets  

 størrelse.
Det følger af det, jeg har  

 anført under c 1o, at sådanne afgørelser skal begrundes i forhold  

 til selskabet.
Styrelsen har således under alle omstændigheder pligt til at  

 ledsage dem af en begrundelse.
 Styrelsens forståelse af  

 udtrykket "fuldt ud medhold" i forhold til det her omtalte problem  

 ses ikke at være berørt i Justitsministeriets Vejledning om Forvaltningsloven  

 og heller ikke i Forvaltningsloven med Kommentarer, 1987, af Asbjørn Jensen,  

 Bo Vesterdorf og John Vogter.
 I dette sidste værk henvises  

 s. 214 til kommentarerne til § 19, stk. 1, om udtrykket oplysninger, der er  

 til  

 "ugunst" for parten (s. 189-190). Dette sted er bl.a. anført  

 følgende:
 "Pligten til at  

 iværksætte partshøring indtræder endvidere kun, hvis oplysningerne ved sagens  

 afgørelse  

 er til ugunst for den pågældende part.
Undertiden vil det som følge  

 af afgørelsens karakter ikke være muligt at afgøre, om en oplysning er til  

 ugunst for parten.
I sådanne tilfælde vil der altid være pligt til at  

 foretage  

 partshøring.
Søges der således en ydelse af en bestemt størrelse, f.eks.  

 angivet med et kronebeløb, og giver de nye oplysninger i sagen, som parten  

 ikke  

 er bekendt med, grundlag for at give en ydelse af den ansøgte størrelse, er  

 der  

 ingen partshøringspligt.
Giver oplysningerne derimod kun grundlag for en  

 mindre ydelse end den søgte eller slet ingen ydelse, er oplysningerne til  

 ugunst og der er derfor pligt til partshøring.
Søges der en ydelse uden  

 nærmere  

 angivelse af, hvor meget der søges, må en sådan ansøgning i almindelighed  

 forstås som en ansøgning om at få så meget, som der normalt kan gives efter  

 reglerne eller praksis.
Giver de indhentede oplysninger i et sådant tilfælde  

 kun grundlag for en ydelse, der er mindre end det højst mulige, er der pligt  

 til partshøring, idet oplysningerne da er delvist til ugunst for ansøgeren.
..." Den opfattelse, der er givet  

 udtryk for i ovenstående citat, er i Juridisk Grundbog, bind 4, 4. udgave, s.  

 171 lagt til grund for så vidt angår fastlæggelsen af begrundelsespligten i  

 henhold til forvaltningslovens § 22.
Styrelsens fortolkning af §  

 22 - sammenholdt med styrelsens antagelse om, at selskaberne har fraskrevet  

 sig retten til en begrundelse -fører reelt til, at hovedparten af styrelsens  

 afgørelser om erstatningsfastsættelse falder helt uden for  

 begrundelsespligten  

 i § 22. En så vidtgående begrænsning af bestemmelsens rækkevidde har, som det  

 ses, ikke holdepunkt i den forvaltningsretlige teori.
Fortolkningen  

 harmonerer  

 desuden dårligt med, at § 22 er indført som en retssikkerhedsgaranti for  

 navnlig parter uden særlige ressourcer eller forudsætninger for at varetage  

 deres interesser.
 Jeg finder derfor at måtte  

 lægge til grund, at en skadelidt, der ikke tildeles den maksimale ydelse i  

 henhold til loven, skal have en begrundelse, medmindre der i forvejen  

 foreligger en tilkendegivelse, f.eks. en ansøgning med beløbsangivelse eller  

 et svar på et afgørelsesforslag, der viser, at vedkommende stiller sig  

 tilfreds med et mindre beløb.
 Styrelsens mere generelle  

 indvendinger imod redegørelsen foran under a) om indholdet af  

 begrundelsespraksis  

 kan således ikke tages til følge.
 Det tilføjes, at jeg  

 naturligvis har inddraget det i min bedømmelse af styrelsens behandling af de  

 undersøgte sager, at undladelsen af at begrunde afgørelser, der alene er  

 bebyrdende for selskaberne, er sket i forståelse med disse.
2) Undersøgelsens resultater a) Tilfredsstillende begrundelser Som eksempel på de sager, som indeholder begrundelser, der indholdsmæssigt  

 opfylder forvaltningslovens begrundelseskrav, kan nævnes sag nr. 56  

 vedrørende en skolelærers øjenslimhindelidelse anmeldt som betinget af  

 arbejde i lokaler med karlitlofter.
Det var i sagen oplyst, at lidelsen  

 startede, da skolelæreren påbegyndte undervisning i de nævnte lokaler, og at  

 lidelsen svandt i skolernes sommerferie for at vende tilbage ved skoleårets  

 start.
Afgørelsen, hvorefter tilfældet ikke kunne anerkendes som en  

 arbejdssskade, var begrundet således:
 "  

  

 Det fremgår, at indeklimaproblemerne drejer sig om de lofter af karlit, der  

 findes i lokalerne på Deres arbejdsplads.
 Tilfældet kan ikke anerkendes som arbejdsskade, fordi lidelsen ikke er  

 optaget på fortegnelsen over erhvervssygdomme i Sikringsstyrelsens  

 bekendtgørelse af 20. januar 1989.
 Spørgsmålet om optagelse af det såkaldte indeklimasyndrom på  

 Sikringsstyrelsens fortegnelse over erhvervssygdomme har været drøftet i  

 Erhvervssygdomsudvalget, der er nedsat i henhold til  

 arbejdsskadeforsikringslovens § 11.
 Det er udvalgets opfattelse, at indeklimaet undertiden kan medføre almen  

 utilpashed og slimhindegener, men erfaringer viser, at disse gener svinder,  

 når de uheldige indeklimaforhold afhjælpes, og at et dårligt indeklima kun  

 undtagelsesvis medfører varige erstatningsberettigende følger, dvs. mén på  

 mindst 5% eller erhvervsevnetab på 15% eller derover.
 Udvalget finder derfor, at det såkaldte indeklimasyndrom ikke for tiden  

 opfylder betingelserne for optagelse på listen over erhvervssygdomme, således  

 som loven kræver det.
Hvis det senere konstateres,  

 at De har en lidelse af varig karakter med arbejdsophør eller arbejdsskift  

 til  

 følge, og der f.eks. gennem Arbejdstilsynet påvises skadelige forhold på  

 arbejdspladsen, der kan have medført lidelsen, vil styrelsen være villig til  

 at  

 se på sagen igen." Afgørelsen var vedlagt et  

 optryk af de relevante lovbestemmelser samt af  

 erhvervssygdomsbekendtgørelsen.
Når bortses fra, at  

 afgørelsen ikke - udover henvisningen til arbejdsskadeforsikringslovens § 11  

 -  

 indeholder nærmere henvisninger til de relevante lovbestemmelser (i dette  

 tilfælde lovens §§ 9 og 10), er det min opfattelse, at begrundelsen ikke blot  

 opfylder forvaltningslovens krav til en begrundelses indhold, men derudover  

 også indeholder en vejledning om betingelserne for en eventuel genoptagelse  

 af  

 sagen.
Når bortses fra begrundelsens indledende afsnit, markeret med  

 understregning, er der tale om en helt standardiseret tekst (jf. standardbrev  

 nr.  

 12 f, citeret  

 s. 29).
Sag nr. 43 er et eksempel på,  

 hvorledes styrelsen har suppleret en standardbegrundelse for at bringe den i  

 overensstemmelse med forvaltningslovens krav.
Sagen vedrører en anmeldelse af  

 en seneskedehindebetændelse hos en portør som arbejdsbetinget.
Portøren var  

 beskæftiget på en operationsafdeling med at løfte patienter til og fra  

 operationslejet.  

 Arbejdsskadestyrelsens afgørelse havde følgende begrundelse:
 "For at en sådan lidelse  

 skal kunne anerkendes under arbejdsskadeforsikringsloven, kræves følgende  

 betingelser opfyldt:
Lidelsen på underarme og hænder skal være forårsaget af  

 uvant og særligt belastende arbejde og opstået inden for 6 måneder efter det  

 uvante arbejdes påbegyndelse, og desuden skal lidelsen have medført hel eller delvis opgivelse af det  

 sædvanlige arbejde.
 Det fremgår af oplysningerne, at De påbegyndte arbejdet på  

 operationsafdelingen  

 i 1981, og at symptomerne opstod i januar 1989. De er fortsat beskæftiget ved  

 det samme arbejde.
Tilfældet kan ikke anerkendes  

 som arbejdsskade, fordi betingelserne ovenfor under punkt 1 og 2 ikke er  

 opfyldt.
Deres lidelse er således ikke omfattet af fortegnelsen over  

 erhvervssygdomme.
Bestemmelserne står i Sikringsstyrelsens bekendtgørelse af  

 20. januar 1989, § 2, gruppe E 6 b." Afgørelsen var vedlagt et  

 uddrag af arbejdsskadeforsikringsloven og bekendtgørelsen.
Når bortses fra det understregede  

 afsnit, er begrundelsen standardmæssig i sager vedrørende afvisning af  

 seneskedehindebetændelse som erhvervsmæssigt betinget (jf. standardbrev nr.  

 12 a, citeret s. 26). Sagen er et  

 eksempel på, hvorledes Arbejdsskadestyrelsen med ganske få og kortfattede  

 tilføjelser om lidelsens start og arbejdsforholdets fortsatte beståen  

 relaterer sagens faktum til bekendtgørelsens betingelser.
Som begrundelsen  

 fremtræder, opfylder den efter min opfattelse forvaltningslovens  

 indholdskrav.
 Afgørelsen i sag nr. 57  

 vedrører en grovsmeds hørelidelse anmeldt som forårsaget af støj fra arbejde  

 med lufthammer i snævre kobberkedler.
 Arbejdsskadestyrelsen  

 anvendte i sin afgørelse standardbrev nr. 12 d (citeret s. 28) med  

 tilføjelser,  

 således at den samlede begrundelse fik følgende ordlyd:
 "  

  

 Det er oplyst, at De har været udsat for støj i perioden 1946-48, og at  

 De bemærkede hørenedsættelsen i 1968.
 De er blevet undersøgt i 1976, 1980 og 1988.
 De har ikke fået høreapparater.
Efter Sikringsstyrelsens  

 bekendtgørelse om fortegnelse over erhvervssygdomme anerkendes kun døvhed  

 eller generende tunghørhed forårsaget af støj under arbejdet som  

 erhvervsbetinget.
Bestemmelserne herom står i Sikringsstyrelsens  

 bekendtgørelse af 20. januar 1989, § 2, gruppe E 3.
 Den arbejdsbetingede del af  

  

 Deres hørenedsættelse er efter de  

 lægelige oplysninger ikke så stor, at den kan anerkendes som arbejdsskade  

 efter arbejdsskadeforsikringsloven.
 Sikringsstyrelsen har lagt vægt på oplysningerne om den relativt korte  

 tid, De har været udsat for støj, samt at De først mange år efter  

 støjudsættelsens ophør konstaterede en vis hørenedsættelse.
Et uddrag af  

 arbejdsskadeforsikringsloven og bekendtgørelsen vedlægges." I begrundelsen fremhæver  

 Arbejdsskadestyrelsen de hovedhensyn - den korte ekspositionstid og 20 års  

 intervallet mellem ekspositionen og tidspunktet for lidelsens start - der har  

 ført til, at den konstaterede hørenedsættelse ikke har kunnet anses for  

 arbejdsbetinget i et sådant omfang, at lidelsen har kunnet anerkendes.  

 Begrundelsen fremtræder herefter som en fyldestgørende forklaring på  

 styrelsens  

 resultat - dog bortset fra den manglende lovhenvisning.
b) Fuldstændige tilsidesættelser af  

 begrundelsespligten Da sager vedrørende  

 erhvervssygdomme har karakter af partstvister mellem typisk et  

 forsikringsselskab  

 og en skadelidt lønmodtager, følger det, at der altid vil være  

 begrundelsespligt over for mindst en af de 2 parter, idet begge i sagens  

 natur  

 ikke fuldt ud kan få medhold.
Ofte vil der være begrundelsespligt over for  

 begge, nemlig i de situationer, hvor afgørelsen kun delvis giver den ene part  

 medhold og dermed i tilsvarende omfang er bebyrdende over for den anden part.
 Afgørelsen gennemføres  

 normalt i flere etaper, først som en anerkendelse af lidelsen som hørende  

 under arbejdsskadeforsikringsloven og derefter som en stillingtagen til en  

 eventuel erstatningsudmåling.
 Det rejser spørgsmålet om,  

 hvorvidt Arbejdsskadestyrelsens beslutning om at anerkende en lidelse er en  

 afgørelse i forvaltningslovens forstand med de deraf følgende  

 forvaltningsprocessuelle  

 forpligtelser for styrelsen.
Omend jeg finder, at der kan  

 argumenteres for, at anerkendelsen af en lidelse som hørende under  

 arbejdsskadeforsikringsloven blot er en processuel beslutning om at tage  

 sagen  

 under behandling, har jeg hæftet mig ved, at Arbejdsskadestyrelsen selv  

 betragter disse anerkendelser som selvstændige afgørelser.
Således fremgår  

 det  

 af undersøgelsen, at Arbejdsskadestyrelsen ledsager sådanne beslutninger af  

 klagevejledning, og at Den Sociale Ankestyrelse efter praksis behandler  

 forsikringsselskabernes klager over sådanne beslutninger som selvstændige  

 afgørelser.
Til støtte for den opfattelse, at anerkendelsesafgørelserne bør  

 betragtes som selvstændige afgørelser, kan endvidere forudsætningsvis  

 henvises  

 til, at anerkendelsesafgørelserne også efter ulykkesforsikringsloven blev  

 betragtet som selvstændige afgørelser, jf. herved ombudsmandens udtalelse  

 gengivet i FOB 1974, s. 395. Som en konsekvens heraf finder jeg, at  

 Arbejdsskadestyrelsen også bør efterleve forvaltningslovens øvrige  

 bestemmelser i lovens kapitel 4-7, herunder om partshøring og begrundelse, i  

 forhold til disse anerkendelsesafgørelser.
Undersøgelsen viser, at  

 Arbejdsskadestyrelsen overser begrundelsespligten i forhold til  

 forsikringsselskabet  

 i de tilfælde, hvor afgørelsen således gennemføres i flere etaper.  

 Anerkendelsen af en lidelse som erhvervsmæssigt betinget er i forhold til den  

 skadelidte en afgørelse, der fuldt ud giver den pågældende medhold, og kræver  

 som følge deraf ikke begrundelse.
I forhold til forsikringsselskabet er  

 afgørelsen derimod bebyrdende og således omfattet af forvaltningslovens  

 begrundelsespligt.
Afgørelserne om anerkendelse  

 af en lidelse som hørende under arbejdsskadeforsikringsloven udsendes med  

 samme ordlyd og helt uden begrundelse til begge parter.
Der foreligger  

 således  

 en gennemgående begrundelsesfejl i forhold til forsikringsselskaberne (brev  

 nr.  

 11, citeret s. 25). Selskaberne modtager ikke nogen forklaring på, hvorfor de  

 risikerer at måtte udrede erstatning, i det omfang Arbejdsskadestyrelsens  

 nærmere undersøgelse af sagen medfører, at skadelidte anses for berettiget  

 til  

 erstatning for erhvervsevnetab og/eller mén.
Selskaberne fratages derved  

 muligheden for at vurdere relevansen af en klage og udsigten til at kunne få  

 medhold i Den Sociale Ankestyrelse.
c) Manglende lovhenvisning Det er et gennemgående træk  

 ved de undersøgte sager, at kravet i forvaltningslovens § 24, stk. 1, om  

 henvisning til relevante retsregler, søges opfyldt enten ved at retsreglerne  

 optrykkes på selve afgørelsens bagside eller vedlægges i kopi.
Det er  

 karakteristisk, at informationen om retsreglernes indhold generelt er  

 dækkende  

 og endog meget rigelig.
Således optrykkes ved afgørelser om udmåling af  

 ménerstatning og erhvervsevnetab den fulde ordlyd af  

 arbejdsskadeforsikringslovens  

 §§ 27, 28, 29, 40 og 54. Bestemmelserne fylder med lille skrift en hel A4  

 side.  

 Ved afgørelser om afvisning optrykkes eller vedlægges den fulde ordlyd af  

 arbejdsskadeforsikringslovens §§ 9, 10 og 11 samt i de situationer, hvor det  

 har relevans, større eller mindre dele af erhvervssygdomsfortegnelsen.
Det er samtidig et  

 gennemgående træk, at afgørelserne ikke indeholder konkrete henvisninger til  

 hverken paragraffer, stykker eller mindre underenheder (litra eller nummer)  

 af  

 de relevante retsregler.
Undtaget herfra er standardbrevene nr.  

 12 a, b og d (citeret s. 26-  

 28f  

 ), som indeholder fyldestgørende  

 henvisning til erhvervssygdomsbekendtgørelsens enkelte dele, hvorimod der i  

 standardbrev  

 12 f  

 (citeret s. 29) mangler henvisning til bekendtgørelsens § 1. Kravet efter  

 forvaltningsloven om præcise regelhenvisninger er således ikke overholdt i  

 mange af de undersøgte sager.
På den ene side viser  

 undersøgelsen således, at Arbejdsskadestyrelsen informerer meget udførligt om  

 retsgrundlaget, og på den anden side at der mangler konkrete og præcise  

 henvisninger til de relevante delelementer heri.
Dette forhold bevirker efter  

 min opfattelse, at den meget rigelige gengivelse af retsgrundlaget mister sin  

 informative effekt, idet det specifikt relevante for den enkelte sag drukner  

 i  

 informationsmængden.
 I sag nr. 50 afslog  

 Arbejdsskadestyrelsen en arbejdsgivers anmodning om aktindsigt i en ansats  

 arbejdsskadesag med følgende begrundelse:
"I den anledning skal  

 man meddele, at en arbejdsgiver, som har tegnet lovpligtig forsikring som  

 følge  

 af forvaltningslovens regler  

  

 ikke  

  

 anses for at være part i sagen og derfor udover uddrag af arbejdsbeskrivelser  

 eller arbejdsmiljøbeskrivelser - ikke har ret til aktindsigt." Afgørelsen var vedlagt kopier  

 af en arbejdsbeskrivelse, og af uddrag af arbejdsskadeforsikringsloven og  

 erhvervssygdomsbekendtgørelsen, men ikke af offentlighedsloven.
 Det fremgik således ikke af  

 sagen, om anmodningen blev bedømt efter offentlighedslovens regler (se  

 nærmere  

 s. 91).
d) Manglende angivelse af hovedhensyn eller  

 sagsfremstilling Begrundelser i  

 erhvervssygdomssager meddeles som nævnt i meget vidt omfang ved  

 standardbegrundelser.  

 Inden for erhvervssygdomsområdet, der er præget af mange og ensartede  

 afgørelser, er anvendelse af standardbegrundelser et velegnet og rationelt  

 instrument i sagsbehandlingen.
Arbejdsskadestyrelsen har standardiseret sine  

 begrundelser i de hyppigst forekommende sygdomskategorier, således at  

 styrelsen  

 ofte alene har nødig at udfylde standardbegrundelsen med de faktiske  

 oplysninger  

 og hovedhensyn, som i det konkrete tilfælde hører til den trufne afgørelse.  

 Standardiseringen i den nuværende form blev gennemført i 1988 og blev i  

 styrelsen ledsaget af følgende interne meddelelse nr. 9/88 til 1. afdeling:
 "Der er kommet en række  

 nye standardkoncepter til afvisning i erhvervssygdomssager.
 Det er tanken, at disse  

 standardkoncepter efterhånden skal være model for tilsvarende  

 standardkoncepter  

 indenfor andre dele af arbejdsskadeområdet.
 I forhold til de tidligere  

 standardkoncepter er afgørelsen flyttet frem i begyndelsen af skrivelsen med  

 en  

 klar sondring mellem afgørelsesdelen og begrundelsesdelen.
 I forbindelse med udfyldning  

 af begrundelsesdelen henledes opmærksomheden på, at efter forvaltningslovens  

 §§ 22-24 gælder følgende regler om pligten til at give en begrundelse  

 samtidig  

 med afgørelsen:
 1) Hvilke afgørelser skal  

 begrundes:
 Efter forvaltningslovens § 22  

 skal en skriftlig afgørelse samtidig begrundes, medmindre afgørelsen fuldt ud  

 giver den pågældende medhold.
 Ordene "fuldt ud"  

 skal forstås således, at dette anses for opfyldt ved alle positive  

 afgørelser,  

 medmindre parten udtrykkeligt havde præciseret sine forventninger, f.eks. til  

 en nærmere angivet mén-eller erhvervsevnetabsprocent.
 I praksis indebærer dette, at  

 det navnlig er afvisningerne, der skal begrundes.
 2) Krav til begrundelsens  

 indhold:
 Efter forvaltningslovens § 24  

 skal begrundelsen indeholde følgende elementer:
Faktum  

  

 angives i fornødent omfang, dvs. en redegørelse for sagens  

 væsentligste faktiske omstændigheder.
Begrundelsen bør ikke alene indeholde  

 en  

 opregning af de indhentede faktiske oplysninger, men yderligere en angivelse  

 af, hvilke af disse oplysninger der er tillagt særlig vægt ved sagens  

 afgørelse, herunder hvilke sagkyndige erklæringer der er lagt til grund.
 Jus  

  

 angives, dvs. en præcis henvisning til de retsregler, der er  

 anvendt, eventuelt suppleret med et optryk af bestemmelsen.
Ved regler, der hjemler et  

 administrativt skøn, skal hovedhensyn for skønsudøvelsen yderligere  

 angives." 1o  

 ) Afgørelser om  

 ikke at anerkende lidelser som hørende under arbejdsskadeforsikringsloven Efter min gennemgang af  

 standardbegrundelserne har jeg ud over de manglende lovhenvisninger kun  

 mindre  

 indvendinger imod standardelementernes beskrivelser af de krav, der efter  

 arbejdsskadeforsikringsloven, erhvervssygdomsbekendtgørelsen samt  

 erhvervssygdomsudvalgets praksis stilles for anerkendelse af en lidelse som  

 erhvervsmæssigt betinget.
Beskrivelserne er i alt væsentligt dækkende og  

 forklarende  

 både i de tilfælde, hvor lidelsen uden videre kan afvises, fordi den anmeldte  

 sygdom ikke er optaget på erhvervssygdomsfortegnelsen jf. brev nr. 12 c  

 (citeret s. 27) og i de noget mere komplicerede afvisningstilfælde, hvor der  

 efter retsgrundlagets karakter må stilles større krav for, at en begrundelse  

 kan være i overensstemmelse med forvaltningslovens indholdskrav f.eks.  

 standardbrev  

 nr.  

 12 f  

 (citeret  

 s. 29).
 I en del tilfælde angiver  

 standardbegrundelserne i overensstemmelse med erhvervssygdomsfortegnelsens  

 indhold de supplerende krav, der stilles til lidelsens og arbejdsforholdenes  

 karakter, for at lidelsen kan anerkendes som arbejdsbetinget, jf. f.eks.  

 standardbreve nr.  

 12 a  

 og b om seneskedehindebetændelse og tennisalbue, (citeret s.  

 26f  

 ). For at en begrundelse for afvisning  

 af en sådan lidelse som hørende under erhvervssygdomsbegrebet kan anses at  

 være  

 i overensstemmelse med forvaltningsloven må imidlertid kræves  

  

 både  

  

 en dækkende angivelse af de  

 faktiske forhold  

  

 og  

  

 en (kort) redegørelse  

 for, hvorledes oplysningerne forholder sig til regelgrundlaget.
Til illustration kan nævnes  

 sag nr. 15 vedrørende seneskedehindebetændelse.
For at denne lidelse kan  

 anerkendes som arbejdsbetinget, kræves ifølge bekendtgørelsen:
at lidelsen skal være forårsaget af uvant og særligt  

 belastende arbejde og opstået inden 6 måneder efter det uvante arbejdes  

 påbegyndelsen,  

 og at lidelsen har medført hel eller delvis opgivelse af  

 det sædvanlige arbejde, jf. standardbrev  

 12  

 a  

 (citeret s. 26).
Det er ikke tilstrækkeligt  

 at referere disse betingelser og dernæst anføre: "  

  

 Det fremgår af oplysningerne, at De arbejder som postbud hos Post- og  

 Telegrafvæsenet, Brøndby Strand.  

  

 Tilfældet kan således ikke anerkendes som  

 arbejdsskade, fordi betingelsen ovenfor under gruppe  

  

 1)  

  

 ikke er opfyldt." I sag nr. 31 afvistes en  

 håndlidelse efter de samme bestemmelser i bekendtgørelsen med følgende  

 tilføjelse: "  

  

 Det fremgår af oplysningerne,  

 at De er beskæftiget som frisør på et plejehjem.  

  

 Tilfældet kan således  

 ikke anerkendes ...." I de nævnte eksempler er der  

 ikke redegjort for sammenhængen mellem sagens faktum og retsreglens indhold  

 og  

 således heller ikke givet en forklaring på afgørelsernes udfald.
 I sag nr. 21 afvistes en  

 armlidelse som arbejdsbetinget med en henvisning til den ovenfor nævnte  

 betingelse nr. 2 om opgivelse af arbejde, og følgende tilføjelse: "  

  

 Det fremgår af oplysningerne, at De  

 arbejder på et fjerkræslagteri med pakning af frosne kyllinger.  

  

 "  

 Forklaringen på afgørelsen ligger formentlig i, at styrelsen med udtrykket  

 "arbejder" underforstår "er fortsat beskæftiget med Deres  

 sædvanlige arbejde". Skrivelsen er vanskeligt forståelig, som den  

 fremtræder i Arbejdsskadestyrelsens afgørelse, og kunne med ganske få  

 tilføjelser tydeliggøres.
 I sagerne nr. 63 og 58  

 afvistes den anmeldte lidelse med henvisning til bekendtgørelsens krav om, at  

 lidelsen (tennisalbue) skal være opstået som nævnt ovenfor under 1) eller som  

 forårsaget af hurtigt gentagne og stærkt belastende arbejdsbevægelser.
 I sag nr. 63 tilføjede Arbejdsskadestyrelsen  

 følgende:
"  

  

 Det fremgår af oplysningerne, at De har været beskæftiget på  

 skotøjsfabrik.
Arbejdet har bl.a. bestået i at trykke såler ned i sko.  

  

 Tilfældet kan således ikke anerkendes...." I sag nr. 58 konkluderede  

 Arbejdsskadestyrelsen, at tilfældet ikke kunne anerkendes, fordi:  

  

 "
  

 Det fremgår af oplysningerne, at De i 48 år  

 har været beskæftiget hos Ferrosan med bl.a. åbning af postsække og stempling  

 af post."  

  

 I ingen af de to tilfælde var det umiddelbart forståeligt,  

 at de beskrevne arbejdsområder ikke under nogen omstændigheder kunne anses  

 for omfattet af bekendtgørelsen, eller hvilke nærmere dele af  

 bekendtgørelsens  

 ordlyd der bevirkede, at de(n) pågældende lidelse(r) måtte afvises som  

 arbejdsbetinget.
I nogle af sagerne, f.eks.  

 sagerne nr. 64, 74 og 75 foreligger (blandt andet) erklæringer fra  

 speciallæger,  

 som i modsætning til styrelsens afgørelse antager, at der er en sammenhæng  

 mellem lidelsens opståen og arbejdsforholdene, eller anlægger en anden  

 vurdering af erstatningsspørgsmålet end styrelsen.
Arbejdsskadestyrelsen  

 angav  

 i begrundelsen for afgørelserne i disse sager alene, at der forelå  

 oplysninger  

 fra bl.a. de pågældende sagkyndige, men derimod ikke, hvilke af de  

 foreliggende sagkyndige udtalelser, der havde været bestemmende for  

 afgørelsen, eller hvorfor styrelsen havde valgt at følge den ene sagkyndiges  

 konklusion fremfor den anden.
En sådan fremgangsmåde er ikke i  

 overensstemmelse  

 med forvaltningslovens § 24, jf. ovenfor s. 47 samt Arbejdsskadestyrelsens  

 interne meddelelse nr. 9/88.
Min kritik af  

 Arbejdsskadestyrelsens begrundelser i de anførte sagstyper (eksemplificeret  

 ved  

 de ovenfor refererede sager) retter sig som nævnt ikke imod  

 standardiseringen,  

 der dels er administrativt velbegrundet, dels kan være et egnet middel til at  

 give en dækkende beskrivelse af retsgrundlaget.
Når jeg i en del tilfælde  

 ikke  

 har fundet, at Arbejdsskadestyrelsens begrundelser er i overensstemmelse med  

 forvaltningslovens § 24, skyldes det styrelsens manglende eller ufuldstændige  

 angivelse af sagens faktum eller af de bestemmende hovedhensyn i den konkrete  

 sag.
 I udtalelsen af 15. maj 1991  

 har styrelsen erklæret sig enig i, "at i det omfang begrundelsespligt  

 foreligger,  

 har styrelsen ikke i alle tilfælde opfyldt kravene i forvaltningslovens § 24  

 til begrundelsens indhold, hverken i form af præcise regelhenvisninger eller  

 i  

 form af en nærmere redegørelse for sammenhængen mellem sagens faktum og  

 retsreglens indhold (hovedhensyn).
Der vil derfor blive taget  

 skridt til forbedring af dette forhold, idet der vil blive iværksat intern  

 kursusvirksomhed om kravene til begrundelser, ligesom det vil blive  

 overvejet,  

 om styrelsen kan supplere begrundelserne med yderligere generelt holdt  

 vejledningsmateriale, der kan udsendes til de skadelidte under skadesagens  

 behandling.
Der henvises til side 8 nedenfor, idet der under afsnittet om  

 vejledning redegøres nærmere for styrelsens pjecer til de skadelidte." 2o  

 ) Afgørelser af  

 erstatningsspørgsmål Når Arbejdsskadestyrelsen har  

 anerkendt en lidelse som hørende under arbejdsskadeforsikringsloven,  

 foretager  

 styrelsen en vurdering af, i hvilket omfang den pågældende lidelse berettiger  

 til erstatning for varigt mén og erhvervsevnetab.
Såvel fastsættelsen af  

 méngrad som erhvervsevnetab beror på skønsmæssige vurderinger.
Efter  

 arbejdsskadeforsikringslovens  

 § 28 ydes ménerstatning for "varig og ikke ubetydelig skade af medicinsk  

 art" og fastsættes "på grundlag af skadens medicinske art og omfang  

 og under hensyn til de af arbejdsskaden forvoldte ulemper i skadelidtes  

 personlige  

 livsførelse." Erstatningen ydes ikke, hvis méngraden fastsættes til  

 mindre end 5%.
 Erstatning for tab af  

 erhvervsevne ydes efter arbejdsskadeforsikringslovens § 27, hvis en  

 arbejdsskade  

 har "medført nedsættelse af skadelidtes evne til at skaffe sig indtægt  

 ved  

 arbejde." Ved bedømmelsen af erhvervsevnetabet skal  

 Arbejdsskadestyrelsen  

 "tage hensyn til skadelidtes muligheder for at skaffe sig indtægt ved  

 sådant arbejde, som med rimelighed kan forlanges af ham efter hans evner,  

 uddannelse, alder og muligheder for erhvervsmæssig omskoling og  

 optræning." Erstatning udbetales ikke, hvis erhvervsevnetabet er mindre  

 end 15%.
Afgørelser om, at den  

 skadelidte ikke anses for berettiget til erstatning, fordi méngraden og  

 erhvervsevnetabet  

 anses for mindre end de krævede 5 og 15%, meddeles ved brev nr. 12 h (citeret  

 s. 31). Brevet indeholder ingen nærmere redegørelse for vurderingen.
Det  

 anføres blot, at méngraden og erhvervsevnetabet "ikke anses for nedsat  

 med....", og de undersøgte sager indeholder ikke eksempler på, at  

 styrelsen  

 har suppleret standardbegrundelsen med nærmere angivelse af, hvilke  

 hovedhensyn  

 Arbejdsskadestyrelsen har lagt vægt på ved afgørelserne.
I de tilfælde, hvor  

 Arbejdsskadestyrelsen har fastsat erstatning for mén - og/eller  

 erhvervsevnetab  

 - meddeles procentsatsen og det udmålte beløb samt følgende:  

 Arbejdsskadestyrelsen har "på grundlag af de lægelige og sociale  

 oplysninger i Deres sag truffet 2 afgørelser ....".  

 Standardformuleringen  

 optræder på en fortrykt blanket, som ikke levner plads for supplerende  

 oplysninger om skønsudøvelsen.
Blanketten har været anvendt i samtlige af de  

 undersøgte sager, i hvilke der er tale om erstatningsudmåling, jf.  

 standardbrev  

 nr.  

 12 g  

 (citeret  

 s. 30).
 Standardformuleringerne  

 indeholder derimod en forklaring på, hvorledes erstatningen rent teknisk  

 beregnes, når méngrad og erhvervsevnetab er fastsat i procent.
I betragtning af, at  

 standardblanketterne ikke åbner mulighed for tilføjelser, må jeg lægge til  

 grund, at det er styrelsens opfattelse, at der ikke er behov for særskilt  

 begrundelse i disse afgørelsestyper, jf. herved styrelsens interne meddelelse  

 nr. 9/88. Denne opfattelse er forkert.
Afgørelserne vedrørende méngrad og  

 erhvervsevnetab må -bortset fra de tilfælde, hvor den skadelidte får 100  

 pct.s erstatning - altid anses for bebyrdende for den skadelidte.
Alle  

 tilfælde, hvor der fastsættes en erstatning, er bebyrdende for selskabet.
Der  

 vil således altid være begrundelsespligt over for mindst den ene af de to  

 parter.
 Arbejdsskadestyrelsens  

 begrundelsespraksis i disse erstatningsudmålingsafgørelser er efter min  

 opfattelse helt utilstrækkelig, idet parterne ikke modtager nogen information  

 om, hvilke af de hensyn, der er omtalt i arbejdsskadeforsikringslovens §§ 27  

 og  

 28, der er tillagt vægt, eller på hvilket nærmere faktisk grundlag  

 afgørelserne  

 er truffet.
Jeg er herved opmærksom på de  

 vanskeligheder, der kan være forbundet med at give en kort og forklarende  

 redegørelse for de ofte komplicerede og mangfoldige aspekter i en  

 erstatningsudmålingssag.  

 Imidlertid finder jeg, at styrelsen med hensyn til méngradsfastsættelserne  

 ville kunne forbedre begrundelsernes indhold ved at sammenholde ménets  

 karakter med de relevante dele af méntabellen, som styrelsen kunne vedlægge  

 afgørelsen i kopi.
En sådan henvisning vil formentlig i langt de fleste  

 tilfælde udgøre en tilstrækkelig begrundelse.
I sin fastlæggelse af  

 erhvervsevnetab følger Arbejdsskadestyrelsen en ret fast praksis, som i sit  

 hovedindhold  

 lader sig beskrive forholdsvis kortfattet.
Det er tilsvarende min opfattelse,  

 at kvaliteten af Arbejdsskadestyrelsens begrundelser i udmåling af  

 erhvervsevnetab ville kunne øges betydeligt ved at sammenholde de relevante  

 oplysninger om typisk alder, økonomi og arbejdsmæssige forhold med den nævnte  

 praksis.
I enkelte sager (f.eks. nr.  

 47 og 50) har Arbejdsskadestyrelsen anerkendt de anmeldte lidelser som  

 arbejdsbetingede, men med forbehold ved erstatningsudmålingen for en  

 forudbestående lidelse.
Forbeholdets omfang præciseres ikke nærmere.
Det er  

 min  

 opfattelse, at det bør fremgå af begrundelsen, dels at der er foretaget  

 reduktion  

 af erstatningen, dels med hvilken andel erstatningen er reduceret.
Ved tildeling af  

  

 overgangsbeløb  

  

 efter  

 arbejdsskadeforsikringslovens § 30 til pårørende til personer, der er døde på  

 grund af en erhvervssygdom, anvender Arbejdsskadestyrelsen standardbrev nr.  

 12  

 i (citeret s. 31). Tildeling af overgangsbeløb (som er et fast beløb) er en  

 afgørelse,  

 der i forhold til de efterladte ikke kræver begrundelse, idet den må  

 betragtes  

 som en begunstigende afgørelse.
I forhold til forsikringsselskaberne er disse  

 afgørelser derimod bebyrdende.
I brev nr. 12 i (citeret s.  

 31) gives også meddelelse om, at der ikke tilkommer efterladte erstatning for  

 tab af forsørger efter arbejdsskadeforsikringsloven.
For denne afgørelse, som  

 er bebyrdende for de efterladte, gives der ingen begrundelse udover  

 henvisningen til arbejdsskadeforsikringslovens § 31 og en konstatering af, at  

 vedkommende ikke opfyldte betingelserne.
Også på dette punkt foreligger der  

 en tilsidesættelse af forvaltningslovens § 22 og § 24.
e) Sammenfattende bemærkninger Min gennemgang af de  

 undersøgte sager viser, at samtlige Arbejdsskadestyrelsens afgørelser, der er  

 bebyrdende i forhold til forsikringsselskaberne, er helt eller delvis  

 ubegrundede.
Styrelsen har forklaret, at denne praksis er tilrettelagt i  

 forståelse med selskaberne.
Jeg har foran s. oo nærmere redegjort for, at  

 begrundelseskravet ikke kan fraviges som sket, og at det således må anses for  

 en fejl, at disse afgørelser ikke har været ledsaget af begrundelser.
 Jeg må på baggrund af  

 Arbejdsskadestyrelsens interne meddelelse nr. 9/88 lægge til grund, at det  

 har  

 været styrelsens intention med standardiseringen at sørge for, at der gives  

 skadelidte begrundelser i overensstemmelse med forvaltningslovens §§ 22 og  

 24.
Standardbrevene indeholder  

 ikke i sig selv en angivelse af hovedhensyn, regelhenvisninger og gengivelse  

 af sagernes faktiske oplysninger, der er tilstrækkelig til at opfylde kravene  

 i  

 forvaltningslovens § 24. I de fleste af de undersøgte sager har styrelsen ved  

 individuelle tilføjelser forsøgt at leve op til kravene.
Individualiseringen  

 har imidlertid i hovedparten af sagerne ikke været tilstrækkelig i denne  

 henseende.
 I sagerne om udmåling af  

 erstatningsbeløb er der desuden slet ikke gjort forsøg på at fremdrage de  

 forhold, der i den enkelte sag har ført til sagens resultat.
3) Konklusion Som det ses foran, er der ikke i forbindelse med gennemgangen af sagerne sket  

 en optælling af begrundelsesfejl.
I stedet er de  

  

 typer  

  

 af begrundelsesfejl blevet påpeget, som undersøgelsen har vist.
Det kan dog  

 uden videre konstateres, at der foreligger mere eller mindre vidtgående  

 tilsidesættelser af begrundelsespligten i den overvejende del af de  

 undersøgte sager.
Samtidig bør det understreges, at hovedparten af fejlene må  

 betragtes som mindre væsentlige.
Det gælder således de manglende  

 lovhenvisninger og en del af de under d), 1o  

 omtalte sager.
Mere alvorlige er de tilfælde, hvor begrundelsespligten er blevet fuldstændig  

 eller næsten fuldstændig tilsidesat (a og d, 2o  

 ). Det drejer sig i praksis om afgørelserne om at anerkende en skade samt  

 udmålingen af ydelser efter loven, dvs. afgørelser der i første række er  

 bebyrdende for selskaberne.
Den manglende efterlevelse af begrundelsespligten  

 er ifølge styrelsen i disse tilfælde sket i forståelse med selskaberne.
Som anført foran s.  

 50f, må det dog fastholdes, at  

 begrundelsespligten ikke kan fraviges ved aftale, og at pligten således i et  

 betragteligt antal sager er blevet tilsidesat fuldstændigt.
Den konkrete  

 skadevirkning må dog i disse tilfælde antages at have været forholdsvis  

 beskeden.
Sammenfattende er det min  

 opfattelse, at der fra styrelsens side er udfoldet betydelige, men kun til  

 dels  

 vellykkede bestræbelser på at leve op til forvaltningslovens krav om at  

 ledsage  

 afgørelserne af begrundelser.
Jeg skal på denne baggrund henstille, at  

 styrelsen overvejer gennemførelse af foranstaltninger, der sikrer, at  

 reglerne  

 bliver efterlevet.
C.
Partshøring 1) Partshøringspligtens indhold a) Efter bestemmelsen i forvaltningslovens § 19, stk. 1, må en myndighed ikke  

 træffe afgørelse i en sag, før myndigheden har gjort parten bekendt med  

 oplysninger, der er til ugunst for den pågældende og af væsentlig betydning  

 for sagens afgørelse.
Reglen gælder dog kun oplysninger vedrørende sagens  

 faktiske omstændigheder og kun oplysninger, som parten ikke kan antages at  

 være bekendt med er i myndighedens besiddelse.
Reglen forudsætter, at myndigheden  

  

 på eget initiativ  

  

 gør parten bekendt med de oplysninger, der er omfattet af  

 partshøringsforpligtelsen.
Det er efter bestemmelsen ikke tilstrækkeligt, at  

 myndigheden orienterer parten om retten til aktindsigt.
 Arbejdsskadeforsikringsloven indeholder en særlig partshøringsregel i § 53,  

 stk. 2. Efter denne bestemmelse skal Arbejdsskadestyrelsen, forinden den  

 træffer afgørelse efter §§ 27, 28 og 30-33, give sagens parter  

 "lejlighed til at gøre sig bekendt med de foreliggende oplysninger og  

 til at udtale sig om sagen".
Det er efter ordlyden uklart, om reglen skal forstås således, at styrelsen  

 har en pligt til på eget initiativ at forelægge oplysningerne for parterne,  

 eller om der alene er tale om en pligt til at orientere parterne om, at  

 styrelsen ligger inde med oplysninger, samt om at parterne kan søge om  

 aktindsigt og eventuelt fremkomme med en udtalelse.
Af forarbejderne til  

 bestemmelsen fremgår, at det er den sidste forståelse, der har været  

 forudsat, jf. herved Folketingstidende 1977/78, tillæg A, sp. 945.
 Ifølge forvaltningslovens § 19, stk. 2, nr. 6, gælder pligten i § 19, stk. 1,  

 ikke, hvis "der ved lov er fastsat særlige bestemmelser, der sikrer  

 parten adgang til at gøre sig bekendt med grundlaget for den påtænkte  

 afgørelse og til at afgive en udtalelse om sagen, inden afgørelsen  

 træffes".
Efter forvaltningslovens forarbejder er der med undtagelsesbestemmelsen i §  

 19, stk. 2, nr. 6, tænkt på særlige forvaltningsområder, inden for hvilke  

 retssikkerhedsformålet med reglerne om aktindsigt og partshøring bedre kan  

 tilgodeses ved særligt udformede sagsbehandlingsregler end ved reglen i § 19,  

 stk. 1. Det er derimod ikke tilsigtet at fravige hovedsynspunktet i  

 forvaltningslovens § 19, stk. 1, om, at myndigheden skal tage initiativ til  

 at forelægge parterne det faktiske oplysningsgrundlag til udtalelse, inden  

 afgørelsen træffes.
Det er derfor en forudsætning for at acceptere, at en  

 bestemmelse fortrænger § 19, stk. 1, at den særlige regel sikrer parterne  

 muligheder for at korrigere det faktiske bedømmelsesgrundlag i mindst samme  

 omfang som bestemmelsen i forvaltningslovens § 19, stk. 1, jf.  

 Folketingstidende, tillæg A, 1985, sp. 76-78 og sp. 156. § 53, stk. 2, i  

 arbejdsskadeforsikringsloven foreskriver som anført alene en pligt for  

 styrelsen til at orientere parterne om deres adgang til at bede om at få  

 oplysninger udleveret og fremkomme med en udtalelse og giver således parten  

 væsentligt mindre muligheder for at øve indflydelse på afgørelsen end den  

 automatiske høringspligt i § 19, stk. 1.
 Det må herefter antages, at  

 bestemmelsen i arbejdsskadeforsikringslovens § 53, stk. 2, ikke fortrænger  

 forvaltningslovens § 19, men gælder som et supplement til forvaltningslovens  

 regler.
b) Ifølge forvaltningslovens  

 § 19, stk. 1, gælder partshøringspligten kun, hvis "en part i en sag  

 ikke  

 kan antages at være bekendt med, at myndigheden er i besiddelse af bestemte  

 oplysninger vedrørende sagens faktiske omstændigheder." Det er usikkert, i hvilken  

 udstrækning der herefter er høringspligt, hvis myndigheden har givet parterne  

 underretning om, at den indhenter oplysninger udefra, eksempelvis fra et  

 hospital eller med hensyn til oplysninger, som parten selv er med til at  

 tilvejebringe, f.eks. i forbindelse med en speciallægeundersøgelse.
Der er  

 ikke  

 pligt til partshøring, for så vidt parterne på denne baggrund må formodes at  

 være bekendt med, at myndigheden er i besiddelse af nærmere konkretiserede  

 oplysninger.
Er der ikke givet parterne mere præcis underretning om indholdet  

 af de oplysninger, der søges tilvejebragt ved ekspeditionen, må det antages,  

 at der er høringspligt.
Pligten efter  

 arbejdsskadeforsikringslovens § 53, stk. 2, omfatter alle de foreliggende  

 oplysninger, dvs. uafhængigt af, om parten kan antages at være bekendt med,  

 at  

 myndigheden er i besiddelse af dem.
Styrelsen vil således efter denne  

 bestemmelse være forpligtet til at give parten tilbud om aktindsigt  

 vedrørende  

 alle foreliggende oplysninger, uanset om styrelsen har pligt til at forelægge  

 oplysningerne for parterne i henhold til forvaltningslovens § 19, stk. 1.
 Såvel hensynene bag  

 forvaltningslovens § 19, stk. 1, og arbejdsskadeforsikringslovens § 53, stk.  

 2, som hensynet til at forenkle de administrative procedurer taler efter min  

 mening for, at de to bestemmelser anvendes på den måde, at styrelsen på eget  

 initiativ forelægger alle oplysninger af væsentlig betydning for parterne til  

 udtalelse, inden styrelsen træffer de afgørelser, der er omhandlet i § 53,  

 uafhængig af eventuelle formodninger om partens viden om, hvilke oplysninger  

 styrelsen er i besiddelse af.
 c) Ifølge § 19, stk. 1, i  

 forvaltningsloven gælder pligten til partshøring alle afgørelser efter  

 arbejdsskadeforsikringsloven,  

 dvs. både beslutninger om at anerkende eller ikke anerkende et forhold som  

 omfattet af loven og beslutninger om fastsættelse af de forskellige ydelser  

 efter loven.
Pligten efter  

 arbejdsskadeforsikringslovens § 53, stk. 2, gælder kun afgørelser efter  

 lovens  

 §§ 27, 28 og 30-33. Uden for denne bestemmelse falder således bl.a.  

 anerkendelsesafgørelser.
Efter min mening taler de samme administrative og  

 retssikkerhedsmæssige grunde, som er omtalt ovenfor, for, at styrelsen  

 foretager partshøring som beskrevet under b) forud for  

  

 alle  

  

 afgørelser - også afgørelser om at  

  

 anerkende  

  

 en skade som omfattet af loven.
d) Såvel i forvaltningslovens  

 § 19, stk. 1, som i arbejdsskadefor-sikringslovens § 53, stk. 2, er  

 partshøringsbeføjelsen tillagt "sa-gens parter". Det må antages, at  

 der i begge love er lagt samme partsbegreb til grund.
I forbindelse med  

 ændring ved lov nr. 142 af 25. marts 1987, af § 53, stk. 2, i  

 arbejdsskadeforsikringsloven blev det præciseret, at skadelidte, skadelidtes  

 efterladte samt det pågældende forsikringsselskab skal anses for parter.  

 Samtidig blev det slået fast, at en arbejdsgiver ikke er part, bortset fra de  

 tilfælde, hvor arbejdsgiveren har undladt at opfylde sin forsikringspligt,  

 eller hvor arbejdsgiveren ikke har forsikringspligt og dermed har samme  

 stilling  

 som et forsikringsselskab, jf. herved Folketingstidende 1986/87, tillæg A,  

 sp.  

 2232.
Der vil således altid i  

 arbejdsskadesagerne være mindst to parter, der har helt eller delvis  

 modstridende  

 interesser.
I sådanne sager, hvor en myndighed skal tage stilling til tvister  

 mellem private parter, taler hensynet til parternes ligelige adgang til at  

 varetage deres interesser over for den besluttende myndighed for, at det  

 sikres, at parterne får samme faktiske grundlag at udtale sig om og samme  

 adgang til at fremkomme med udtalelser som modparten, jf. herved princippet i  

 pkt. 105 i Justitsministeriets vejledning om forvaltningsloven, 1986.  

 Oplysninger  

 og/eller udtalelser, der modtages fra den ene part, bør derfor forelægges for  

 den anden, ligesom styrelsen må være forpligtet til at forelægge de  

 oplysninger,  

 myndighederne ikke har modtaget fra parterne, for begge parter og ikke blot  

 den  

 ene part.
e) Det er min sammenfattende  

 opfattelse, at Arbejdsskadestyrelsen på baggrund af forvaltningslovens § 19,  

 stk. 1, og arbejdsskadeforsikringslovens § 53, stk. 2, samt sagernes karakter  

 af partstvister bør høre begge parter, inden styrelsen tager stilling til, om  

 en skade er omfattet af loven, samt inden fastsættelse af om og i bekræftende  

 fald med hvilket beløb, der skal udbetales ydelser efter loven.
Pligten  

 omfatter alle faktiske oplysninger af væsentlig betydning samt anbringender,  

 parterne hver for sig fremkommer med over for styrelsen.
Jeg er opmærksom på, at denne  

 retsopfattelse ikke er ganske utvivlsom.
Jeg har ved min bedømmelse af de  

 undersøgte sager ikke fundet at burde lægge denne videregående opfattelse til  

 grund, men alene lagt til grund, at styrelsen er forpligtet til at følge  

 forvaltningslovens § 19, stk. 1, og arbejdsskadeforsikringslovens § 53, stk.  

 2, efter disse bestemmelsers umiddelbare indhold.
Det tilføjes, at jeg går ud  

 fra, at styrelsen for fremtiden vil give partshøring i det ovenfor beskrevne  

 omfang.
2) Arbejdsskadestyrelsens udtalelse af 15. maj 1991 I udtalelsen af 15. maj 1991 har styrelsen gjort gældende, at den manglende  

 partshøring af selskaberne er sket i forståelse med disse.
 Desuden har styrelsen påberåbt sig, at § 53 i arbejdsskadeforsikringsloven må  

 anses at have fortrængt forvaltningslovens § 19. Styrelsen bemærkede:
 "Ombudsmanden finder, at den særlige partshøringsregel i  

 arbejdsskadeforsikringslovens § 53 (2) ikke fortrænger de generelle  

 partshøringsregler i forvaltningslovens §§ 19 og 20.
 Efter arbejdsskadeforsikringslovens § 53 (2) skal Arbejdsskadestyrelsen ved  

 nærmere opregnede afgørelser om erstatningsudmålingen give parterne  

  

 tilbud  

  

 om at gøre sig bekendt med de foreliggende oplysninger og til at udtale sig  

 om sagen, inden der træffes afgørelse.
 Efter forvaltningslovens § 19  

 (1), skal myndigheder derimod af egen drift gøre parterne  

  

 bekendt  

  

 med sagens oplysninger og give dem lejlighed til at udtale  

 sig om sagen, inden der træffes afgørelse.
 Styrelsen kan ikke tilslutte  

 sig Ombudsmandens opfattelse, idet den specielle partshøringsregel i  

 arbejdsskadeforsikringslovens § 53 (2) efter styrelsens vurdering træder i  

 stedet for forvaltningslovens generelle partshøringsregler.
 Styrelsen lægger herved vægt  

 på, at hvis forvaltningslovens generelle partshøringsregler fortrængte  

 arbejdsskadeforsikringslovens specielle regler, havde det været naturligt at  

 ophæve arbejdsskadeforsikringslovens § 53 (2) i forbindelse med  

 forvaltningslovens gennemførelse eller sammen med de ændringer af  

 arbejdsskadeforsikringsloven, der er gennemført på et senere tidspunkt.
 Ved lov nr. 142 af 25. marts  

 1987 er Arbejdsskadeforsikringslovens § 53 (2) imidlertid ændret ved en  

 præcisering af bestemmelsens partsbegreb uden i øvrigt at ændre på  

 partshøringsreglens indhold.
 Efter styrelsens vurdering  

 bør forholdet mellem de to partshøringsbestemmelser afklares ved en kommende  

 revision af arbejdsskadefor-sikringsloven.
..." 3) Mine bemærkninger hertil a) Som påpeget foran s. 50, må det af principielle grunde anses for  

 betænkeligt at acceptere, at forvaltningslovens retssikkerhedsgarantier i  

 forhold til borgerne fraviges ved aftale.
Dertil kommer, at  

 partshøringspligten i lighed med begrundelsespligten ikke alene tjener til  

 sikring af partens varetagelse af sine interesser under sagen.
Det har også været formålet med bestemmelsen i § 19 generelt at skabe garanti  

 for, at afgørelserne bliver truffet på et korrekt oplysningsgrundlag.
Det vil  

 ikke være foreneligt hermed, dersom bestemmelsen generelt sættes ud af kraft  

 ved aftale.
Ifølge forvaltningslovens § 19, stk. 2, nr. 3, gælder partshøringspligten i  

 stk. 1 ikke, hvis "det efter oplysningernes karakter og sagens  

 beskaffenhed må anses for ubetænkeligt at træffe afgørelse i sagen på det  

 foreliggende grundlag." Ved vurderingen af, om der kan gøres undtagelse fra partshøringspligten i  

 henhold til denne bestemmelse,  

 kan det efter min mening bl.a. tages i betragtning, at den pågældende part  

 generelt har tilkendegivet ikke at være interesseret i at få sagens  

 oplysninger  

 forelagt til udtalelse.
Dette forhold er imidlertid blot et blandt flere af  

 de  

 momenter, som kan indgå i myndighedens vurdering af, om betingelserne i § 19,  

 stk. 2, nr. 1, er opfyldt; bestemmelsen kan således ikke danne grundlag for  

 en  

 generel undtagelse fra hovedreglen i § 19, stk. 1.
Afslutningsvis bemærkes, at §  

 19, stk. 1, indeholder en pligt for myndigheden til at tilbyde parten  

 lejlighed  

 til at kommentere oplysningsgrundlaget, og at det i den enkelte sag står  

 parten  

 frit for at udnytte tilbudet.
Der er derfor efter min opfattelse intet til  

 hinder for, at selskaberne i forbindelse med behandlingen af de konkrete  

 sager  

 - efter at have fået sagens oplysninger forelagt -tilkendegiver over for  

 styrelsen, at det afstår fra at komme med bemærkninger.
 b) Det er (som anført foran  

 s. 68) efter min mening utvivlsomt, at § 53, stk. 2, i  

 arbejdsskadeforsikringsloven  

 ikke tilsikrer retssikkerhedsgarantier på linie med forvaltningslovens § 19,  

 stk.  

 1, og at det derfor ikke kan antages, at der er gjort undtagelser fra  

 bestemmelsen i henhold til § 19, stk. 2, nr. 6.
 Det forhold, at  

 arbejdsskadeforsikringslovens § 53, stk. 2, blev omformuleret i forbindelse  

 med  

 en lovændring i 1987 (lov nr. 142 af 25. marts 1987) kan efter min mening  

 heller ikke tillægges en så vidtgående  

 virkning, at § 19, stk. 1, i kraft af et lex posterior princip på  

 arbejdsskadeområdet anses for erstattet af den mindre vidtgående  

 beskyttelsesregel  

 i § 53, stk. 2. I denne forbindelse skal jeg henvise til, at lovændringen i  

 1987 ikke drejede sig om indholdet af partshøringspligten, men om en  

 præcisering af - i øvrigt på baggrund af henstilling fra Folketingets  

 Ombudsmand -  

 at arbejdsgiverne i  

 almindelighed ikke kan anses for parter i arbejdsskadesager og således ikke  

 er  

 omfattet af underretningspligten i § 53, stk. 2. Bestemmelsens forhold til  

 den  

 netop ikrafttrådte bestemmelse i forvaltningslovens § 19 ses ikke at være  

 overvejet i forbindelse med behandlingen af lovforslaget, jf.  

 Folketingstidende  

 1986/87, tillæg A, sp. 2232 samt Folketingets Ombudsmands Beretning 1985.153  

 og  

 Folketingets Ombudsmands Beretning 1989.152.
 På denne baggrund må jeg  

 fastholde den opfattelse med hensyn til styrelsens partshøringspligt, jeg har  

 tilkendegivet foran under 1).
 Det forhold, at  

 forsikringsselskaberne generelt har tilkendegivet ikke at være interesseret i  

 en egentlig partshøring, er taget i betragtning ved min vurdering af  

 undersøgelsens resultater.
 4) Undersøgelsens resultater:
 Styrelsens tilrettelæggelse af sagsbehandlingen er beskrevet generelt ovenfor  

 under III A, hvortil der henvises.
Ved gennemførelse af partshøringsforpligtelsen anvender Arbejdsskadestyrelsen  

 2 i det væsentlige identiske standardbreve (brev nr.  

 9 a  

 og 9 b, citeret s.  

 23f  

 ). Brevene sendes til skadelidte, når styrelsen skønner, den har modtaget  

 tilstrækkelige oplysninger til at træffe den pågældende afgørelse, forudsat  

 at afgørelsen efter styrelsens foreløbige overvejelser må forventes at blive  

 bebyrdende for skadelidte.
Anmoder skadelidte om aktindsigt, får han samtidig  

 med akterne en opfordring til at fremsætte eventuelle udtalelser inden 2 uger  

 (brev nr. 9 c, citeret s. 24). Kun i sag nr. 98 bad skadelidte om aktindsigt.  

 I sagerne nr. 84 og 98 fremsatte skadelidte en udtalelse over for styrelsen,  

 inden afgørelsen blev truffet.
I sag nr. 84 blev udtalelsen således fremsat,  

 uden at skadelidte havde bedt om aktindsigt.
I stort set alle de  

 undersøgte sager har Arbejdsskadestyrelsen på denne måde - forud for  

 afgørelser  

 om afslag på at anerkende en skade efter loven eller om ikke at fastsætte  

 ydelser efter loven - orienteret  

  

 skadelidte  

  

 om retten til efter forvaltningsloven at gennemse sagens akter og i den  

 forbindelse oplyst, at akterne kan gennemses og eventuelt blive tilsendt i  

 kopi.
I en del af de tilfælde, hvor der udmåles en erstatning, er skadelidte  

 også forud for denne afgørelse blevet underrettet om adgangen til aktindsigt.  

  

 Forsikringsselskabet  

  

 har i ingen af  

 de undersøgte sager fået vejledning om aktindsigt eller om adgangen til at  

 fremkomme med en udtalelse.
Forsikringsselskaberne har heller ikke forud for  

 afgørelsen om anerkendelse af lidelsen som hørende under  

 arbejdsskadeforsikringsloven  

 modtaget den nævnte vejledning.
Derimod har selskaberne fået tilsendt sagens  

 akter samtidig med, at styrelsen har truffet afgørelse om anerkendelse eller  

 fastsættelse af erstatning.
 Efter standardbrevene er  

 initiativet til aktindsigtens gennemførelse overladt til adressaten, som  

 inden  

 for en frist af 1-2 uger (afhængig af valget af standardbrev) må anmode  

 Arbejdsskadestyrelsen  

 om aktindsigt samt om at fremkomme med en udtalelse.
 Denne fremgangsmåde er vel  

  

 i forhold til skadelidte  

  

 i overensstemmelse  

 med arbejdsskadeforsikringslovens § 53, stk. 2, men ikke med  

 forvaltningslovens  

 § 19, stk. 1, jf. ovenfor under 1 e). Det forhold, at skadelidte ofte under  

 sagens behandling bliver underrettet om visse af de undersøgelsesskridt,  

 styrelsen har foretaget, og derved har en vis forestilling om de  

 oplysningstyper,  

 der indgår i Arbejdsskadestyrelsens oplysningsgrundlag, fritager ikke  

 generelt styrelsen for partshøringsforpligtelsen efter forvaltningslovens §  

 19, stk. 1, jf. herved foran s. 53.
 I forhold til  

  

 forsikringsselskaberne  

  

 er der tale om en  

 tilsidesættelse både af vejledningspligten i arbejdsskadeforsikringslovens §  

 53, stk. 2, og af partshøringspligten i forvaltningslovens § 19, stk. 1.
 I langt hovedparten af  

 sagerne har styrelsens tilrettelæggelse af sagsbehandlingen gennem anvendelse  

 af standardbreve således ført til tilsidesættelse af forvaltningslovens § 19  

 og/eller arbejdsskadeforsikringslovens § 53, stk. 2. I de sager (f.eks.  

 sagerne nr. 76, 77 og 82), hvor styrelsen på grundlag af oplysninger,  

 skadelidte selv har indgivet, har kunnet afgøre, at forholdet ikke kunne  

 anerkendes som omfattet af loven, har der dog hverken foreligget automatisk  

 høringspligt eller orienteringspligt i henhold til  

 arbejdsskadeforsikringslovens  

 § 53, stk. 2. I disse sager er der således ikke sket en tilsidesættelse af de  

 nævnte regler.
Det kan konkluderes, at i den  

 overvejende del af de undersøgte sager er der sket mere eller mindre  

 omfattende  

 tilsidesættelser af forvaltningslovens § 19, stk. 1, og  

 arbejdsskadeforsikringslovens § 53, stk. 2. Jeg finder det upåkrævet at  

 udpege  

 de enkelte sager, hvori partshøringspligten er tilsidesat samt for hver  

 enkelt  

 sag nærmere at gøre rede for, hvorledes sagen burde have været behandlet.
Jeg  

 har herved lagt vægt på, at jeg i almindelighed er afskåret fra at tage  

 stilling til, om afgørelserne har fået et korrekt udfald, og at jeg således  

 også er begrænset i min mulighed for at bedømme, om  

 eventuelle partshøringsfejl har været af  

 væsentlig betydning for de trufne afgørelser, jf. s. 99. Jeg skal i stedet  

 for  

 begrænse mig til at henvise til bemærkningerne foran under C 1, hvor jeg  

 nærmere har redegjort for partshøringspligtens indhold.
 Det tilføjes, at  

 partshøringspligten formentlig i en betragtelig del af sagerne mest  

 hensigtsmæssigt opfyldes ved, at styrelsen udsender en  

 "agterskrivelse",  

 dvs. en skrivelse, der gengiver det forventelige indhold af den pågældende  

 afgørelse og afgørelsens faktiske grundlag eventuelt i form af medsendelse af  

 bilag, og beder parterne om inden en frist at fremkomme med eventuelle  

 udtalelser herom.
 I udtalelsen af 15. maj 1991  

 har styrelsen til dette sidste forslag gjort følgende bemærkninger:
 "Styrelsen finder ikke,  

 at det vil være en hensigtsmæssig løsning til opfyldelse af  

 partshøringsforpligtelsen  

 at udsende "agterskrivelser", d.v.s breve, der gengiver afgørelsens  

 forventede indhold og afgørelsens faktiske grundlag.
Særligt vedrørende  

 partshøringsforpligtelsen i forhold til forsikringsselskaberne henvises til  

 det ovenfor under begrundelsesafsnittet anførte, idet selskaberne ikke ønsker  

 en egentlig partshøring iværksat inden afgørelsen.
Selskaberne finder deres  

 interesser tilgodeset i fornødent omfang ved, at selskaberne i forbindelse  

 med anerkendelse af en skade samt ved erstatningsfastsættelse modtager  

 aktindsigt i form af lån af originalakterne." 5) Konklusion Der er ikke i forbindelse med gennemgangen af sagerne foretaget en optælling  

 af partshøringsfejl.
Det kan imidlertid konstateres, at bestemmelsen i  

 forvaltningslovens § 19, stk. 1, i langt den overvejende del af sagerne er  

 blevet tilsidesat.
Dette beror på, at Arbejdsskadestyrelsen ikke har  

 tilrettelagt sin sagsbehandling med henblik på efterlevelse af bestemmelsen i  

 § 19 i forvaltningsloven, men alene med henblik på opfyldelse af § 53, stk.  

 2, i arbejdsskadeforsikringsloven.
Tilrettelæggelsen er sket ud fra en efter  

 min opfattelse uholdbar fortolkning af § 19, stk. 2, nr. 6, samt af lov nr.  

 142 af 25. marts 1987 om ændring af arbejdsskadeforsikringsloven, jf. foran  

 s. 72.
Styrelsen har oplyst, at den følger den praksis, at styrelsens originalakter  

 sendes til selskaberne samtidig med, at selskaberne får meddelelse om - i  

 forhold til selskaberne - bebyrdende afgørelser, det vil sige afgørelser om  

 at anerkende et tilfælde som omfattet af loven samt afgørelser om at tildele  

 skadelidte ydelser efter loven.
Akterne sendes med andre ord ikke forud for  

 afgørelserne, og selskaberne opfordres  

 ikke til at fremkomme med bemærkninger.
På den anden side får selskaberne  

 straks kendskab til sagens oplysninger og kan på det grundlag overveje en  

 eventuel klage til Den Sociale Ankestyrelse.
Under hensyn hertil og til, at  

 den  

 manglende partshøring er sket i forståelse med selskaberne, må jeg anse denne  

 del af styrelsens behandling af de undersøgte sager for mindre betænkelig.
Jeg finder det beklageligt, at  

 styrelsen i øvrigt har undladt at efterleve en af de vigtigste  

 retssikkerhedsgarantier  

 i forvaltningsloven.
Jeg skal henstille, at styrelsen snarest muligt træffer  

 foranstaltninger til, at sagsbehandlingen fremover tilrettelægges i  

 overensstemmelse med de retningslinier, der er angivet foran under 1 (s.  

 68-71).
D.
Klagevejledning 1) Klagevejledningspligtens indhold Efter forvaltningslovens § 25 skal en afgørelse, der kan påklages til en  

 anden forvaltningsmyndighed, når den meddeles skriftligt, være ledsaget af en  

 vejledning om klageadgang.
Klagevejledningen skal indeholde oplysning om  

 fremgangsmåden samt om en eventuel tidsfrist for klagens indgivelse.
Reglerne  

 om klagevejledning gælder ikke, hvis afgørelsen giver den pågældende fuldt ud  

 medhold.
Arbejdsskadestyrelsens afgørelser kan efter arbejdsskadeforsikringslovens §  

 54, stk. 1, indbringes for Den Sociale Ankestyrelse.
Efter bestemmelsens stk.  

 2 skal klage til ankestyrelsen indgives inden 4 uger efter, at klageren har  

 fået meddelelse om afgørelsen.
Arbejdsskadestyrelsens afgørelser, der altid  

 meddeles skriftligt, er således omfattet af forvaltningslovens bestemmelse om  

 klagevejledning, når de er til ugunst for den ene eller begge parter i  

 arbejdsskadesagen.
2) Undersøgelsens resultater Arbejdsskadestyrelsens afgørelser meddeles normalt ved standardskrivelser,  

 der er forsynet med følgende klagevejledning:
"Arbejdsskadestyrelsens afgørelser kan ankes til Den Sociale  

 Ankestyrelse, Amaliegade 25, 1256 København K, inden 4 uger." Vejledningen er ledsaget af et optryk af arbejdsskadeforsikringslovens § 54.
 Udtrykket "inden 4 uger" er en upræcis gengivelse af klagefristen:  

 "inden 4 uger efter at klageren har fået meddelelse om afgørelsen",  

 idet formuleringen kan give klageren det indtryk, at fristens  

 begyndelsestidspunkt er afgørelsens dato og ikke den dag, klageren har  

 "fået meddelelse".
 I udtalelsen af 15. maj 1991 har styrelsen oplyst, at det vil blive  

 tydeliggjort i standardformuleringen.
Langt de fleste af Arbejdsskadestyrelsens standardbreve vedrørende sagens  

 realitet er forsynet med den citerede klagevejledning; også i de (ret få)  

 tilfælde, hvor styrelsen har udformet afgørelsen individuelt, indeholder den  

 en klagevejledning.
Dette gælder såvel de afgørelser, hvor  

 Arbejdsskadestyrelsen afviser at anerkende lidelsen som arbejdsbetinget, som  

 de afgørelser, hvor styrelsen anerkender lidelsen (eventuelt med forbehold  

 for en forudbestående lidelse). Standardafgørelserne vedrørende  

 erstatningsudmålingen er tilsvarende forsynet med en klagevejledning.
I sag nr. 50 meddelte styrelsen delvis afslag på aktindsigt ved en  

 individuelt udformet skrivelse.
Også denne afgørelse var forsynet med  

 klagevejledning.
I to tilfælde er standardbrevene ikke forsynet med klagevejledning, jf.  

 standardbrev nr. 12 k og  

 12 l, (citeret s.  

 32f  

 ). Standardbrevene vedrører de situationer, hvor Arbejdsskadestyrelsen  

 henlægger sagen, fordi styrelsen ikke finder, at den har tilstrækkeligt med  

 oplysninger til at kunne tage stilling til, om det anmeldte tilfælde giver  

 ret til ydelser efter loven.
Arbejdsskadestyrelsen burde i disse sager ikke  

 henlægge sagerne, men i stedet træffe en egentlig afgørelse (jf. herom s. 99)  

 og samtidig forsyne skrivelsen med klagevejledning.
 I sagerne nr. 22 og 27 traf styrelsen afgørelse om at anerkende tilfældet som  

 en erhvervssygdom, men tilkendegav samtidig, at styrelsen ikke "gjorde  

 mere ved sagen nu", da der ikke syntes "at være tale om sådanne  

 blivende følger". I disse breve gav styrelsen følgende klagevejledning:
 "Bemærk: alle afgørelser  

 efter arbejdsskadeforsikringsloven kan ankes til Den Sociale Ankestyrelse  

 inden  

 4 uger, men i dette tilfælde vil en henvendelse fra Dem til Sikringsstyrelsen  

 være tilstrækkelig til, at sagen tages op til behandling igen.
Lovregler er aftrykt på  

 bagsiden." Denne orientering savner  

 oplysning om klageinstansens adresse.
 De fleste standardbreve  

 udsendes med samme ordlyd til begge parter i sagen, således at  

 afvisningsafgørelserne  

 (brev nr.  

 12 a, b,  

 c, d og f, citeret s. 26-29) udsendes som noticer til forsikringsselskabet,  

 mens selskaberne modtager genparter af afgørelserne vedrørende  

 erstatningsudmålingen.
3) Konklusion Bortset fra nogle ganske få tilfælde er der i de undersøgte sager givet  

 klagevejledning i overensstemmelse med forvaltningslovens § 25. Vejledningens  

 indhold har på et enkelt punkt ikke været i overensstemmelse med den  

 pågældende klageregel.
Denne unøjagtighed har styrelsen meddelt vil blive  

 rettet.
 På denne baggrund kan det konstateres, at denne del af forvaltningslovens  

 bestemmelser efterleves tilfredsstillende, og at der ikke er anledning for  

 mig til at foretage videre.
E.
Behandlingstid 1) Normer for behandlingstid a) Generelt Det er ikke muligt hverken i erhvervssygdomssager eller i andre sager at  

 angive en bestemt acceptabel tidsramme, inden for hvilken en sag bør være  

 færdigekspederet.
Efter arbejdsskadeforsikringslovens § 26 skal afgørelsen så  

 vidt muligt træffes inden 1 år og senest 3 år efter anmeldelsen.
Herudover  

 findes ikke lovregler om sagsbehandlingstid i erhvervssygdomssager.  

 Fastlæggelsen af, hvad der er en passende sagsbehandlingstid, må bero på en  

 konkret vurdering af den enkelte sags karakter sammenholdt med myndighedens  

 ressourcer.
En relativt kort sagsbehandlingstid vil således efter  

 omstændighederne kunne anses for uacceptabel, ligesom omvendt de konkrete  

 forhold i den enkelte sag kan medføre, at en lang behandlingstid må  

 accepteres.
I vurderingen af sagsbehandlingstiden i min tidligere tilsvarende  

 undersøgelse af 70 sager fra Familieretsdirektoratet (jf.
FOB 1988.249, s.  

 290) tog jeg udgangspunkt i en tidsnorm på 4 måneder som udtryk for, hvad der  

 på det undersøgte område kunne anses for en normal behandlingstid.
I  

 undersøgelsen anvendte jeg normen til at udskille nogle sager til individuel  

 bedømmelse, idet jeg bemærkede, at behandlingstider under normen meget vel  

 efter en konkret vurdering ville kunne give anledning til kritik.
I den aktuelle undersøgelse har jeg tilsvarende ved at fastsætte en norm  

 udskilt et antal sager til individuel bedømmelse.
På baggrund af min  

 tidligere erfaring i behandlingen af erhvervssygdomssager har jeg dog fundet,  

 at det i den aktuelle undersøgelse ville være mere realistisk at gå ud fra en  

 tidsnorm svarende til en behandlingstid på 5 måneder.
Efter min vurdering vil  

 tidsforbruget i en erhvervssygdomssag typisk være større end i en  

 familieretssag, især på grund af det større behov for at indhente oplysninger  

 fra andre end sagens parter.
Det følger af god forvaltningsskik, at en myndighed umiddelbart efter, at en  

 sag er modtaget til behandling, over for parterne bekræfter sagens  

 modtagelse.
En sådan bekræftelse behøver ikke (men kan meget vel) samtidig  

 være et led i sagsoplysningen.
Bekræftelsen behøver ikke at være individuelt  

 udformet og kan derfor udsendes uden nogen form for forudgående stillingtagen  

 til den konkrete sag.
Jeg har fundet det naturligt at vurdere  

 Arbejdsskadestyrelsens bekræftelsessvar i lyset af 10-dages-frist-reglerne i  

 forvaltningslovens § 16, stk. 2.
Hvis en forvaltningsmyndighed ikke kan træffe afgørelse i sagen inden for en  

 rimelig tid, bør myndigheden give parterne i sagen underretning om, hvad  

 sagen beror på, og så vidt muligt oplysning om, hvornår myndigheden regner  

 med at kunne træffe afgørelse i sagen.
Tilsvarende bør myndigheden underrette  

 parterne, når behandlingen af den konkrete sag på grund af særlige  

 omstændigheder trækker længere ud end sædvanligt, herunder i almindelighed  

 besvare parternes eventuelle rykkerskrivelser, jf.
Justitsministeriets  

 vejledning om forvaltningsloven, 1986, pkt. 205-208.
b) Arbejdsskadestyrelsens udtalelse af 15. maj 1991 I udtalelsen af 15. maj 1991  

 har styrelsen kommenteret fastsættelse af en tidsnorm på følgende måde:
 "...
 Under hensyn til at  

 ventetiden på erklæringer fra læger i disse sager ofte i sig selv vil bringe  

 sagsbehandlingstiden over de 5 måneder, er det efter styrelsens opfattelse  

 ikke  

 realistisk med en tidsnorm på 5 måneder.
Hertil kommer, at styrelsen  

 ofte samtidig i disse sager må rette henvendelse til en række arbejdsgivere i  

 samme sag, fordi skadelidte har været udsat for de skadelige påvirkninger hos  

 flere arbejdsgivere.
Dette forhold er ligeledes medvirkende til at forlænge  

 sagsbehandlingstiden.
 Styrelsen har foretaget  

 stikprøveundersøgelser af et antal afsluttede sager med henblik på at  

 klarlægge,  

 i hvilket omfang styrelsen må vente på oplysninger udefra.
Ved forespørgsler, der kun  

 kræver en mindre arbejdsindsats, f.eks. anmodning om indsendelse af  

 lægejournal, udskrivningskort eller kort resume af sygehistorie, var 75%  

 besvaret efter 20 til 35 dage afhængig af forespørgslens art.
Af  

 forespørgsler  

 til skadelidte var 75% besvaret efter 26 dage.
Af forespørgsler til  

 arbejdsgiver var 75% besvaret efter 42 dage.
 Ved forespørgsler, der kræver  

 en noget større arbejdsindsats med personundersøgelse hos speciallægge, var  

 75%  

 besvaret efter 77 til 140 dage, idet de arbejdsmedicinske klinikker havde den  

 længste svartid.
 Styrelsen har yderligere  

 vurderet sin gennemsnitlige sagsbehandlingstid i et antal  

 erhvervssygdomssager.  

 50% af sagerne var afgjort efter 5,5 måneder. 75% af sagerne efter 10,2  

 måneder.
 På denne baggrund forekommer  

 det mere realistisk at tage udgangspunktet for vurderingen i en tidsnorm for  

 anerkendelse på 9 måneder i disse sager.
 Styrelsen er i øvrigt enig  

 med Ombudsmanden i, at høringsbreve så vidt muligt bør udsendes samtidig, og  

 vil i øvrigt fortsætte sine bestræbelser på at sikre, at afgørelser i  

 færdigbehandlede sager udsendes hurtigst muligt.
 I denne forbindelse bemærkes,  

 at der under sagens behandling i styrelsen kan forekomme perioder, hvor  

 sagsbehandlingen  

 ikke giver sig udslag i udgående breve, idet sagen f.eks. er under drøftelse  

 med styrelsens fastansatte lægekonsulenter.
..." c) Mine bemærkninger hertil Fastsættelsen af en tidsnorm  

 på 5 måneder er foretaget med det formål for øje at udskille en række sager  

 til  

 mere indgående bedømmelse.
Der ligger således ikke heri en nærmere vurdering  

 af, hvilken behandlingstid der i erhvervssygdomssager generelt må anses for  

 ønskelig eller rimelig.
En sådan vurdering måtte forudsætte et væsentligt  

 større  

 sagsmateriale med indgående oplysninger om ekspeditionernes art, ventetider  

 hos specialister og andre myndigheder samt om de ressourcer, styrelsen har  

 mulighed for at anvende på hver enkelt sag.
Normfastsættelsen er således  

 ikke udtryk for en generel antagelse om, at sager, der er blevet mere end 5  

 måneder gamle, har været kritisabelt længe under behandling.
På den anden  

 side  

 kan det heller ikke udledes, at alle sager, der er ekspederet inden 5  

 måneder,  

 er behandlet tilstrækkelig hurtigt.
 Jeg har derfor ikke grundlag  

 for at tage stilling til styrelsens anbringende om, at der burde arbejdes med  

 en tidsnorm på 9 måneder for anerkendelse af en arbejdsskade.
Jeg har ved vurderingen af  

 undersøgelsens resultater taget hensyn til det, styrelsen har anført om  

 sammenhængen  

 mellem den samlede ekspeditionstid i styrelsen og den tid, der er medgået til  

 at afvente udefra kommende svar.
Jeg har endvidere været opmærksom på, at det  

 forhold, at der ikke er foretaget eksterne ekspeditioner, ikke behøver at  

 være  

 udtryk for, at sagen har været stillet i bero.
2) Undersøgelsens resultater a) Behandlingstidens længde Ca. halvdelen (51) af de undersøgte sager (som i denne sammenhæng er opgjort  

 til 107, idet 2 sager, nr. 10 og 95 er opdelt i hver 2, henholdsvis a og b)  

 er færdigbehandlet inden for en 5 måneders periode og har således ikke været  

 genstand for nærmere undersøgelse.
Blandt de 56 sager, der har været genstand for en nærmere undersøgelse, er 45  

 sager færdigbehandlet imellem 5 måneder og et år.
De resterende 11 sager har  

 været under behandling i mere end et år.
Den længste behandlingstid er 28  

 måneder.
Min gennemgang af 17 af disse 56 sager har afdækket forklaringer på  

 sagsbehandlingstiden, som efter min opfattelse ikke kan bebrejdes styrelsen.  

 Som eksempler på sådanne forhold kan nævnes ventetid i forbindelse med  

 forelæggelse for Erhvervssygdomsudvalget, undersøgelse hos speciallæge eller  

 på arbejdsmedicinske klinikker, vanskeligheder med at indhente oplysninger,  

 fordi myndigheder, arbejdsgivere m.fl. - eller den skadelidte selv - er længe  

 om at afgive de ønskede oplysninger.
De 16 sager fordeler sig forholdsvis  

 jævnt over hele intervallet 5-28 måneder; således afslører gennemgangen af  

 f.eks. sag nr. 59, som var under behandling i 18 måneder, en rimelig  

 forklaring på den lange sagsbehandlingstid.
Styrelsens mange ekspeditioner i  

 sagen foregik uden unødige ophold, men sagen trak ud dels på grund af  

 ventetid i forbindelse med en undersøgelse på arbejdsmedicinsk klinik, dels  

 fordi styrelsen måtte rykke arbejdsgiveren for svar på en anmodning om  

 oplysninger om arbejdsforholdene.
I de resterende 39 sager har jeg ikke fundet acceptable forklaringer på  

 sagsbehandlingstidens længde.
En gennemgang af sagerne viser, at  

 ekspeditionstidens længde især skyldes, at sagerne har henligget i kortere  

 eller længere perioder (fra 1-8 måneder), uden at der tilsyneladende er  

 foretaget sagsbehandlingsskridt.
Således henlå sagerne nr. 6, 10b, 87 og 104  

 imellem 1 og 2 måneder fuldt oplyste, før styrelsen tog  

 skridt til at foretage partshøring.
Det samme gjaldt sagerne nr. 1, 5, 21,  

 56,  

 61, 63, 66, 74 og 98, som henlå uden ekspeditioner fra 2-5 måneder.
Unødigt ophold i  

 sagsbehandlingen optræder i nogle af sagerne i perioden, fra sagen foreligger  

 fuldt oplyst og klar til afgørelse (eventuelt efter forudgående partshøring),  

 til afgørelse træffes, dvs. i sager, som under alle omstændigheder har været  

 under behandling i mere end 5 måneder.
Sådant ophold på 2-4 måneder optræder  

 i  

 sagerne 2, 3, 7, 40, 48, 64, 96 og 103, medens sagerne nr. 9, 10b, 22, 25 og  

 55  

 henlå 1-2 måneder.
Sag nr. 99 forelå fuldt oplyst den 3. maj 1989 og blev  

 afgjort med brev af 10. november 1989. Imellem disse datoer har styrelsen  

 foretaget partshøring, men datoen for høringen fremgår ikke af genparten.
I sagerne nr. 1, 6, 10a, 16,  

 42, 61, 74, 83, 84, 94 og 97 var der ophold på mellem 2 og 8 måneder imellem  

 to  

 sagsoplysningsskridt, eller før styrelsen tog initiativ til at oplyse sagen  

 på  

 grundlag af anmeldelsen eller efter senere begæring fra skadelidte.
Sagerne  

 nr.  

 22, 35, 48, 50, 55, 71, 87 og 102 henlå tilsvarende mellem en og to måneder.
 I nogle af sagerne var der  

 ophold flere steder i sagsbehandlingsforløbet; f.eks. henlå sag nr. 61 i hver  

 af de tre ovennævnte faser uden aktivitet fra styrelsens side, således at  

 sagsbehandlingen i alt forsinkedes 9 måneder ud af en samlet  

 sagsbehandlingstid  

 på ca. 19 måneder.
I en del sager har  

 Arbejdsskadestyrelsen indhentet oplysninger fra private og myndigheder  

 successivt  

 fremfor at foretage samtidig høring af de relevante myndigheder og private.  

 Fremgangsmåden er i nogle tilfælde en naturlig og nødvendig følge af, at  

 oplysninger om mulige "oplysningskilder" først er indløbet  

 undervejs  

 i sagsforløbet.
I de sager, hvor dette ikke var tilfældet, fordi mulige  

 oplysningskilder  

 var kendt fra et tidligere tidspunkt, forekommer fremgangsmåden  

 uhensigtsmæssig.
Sag nr. 26, som er en ukompliceret sag om en tandsygdom,  

 trak  

 således ud i 14 1/2 måned, fordi styrelsen først indhentede oplysninger fra  

 den anmeldende tandlæge efter at have (rykket for og efter 5 måneder)  

 modtaget  

 oplysninger fra arbejdsgiveren.
Da tandlægen herefter var 6 måneder om at  

 svare, fordi han forlagde sagen, blev sagsbehandlingstiden unødigt lang.
Ved  

 samtidig høring kunne sagsbehandlingstiden i dette tilfælde formentlig have  

 været forkortet med 5 måneder.
Sag nr. 63 vedrørte 3  

 forskellige lidelser, nemlig myoser, en tennisalbue og slidgigt.
Sagerne  

 vedrørende  

 myoser og slidgigt var fuldt oplyst den 9. juni 1989, men først den 25.  

 oktober  

 foretog styrelsen partshøring.
Dette skyldtes, at partshøringen afventede  

 yderligere sagsoplysningsskridt i sagen vedrørende tennisalbuen.
Herved  

 forsinkedes behandlingen af de 2 øvrige lidelser i over 4 måneder.
I nogle tilfælde er  

 behandlingstiden trukket ud på grund af fejlekspeditioner i styrelsen.
Når  

 der  

 f.eks. i sag nr. 97 i det indledende sagsforløb hengik ca. 10 måneder uden  

 sagsbehandlingsskridt, må jeg lægge til grund, at der var tale om en  

 fejlekspedition.
I sag nr. 16 overså styrelsen, at den skadelidte allerede i  

 anmeldelsen havde begæret sagen forelagt for Erhvervssygdomsudvalget, og traf  

 efter  

 8 måneder afgørelse på det da foreliggende grundlag.
En gennemgang af sagen  

 har  

 ikke givet nogen forklaring på årsagen til forbruget af 7 af de 8 måneder.
Da  

 skadelidte herefter reagerede over for den manglende forelæggelse for  

 Erhvervssygdomsudvalget, genoptog styrelsen sagen, men først efter 6 måneder.  

 Sag nr. 16 var i alt under behandling i 28 måneder, hvoraf de 13 efter min  

 opfattelse kunne have været sparet.
Fejlekspeditioner er tilsvarende en del  

 af  

 forklaringen på tidsforbruget i sag nr. 76, idet styrelsen dels glemte at  

 medsende de nødvendige oplysningsskemaer til skadelidte i det indledende  

 sagsforløb, dels senere rykkede skadelidte for oplysninger, som da var  

 indgået  

 til styrelsen.
Da skadelidte herefter ikke reagerede, henlagde styrelsen  

 sagen, som først efter 3 1/2 måneds forløb blev genoptaget.
 I følgende 39 sager synes der  

 således ikke umiddelbart at være en acceptabel forklaring på, at sagen har  

 været under behandling i mere end 5 måneder: sager nr. 1, 2, 3, 5, 6, 7, 9,  

 10a, 10b, 16, 21, 22, 25, 26, 35, 40, 42, 48, 50, 55, 56, 61, 63, 64, 66, 71,  

 74, 76, 83, 84, 87, 94, 96, 97, 98, 99, 102, 103 og 104.
b) Kvittering til skadelidte for sagens modtagelse Arbejdsskadestyrelsen  

 kvitterer for sagens modtagelse på den måde, der er beskrevet ovenfor under A  

 1  

 b.
Allerede i denne fase finder der således en vis individuel sagsbehandling  

 sted, idet styrelsen afhængig af den anmeldte lidelses art udsender  

 individuelt  

 udformede spørgeskemaer til besvarelse; skemaerne fungerer samtidig som  

 kvitteringsbreve.  

 Formentlig som en konsekvens heraf har styrelsen kun i 9 af de undersøgte  

 sager  

 bekræftet sagens modtagelse inden for 10-dages-fristen.
I 40 sager bekræftede  

 styrelsen modtagelsen inden 14 dage, og i 35 af sagerne blev modtagelsen  

 bekræftet  

 inden for en måned.
Selv om hovedparten af de førnævnte sager ikke er blevet  

 bekræftet inden 10 dages forløb, finder jeg dog ikke, at der kan rettes  

 kritik  

 imod  

 det tidsforbrug, der i almindelighed  

 medgår til udsendelsen af kvitteringsskrivelser.
Det kommer herved i  

 betragtning,  

 at den første ekspedition udover en bekræftelse af modtagelsen indeholder en  

 vis indledende oplysning af sagen, hvilket i sig selv er tidkrævende, men til  

 gengæld medvirker til, at den resterende behandlingstid kan afkortes.
 Derimod må jeg finde det  

 beklageligt, at styrelsen i 21 sager først reagerede på anmeldelsen imellem 1  

 og 11 måneder efter sagens modtagelse, i sagerne nr. 16 og 97 eksempelvis  

 efter  

 henholdsvis 8 og ca. 11 måneder.
c) Underretning om at sagen trækker ud I to situationer - ved forelæggelse  

 for Erhvervssygdomsudvalget og ved speciallægeundersøgelse - giver  

 Arbejdsskadestyrelsen standardmæssigt den skadelidte besked, når sagen  

 trækker  

 ud, og samtidig meddelelse om, hvornår styrelsen forventer at kunne træffe  

 afgørelse i sagen, jf. standardbreve nr.  

 10  

 a  

 og 10 b (citeret s.  

 24f  

 ).
I andre tilfælde har den  

 skadelidte ikke modtaget  

 underretning  

 fra styrelsen om årsagen til, at sagen trækker i langdrag.
I nogle sager har  

 dette bevirket, at den skadelidte i endog meget lang tid har været uvidende  

 om  

 sagens forløb i styrelsen.
Således var f.eks. de skadelidte i sagerne nr. 26  

 og  

 94 uden kontakt med styrelsen i over et år.
Da fejlen tilsyneladende er  

 gennemgående  

 - omend med forskellig virkning for den skadelidte, afhængig af sagens forløb  

 i øvrigt - har jeg ikke foretaget nogen optælling af, i hvilke sager  

 styrelsen  

 burde have sendt underretning, men begrænset mig til at pege på problemet.
I udtalelsen af 15. maj 1991  

 har styrelsen oplyst, at den vil overveje at udarbejde en pjece, der kan  

 udsendes til de skadelidte, hurtigt efter anmeldelsen er modtaget.
Denne  

 pjece  

 kunne indeholde en nærmere redegørelse for sagsbehandlingsforløbet samt  

 angive  

 de typiske sagsbehandlingstider.
3) Konklusion Ca. halvdelen af de undersøgte sager var afsluttet inden for 5 måneder, og i  

 yderligere 1/6 af sagerne foreligger der acceptable forklaringer på  

 tidsforbruget.
Dette resultat svarer så vidt ses i alt væsentligt til  

 resultatet af den stikprøveundersøgelse, styrelsen selv har foretaget.
Behandlingstiden i de resterende sager - ca. 1/3 af samtlige - kan ikke  

 forklares ved forhold, der har at gøre med den enkelte sag, idet det blot har  

 kunnet konstateres, at sagerne har henligget i kortere eller længere perioder  

 uden eksterne ekspeditioner.
I enkelte sager har der kunnet peges på  

 fejlekspeditioner, som sandsynlige årsager til den lange behandlingstid.
 Det tilføjes, at de her anførte oplysninger ikke giver anledning til generel  

 betænkelighed med hensyn til ekspeditionstiderne i styrelsen.
Omend et forholdsvis stort tidsforbrug i en del af de undersøgte sager kan  

 forklares tilfredsstillende,  

 undskylder dette ikke, at styrelsen så godt som aldrig giver skadelidte  

 underretning om årsagen til, at sagen trækker ud.
Endvidere er det min  

 opfattelse, at styrelsen i en del af sagerne har tøvet for længe med at  

 bekræfte sagens modtagelse over for skadelidte.
 Jeg har i den forbindelse  

 noteret mig styrelsens overvejelser om at udarbejde en pjece med vejledning  

 om  

 den forventelige behandlingstid.
F.
Aktindsigt 1) Regler om aktindsigt Den, der er part i en sag, hvori der er eller vil blive truffet afgørelse af  

 en forvaltningsmyndighed, kan forlange at blive gjort bekendt med sagens  

 dokumenter, jf. forvaltningslovens § 9, stk. 1. Visse sagstyper og dokumenter  

 er undtaget, ligesom der i henhold til § 15 kan ske begrænsning i retten til  

 aktindsigt, såfremt der foreligger tungtvejende modhensyn.
 Efter offentlighedslovens § 4, stk. 1, kan enhver med de undtagelser, der er  

 nævnt i lovens §§ 7-14, forlange at blive gjort bekendt med dokumenter, der  

 er indgået til eller oprettet af en forvaltningsmyndighed som led i  

 administrativ sagsbehandling i forbindelse med dens virksomhed.
 Retten til aktindsigt omfatter "alle dokumenter, der vedrører  

 sagen", herunder bl.a. "indførelser i journaler, registre og andre  

 fortegnelser vedrørende den pågældende sags dokumenter", jf.  

 forvaltningslovens § 10, stk. 1 og offentlighedslovens § 5, stk. 1.
Afgørelsen om (og i hvilken form) en begæring skal imødekommes, træffes af  

 den myndighed, der i øvrigt træffer afgørelse i den pågældende sag, jf.  

 forvaltningslovens § 16, stk. 1, og offentlighedslovens § 16, stk. 1.  

 Afgørelserne skal træffes snarest.
Er begæringen ikke imødekommet eller  

 afslået inden 10 dage efter, at begæringen er modtaget af myndigheden, skal  

 denne underrette ansøgeren om grunden hertil, samt om, hvornår afgørelsen kan  

 forventes at foreligge, jf. forvaltningslovens § 16, stk. 2, 2. pkt. og  

 offentlighedslovens § 16, stk. 2.
Har det betydning for en  

  

 parts  

  

 mulighed for at varetage sine interesser at få afskrift eller kopi af sagens  

 dokumenter, skal en begæring herom imødekommes.
Dette gælder dog ikke,  

 såfremt antallet af dokumenter, deres karakter eller form med afgørende vægt  

 taler herimod, jf. forvaltningslovens § 16, stk. 3.
 Af forarbejderne til offentlighedslovens § 16 ses, at en ansøgning efter  

 denne lov om udlevering af kopier i almindelighed skal imødekommes, jf.  

 Folketingstidende 1985/86, tillæg A, sp. 233.
 Fremsætter en  

  

 part  

  

 under sagens behandling begæring om aktindsigt, og skal begæringen efter  

 loven imødekommes, udsættes sagens afgørelse, indtil der er givet parten  

 adgang til at gøre sig bekendt med dokumenterne, jf. forvaltningslovens § 11.  

 Denne bestemmelse skal sammenholdes med § 21, hvorefter den, der er part, på  

 ethvert tidspunkt af sagens behandling kan forlange, at sagens afgørelse  

 udsættes, indtil parten har afgivet en udtalelse til sagen.
2) Undersøgelsens resultater a) Skadelidte eller en repræsentant for denne indgav ansøgning om aktindsigt  

 i 12 af de undersøgte sager (sagerne nr. 5, 6, 16, 35, 36, 56, 60, 65, 73,  

 93, 96 og 98). Der blev ikke meddelt afslag i nogen af tilfældene.
 Det kan i de fleste af sagerne ikke ses, hvilke dokumenter, der blev tilsendt  

 ansøgeren, idet aktindsigten i almindelighed gennemføres ved, at akterne  

 sendes med en kort følgeskrivelse, der indledes på følgende måde:  

 "Vedlagt sendes efter begæring kopi af sagens akter;" (brev nr. 9  

 c, citeret s. 24). I ingen af sagerne blev der givet meddelelse om, at  

 bestemte dokumenter eller dele heraf blev undtaget fra aktindsigt.
I sag nr. 73 lå et omslag påtegnet "aktindsigt" med en række  

 dokumenter.
Jeg går ud fra, at disse dokumenter og alene disse dokumenter  

 blev tilsendt ansøgeren.
Omslaget indeholdt de skrivelser og blanketter,  

 styrelsen modtog fra skadelidte selv samt fra andre myndigheder og  

 behandlingspersonale.
Jeg må herefter lægge til  

 grund, at sagens øvrige dokumenter - styrelsens egne breve samt  

 styrelsens journalkort vedrørende sagen -  

 ikke blev udleveret.
Ifølge forvaltningslovens §  

 10, stk. 1, nr. 2, omfatter adgangen til aktindsigt "indførelser i  

 journaler,  

 registre og andre fortegnelser vedrørende den pågældende sags  

 dokumenter." Formålet med denne bestemmelse er dobbelt.
For det første  

 skal den aktindsigtssøgende herigenem kunne få oplysninger om sagens samlede  

 behandling hos myndigheden.
For det andet - og væsentligst - er formålet at  

 give den aktindsigtssøgende mulighed for at kontrollere, om den  

 aktindsigtssøgende  

 har fået aktindsigt i samtlige de dokumenter, den pågældende mener at have  

 krav på aktindsigt i.
Jeg henviser herved til Folketingstidende 1963-64,  

 tillæg  

 A, sp. 1354 og Folketingstidende 1985-86, tillæg A, sp. 138 og - især - sp.  

 214.
Jeg må som anført gå ud fra,  

 at der i sag nr. 73 ikke blev givet aktindsigt i journalkortet, og at  

 ansøgeren  

 således ikke fik aktindsigt i det omfang, loven tilsikrer ham.
Parten havde  

 utvivlsomt også krav på kopi af de standardbreve, styrelsen selv havde  

 afsendt  

 i sagen (bl.a. til ham selv), og der var ikke i ansøgningen om aktindsigt  

 holdepunkter for at antage, at ansøgningen alene omfattede  

  

 en del  

  

 af sagens akter.
På denne baggrund må jeg anse, at der også  

 på dette punkt skete en tilsidesættelse af forvaltningslovens § 9.
b) Forvaltningslovens § 16,  

 stk. 3, bestemmer som omtalt  

 under pkt.  

 1, at begæringer fra en part om  

  

 kopi  

  

 kun i særlige tilfælde kan nægtes.
I samtlige 12 sager blev aktindsigten i  

 overensstemmelse hermed gennemført ved tilsendelse af kopier.
I alle 12 sager  

 fik skadelidte tilsendt et af standardbrevene (brevene nr.  

 9 a  

 og b, citeret s.  

 23f  

 ) med vejledning om adgangen til  

 aktindsigt.
Disse breve indeholder bl.a. følgende passus:
"De har i medfør af forvaltningsloven  

 ret til at gennemse sagens akter, eventuelt ved tilsendelse af kopi.  

 Gennemsyn  

 af akter vil normalt finde sted på det stedlige politikontor, som akterne  

 sendes til.
Hvis De har bopæl i det storkøbenhavnske område, sker gennemsyn  

 dog  

 i styrelsens ekspedition." Vejledningen må forstås  

 således, at gennemsyn af akterne enten på den stedlige politistation eller i  

 styrelsen må anses for det normale, og tilsendelse af kopier som en  

 undtagelse.  

 Denne opfattelse er, som det ses, i strid med forvaltningslovens § 16, stk.  

 3. Den citerede passus må på denne baggrund anses for mindre heldig.
Dertil  

 kommer, at oplysningen om, at aktindsigten normalt kan forventes gennemført  

 ved gennemsyn, kan give indtryk af, at gennemførelse af aktindsigt er  

 forbundet med større besvær for ansøgeren, end loven bestemmer - og  

 styrelsens  

 egen praksis indebærer, jf. s. 75.
 c) I sag nr. 50, der drejede  

 sig om en slagteriarbejder, der havde fået en hudlidelse, anmodede  

 arbejdsgiveren  

 om "aktindsigt løbende i sagen". Styrelsen svarede på følgende  

 måde:
 "Arbejdsskadestyrelsen  

 har modtaget Deres anmodning om løbende tilsendelse af kopier af  

 arbejdsskadesagens  

 akter vedrørende ovennævnte.
 I den anledning skal man  

 meddele, at en arbejdsgiver, som har tegnet lovpligtig forsikring som følge  

 af  

 forvaltningslovens regler  

  

 ikke  

  

 anses  

 for at være part i sagen og derfor udover uddrag af arbejdsbeskrivelser eller  

 arbejdsmiljøbeskrivelser - ikke har ret til aktindsigt.
Jvf. ovenstående vedlægges  

 kopi af arbejdsbeskrivelsen." Den "arbejdsbeskrivelse",  

 der blev udleveret, var følgende passus fra en speciallægeerklæring:
"I oktober 1986 ansættes  

 hun på slagteriet Steff-Houlberg i Nykøbing F.
Er beskæftiget med  

 tarmrensning  

 og forarbejdning af disse.
Omkring marts 1988 kløende udslæt på underarmene.  

 Udslættet var klart relateret til arbejdssituationen, idet der var udtalt  

 bedring ved fravær fra arbejdspladsen.
Under arbejdsprocessen hyppig kontakt  

 på  

 underarmene med tarmsaft og saltvand." Det fremgår ikke af  

 skrivelsen, efter hvilke regler afgørelsen blev truffet.
Jeg går imidlertid  

 ud  

 fra, at styrelsen med fremhævelsen af, at ansøgeren ikke var part,  

 tilkendegav,  

 at styrelsen ikke anvendte forvaltningsloven, men derimod traf afgørelse  

 efter  

 offentlighedsloven.
Som anført ovenfor under F 1 er udgangspunktet efter  

 denne lovs § 4, stk. 1, at enhver - uanset om de har partsstatus -kan  

 forlange  

 aktindsigt, medmindre forholdet er omfattet af en af de i §§ 7-14 omhandlede  

 undtagelser.
Ifølge § 12, stk. 1, nr. 1, omfatter retten til aktindsigt ikke  

 oplysninger om "enkeltpersoners private, herunder økonomiske  

 forhold." Størsteparten af de i sagen omhandlede oplysninger vedrørte  

 skadelidtes  

 helbredsmæssige og arbejdsmæssige forhold og kunne undtages i henhold til  

 denne  

 bestemmelse.
De udleverede oplysninger vedrørte både helbredsmæssige forhold  

 og de forhold, den pågældende arbejdede under, og sigtede naturligvis mod at  

 belyse mulighederne for, om der kunne tildeles skadelidte en ydelse efter  

 loven.
Oplysningerne må på den baggrund i deres helhed anses for at være af  

 personlig karakter og ville efter min opfattelse også kunne være nægtet  

 udleveret i henhold til offentlighedslovens § 12, stk. 1, nr. 1.
Ifølge offentlighedslovens §  

 4, stk. 1, 2. pkt., kan en forvaltningsmyndighed give aktindsigt i videre  

 omfang  

 end foreskrevet i loven, "medmindre andet følger af regler om  

 tavshedspligt m.v." Ifølge forvaltningslovens §  

 27, stk. 1, nr. 6, har forvaltningen tavshedspligt "med hensyn til en  

 oplysning,  

 når det ... er nødvendigt at hemmeligholde den for at varetage væsentlige  

 hensyn til offentlige eller private interesser, herunder navnlig til  

 enkeltpersoners  

 eller private selskabers eller foreningers interesse i at beskytte  

 oplysninger  

 om deres personlige eller interne, herunder økonomiske forhold." I forvaltningslovens § 28 er  

 det udtrykkeligt bestemt, at oplysninger om helbredsforhold er omfattet af  

 tavshedspligten.
 Det må herefter anses for  

 utvivlsomt, at de udleverede oplysninger må anses for fortrolige, og at de  

 f.eks. ikke lovligt kunne udleveres til pressen eller andre helt  

 udenforstående personer.
Ifølge straffelovens § 152,  

 stk. 1, må fortrolige oplysninger ikke videregives "uberettiget".  

 Spørgsmålet er herefter, om udleveringen til arbejdsgiveren måtte anses for  

 en  

 sådan uberettiget videregivelse og dermed en tilsidesættelse af straffelovens  

 § 152, stk. 1, jf. nærmere s.  

 119f.  

 Udleveringen begrænsede sig til oplysninger om sygdommens karakter samt dens  

 relation til de forhold, den pågældende arbejdede under, dvs. oplysninger,  

 som  

 arbejdsgiveren enten i forvejen var bekendt med, eller som han som følge af  

 sin  

 anmeldelsespligt måtte påregnes at blive underrettet om.
På denne baggrund  

 finder jeg ikke, at udleveringen af de pågældende oplysninger kan anses for  

 stridende  

 mod straffelovens § 152 og dermed heller ikke, at det var uberettiget at give  

 meroffentlighed efter offentlighedslovens § 4, stk. 1, 2. pkt.
 d) I sagerne nr. 68, 70, 71,  

 72, 73, 74, 96 og 98 blev anmodningerne om aktindsigt imødekommet inden 10  

 dage efter modtagelsen af anmodningen om aktindsigt.
I sagerne nr. 5, 6, 16 og 50  

 blev anmodningerne imødekommet efter henholdsvis 20, 18, 14 og 25 dage, uden  

 at  

 der forinden var givet underretning til ansøgerne om, at 10 dages-fristen  

 ikke  

 kunne overholdes.
Derved skete der i disse sager en tilsidesættelse af § 16,  

 stk. 2 i forvaltningsloven (for sag nr. 50's vedkommende,  

 of-fentlighedslovens  

 § 16, stk. 2). Disse fejl må dog ses i sammenhæng med, at den  

 samlede behandlingstid fra modtagelsen af ansøgningen  

 til udleveringen af dokumenterne i ingen af sagerne var kritisabel.
I standardorienteringerne om  

 partsaktindsigt (brevene  

 9 a  

 og 9 b, citeret s.  

 23f  

 )  

 er det anført, at den pågældende, hvis han fremsætter anmodning om  

 aktindsigt, må "regne med, at der kan gå en vis tid, inden De modtager  

 akterne", samt "at styrelsen efter aktindsigten må afvente, om De  

 herefter har bemærkninger, før afgørelsen kan træffes." Disse formuleringer kan give  

 indtryk af, at aktindsigtsansøgninger ikke kan forventes ekspederet straks,  

 samt at de vil kunne føre til en udsættelse af selve arbejdsskadesagen.  

 Styrelsen er, som det ses, forpligtet til at behandle ansøgningen om  

 aktindsigt  

 "snarest", og jeg finder derfor, at vejledningen burde have været  

 formuleret på en sådan måde, at det kunne ses, at styrelsen -således som det  

 rent faktisk er sket i de undersøgte sager - loyalt forsøger at leve op til  

 kravet om særlig hurtig ekspedition af netop disse ansøgninger.
3) Styrelsens udtalelse af 15. maj 1991 I udtalelsen af 15. maj 1991 har styrelsen anført følgende:
 "Ombudsmanden fremhæver styrelsens forpligtelse efter forvaltningslovens  

 § 10 til ikke alene at udlevere kopier af akter, men også kopi af  

 fortegnelser over sagens dokumenter.
 Styrelsen er opmærksom på denne forpligtelse.
Det netop ibrugtagne ebd-journalsystem er således udformet, at det er muligt  

 at udskrive en aktfortegnelse, der kan sendes sammen med sagens akter.
Dette  

 har hidtil ikke været teknisk muligt, idet registreringen på sagens omslag  

 ikke har karakter af en egentlig aktoversigt, da omslaget ikke alene  

 indeholder oplysninger om sagens bilag, men også interne noteringer om  

 sagsbehandlingsskridt m.v.
 Det gamle edb-system, der alene var et journalregistreringssystem, havde ikke  

 kapacitet til rutinemæssige udskrifter af oversigter over bilag, hvorfor  

 sådanne udskrifter kun blev medsendt efter særskilt anmodning.
 Ombudsmanden kritiserer  

 styrelsens standardorientering om muligheden for aktindsigt i form af  

 gennemsyn  

 af akterne på det stedlige politikontor.
Styrelsen er enig i, at denne  

 orientering er mindre heldig under hensyn til retten efter forvaltningslovens  

 §  

 16 (3) til at få tilsendt kopi af akter, og vil derfor ændre det omhandlede  

 standardbrev, således at der primært tilbydes aktindsigt i form af  

 tilsendelse  

 af kopier af akter.
Samtidig omformuleres standadbrevets oplysning om  

 eventuel  

 ventetid på aktindsigt, idet det istedet tilkendegives, at aktindsigten gives  

 i  

 løbet af 10 dage.
 Overholdelsen af 10 dages  

 fristen i forvaltningslovens § 16 (2) har høj prioritet i styrelsens daglige  

 arbejde, og styrelsen har efter afslutningen af de sager, der indgik i  

 Ombudsmandens undersøgelse, indført forskellige rutiner til sikring af 10  

 dages  

 fristens overholdelse.
Således anvendes særlig  

 hastemarkering ved behandling af begæring om aktindsigt, ligesom de  

 styringsmekanismer, der vil blive indlagt i det nye edb-journalsystem, vil  

 medvirke til 10 dages fristens overholdelse." 4) Konklusion Kun i 12 af de undersøgte sager blev der søgt aktindsigt, og kun i én af  

 sagerne fik ansøgeren ikke aktindsigt i samtlige dokumenter.
I 3 sager skete  

 der mindre betydelige overskridelser af lovens 10 dages frist.
I en enkelt  

 sag blev 10 dages fristen overskredet ganske væsentligt (med 40 dage).
 Der er - bortset fra den langvarige fristoverskridelse i én af sagerne - tale  

 om forholdsvis ubetydelige tilsidesættelser af aktindsigtsreglerne.
 På denne baggrund - og under hensyn til oplysningerne om, at styrelsen i  

 forbindelse med ibrugtagningen af et nyt edb-journalsystem vil indlægge  

 styringsmekanismer såsom hastemarkering, der vil medvirke til 10 dages  

 fristens overholdelse - finder jeg ikke anledning til at foretage videre  

 vedrørende dette spørgsmål.
Jeg har endvidere noteret mig, at den ukorrekte vejledning om fremgangsmåden  

 i forbindelse med gennemførelsen af aktindsigt, vil blive ændret.
Jeg har  

 således heller ikke  

 anledning til at foretage videre vedrørende dette spørgsmål.
G.
Hjemmelsspørgsmål m.v.
Afgørelsen af, om en lidelse kan anerkendes som arbejdsbetinget, samt  

 fastsættelsen af ydelser efter arbejdsskadeforsikringsloven, beror ifølge  

 lovgrundlaget på en skønsmæssigt præget vurdering, der forudsætter lægelig  

 sagkundskab.
Da jeg ikke er i besiddelse af en sådan sagkundskab, har jeg  

 afstået fra at foretage en nærmere vurdering af, om reglerne er anvendt  

 korrekt i forhold til de faktiske oplysninger i de enkelte sager.
Jeg har  

 således begrænset denne del af undersøgelsen til problemer, der kan vurderes  

 på et rent juridisk grundlag.
I de undersøgte sager har der kun foreligget et enkelt sådant alment retligt  

 problem, i forbindelse med styrelsens henlæggelser af sager, der ikke er  

 blevet oplyst i tilstrækkeligt omfang 1) Generelt om styrelsens henlæggelsespraksis a) Den foreløbige rapport Styrelsen følger den almindelige praksis at henlægge visse sager under  

 henvisning til, at der ikke er blevet tilvejebragt tilstrækkelige oplysninger  

 til at afgøre, om det anmeldte tilfælde er omfattet af  

 arbejdsskadeforsikringsloven.
Styrelsen anvender i denne forbindelse to  

 standardbreve (brevene nr. 12 k og  

 12 l, citeret s.  

 32f  

 ). Det ene (nr. 12 k) tager sigte på  

 den situation, at skadelidte ikke - trods gentagne rykkere - har udfyldt og  

 tilbagesendt oplysningsskemaer til styrelsen.
I den anden situation (brev nr.  

 12 l  

 ) henvises  

 mere generelt til, at "de oplysninger styrelsen har modtaget, (ikke) gør  

 det muligt at tage stilling til, om tilfældet hører under  

 arbejdsskadeforsikringsloven." I begge brevene vejledes skadelidte om  

 hovedbetingelserne for at få ydelser efter loven og om muligheden for at få  

 sagen genoptaget til fornyet behandling, såfremt pågældende fremkommer med  

 nye  

 oplysninger (udfylder oplysningsskemaet).
 Fælles for de to ovennævnte  

 situationer er, at styrelsen i stedet for en formel stillingtagen til, om der  

 tilkommer skadelidte ydelser efter loven, ophører med at behandle sagen og  

 samtidig tilsyneladende uden tidsbegrænsning holder den åben på en eventuel  

 fornyet henvendelse fra skadelidte.
Den beskrevne praksis må ses  

 i sammenhæng med, at styrelsens afgørelser kan påklages af skadelidte og  

 selskabet til Den Sociale Ankestyrelse, jf. § 54, stk. 1, samt med  

 bestemmelserne i §§ 26, stk. 1, 29 og 34 i loven.
Disse bestemmelser har  

 følgende indhold:
"  

  

 § 26.  


  

 Stk. 1.  

  

 Når der  

 efter sygebehandling, optræning eller anden revalidering er grundlag for at  

 skønne over skadelidtes fremtidige tilstand og erhvervsmuligheder, afgør  

 Arbejdsskadestyrelsen, om der tilkommer skadelidte erstatning for tab af  

 erhvervsevne og erstatning for varigt mén.
Afgørelsen skal så vidt muligt  

 træffes inden 1 år og senest inden 2 år efter arbejdsskadens indtræden.
For  

 de  

 sygdomme, der er nævnt i § 10, regnes fristen dog fra dagen for tilfældets  

 anmeldelse." "  

  

 § 29.  

  

 Skønner Arbejdsskadestyrelsen, at de omstændigheder, der har  

 været bestemmende for fastsættelsen af erstatning efter §§ 27 og 28, har  

 forandret  

 sig væsentligt, kan erstatningsspørgsmålet genoptages inden for en frist af 5  

 år fra erstatningens første fastsættelse.
Hvis Arbejdsskadestyrelsen i det  

 enkelte tilfælde skønner, at den endelige afgørelse af omfanget af  

 erhvervsevnetabet eller af det varige men ikke kan træffes inden for denne  

 frist, fastsætter styrelsen inden udløbet af fristen en ny frist for  

 genoptagelse af sagen til endelig afgørelse.
Såfremt ganske særlige  

 omstændigheder taler herfor, kan styrelsen se bort fra fristerne.
..." "  

  

 § 34.  

  

 Når Arbejdsskadestyrelsen har meddelt parterne, at en sag om  

 en anmeldt arbejdsskade må anses for afsluttet, kan krav efter loven i  

 anledning af arbejdsskaden ikke rejses efter 1 år fra datoen for meddelelsen,  

 medmindre Arbejdsskadestyrelsen skønner, at ganske særlige omstændigheder  

 taler  

 derfor.
Stk. 2.  

  

 Såfremt afgørelse om tilkendelse af ydelse efter loven ikke  

 kan træffes på grund af forhold, der skyldes skadelidte eller hans  

 efterladte,  

 bortfalder kravet efter 3 år regnet fra arbejdsskadens indtræden." Spørgsmålet er, om styrelsen  

  

 er berettiget  

  

 til at slutte en sag uden  

 formel stillingtagen til anmeldelsen og samtidig lade den stå åben i  

 princippet  

 på ubestemt tid.
Ved vurderingen af dette  

 spørgsmål kommer det for det første i betragtning, at arbejdsskadesagerne er  

 partstvister med skadelidte eller eventuelle efterladte på den ene side og  

 selskabet på den anden.
I sådanne sagstyper er der almindeligvis altid et  

 behov  

 for en forholdsvis hurtig afklaring af tvisten.
I de sager, hvor den  

 beskrevne  

 praksis følges, sker der ingen umiddelbar afklaring af om - og i bekræftende  

 fald med hvilket beløb - tilfældet vil påføre selskabet økonomiske  

 forpligtelser.
Et sådant udfald stemmer mindre godt med den almindelige  

 formodning om en hurtig afvikling af partstvister.
Dertil kommer, at en  

 generel udsættelse af den endelige stillingtagen bevirker, at de i §§ 29 og  

 34  

 indeholdte frister ikke begynder at løbe, og at heller ikke den i disse  

 bestemmelser i § 26, stk. 1, indeholdte forudsætning om en hurtig afklaring  

 opfyldes.
Navnlig i de tilfælde, hvor  

 brev nr.  

 12 l  

 bliver benyttet, har styrelsen foretaget en (vis) vurdering af de  

 foreliggende  

 oplysninger, men blot ikke fundet dem tilstrækkelige til at anerkende  

 tilfældet som omfattet af loven.
I almindelighed vil selskabet ikke have  

 indvendinger imod denne vurdering, men vil naturligvis have den foran  

 beskrevne  

 interesse i, at vurderingen får en endelig og afsluttet karakter i form af en  

 egentlig afgørelse.
Skadelidte kan tænkes at være uenig i, at oplysningerne  

 ikke er tilstrækkelige til en anerkendelse af tilfældet som omfattet af  

 loven.  

 Når styrelsen i stedet for at træffe afgørelse blot henlægger sagen, afskæres  

 skadelidte imidlertid fra at påklage styrelsens vurdering til Den Sociale  

 Ankestyrelse.
Skadelidte vil således for at få sagen genoptaget kunne føle  

 sig  

 tvunget til at medvirke til, at der tilvejebringes yderligere oplysninger i  

 tilfælde, hvor de foreliggende oplysninger efter skadelidtes mening er  

 tilstrækkelige til en begunstigende afgørelse.
Er forholdet det, at de  

 "manglende" oplysninger ikke (eller ikke udelukkende) beror på  

 skadelidtes forhold, indebærer styrelsens praksis, at skadelidte reelt er  

 afskåret fra at få sagen genoptaget.
Praksis vil med andre ord kunne afskære  

 såvel skadelidtes klageadgang i henhold til arbejdsskadeforsikringslovens §  

 54 som dennes mulighed for at få sagen genoptaget hos styrelsen selv.
Det følger af det almindelige  

 officialprincip, at Arbejdsskadestyrelsen selv har ansvaret for oplysningen  

 af  

 de anmeldte sager.
Til brug herfor kan styrelsen i vid udstrækning udbede sig  

 oplysninger eller anden form for medvirken fra skadelidte.
En væsentlig del  

 af  

 de påkrævede oplysninger kan dog indhentes fra andre offentlige myndigheder  

 eller andre privatpersoner.
Loven har bl.a. i § 20 (citeret s.  

 124f  

 ) sikret styrelsen vidtgående  

 muligheder for en sådan tilvejebringelse af oplysninger uden om skadelidte.
I  

 praksis lægges der da også ved udsendelse af en generel vejledning om  

 styrelsens  

 beføjelser efter denne bestemmelse og meddelelse om, at den kan forventes  

 anvendt (brev nr. 3, citeret s.  

 17f  

 ),  

 op til en sådan bred indhentelse af oplysninger.
Henlæggelse under henvisning  

 til, at der mangler oplysninger må i virkeligheden opfattes som en opfordring  

 til skadelidte om at fremkomme med supplerende oplysninger og samtidig en  

 tilkendegivelse om, at lovens øvrige oplysningsmuligheder ikke vil blive  

 anvendt.
Denne - administrativt bekvemme - afslutning på sagen rummer en vis  

 risiko for, at (de vidtgående) oplysningsmuligheder i henhold til § 20 bliver  

 overvejet mindre grundigt, og at ansvaret for (og byrden) ved at sørge for  

 sagens oplysning påføres skadelidte.
 Henlæggelsesbeslutningerne  

 betyder samtidig, at styrelsen ikke kan påregnes at foretage ekspeditioner i  

 sagen, medmindre skadelidte henvender sig på ny, og dermed at styrelsen helt  

 slipper kontrollen med sagens videre forløb.
En formel afgørelse af sagen  

 vil i højere grad end de uformelle henlæggelsesbeslutninger sikre, at  

 styrelsen  

 foretager en egentlig vurdering af oplysningsgrundlagets tilstrækkelighed og  

 samtidig overvejer, om det er muligt at indhente yderligere oplysninger fra  

 andre end skadelidte.
Omvendt vil de uformelle henlæggelsesbeslutninger kunne  

 medvirke til, at styrelsens ansvar for sagens oplysning forflygtiges.
 Det er sammenfattende min  

 opfattelse, at den beskrevne praksis, hvorefter en række sager henlægges og  

 holdes åbne på ubestemt tid på nye oplysninger fra skadelidte, både i forhold  

 til skadelidte og i forhold til selskaberne må anses for retligt uholdbar.
b) Styrelsens udtalelse af 15. maj 1991 I udtalelsen af 15. maj 1991  

 fremsatte styrelsen følgende bemærkninger vedrørende henlæggelsespraksis:
 "Som påpeget af  

 Ombudsmanden er der ikke i arbejdsskadeforsikringsloven direkte lovhjemmel  

 for  

 styrelsens mangeårige praksis med henlæggelse af sager, der ikke er blevet  

 oplyst i tilstrækkeligt omfang, istedet for egentlige afgørelser, der kan  

 gøres  

 til genstand for anke.
Ombudsmanden fremhæver i  

 denne forbindelse bl.a., at den anvendte henlæggelsespraksis bevirker, at  

 sagerne tilsyneladende uden tidsbegrænsning holdes åbne på eventuel fornyet  

 henvendelse fra skadelidte.
Da arbejdsskadesager er partstvister mellem  

 skadelidte og forsikringsselskabet, er der et behov for en forholdsvis hurtig  

 afklaring af tvisten, bl.a. af hensyn til afklaring af selskabets økonomiske  

 forpligtelser i sagen.
Styrelsens henlæggelsespraksis må derfor efter  

 Ombudsmandens vurdering anses for retligt uholdbar.
 Styrelsen finder, at den  

 hidtidige henlæggelsespraksis er udviklet som led i bestræbelserne på dels at  

 tilgodese hensynet til parterne, dels på at gennemføre en hurtig og god  

 sagsbehandling.
Styrelsen er for så vidt enig  

 i Ombudsmandens vurdering om det retligt uholdbare ved henlæggelserne, men  

 finder det betænkeligt uden videre at ophøre med den hidtidige  

 henlæggelsespraksis.
Styrelsen lægger herved vægt på følgende konsekvenser  

 af,  

 at der skal træffes en egentlig afgørelse:
 En afvisningsafgørelse  

 forekommer ubetænkelig, hvor skadelidte nægter at medvirke til sagens  

 oplysning, idet der i disse tilfælde ikke er behov for et særligt hensyn til  

 skadelidte.
 Hvor der derimod ikke er tale  

 om passivitet fra skadelidtes side, må styrelsen oplyse sagen bedst muligt og  

 derefter afvise eller anerkende sagen som arbejdsskade.
 I de sager, hvor der er tale  

 om en arbejdsskade uden følger, kan styrelsen anerkende skaden og derefter  

 afslutte sagen efter arbejdsskadeforsikringslovens § 34 (1).
 I de sager, hvor der er tale  

 om en arbejdsskade, men hvor følgevirkningerne er uafklarede, kan  

 afslutningsproceduren  

 efter lovens § 34 (1) ikke anvendes.
Arbejdsskadestyrelsen vil i  

 disse tilfælde være nødsaget til at træffe en anerkendelsesafgørelse og  

 derefter efter vurdering af følgevirkningerne træffe en afgørelse, der kan gå  

 ud på, at der ikke foreligger erstatningsberettigende følger.
Der vil i disse  

 tilfælde være mulighed for genoptagelse efter lovens § 29.
 Det vil imidlertid efter  

 sådan afgørelse være udelukket - i modsætning til idag, hvor  

 henlæggelsesproceduren  

 anvendes - at erstatte efterfølgende sygebehandlingsudgifter m.v. efter  

 lovens  

 § 25, idet sådanne udgifter alene kan erstattes, medens sagen er under  

 behandling.  

 Der vil i tilfælde, hvor der efterfølgende opstår behov for erstatning af  

 sygebehandlingsudgifter, heller ikke være mulighed for genoptagelse efter §  

 29,  

 idet der hertil kræves, at der skal foreligge sådanne ændringer af  

 skadelidtes  

 forhold, at det vil være af betydning for fastsættelsen af erstatningen for  

 mén  

 og erhvervsevnetab.
Styrelsen finder derfor, at  

 en eventuel indskrænkning af styrelsens henlæggelsespraksis bør afvente en  

 ændring af arbejdsskadeforsikringslovens § 25 i forbindelse med en kommende  

 revision af arbejdsskadeforsikringsloven.
F.eks. således, at der hjemles  

 mulighed for at erstatte § 25-udgifterne i en periode efter at behandlingen  

 af  

 arbejdsskadesagen er sluttet.
 Endelig bemærkes, at  

 styrelsen også, efter at en sådan lovændring af § 25 er gennemført, finder,  

 at  

 der fortsat vil være behov for at anvende henlæggelsesproceduren i de  

 tilfælde,  

 hvor:
 skadelidte ved afkrydsning på anmeldeblanketten  

 tilkendegiver, at han ikke ønsker erstatningssag rejst, men hvor anmeldelsen  

 alligevel er sendt til Arbejdsskadestyrelsen.
 skadelidte ikke har svaret ja eller nej til spørgsmål  

 på anmeldeblanketten om erstatningssag ønskes rejst, og enten ikke reagerer  

 på  

 forespørgsel herom, eller tilkendegiver, at han ikke ønsker erstatningssag  

 rejst.
skadelidte har tilkendegivet på anmeldeblanketten, at  

 han ønsker sin anonymitet opretholdt overfor den forsikringspligtiges  

 arbejdsgiver." c) Mine bemærkninger hertil Jeg skal først understrege,  

 at der efter min opfattelse ikke er retlige betænkeligheder ved, at styrelsen  

 foretager henlæggelse i de sidste 3 beskrevne situationer.
Disse tilfælde kan  

 for så vidt tages som udtryk for, at skadelidte ikke ønsker sagen rejst og  

 derfor afstår fra at indgive ansøgning om ydelser efter loven.
 Det forhold, at en formel  

 afslutning på sagen i form af en nægtet anerkendelse eller afslag på at  

 udbetale en ydelse afskærer skadelidte fra erstatning af efterfølgende  

 sygebehandlingsudgifter i henhold til § 29, kan efter min mening ikke  

 tillægges  

 en sådan betydning, at det kan begrunde opretholdelse af styrelsens  

 henlæggelsespraksis.
2) Undersøgelsens resultater a) Brev nr. 12 k blev benyttet i 9 sager (sagerne nr. 4, 8, 17, 18, 38, 51,  

 81, 85 samt 100). Brev nr.  

 12 l  

 blev udsendt i to sager (nr. 90 og 105), og i sagerne nr. 22 og 27 udsendtes  

 et brev, der i indhold ligger tæt op ad brev nr.  

 12 l  

 (se nedenfor).
 b) I sagerne nr. 4, 8, 17, 18, 51 og 85 blev der indgivet lægeanmeldelse og  

 derpå tilsendt skadelidte oplysningsskemaer (brev nr. 2 og/eller brev nr. 3).  

 Da skadelidte trods skriftlige rykkere ikke sendte oplysningsskemaerne  

 tilbage, henlagde styrelsen sagerne og sendte skadelidte brev nr. 12 k.
c) I sag nr. 38 anmeldtes det, at en svejser på et skibsbyggeri havde fået  

 åndedrætsbesvær i forbindelse med svejsning af stålplader.
Samtidig med den  

 lægelige anmeldelse indsendtes en anmeldelse fra arbejdsgiveren og i den  

 forbindelse en lægeerklæring, hvori det var oplyst, at lidelsen ikke kunne  

 antages at medføre varig invaliditet  

 eller længere tids uarbejdsdygtighed, såfremt skadelidte skiftede arbejde.
Af  

 anmeldelsen fremgik samtidig, at vedkommende var overført til et andet  

 arbejdsområde.
Styrelsen udsendte den 17. april 1989 oplysningsskema (brev  

 nr.  

 3, citeret s.  

 17f  

 )  

 til skadelidte og sendte efter en forgæves rykker den 12. juli 1989 brev nr.  

 12 k, dvs. meddelelse om, at sagen var henlagt.
I sag nr. 81 anmeldtes en  

 høreskade for en cementarbejder.
Med den lægelige anmeldelse fulgte et  

 lægeblad  

 af samme dato som anmeldelsen.
Styrelsen sendte skadelidte oplysningsskema og  

 fik det tilbage i udfyldt stand.
Efter at styrelsen have indhentet  

 supplerende  

 oplysninger fra det sygehus, der havde behandlet skadelidte, anså styrelsen  

 det for nødvendigt at få svar fra skadelidte på en række spørgsmål vedrørende  

 hans hørelse.
Dette skema blev ikke tilbagesendt, og styrelsen henlagde den  

 20. november 1989 sagen efter forinden forgæves at have rykket skadelidte  

 skriftligt.
I sag nr. 100 indgav  

 arbejdsmedicinsk klinik på Rigshospitalet anmeldelse af en hørelidelse for en  

 tidligere autolakerer.
Anmeldelsen bestod i udskrivningsbreve fra perioden  

 fra  

 den 11. december 1986 til den 29. februar 1988 med indgående beskrivelser af  

 helbredsforhold og tidligere arbejdsforhold.
Det fremgik, at skadelidte  

 udover  

 hørelidelsen havde en hjerneskade - formentlig som følge af alkoholmisbrug og  

 udsættelse for opløsningsmidler.
Da skadelidte ikke trods skriftlig rykker  

 tilbagesendte  

 et oplysningsskema i udfyldt stand, blev sagen henlagt og meddelelse herom  

 sendt den 6. oktober 1989 ved brev nr. 12 k.
I de refererede sager forelå  

 der en del oplysninger til belysning af spørgsmålet om, hvorvidt tilfældet  

 kunne anerkendes.
I sagerne nr. 38 og 81 pegede oplysningerne ret klart i  

 retning af, at der ikke forelå en lidelse, der kunne anerkendes.
I sag nr.  

 100  

 forekom det nærliggende, at styrelsen kunne have forsøgt at supplere  

 oplysningerne  

 på anden måde, f.eks. fra arbejdsmedicinsk klinik på Rigshospitalet, end ved  

 at sende oplysningsskemaer til skadelidte.
For alle tre sager gælder, at det  

 -  

 således som sagerne forelå oplyst - stod klart, enten at sagen var  

 færdigoplyst, eller at der var behov og mulighed for at supplere  

 oplysningsgrundlaget.
Til sammenligning kan nævnes,  

 at styrelsen i andre af de undersøgte sager traf egentlig afgørelse om, at  

 der  

 ikke tilkom skadelidte ydelser efter loven på et væsentligt spinklere  

 oplysningsgrundlag end i de her omtalte sager.
I sagerne nr. 19, 24 og 54  

 fandt styrelsen eksempelvis at kunne afvise tilfældene alene på grundlag af  

 den lægelige anmeldelse.
d) I sag nr. 93 indgav  

 bedriftslægen for flyselskabet SAS anmeldelse af en gigtlidelse, som en  

 arbejdsmand  

 havde pådraget sig under lossearbejde i lufthavnen.
I anmeldelsen bad lægen  

 om, at tilfældet blev forelagt erhvervssygdomsudvalget.
Med anmeldelsen  

 fulgte  

 udskrivningsbreve fra flere besøg, skadelidte havde haft på hospitaler.  

 Styrelsen fandt efter at have modtaget udfyldt oplysningsskema, at den  

 skadelidte burde undersøges af en speciallæge på Hvidovre Hospital.
Da  

 skadelidte  

 ikke reagerede på henvisningen, sendte styrelsen en rykker.
Styrelsen fik fra  

 Hvidovre Hospital underretning om, at skadelidte opholdt sig i Uruguay og  

 kunne  

 ventes tilbage et halvt år senere.
Herefter sendte styrelsen følgende brev  

 til  

 skadelidtes adresse i København:
 "Da styrelsen er uden  

 svar på sin henvendelse, er sagen udgået af behandling og henlagt.
Det tilføjes, at sagen kan  

 genoptages inden for 3 år fra dagen for tilfældets indtræden.
Herefter  

 bortfalder krav efter loven.
 Efter loven kan der ikke ydes  

 erstatning for mén på under 5% eller erstatning for tab af erhvervsevne på  

 under 15%.
 Arbejdsskadestyrelsens  

 afgørelse kan ankes til Den Sociale Ankestyrelse, Amaliegade 25, 1256  

 København K, inden 4 uger, jfr. lovens § 54.
De lovregler, der har  

 betydning for Deres sag, er trykt på bagsiden." Som det ses, fastsatte  

 styrelsen en genoptagelsesfrist på 3 år.
Dette forhold sammenholdt med, at  

 styrelsen vejledte om adgangen til at klage til Den sociale Ankestyrelse,  

 giver  

 holdepunkter for at antage, at skrivelsen ikke skal forstås som en  

  

 henlæggelse  

  

 af sagen, men derimod som en  

  

 afgørelse  

  

 om, at der ikke på det  

 foreliggende grundlag kunne tillægges den pågældende ydelser efter loven.
 Hertil skal bemærkes  

 følgende:
Jeg finder det for det første  

 uheldigt, at styrelsen benyttede udtrykket "henlagt", når styrelsen  

 reelt traf afgørelse i sagen, samt at styrelsen ikke meddelte en nærmere  

 begrundelse for afgørelsen, jf. s. 56ff.
Hertil kommer, at styrelsen på det  

 tidspunkt, da skrivelsen blev sendt, var på det rene med,  

  

 at  

  

 sagen ikke var færdigoplyst,  

  

 at  

  

 skadelidte var bortrejst, og  

  

 at  

  

 han  

 kunne ventes tilbage i landet om et halvt år.
Under disse omstændigheder  

 burde  

 styrelsen ikke have truffet egentlig afgørelse i sagen med den virkning, at  

 fristen i arbejdsskadeforsikringslovens § 34, stk. 1, - i modsætning til i de  

 ovenfor omtalte sager - begyndte at løbe fra meddelelsen af skrivelsen.
I  

 stedet burde sagen være sat i bero et halvt år.
e) I sag nr. 90 anmeldte  

 Flådestation Frederikshavn, at en arbejdsmand havde pådraget sig  

 giftvirkninger  

 i forbindelse med arbejde med kemisk sprængstof.
Der forelå både en lægelig  

 anmeldelse og en arbejdsgiveranmeldelse med tilhørende lægeerklæring I.
De  

 udsendte oplysningsskemaer blev udfyldt og tilbagesendt af skadelidte, og der  

 forelå således almindelig medvirken fra de involverede parter til sagens  

 oplysning.
Uden at styrelsen ses at have gjort forsøg på at indhente  

 yderligere  

 oplysninger, henlagde styrelsen den 29. maj 1989 sagen og gav meddelelse  

 herom  

 ved brev nr.  

 12 l.
I sag nr. 105 indgav  

 Stadsingeniørens Direktorat i Københavns Kommune anmeldelse af en hudlidelse  

 for en rengøringsassistent.
Den 15. juni 1989 spurgte styrelsen skadelidte,  

 om  

 hun anså sig for helbredt uden forringelse af erhvervsevnen, og den  

 pågældende  

 svarede den 19. juni 1989 følgende:
"Jeg kan herved meddele,  

 at jeg er helbredt og ikke har nogen forringelse af min erhvervsevne." Derpå sendte styrelsen den  

 14. juli 1989 brev nr.  

 12 l  

 om, at sagen var henlagt, og den tilhørende vejledning om, at sagen ville  

 blive  

 genoptaget, såfremt skadelidte henvendte sig på ny med påstand om at have  

 fået  

 varigt mén.
I sag nr. 27 indgav  

 arbejdsgiveren anmeldelse om en hudlidelse vedrørende en rengøringsassistent.  

 Lægen oplyste i lægeerklæring I, at lidelsen hverken kunne forventes at  

 medføre  

 varig invaliditet eller længere tids uarbejdsdygtighed.
Uden at der blev  

 indhentet yderligere oplysninger, sendte Arbejdsskadestyrelsen følgende  

 meddelelse  

 til skadelidte:
 "Deres arbejdsskade  

 hører efter det, der nu er oplyst, under arbejdsskadeforsikringsloven.
 Der synes dog ikke at være  

 tale om sådanne blivende følger, at De er berettiget til erstatning.
Sikringsstyrelsen gør derfor  

 ikke mere ved sagen nu.
Hvis De imidlertid selv mener, at skaden har fået  

 alvorligere følger, skal De blot give styrelsen meddelelse om det.
Vi vil så  

 genoptage sagen.
 Det vil fremskynde sagens  

 behandling, hvis De i denne forbindelse underretter os om, hvilke gener  

 skaden  

 har medført, og hos hvem De bliver behandlet for generne.
 Hvis arbejdsskaden har ført  

 til udgifter til lægebehandling, kiropraktorbehandling, udgifter til  

 transport  

 til behandling eller til briller, tandproteser og lignende hjælpemidler, kan  

 De  

 evt. få disse betalt, hvis de ikke kan dækkes af sygesikringen eller  

 sygehusvæsenet.
 Regninger for disse udgifter  

 sendes til det forsikringsselskab, der er nævnt øverst i brevet.
Efter  

 arbejdsskadeforsikringsloven kan der ikke betales for svie og smerte for  

 beskadigelse af tøj, ure og lignende og heller ikke for tabt  

 arbejdsfortjeneste  

 under en sygeperiode. (Tab af arbejdsindtægt under sygdom hører under  

 sygedagpengeloven.
Krav om dækning heraf må rejses over for Deres  

 arbejdsgiver).
 Hvis De har brug for det, kan  

 De eventuelt bede Deres sikkerhedsrepræsentant, Deres fagforening eller  

 socialforvaltningen om hjælp.
 Bemærk: alle afgørelser efter  

 arbejdsskadeforsikringsloven kan ankes til den sociale ankestyrelse inden 4  

 uger, men i dette tilfælde vil en henvendelse fra Dem til sikringsstyrelsen  

 være tilstrækkelig til, at sagen tages op til behandling igen.
Lovregler er aftrykt på  

 bagsiden." En fuldstændig enslydende  

 skrivelse blev sendt til skadelidte i sag nr. 22, der drejede sig om en  

 kokelev, der havde fået håndeksem.
I denne sag forelå dog en del flere  

 oplysninger, bl.a. en erklæring af 5. december 1989 fra en speciallæge i  

 hudlidelser.
Erklæringen konkluderede, at håndeksemet var fremkaldt ved  

 fugtigt arbejde, men at det var "helt i ro", efter at skadelidte  

 var  

 ophørt med det fugtige arbejde.
I de her omhandlede sager  

 fandt styrelsen tydeligvis, at spørgsmålet om skadelidtes ret til ydelser  

 efter  

 loven ikke kunne forventes belyst ved indhentelse af yderligere oplysninger.  

 Alligevel blev sagerne afsluttet med en henlæggelse og en bemærkning om, at  

 sagen kunne forventes genoptaget, såfremt skadelidte fremkom med nye  

 oplysninger.
I sagerne nr. 22 og 27 anerkendte styrelsen dog tilfældene som  

 omfattet af arbejdsskadeforsikringsloven.
Følgen af, at der ikke blev truffet  

 formelle afgørelser var, at fristerne i § 34 ikke begyndte at løbe, samt at  

 parterne ikke kunne påklage den (foreløbige) vurdering af sagen, som lå til  

 grund for styrelsens meddelelser.
I sagerne nr. 22 og 27 var skadelidte dog  

 ikke afskåret fra at klage, men styrelsen synes at være gået ud fra, at  

 selskabet ikke kunne påklage anerkendelsesafgørelsen.
Såvel hensynet til  

 parternes interesse i, at sagen finder en snarlig afslutning, som hensynet  

 til,  

 at styrelsens pligt til at sørge for sagens forsvarlige oplysning, ikke  

 forflygtiges, taler efter min mening imod, at sagerne afsluttedes uden en  

 formel afgørelse fra styrelsen.
Der kan ej heller bortses fra, at anvendelsen  

 af udtrykkene "henlagt" og "gør .... ikke mere ved sagen  

 nu" medvirkede til at sløre, at der reelt var tale om afgørelser, der  

 kunne påklages, og som burde være udformet i overensstemmelse med  

 forvaltningslovens krav om begrundelse og klagevejledning.
 Også disse sager burde være  

 afsluttet med formelle afgørelser, hvorved der på det foreliggende grundlag  

 blev taget stilling til, om den skadelidte havde ret til ydelser efter loven.
 f) Sagerne nr. 4, 8, 17, 18,  

 51 og 85 belyser for så vidt blot det generelt betænkelige og  

 utilfredsstillende  

 - især for selskabet -ved, at styrelsen afsluttede en partstvist uden en  

 egentlig afgørelse og lod den stå åben principielt på ubestemt tid på  

 yderligere  

 oplysninger fra skadelidte.
 Henlæggelsen af sagerne nr.  

 38, 81 og 100 er en klar illustration af, at styrelsens opmærksomhed på sin  

 forpligtelse  

  

 både  

  

 til at påse, at sagerne bliver  

 tilstrækkeligt oplyst,  

  

 og  

  

 til at  

 forholde sig til de modtagne oplysninger let svækkes som følge af muligheden  

 for henlæggelse uden afgørelse.
 Sagerne nr. 22, 27, 90 og 105  

 har fået et forløb, som i særlig grad viser de generelle betænkeligheder - i  

 forhold til såvel skadelidte som til selskabet - ved at acceptere, at sagerne  

 afsluttes uden egentlige afgørelser, men ved en uformel  

 henlæggelsesbeslutning.
Sag nr. 93 burde ikke være  

 henlagt og udgået af sagsbehandling.
I stedet burde sagen være sat i bero og  

 på  

 styrelsens eget initiativ genoptaget til ny behandling på det tidspunkt,  

 skadelidte måtte påregnes at være vendt hjem fra Uruguay.
Sagen illustrerer  

 samtidig risikoen for forflygtigelse af styrelsens pligter efter  

 officialprincippet.
3) Konklusion Sammenfattende må det konstateres, at sagerne nr. 4, 8, 17, 18, 22, 27, 38,  

 51, 85, 90, 100 og 105 ikke burde være blevet henlagt, men i stedet afsluttet  

 med egentlige afgørelser.
Sag nr. 93 burde heller ikke være blevet henlagt,  

 men i stedet sat i bero på skadelidtes hjemkomst.
Såfremt styrelsen ønsker henlæggelsespraksis opretholdt, må det efter min  

 mening ske ved en lovændring.
Jeg har forstået, at styrelsen forventer en  

 snarlig revision af loven, og i denne forbindelse vil søge  

 henlæggelsespraksis lovfæstet.
For så vidt en sådan lovrevision kan forventes  

 gennemført i løbet af forholdsvis kort tid, har jeg ikke bemærkninger til, at  

 styrelsen efter at have taget kontakt med forsikringsselskaberne herom,  

 opretholder sin henlæggelsespraksis indtil videre.
H.
Vejledning 1) Vejledningspligt En forvaltningsmyndighed skal i fornødent omfang yde vejledning og bistand  

 til personer, der retter henvendelse om spørgsmål inden for myndighedens  

 sagsområde, jf. forvaltningslovens § 7, stk. 1.
Der foreligger kun pligt til vejledning efter denne bestemmelse, hvis en  

 person retter henvendelse til myndigheden, og kun i sager, hvori der vil  

 blive truffet afgørelse.
Pligtens omfang er ikke nærmere fastlagt.
Den  

 omfatter dog i hvert fald oplysninger om de regler, der gælder på området,  

 den praksis der følges, den fremgangsmåde der skal følges for at få en sag  

 rejst, tidsfrister, særlige sagsbehandlingsrutiner (såsom høring af en  

 modpart) samt hvilke oplysninger, der skal tilvejebringes af borgeren som led  

 i sagens behandling.
Den, der beder om at få den forventede behandlingstid  

 oplyst, skal også have svar herpå.
 Ifølge § 7, stk. 2, har myndighederne pligt til på egen hånd at sørge for at  

 videresende en skriftlig henvendelse, som ikke vedrører myndighedens  

 sagsområde, til rette myndighed.
Ved siden af pligterne i § 7 skal myndighederne i almindelighed sørge for at  

 orientere den kreds af personer, der berøres af de regler, myndigheden  

 administrerer, om reglernes hovedindhold.
Denne generelle vejledningspligt  

 vil kunne opfyldes gennem udarbejdelse af brochurer, informationsudsendelser  

 i TV, annoncer i dagblade, udlevering af skriftlige vejledninger eventuelt  

 kombineret med oplysnings- eller ansøgningsblanketter osv.
2) Undersøgelsens resultater a) Der er ikke i forbindelse med undersøgelsen fundet eksempler på, at  

 parterne har bedt styrelsen om vejledning eller på, at der er indgået  

 henvendelser, som ressortmæssigt henhørte under en anden myndighed.  

 Styrelsens efterlevelse af bestemmelserne i forvaltningslovens § 7 har  

 således ikke kunnet vurderes på grundlag af det undersøgte materiale.
b) 1o  

 På  

  

 eget initiativ  

  

 yder styrelsen en ganske omfattende vejledningsvirksomhed.
Hovedsageligt sker  

 orienteringen af parterne gennem udsendelse af standardbreve, jf. nærmere s.  

 9ff.
I brev nr. 1 (citeret s. 10ff) gives parten således fra starten orientering  

 om, hvilke udgifter parten efter loven kan få dækket under sagens behandling,  

 samt en opfordring til at gemme regninger.
Samtidig gives skadelidte  

 vejledning om, at han kan bede sin sikkerhedsrepræsentant,  

 socialforvaltningen eller sin fagforening om hjælp.
Tilsvarende er orienteringen i et af de andre faste kvitteringsbreve (brev  

 nr. 3, citeret s.  

 17f  

 ) om, hvilke instanser styrelsen kan forventes at rette henvendelse til, både  

 klar og nyttig.
Brevet indbyder  

 desuden skadelidte til at henvende sig i tilfælde af tvivlsspørgsmål, hvilket  

 giver et borgervenligt og imødekommende indtryk.
 Brev nr. 5 b (citeret s. 19),  

 der benyttes til at bede skadelidte skaffe lægeerklæring II, er også holdt i  

 en  

 forklarende og venligt imødekommende stil.
 Den samme blanding af  

 praktisk holdt orientering og vejledning om bestemmelsers indhold genfindes i  

 flere andre af styrelsens standardbreve, bl.a. nr. 6 (citeret s. 21) til  

 indhentelse af oplysninger fra arbejdsgivere, brevene nr.  

 10 a  

 og 10 b (citeret s.  

 24f  

 ) med underretning om, at sagsbehandlingen  

 trækker ud samt brev nr. 12 i (citeret s. 31) om tildeling af overgangsbeløb.
 2o  

 Det siger sig  

 selv, at de informationer, styrelsen på denne måde giver gennem tilsendelse  

 af  

 standardbreve, skal være retligt korrekte.
 Vejledningerne skal kunne  

 læses af (alle) adressater og bør derfor ikke holdes i et alt for indviklet  

 sprog eller blive for omfattende, ligesom det bør undgås, at brevene i deres  

 beskrivelse af eventuelle praktiske problemer virker afskrækkende på  

 adressaterne.
 I en del af styrelsens  

 standardbreve - herunder visse afsnit i de ovenfor omtalte breve - må  

 styrelsens  

 generelle information anses for mindre god.
I brev nr. 5 b (citeret s.  

 19) om skadelidtes indhentelse af lægeerklæring II, bedes skadelidte medtage  

 både denne skrivelse og "de vedlagte bilag.
En eventuel lukket kuvert  

 videregives uåbnet til lægen." Denne passus står til dels uforklaret.  

 Vendingen kan imidlertid forstås som en generel tilkendegivelse af, at  

 skadelidte ikke har ret til at gøre sig bekendt med de lægelige oplysninger i  

 sagen.  

 En sådan opfattelse er i strid både med kapitel 4 i forvaltningsloven om  

 partens adgang til aktindsigt og med partshøringsreglerne i § 19, stk. 1, jf.  

 nærmere s. 91ff og s. 68ff.
Vejledningen i brevene  

 9 a  

 og 9 b (citeret s.  

 23f  

 ) om skadelidtes adgang til aktindsigt  

 giver fejlagtigt udtryk for, at aktindsigten normalt gennemføres som et  

 gennemsyn af akterne og kun eventuelt ved tilsendelse af fotokopier.
Ifølge  

 loven er ordningen den omvendte, jf. nærmere s.  

 91f, og oplysningen derfor ukorrekt.
I brevene nr.  

 9 a  

 og 9 b (citeret s.  

 23f  

 ) gives der endvidere underretning  

 om, at en eventuel begæring om aktindsigt først kan forventes gennemført  

 efter  

 "en vis tid" og kan få indflydelse på den tid, der medgår til  

 behandlingen af arbejdsskadesagen.
Disse bemærkninger kan give adressaten  

 indtryk af, at en udnyttelse af partsaktindsigtsadgangen i sig selv er  

 tidskrævende - mere tidskrævende end der i praksis er holdepunkter for at  

 påregne.
Desuden kan skadelidte få det indtryk, at en ansøgning vil kunne  

 forlænge styrelsens behandling af arbejdsskadesagen væsentligt.
Da styrelsen  

 har pligt til både at ekspedere aktindsigtsanmodningen hurtigt og til ikke at  

 lade sådanne ansøgninger påvirke den samlede behandlingstid af sagen unødigt,  

 må disse bemærkninger anses for mindre vejledende.
3) Styrelsens udtalelse af 15. maj 1991 "Det kan oplyses, at styrelsen udover vejledningen i brevene har  

 udarbejdet vedlagte pjecer om lovens erstatningssystem.
Disse pjecer sendes  

 til de skadelidte i forbindelse med sagens behandling.
 Ved anerkendelse udsendes pjecen, der nærmere redegør for lovens  

 erstatningssystem samt om sagsgangen.
 Ved afgørelse om erstatning for mén udsendes pjecen, der nærmere redegør for,  

 hvorledes denne erstatning fastsættes og beregnes.
 Styrelsen overvejer i øvrigt at udbygge sit generelle vejledningsmateriale.
 Ombudsmanden har kritiseret, at styrelsen i forbindelse med lægeundersøgelse  

 undertiden beder skadelidte om at medbringe akter til lægen i lukket kuvert  

 fra styrelsen, tiltrods for at skadelidte efter forvaltningslovens kap. 4 om  

 aktindsigt har ret til at gøre sig bekendt med de lægelige oplysninger i  

 sagen.
Styrelsen har på baggrund af  

 Ombudsmandens kritik ophørt med at anvende lukket kuvert i forhold til  

 skadelidte." 4) Konklusion Undersøgelsen har vist, at styrelsen gennemgående yder god og forståelig  

 vejledning.
På nogle mindre betydningsfulde punkter har vejledningen enten  

 været mindre korrekt eller vanskelig at forstå.
 Jeg har noteret, at styrelsen enten allerede har eller er i færd med at ændre  

 disse standardbreve.
I Repræsentation 1) Ifølge forvaltningslovens § 8 kan en part lade sig repræsentere eller  

 bistå af andre på ethvert tidspunkt af sagen.
Parten kan selv vælge sin  

 repræsentant, og hvilken måde han vil lade sig bistå på.
Myndigheden har en  

 begrænset mulighed for at nægte parten at optræde ved repræsentant.
I 11 af de undersøgte 105 sager havde skadelidte bistand til varetagelse af  

 sine partsinteresser.
I 9 af disse sager var det en fagforening, der  

 repræsenterede skadelidte.
I 1 sag blev skadelidtes interesser varetaget af  

 pårørende, og i en anden var det et hospital, der repræsenterede parten.
 Gennemgående har partens medvirken i de undersøgte sager begrænset sig til at  

 svare på spørgsmål fra Arbejdsskadestyrelsen, typisk i form af udfyldning af  

 spørgeskemaer.
 I enkelte sager, herunder alle de sager, hvor der forelå repræsentation, blev  

 der indgivet egentlige partsindlæg i form af fremsendelse af individuelle  

 oplysninger samt argumentation til støtte for tildeling af ydelser efter  

 loven.
Det fremgår af afsnit F, at der kun blev søgt aktindsigt i 12 sager.
I 4 af  

 disse sager var parten repræsenteret af en fagforening.
 Selv om der er tale om meget små talstørrelser, kunne de tyde på, at  

 partsbeføjelserne bliver benyttet mere  

 intensivt i de sager, hvor parten er blevet bistået af andre, end i de øvrige  

 sager.
 Da undersøgelsen kun i  

 begrænset omfang har været rettet mod sagernes udfald, er det ikke undersøgt,  

 om repræsentationen herudover har påvirket sagsforløbet i den enkelte sag.
2) I sag nr. 3 forelå  

 spørgsmålet, om ikke skadelidte burde have været repræsenteret af en anden.  

 Sagen drejede sig om en pige, der arbejdede i en delikatesseforretning, og  

 som  

 havde udviklet håndeksem.
På tidspunktet for anmeldelse af lidelsen var  

 skadelidte 16 år og 9 måneder, og da styrelsen traf afgørelse i januar 1990  

 var hun 17 år og 7 måneder.
Under sagen udøvede pigen selv partsbeføjelser og  

 søgte bl.a. om aktindsigt.
De afsluttende skrivelser blev stilet til hendes  

 adresse, og det må antages, at hun selv tog stilling til, om der var grundlag  

 for at påklage afgørelserne til Den Sociale Ankestyrelse.
På intet tidspunkt  

 inddrog styrelsen forældrene i sagen, heller ikke i forbindelse med den  

 endelige afgørelse, der gik ud på at tildele hende en erstatning på 16.415  

 kr.  

 for varigt mén beregnet på 5% méngrad.
Ifølge myndighedslovens § 1  

 er den, der er under 18 år umyndig.
For mindreårige er indehaveren af  

 forældremyndigheden værge.
En umyndig kan ifølge § 34 ikke på egen hånd råde  

 over sin formue eller forpligte sig ved retshandler, f.eks. indgå aftale om  

 forsikring, eftergive gæld osv.
I retssager optræder værgen på den umyndiges  

 vegne, jf. retsplejelovens § 257 samt § 448 b (om ægteskabssager) og §  

 456 f  

 (faderskabssager).
Der findes ingen generelle  

 regler om mindreåriges retsstilling i forhold til forvaltningsmyndigheder.  

 Det  

 er dog nærliggende i sådanne sager - især når der som i arbejdsskadesager er  

 tale om stillingtagen til økonomiske ydelser - at stille krav om, at værgen  

 optræder på den umyndiges vegne under sagen.
Det tilføjes, at i sådanne  

 sager,  

 hvor værgen optræder på partens vegne, må myndighederne have opmærksomheden  

 henledt på, om værgens varetagelse af sagen strider mod den umyndiges tarv.  

 Efter omstændighederne bør myndighederne således underrette statsamtet om  

 sagens  

 stilling, jf. herved Bernhard Gomard: Civilprocessen, 3. udgave, 1990, s. 238  

 om den tilsvarende problemstilling under retssager.
 På denne baggrund er det min  

 opfattelse, at styrelsen i forbindelse med behandlingen af sag nr. 3 burde  

 have  

 kontaktet skadelidtes forældre og bedt disse udøve partsbeføjelserne på  

 datterens vegne.
 Styrelsen har i udtalelsen af  

 15. maj 1991 tilsluttet sig den anførte kritik af behandlingen af sag nr. 3  

 og  

 samtidig oplyst, at styrelsens nye edb-journalsystem sikrer, at sager med  

 mindreårige skadelidte bliver udskilt til særskilt behandling.
3) Undersøgelsens resultater  

 giver ikke grundlag for at antage, at reglerne om repræsentation rejser mere  

 generelle problemer.
I denne forbindelse har jeg noteret mig, at styrelsen  

 har  

 gennemført en speciel procedure vedrørende sager med mindreårige.
J.
Tavshedspligt 1) Tavshedspligtens indhold Arbejdsskadestyrelsen er omfattet af tavshedspligtsreglerne i straffelovens §  

 152 til  

 152 f  

 og kapitel 8 i forvaltningsloven.
 Straffelovens regler forbyder uberettiget  

  

 videregivelse  

  

 af fortrolige oplysninger.
§ 27 i forvaltningsloven indeholder en nærmere afgrænsning af, hvilke  

 oplysninger der må anses for tavshedsbelagte.
De øvrige bestemmelser i  

 forvaltningslovens kapitel 8 regulerer myndighedernes  

  

 anvendelse  

  

 af fortrolige oplysninger.
 Hovedprincippet er indeholdt i forvaltningslovens § 32, hvorefter den, der  

 virker inden for den offentlige forvaltning ikke i den forbindelse må  

  

 skaffe sig  

  

 fortrolige oplysninger, som ikke er af betydning for udførelsen af den  

 pågældendes opgaver.
I øvrigt sondrer loven mellem oplysninger om  

  

 "enkeltpersoners rent private forhold"  

  

 og  

  

 "andre fortrolige oplysninger". Den første kategori af  

 oplysninger må ifølge § 28, stk. 1, ikke videregives fra en  

 forvaltningsmyndighed til en anden.
Herfra gælder ifølge § 28, stk. 2,  

 følgende undtagelser:
"Stk. 2. Videregivelse af de i stk. 1 nævnte oplysninger kan dog ske,  

 når den, oplysningen angår, har givet samtykke, det følger af lov eller bestemmelser fastsat i henhold  

 til lov, at oplysningen skal videregives, videregivelsen sker til varetagelse af private eller  

 offentlige interesser, der klart overstiger hensynet til de interesser, der  

 begrunder hemmeligholdelse, herunder hensynet til den, oplysningen angår,  

 eller videregivelsen er et nødvendigt led i sagens behandling  

 eller er nødvendig for, at en myndighed kan gennemføre tilsyns- eller  

 kontrolopgaver." I sager, der rejses ved  

 ansøgning, må denne type oplysninger ifølge § 29 ikke "  

  

 indhentes  

  

 fra andre dele af  

 forvaltningen eller fra en anden forvaltningsmyndighed". § 29, stk. 2,  

 indeholder følgende bestemmelser:
"Bestemmelsen i stk. 1,  

 gælder ikke, hvis ansøgeren har givet samtykke hertil andet følger af lov eller bestemmelser fastsat i  

 henhold til lov, eller særlige hensyn til ansøgeren eller tredjemand klart  

 overstiger hensynet til ansøgerens interesse i, at oplysningen ikke  

 indhentes." Andre fortrolige oplysninger  

  

 kan ifølge § 28, stk. 3, videregives  

 til en anden forvaltningsmyndighed i samme udstrækning som efter stk. 2, samt  

 herudover "når det må antages, at oplysningen vil være af væsentlig  

 betydning for myndighedens virksomhed eller for en afgørelse, myndigheden  

 skal  

 træffe".
Endelig er det i § 31  

 bestemt, at i det omfang en forvaltningsmyndighed er berettiget til at  

 videregive  

 en oplysning, skal myndigheden på begæring af en anden myndighed videregive  

 oplysningen, hvis den er af betydning for den anden myndigheds virksomhed  

 eller  

 for en afgørelse, som myndigheden skal træffe.
Denne  

  

 videregivelsespligt  

  

 gælder dog ikke, hvis videregivelsen påfører  

 den afgivende myndighed et merarbejde, der væsentligt overstiger den  

 interesse, den anden myndighed har i at få oplysningerne, jf. § 31, stk. 2.
Forvaltningslovens  

 videregivelsesregler omhandler alene udveksling af oplysninger mellem  

 forvaltningsmyndigheder  

 eller inden for en forvaltningsmyndighed.
Uden for loven falder bl.a.  

 offentlige  

 forvaltningsmyndigheders udveksling af oplysninger med  

  

 privatpersoner  

  

 eller private virksomheder.
Forvaltningens videregivelse  

 af fortrolige oplysninger i disse relationer må principielt bedømmes på  

 grundlag af de almindelige tavshedspligtsbestemmelser i forvaltningslovens §  

 27  

 og i straffelovens § 152 eller specielle tavshedsforskrifter i den  

 udstrækning, der foreligger sådanne.
Herefter er det afgørende, om  

 videregivelsen kan anses for "berettiget". Ved udfyldningen af  

 denne  

 retlige standard må forvaltningslovens kapitel 8 tillægges en vis normerende  

 virkning.
Et hovedsigte med  

 tavshedspligtsreglerne er, at oplysninger som offentlige myndigheder bliver  

 bekendt med som et led i varetagelsen af deres opgaver, ikke bliver røbet  

 over  

 for almenheden eller uvedkommende privatpersoner.
I almindelighed er sådanne  

 videregivelser derfor uberettigede.
Hvor videregivelsen sker i forbindelse  

 med, at private udfører opgaver af offentlig eller halvoffentlig karakter, er  

 den mindre betænkelig.
Er modtageren af oplysningerne desuden omfattet af  

 tavshedspligtsregler, der er beslægtet med dem, der gælder for offentlige  

 myndigheder, får situationen en betydelig lighed med de situationer, der er  

 omfattet af forvaltningslovens § 28, og må efter omstændighederne kunne  

 accepteres, såfremt forvaltningen ville være berettiget til at udlevere de  

 samme oplysninger til en anden forvaltningsmyndighed.
Udlevering af  

 fortrolige  

 oplysninger til private vil således i almindelighed kun være lovlig, hvis  

 den,  

 oplysningerne vedrører, har givet samtykke hertil.
 Spørgsmålet om videregivelse  

 af oplysninger  

  

 inden for den enkelte  

 forvaltning  

  

 er kun delvist reguleret i forvaltningsloven - jf. §§ 29 og  

 32. Sådanne videregivelser kan også være "uberettigede", og dermed  

 i  

 strid med straffelovens § 152. Det er dog klart, at adgangen til denne form  

 for videregivelse er forholdsvis vid, og at den som hovedregel må anses for  

 berettiget, såfremt den, der modtager oplysningerne, har en klar og saglig  

 interesse heri.
2) Undersøgelsens resultater a) Videregivelse af fortrolige oplysninger 1o  

 I sagerne nr. 11, 16, 32, 35, 52, 63, 96, 97 og 99 blev akterne udleveret til  

 Den Sociale Ankestyrelse til brug for ankestyrelsens behandling af klager  

 over Arbejdsskadestyrelsens afgørelser i de pågældende sager.
Denne  

 videregivelse, som skete uden udtrykkeligt samtykke fra skadelidte, er  

 utvivlsomt hjemlet i forvaltningslovens § 28, stk. 2, nr. 4. Dertil kommer,  

 at Den Sociale Ankestyrelse i § 8 i lov om Den Sociale Ankestyrelse  

 (lovbekendtgørelse nr. 530 af 13. august 1986) har hjemmel til at afkræve  

 Arbejdsskadestyrelsen oplysninger til brug for sin sagsbehandling.  

 Videregivelserne havde således også hjemmel i forvaltningslovens § 28, stk.  

 2, nr. 2.
2o  

 I sag nr. 70 anså Arbejdsskadestyrelsen det efter modtagelsen af den lægelige  

 anmeldelse for usikkert, om der forelå en arbejdsskade, og ønskede, at en  

 speciallæge på  

 Københavns Amts Sygehus i Herlev undersøgte og udspurgte skadelidte.
I den  

 forbindelse sendte styrelsen følgende brev:
"Arbejdsskadestyrelsen  

 har modtaget vedlagte anmeldelse med bilag.
Da det ikke på grundlag af disse  

 oplysninger kan afgøres, om lidelsen skyldes en arbejdsskade, jfr. lov om  

 arbejdsskadeforsikring §§ 9 og 10, bedes De undersøge og udspørge pågældende  

 specielt med henblik herpå og med henblik på eventuelt mén.
..." Som det ses, fulgte både  

 anmeldelsen og sagens øvrige akter med brevet.
Da akterne indeholdt  

 helbredsmæssige oplysninger om skadelidte, og da dennes samtykke til  

 udleveringen ikke forelå, må videregivelsen som udgangspunkt anses for en  

 tilsidesættelse af forvaltningslovens § 28, stk. 1. Der synes ikke at have  

 været særligt behov for en sådan usorteret videregivelse til brug for den  

 pågældende  

 læges undersøgelse af skadelidte.
I lighed med, hvad styrelsen i øvrigt  

 plejer  

 at gøre ved indhentelse af lægelige oplysninger, måtte oplysning om den  

 pågældendes identitet samt om, at der var indgivet arbejdsskadeanmeldelse,  

 være  

 tilstrækkelig.
Videregivelsen var således ikke et nødvendigt led i styrelsens  

 behandling af sagen, jf. § 28, stk. 2, nr. 4.
 Jeg må herefter anse  

 fremsendelsen i sag nr. 70 for at være i strid med forvaltningslovens § 28,  

 stk. 1. Samme fremgangsmåde blev fulgt i sagerne nr. 36, 52, 74, 84, 93, 96,  

 97  

 og 102. Heller ikke i disse sager forelå samtykke til videregivelsen eller  

 hjemmel hertil i § 28, stk. 2, nr. 4.
3o  

 I sagerne nr.  

 21, 41 og 60 blev skadelidte bedt om samtykke til, at sagerne blev udleveret  

 til brug for en videnskabelig undersøgelse.
De pågældende fik i den anledning  

 følgende brev tilsendt:
 "...
 Der foretages for tiden en  

 videnskabelig undersøgelse af sager, der er anmeldt til Sikringsstyrelsen,  

 for  

 at det kan blive vurderet, om styrelsens sagsbehandling kan forbedres.
 Materialet, der indgår i  

 undersøgelsen, behandles fortroligt, og en eventuel offentliggørelse af  

 undersøgelsen  

 vil ske på en måde, der sikrer, at oplysninger ikke kan henføres til nogen  

 bestemt enkeltperson.
 I undersøgelsen vil der kun  

 blive benyttet oplysninger, som er anført på den indsendte  

 anmeldelsesblanket,  

 eller som fremgår af lægeerklæringer, der indhentes, for at Deres sag kan  

 behandles.
 Sagsbehandlingen foregår i  

 øvrigt på helt sædvanlig måde i Sikringsstyrelsen, og undersøgelsen er  

 anmeldt  

 til Registertilsynet og Den Videnskabsetiske Komite for Københavns Amt.
 Hvis De IKKE ønsker, at Deres  

 arbejdsskadesag indgår i undersøgelsen, bedes De venligst meddele os det  

 hurtigst muligt.
Hvis De ikke ønsker at  

 medvirke i undersøgelsen, vil det naturligvis ikke få indflydelse på,  

 hvorledes  

 Deres sag afgøres i Sikringsstyrelsen." I sag nr. 41 protesterede  

 skadelidte imod, at sagen indgik i undersøgelsen, mens de skadelidte i de to  

 øvrige sager ikke reagerede på brevet.
Jeg går derfor ud fra, at disse to  

 sager  

 er blevet stillet til rådighed for den pågældende undersøgelse.
Sagerne indeholdt en række  

 personlige oplysninger af fortrolig karakter, og der er ikke tvivl om, at  

 udlevering af sagerne som udgangspunkt må anses for omfattet af straffelovens  

 §  

 152 og derfor kun tilladelig, såfremt der forelå et gyldigt samtykke fra den,  

 oplysningerne vedrørte.
Der forelå ikke i de to sager et udtrykkeligt  

 samtykke, og spørgsmålet er derfor, om skadelidtes passivitet over for det  

 citerede brev kan sidestilles med et sådant samtykke.
I forvaltningslovens § 28,  

 stk. 4, er det bestemt, at samtykke til videregivelse fra en  

 forvaltningsmyndighed  

 til en anden ikke alene skal være udtrykkeligt, men desuden skriftligt og  

 konkretiseret.
Det kan på denne baggrund ikke accepteres, at udlevering af  

 fortrolige oplysninger til en privat ledet forskningsundersøgelse kan ske på  

 grundlag af et stiltiende samtykke som det foreliggende.
Det tilføjes, at den  

 benyttede fremgangsmåde er yderligere betænkelig derved, at der ikke i brevet  

 blev sat en frist, inden for hvilken eventuelle indsigelser fra skadelidte  

 skulle fremsættes, og at den situation således kunne opstå, at en protest fra  

 skadelidte blev modtaget,  

  

 efter  

  

 at  

 sagen var blevet udleveret til brug for den pågældende undersøgelse.
 Jeg må således lægge til  

 grund, at der i sagerne nr. 21 og 60 er sket en uberettiget videregivelse af  

 oplysninger.
b) Indhentelse af fortrolige oplysninger I så godt som alle sagerne  

 har styrelsen indledningsvis sendt skadelidte en orientering om, at det kunne  

 blive nødvendigt at indhente oplysninger om den pågældendes helbredsmæssige,  

 arbejdsmæssige, sociale og økonomiske forhold fra andre myndigheder og/ eller  

 privatpraktiserende behandlingspersonale.
Meddelelsen er blevet givet i et  

 standardbrev, som er citeret s.  

 17f  

 (brev nr. 3). Afslutningsvis i brevet er anført følgende:
 "...
Styrelsen vil indhente de  

 oplysninger, der er nødvendig til brug for behandling af Deres sag, hvis De  

 ikke inden 14 dage modsætter Dem dette." Arbejdsskadesagerne rejses  

 ved en lovpligtig anmeldelse, men undersøges ikke, såfremt skadelidte  

 modsætter sig det, jf. s.  

 9f.  

 På denne baggrund må sagerne anses for rejst ved ansøgning og dermed omfattet  

 af forvaltningslovens § 29. Efter denne bestemmelse må oplysninger af rent  

 privat karakter ikke indhentes fra andre forvaltningsmyndigheder eller dele  

 af samme forvaltningsmyndighed, medmindre ansøgeren har givet samtykke, eller  

 andet følger af lov, jf. forvaltningslovens § 29, stk. 2, nr. 1 og 2.
 Princippet i § 29 bør efter  

 min mening følges også i tilfælde, hvor styrelsen indhenter rent private  

 oplysninger fra privatpersoner eller private virksomheder.
 Arbejdsskadeforsikringsloven  

 indeholder i § 20 følgende bestemmelse:
 "§ 20.  

  

 Arbejdsskadestyrelsen kan udsende sagkyndige til at  

 foretage undersøgelse på stedet.
Stk. 2.  

  

 Arbejdsskadestyrelsen kan af arbejdsgivere, ansatte, kommuner  

 og andre vedkommende, herunder sygehuse, institutter og behandlende læger mv,  

 forlange meddelt enhver oplysning, styrelsen skønner er af betydning,  

 herunder  

 eventuelle politirapporter, hospitalsjournaler med hvad dertil hører,  

 produktionsprocedurer, produkters og stoffers kemiske bestanddele eller  

 afskrift af sådanne rapporter, journaler og formler.
Endvidere kan styrelsen  

 forlange retsligt forhør i overensstemmelse med retsplejelovens § 1018, at få  

 udskrift heraf, samt at der foretages obduktion efter reglerne om lovmæssige  

 obduktioner.
Stk. 3.  

  

 For personer, der er nævnt i § 5, stk. 2, påhviler det  

 skibsføreren at tilføre skibsdagbogen fyldige oplysninger om arbejdsskadens  

 indtræden og omstændighederne i forbindelse hermed." I den udstrækning, styrelsen  

 i henhold til denne bestemmelse har krav på oplysninger fra andre  

 forvaltningsmyndigheder, andre dele af samme forvaltningsmyndigheder eller  

 privatpersoner, kan alle kategorier af fortrolige oplysninger indhentes af  

 Arbejdsskadestyrelsen, uden at den pågældendes samtykke er indhentet, jf.  

 forvaltningslovens § 29, stk. 2, nr. 2.
Styrelsen er således ikke  

 retligt forpligtet til i disse tilfælde at indhente samtykke.
I forbindelse  

 med Folketingets behandling af forvaltningsloven blev det dog understreget,  

 at  

 samtykke normalt bør søges indhentet også i de tilfælde, hvor der foreligger  

 oplysningspligt, jf.
Folketingstidende 1985/86, tillæg A, sp.  

 108f  

 samt pkt. 189 i Justitsministeriets  

 vejledning om forvaltningsloven, 1986.
 Samtykke til videregivelse  

 efter § 28, stk. 2, nr. 1, skal være skriftligt og konkretiseret, jf. § 28,  

 stk. 4. Der er ikke formkrav til samtykke i henhold til § 29, stk. 2, nr. 1,  

 men det må i hvert fald kræves, at det skal være udtrykkeligt.
 Der kan dog efter min  

 opfattelse ikke i de tilfælde, hvor samtykket ikke er en retlig nødvendighed  

 for indhentelse af oplysningerne, stilles de samme formkrav, som gælder i  

 forhold til samtykke, der afgives i henhold til forvaltningslovens § 28, stk.  

 2, nr. 1 og § 29, stk. 2, nr. 1.
Styrelsen sidestiller, som  

 det ses af citatet fra brev nr. 3, skadelidtes passivitet over for  

 opfordringen  

 i brevet til at fremkomme med eventuelle indsigelser imod de bebudede  

 oplysningsskridt med et samtykke til indhentelsen.
Under hensyn til, at  

 styrelsen har krav på de pågældende oplysninger i henhold til  

 arbejdsskadeforsikringslovens § 20 og derfor kunne indhente dem, uden  

 samtykke  

 fra skadelidte, finder jeg ikke at kunne kritisere denne fremgangsmåde.
 Det siger imidlertid sig  

 selv, at styrelsen efter at have udsendt brev nr. 3 til skadelidte bør  

 afvente  

 udløbet af den fastsatte 14 dages frist, inden styrelsen indhenter  

 oplysninger  

 af den omhandlede karakter.
Brev nr. 3 er blevet udsendt  

 til skadelidte i de fleste af de undersøgte sager.
I en del af sagerne har  

 det  

 ikke været påkrævet at indhente oplysninger, og der har således ikke været  

 brug  

 for skadelidtes (stiltiende) samtykke.
I andre er brevet ikke blevet sendt,  

 selv om der blev indhentet rent private oplysninger om skadelidte.
I sagerne nr. 3, 5, 35, 36,  

 37, 44, 45, 46, 47, 55, 63, 70, 73, 74, 87, 92 og 104 sendte styrelsen  

 anmodninger  

 om oplysninger til andre myndigheder eller private inden udløbet af 14 dages  

 fristen.
Dette er ikke acceptabelt i forhold til skadelidte.
Endvidere må det  

 betragtes som en tilsidesættelse af den forudsætning om samtykkeindhentelse,  

 der lå til grund for Folketingets vedtagelse af forvaltningslovens § 29, stk.  

 2, nr. 2.
 I sag nr. 84 sendte styrelsen  

 tilsvarende anmodninger om oplysninger, uden at styrelsen forinden havde  

 sendt  

 standardbrevet herom til skadelidte.
3) Styrelsens udtalelse af 15. maj 1991 "Ombudsmanden har fundet, at styrelsens medsendelse af sagens akter uden  

 skadelidtes udtrykkelige samtykke til speciallæge, der anmodes om  

 speciallægeerklæring, er i strid med tavshedspligtsbestemmelserne.
 Styrelsen finder derfor, at der alene er videregivet sådanne akter, der er  

 nødvendige for speciallægens vurdering af sagen.
 Det bemærkes i denne forbindelse, at speciallægen til brug for styrelsens  

 sagsbehandling ikke alene skal vurdere skadelidtes helbredstilstand, men også  

 den mulige sammenhæng med arbejdet.
 Speciallægens undersøgelse er således afgørende, både for styrelsens  

 vurdering af anerkendelsesspørsgmålet og for spørgsmålet om eventuel  

 erstatning.
 Speciallægen må nødvendigvis have adgang til samtlige foreliggende  

 oplysninger om hændelsesforløb og  

 beskæftigelsesforhold (arbejdsanamnese), helbredsforhold m.v. for at kunne  

 afgive en erklæring, der kan bruges som grundlag for styrelsens vurdering.
 Styrelsen finder, at  

 videregivelsen af de omhandlede oplysninger er et nødvendigt led i styrelsens  

 sagsbehandling, jf. forvaltningslovens § 28, stk. 2, nr. 4. Efter  

 arbejdsskadeforsikringslovens § 21 (1) skal skadelidte efter styrelsens  

 bestemmelse lade sig undersøge af en læge udpeget af Arbejdsskadestyrelsen.
 Det bør overvejes i  

 forbindelse med en kommende revision af arbejdsskadeforsikringsloven at  

 lovfæste styrelsens adgang til uden udtrykkeligt samtykke fra skadelidte at  

 udlevere  

 sådanne oplysninger fra arbejdsskadesagen, som er nødvendige, for at lægen  

 kan  

 afgive sin vurdering i sagen.
 Samtidig vil styrelsen dog  

 undersøge de praktiske muligheder for, eventuelt allerede i forbindelse med  

 anmeldelsen af arbejdsskaden, at indhente skadelidtes udtrykkelige samtykke  

 til  

 at styrelsen indhenter oplysninger udefra og videregiver oplysninger til  

 læger,  

 der skal afgive en sagkyndig vurdering i sagen.
 Ombudsmanden har endelig  

 fundet, at styrelsens udlevering af akter til brug for en videnskabelig  

 undersøgelse ikke bør ske uden skadelidtes udtrykkelige samtykke.
Den omtalte undersøgelse blev  

 udført af to medarbejdere, der var ansat i styrelsen, finansieret med midler  

 udefra.
Styrelsen er enig i, at denne undersøgelse må anses for en  

 undersøgelse  

 udenfor styrelsens regi med deraf følgende krav til udtrykkeligt samtykke fra  

 de personer, der indgår i undersøgelsen.
 Styrelsen vil på baggrund af  

 Ombudsmandens kritik udarbejde nærmere retningslinier for anvendelse af  

 materiale fra konkrete sager til videnskabelige undersøgeler.
..." Styrelsen har desuden gjort  

 gældende, at i 14 af de sager, hvori styrelsen udsendte anmodninger om  

 oplysninger, uanset at 14 dages fristen i standardbrev nr. 3 ikke var  

 udløbet,  

 havde skadelidte udfyldt og tilbagesendt et spørgeskema.
Styrelsen fandt, at  

 tilbagesendelsen måtte opfattes som et stiltiende samtykke til indhentelse af  

 oplysninger.
4) Mine bemærkninger Styrelsen har henvist til, at videregivelse af samtlige i styrelsen  

 foreliggende akter til speciallæger må anses for hjemlet i forvaltningslovens  

 § 28, stk. 2, nr. 4 (eller dennes analogi). Hertil skal jeg bemærke:
 Videregivelse i henhold til § 28, stk. 2, nr. 4, forudsætter dels, at det  

 pågældende behandlingsskridt er nødvendigt for sagens oplysning, dels at  

 videregivelsen ikke omfatter flere oplysninger, end det efter en konkret  

 vurdering må anses for påkrævet at videregive, for at ekspeditionen kan tjene  

 sit formål.
Jeg er ikke i forbindelse med min undersøgelse stødt på sager, hvor det har  

 kunnet kritiseres, at skadelidte er blevet sendt til undersøgelse hos en  

 speciallæge.
Dette spørsgmål synes således ikke at give anledning til  

 problemer.
Derimod ses der ikke i de sager, hvor en videregivelse er sket, at være  

 foretaget en vurdering af, hvilke af de i styrelsen foreliggende oplysninger,  

 speciallægen har haft brug for til  

 gennemførelse af undersøgelsen og udarbejdelsen af en erklæring til belysning  

 af en eventuel skade og dens mulige årsager.
I denne henseende er der således  

 ikke foretaget en konkret vurdering af, om videregivelsen har været nødvendig  

 som anført i § 28, stk. 2, nr. 4. Jeg må derfor fastholde, at der i disse  

 tilfælde er sket en tilsidesættelse enten af § 28 i forvaltningsloven (hvis  

 speciallægen er tilknyttet en offentlig institution) eller af straffelovens §  

 152 (hvis der er tale om en privatpraktiserende speciallæge).
Som nærmere begrundet foran  

 s. 44, finder jeg ikke, at skadelidtes tilbagesendelse af et udfyldt  

 oplysningsskema kan sidestilles med et samtykke til, at styrelsen indhenter  

 oplysninger af rent privat karakter.
Udsendelse af anmodninger om oplysninger  

 burde således også i de 14 nævnte sager have afventet 14 dages fristens  

 udløb.
5) Konklusion De undersøgte sager indeholder oplysninger vedrørende enkeltpersoners rent  

 private forhold, og styrelsens sagsbehandling omfatter i almindelighed en  

 eller flere eksterne instanser.
Der forekommer således et stort antal  

 videregivelser og oplysningsrekvireringer af den type, der er omfattet af  

 forvaltningslovens §§ 28, stk. 1 og 29 eller principperne i disse  

 bestemmelser.
Undersøgelsen har vist, at der er sket tilsidesættelse af  

 videregivelsesreglerne i i alt 11 af sagerne.
I 17 sager indhentedes  

 oplysninger i strid med Folketingets forudsætninger for vedtagelsen af § 29,  

 stk. 2, nr. 2.
Disse tal må imidlertid ses i forhold til det samlede antal undersøgte sager  

 og sagernes særlige karakter.
Hertil kommer, at i hvert fald undladelsen af  

 at afvente 14 dages fristen i standardbrev nr. 3 må betragtes som en rent  

 formel fejl.
 På denne baggrund giver oplysningerne om styrelsens efterlevelse af  

 tavshedspligtsreglerne ikke  

 anledning til særlige bemærkninger.
 Det tilføjes, at en  

 opretholdelse af den hidtidige praksis med hensyn til videregivelse af  

 oplysninger  

 til speciallæger forudsætter en lovfæstelse af praksis.
IV Samlet konklusion Arbejdsskadeområdet er i forvaltningsretlig henseende karakteriseret ved et  

 stort antal af forholdsvis ensartede sager, der består i partstvister.
Området egner sig godt for standardisering, og undersøgelsen har vist, at  

 styrelsen i høj grad har betjent sig heraf.
Standardiseringen har vist sig at  

 være et godt instrument til at sikre en effektiv behandling af sagerne.
Det  

 er imidlertid også fremgået, at standardiseringen på væsentlige punkter har  

 været bygget på urigtige retsopfattelser.
Derved har standardiseringen ført  

 til generelle tilsidesættelser af flere af de centrale bestemmelser i  

 forvaltningsloven.
Arbejdsskadestyrelsen har udfoldet betydelige bestræbelser på at udforme  

 standardiserede begrundelser.
Dog er styrelsen fejlagtigt gået ud fra, at  

 afgørelser, der er bebyrdende i forhold til selskaberne i forståelse med  

 selskaberne har kunnet meddeles uden begrundelse.
Dette har ført til  

 fuldstændige tilsidesættelser af begrundelsespligten i et stort antal  

 tilfælde.
Endvidere er anvendelsen af standardbegrundelserne i nogle tilfælde  

 ikke udført med den fornødne omhu,  

 hvilket har ført til mindre vidtgående begrundelsesfejl i yderligere et  

 betragteligt antal tilfælde.
Mest alvorligt er, at partshøringspligten  

 i forvaltningslovens § 19, stk. 1, på grund af en uholdbar retsopfattelse  

 ikke  

 er forsøgt efterlevet.
Dette har ført til partshøringsfejl i stort set alle  

 de  

 undersøgte sager.
Herudover har undersøgelsen  

 vist lejlighedsvise tilsidesættelser af reglerne om klagevejledning,  

 aktindsigt, vejledning, repræsentation og tavshedspligt.
Fejlene har været af  

 forskellig grad, men hovedsageligt har der været tale om mindre betydelige  

 fejl.
Flertallet af sagerne er  

 afsluttet i løbet af en acceptabel behandlingstid.
Ca. 1/3 af sagerne været  

 længe under behandling.  

 Undersøgelsens  

 resultater på dette punkt har dog ikke givet anledning til særlige  

 betænkeligheder.
Endelig har undersøgelsen  

 vist, at styrelsen følger en henlæggelsespraksis, der savner hjemmel i loven.  

 Denne praksis har fra styrelsens side været fulgt af hensyn til skadelidte og  

 vil af styrelsen blive forsøgt lovfæstet.
Alligevel må det slås fast, at  

 praksis i en række henseender har stillet forsikringsselskaberne dårligere,  

 end  

 loven lægger op til.
