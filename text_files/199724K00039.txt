Nr BTL 39 Betænkning over Forslag til lov om anlæg af rute 18, strækningen  

 Ris-Ølholm, og om nedlæggelse af visse vejstrækninger som hovedlandeveje m.v.  

  

 Nr L 39 1997-98. 2. samling Afgivet af Trafikudvalget Afgivet: 19980611 Udvalget har behandlet lovforslaget i nogle møder og har herunder stillet  

 spørgsmål til trafikministeren, som denne har besvaret skriftligt.
Nogle af  

 udvalgets spørgsmål og trafikministerens svar herpå er optrykt som bilag til  

 betænkningen.
 Endvidere har udvalget modtaget skriftlige og/eller mundtlige henvendelser  

 fra:
Jelling Kommune LO Ringkøbing Amt NOAH-TRAFIK Ringkjøbing Amt og Strubdrupgruppen.
 Der er af et flertal stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (Venstres, Det Konservative  

 Folkepartis, Dansk Folkepartis og Centrum-Demokraternes medlemmer af  

 udvalget) lovforslaget til vedtagelse med det af flertallet stillede  

 ændringsforslag.
Flertallet finder, at udbygningen af strækningen Ris-Ølholm skal ses i  

 sammenhæng med behovet for resten af rute 18 - Holstebro-Herning-Vejle.
Netop  

 den strækning er en vigtig faktor for udviklingen i Midt- og Vestjylland.
Andre dele af landet har haft store investeringer i infrastruktur - både  

 hvad angår jernbane, broer og veje - mens Midt- og Vestjylland har været  

 forfordelt.
Flertallet ønsker en ligelig udvikling af Danmark, og det kræver  

 en jævn fordeling af de investeringer, der er så afgørende for  

 erhvervsudviklingen.
Flertallet har derfor også forståelse for de kraftige  

 reaktioner til fordel for en motorvej, som fagbevægelse og erhvervsliv i  

 Ringkøbing Amt er kommet med.
Trafikmæssigt viser VVM-redegørelsen, at trafikmængden på en motorvej vil  

 være lige så intensiv som på strækningen Esbjerg-Kolding og på dele af  

 strækningen Holbæk-Vig, som Vejdirektoratet anbefaler skal anlægges som  

 motorvej.
Flertallet finder, at en motortrafikvej ikke vil kunne klare  

 trafikpresset, og at det vil være alt for kortsigtet at anlægge en  

 motortrafikvej.
 Endelig er en motortrafikvej trafiksikkerhedsmæssigt beviseligt 8 gange så  

 farlig som en motorvej, når man taler om hele udbygningen af rute 18.  

 Flertallet ønsker ikke at spille hasard med befolkningens liv og ønsker  

 derfor en motorvej.
 Hensynet til trafikken, sikkerheden og udviklingen af erhvervsliv og  

 arbejdspladser i Midt- og Vestjylland taler for en motorvej, og derfor  

 anbefaler flertallet lovforslaget til vedtagelse med det stillede  

 ændringsforslag.
Flertallet har endvidere stor sympati for Jelling Kommunes henvendelse til  

 udvalget under behandlingen af lovforslaget og er overbevist om, at der er  

 behov for en tilslutningsmulighed i form af en til- og frakørselvej der, hvor  

 Tørringvejen krydser diagonalvejen.
Denne tilslutning bør etableres, uanset  

 om der anlægges motorvej eller motortrafikvej på strækningen.  

 Tilslutningsmuligheden er væsentlig for at kunne bevare Jelling som en  

 kulturattraktion, som turisterne fortsat skal have gode muligheder for at  

 besøge.
Endvidere er Jelling Kommune blandt andet på grund af statsseminaret  

 en uddannelsesby med et stort behov for nem adgang for de studerende, og  

 endelig er Jelling Kommune også en stor bokommune for et stort antal  

 pendlere, der arbejder i de omkringliggende kommuner.
 Et mindretal (Socialdemokratiets, Socialistisk Folkepartis og Det  

 Radikale Venstres medlemmer af udvalget) indstiller lovforslaget til  

vedtagelse uændret.
 Et andet mindretal (Enhedslistens medlem af udvalget) indstiller  

 lovforslaget til forkastelse ved 3. behandling.
Æ n d r i n g s f o r s l a g Af et flertal (V, KF, DF og CD):
Til § 1 1) Ordet »motortrafikvej« ændres til:  

 »motorvej«.
B e m æ r k n i n g e r Til nr. 1 Ændringsforslaget indebærer, at den omhandlede vejstrækning anlægges som  

 motorvej og ikke motortrafikvej.
Helge Mortensen (S) Holger Graversen (S) Poul Andersen (S)  nfmd.  

Jytte Wittrock (S) Lis Greibe (S) Margrete Auken (SF) Arne Melchior  

 (CD) fmd.
Vibeke Peschardt (RV) Søren Kolstrup (EL) Svend Heiselberg  

 (V) Kristian Jensen (V) Svend Erik Hovmand (V) Erik Jacobsen (V) Kaj Ikast  

 (KF) Brian Mikkelsen (KF) Ole Donner (DF) Klaus Kjær (DF) Fremskridtspartiet og Kristeligt Folkeparti havde ikke medlemmer i  

 udvalget.
Bilag Nogle af udvalgets spørgsmål til trafikministeren og dennes svar  

 herpå Spørgsmål 1:
 Ministeren bedes oplyse priserne for henholdsvis forberedelse for motorvej  

 på den strækning, lovforslaget omhandler, samt prisen for etablering af en  

 motorvej.
 Svar:
Som det fremgår af bemærkningerne til lovforslaget, er linjeføringen lagt  

 således, at den giver mulighed for en eventuel senere udbygning til 4-sporet  

 motorvej ved udvidelse af vejen med en ny kørebane mod syd.
Herudover vil der  

 ved udformning af broerne blive taget hensyn til, at disse i givet fald vil  

 kunne udvides.
Spørgsmålet om merudgifter til forberedelse for motorvej beror på, hvilken  

 grad man i givet fald beslutter sig til at forberede dette.
I den forbindelse  

 koncentrerer interessen sig først og fremmest om broerne.
I projektet indgår  

 to overføringer af krydsende veje og fire underføringer.
Sidstnævnte kan  

 relativt nemt udvides, mens overføringerne kræver større ændringer.
En  

 forberedelse af de to broer til motorvejsprofil medfører, at de skal have et  

 ekstra fag.
Merprisen herfor vurderes at være i alt ca. 5 mio. kr.
 Såfremt også underføringerne og vejanlægget i øvrigt skal forberedes for  

 motorvej (fuld forberedelse med arealerhvervelser, jordarbejder,  

 afvandingsanlæg og lign.), skønnes merprisen til ca. 35 mio. kr., dvs. at  

 anlægsprisen bliver ca. 275 mio. kr.
Etablering i første omgang af motorvej alene mellem Ris og Ølholm  

 medfører, at motorvejen skal kobles sammen med de eksisterende strækninger af  

 rute 18 ved henholdsvis Ris og Ølholm og med de planlagte øvrige etaper af  

 Diagonalvejen.
Der skal derfor i begge ender etableres overgangsstrækninger.  

 Der kan således ikke rent teknisk anlægges motorvej på hele strækningen med  

 det samme.
En motorvej på hele strækningen kan anslås til ca. 330 mio. kr. og  

 med de nævnte overgangsstrækninger til ca. 320 mio. kr.
 En eventuel senere udbygning af den i forslaget omhandlede motortrafikvej  

 til motorvej skønnes at koste ca. 140 mio. kr. (i 1998-prisniveau), mens en  

 senere udbygning af en fuldt forberedt motortrafikvej skønnes at koste ca. 80  

 mio. kr.
Økonomisk vil det være en fordel at lave en fuld forberedelse, hvis man  

 forventer at udbygge motortrafikvejen til motorvej inden 10-15 år efter  

 motortrafikvejens etablering.
Hvis der går længere tid, vil det være  

 økonomisk fordelagtigt at undlade at investere i en forberedelse af en  

 eventuel senere udbygning.
Udviklingen i trafikken inden for de nærmeste 15  

 år forventes ikke på nogen måde at nødvendiggøre en udbygning til motorvej.
I  

 forslaget til anlægslov er strækningen derfor forudsat anlagt som  

 motortrafikvej i en linjeføring, der muliggør en senere udbygning til  

 motorvej, men hvor en sådan udbygning i øvrigt ikke er forberedt.
 Spørgsmål 2:
Hvorledes forventer ministeren at trafikudviklingen vil være i år 2010,  

 såfremt hele rute 18, Holstebro-Herning-Vejle, udbygges som motorvej? Svar:
 Såfremt hele rute 18 udbygges som motorvej, forventes strækningen  

 Ris-Ølholm i år 2010 at få en årsdøgntrafik på ca. 11.000 biler, hvis  

 »Borgmestervejen« fra E 45 til Ødsted er anlagt, og ca. 12.000  

 biler, hvis nævnte vej ikke er anlagt.
 Spørgsmål 4:
Hvorledes er forholdet mellem personbiler og lastbiler på rute 18 og på  

 andre sammenlignelige strækninger? Svar:
 Andelen af tung trafik (lastbiler over 3,5 tons og busser) på den  

 nuværende rute 18 er 10-12 pct.
På den nye rute 18 skønnes andelen af tung trafik øget til 13-15 pct.,  

 blandt andet som følge af overflytning af trafik fra rute 13. På  

 Esbjerg-Kolding-motorvejen er andelen 13-15 pct.
På motorvejen over Fyn er  

 andelen ca. 12 pct., på rute 9, Odense-Svendborg 10-12 pct., og på rute 15,  

 Herning-Århus er den 11-12 pct.
 Spørgsmål 6:
Kan ministeren bekræfte, at der i perioden 1991-1995 har været 26 dødsfald  

 på rute 18, og hvorledes mener ministeren uheldsstatistikken vil påvirkes ved  

 udbygning til henholdsvis motorvej og motortrafikvej? Svar:
 Ifølge Vejdirektoratets oplysninger blev der i 5-års-perioden 1991-1995  

 dræbt i alt 25 personer ved trafikuheld på rute 18 Holstebro-Vejle, dvs. i  

 gennemsnit 5 dræbte pr. år.
 På baggrund af trafikmodelberegninger for år 2010 er opgjort, at der kan  

 forventes ca. 36 færre personskadeuheld pr. år og ca. 4 færre dræbte pr. år i  

 hele rute 18-området, hvis rute 18 udbygges til 4-sporet motorvej på hele  

 strækningen fra Holstebro og Vejle.
 Tilsvarende er beregnet, at der kan forventes ca. 26 færre  

 personskadeuheld pr. år og ca. 0,5 færre dræbte pr. år i hele rute  

 18-området, hvis rute 18 udbygges til 2-sporet motortrafikvej på hele  

 strækningen fra Holstebro til Vejle.
 De anførte færre antal dræbte fremkommer på følgende måde:
 På en ny motorvej Holstebro-Vejle forventes 2 dræbte pr. år, mens der på  

 den gamle rute 18 forventes 4 færre dræbte pr. år og på de øvrige aflastede  

 veje 2 færre dræbte pr. år.
 På en ny motortrafikvej Holstebro-Vejle forventes 4,5 dræbte pr. år, mens  

 der på den gamle rute 18 forventes 3,5 færre dræbte pr. år og på de øvrige  

 aflastede veje 1,5 færre dræbte pr. år.
 Spørgsmål 13:
Ministeren bedes kommentere henvendelsen af 8. juni 1998 fra Jelling  

 Kommune vedrørende L 39, jf.
L 39 - bilag 23.
 Svar:
 I henvendelsen til Trafikudvalget udtrykker Jelling Kommune ønske om, at  

 der etableres tilslutning mellem kommunevejen Tørringvej og  

 Diagonalvejsetapen Ris-Ølholm, eventuelt alene i form af et halvt  

 tilslutningsanlæg orienteret mod øst.
 Ønsket om en tilslutning til Tørringvej er tidligere blevet fremsat af  

 Jelling Kommune i forbindelse med høringen over Vejdirektoratets  

 VVM-undersøgelse i 1995, jf. bemærkningerne til lovforslaget (side 3, 2.  

 spalte nederst).
Vejdirektoratets begrundelse for ikke at etablere en tilslutning til  

 Tørringvej er, at tilslutningen vil ligge meget tæt på tilslutningen til  

 Vejle-Viborg-vejen ved Ølholm (ca. 2 km herfra), og at den planlagte videre  

 udbygning af rute 18 mod Vejle påregnes at ske fra dette sted.
Trafikken fra  

 Herning, Brande, Viborg og Vejle til Jelling vil uanset tilslutning eller ej  

 ikke benytte Diagonalvejsstrækningen.
Trafikken ad Diagonalvejen fra vest vil  

 uden større omvej kunne benytte frakørslen ved Ølholm.
 Ifølge Vejdirektoratets oplysninger støtter Vejle Amt ikke Jelling  

 Kommunes ønske om tilslutningen.
 Vejdirektoratet anslår, at det af kommunen foreslåede østvendte  

 tilslutningsanlæg vil koste i størrelsesordenen 10 mio. kr.
 Vejdirektoratet vil senere i forbindelse med VVM-undersøgelse af  

 strækningen Ølholm-Vejle se nærmere på tilslutningerne til det lokale vejnet,  

 herunder muligheden for en tilslutning til Tørringvej.
 På den baggrund finder jeg ikke, at der er grundlag for at ændre  

 anlægsloven på det gældende punkt.
Tillægsbetænkning Udvalget har, efter at lovforslaget ved 2. behandling blev henvist til  

 fornyet udvalgsbehandling, behandlet dette i et møde og har herunder stillet  

 et spørgsmål til trafikministeren, som denne har besvaret skriftligt.  

 Udvalgets spørgsmål og trafikministerens svar herpå er optrykt som bilag til  

 tillægsbetænkningen.
 Der er af et flertal stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (Venstres, Det Konservative  

 Folkepartis, Dansk Folkepartis og Centrum-Demokraternes medlemmer af  

 udvalget) lovforslaget til vedtagelse med det af flertallet stillede  

 ændringsforslag.
Flertallet mener fortsat, at en motorvej vil være den mest hensigtsmæssige  

 løsning på denne strækning af hensyn til udviklingen i Midt- og Vestjylland  

 og ikke mindst af trafiksikkerhedsmæssige årsager.
Behovet for en motorvej er  

 klart dokumenteret, og der er endvidere total opbakning til en motorvej hos  

 de lokale myndigheder.
Flertallet mener ikke, at regeringen kan sidde dette  

 overhørig.
Det er en meget kortsigtet løsning at anlægge en motortrafikvej på  

 strækningen, når udviklingen går i en retning, der klart begrunder en  

 motorvej.
Flertallet vil derfor medvirke til, at motortrafikvejen hurtigt kan  

 afløses af en motorvej, når behovet, som det forventes snart at ske, klart  

 kommer til at overstige, hvad kapaciteten og sikkerheden på en motortrafikvej  

 kan bære.
Merudgiften til udbygningen vil andrage ca. 35 mio. kr. over en  

 5-årig periode.
 Et mindretal (Socialdemokratiets, Socialistisk Folkepartis og Det  

 Radikale Venstres medlemmer af udvalget) indstiller lovforslaget til  

vedtagelse uændret.
 Et andet mindretal (Enhedslistens medlem af udvalget) indstiller  

 lovforslaget til forkastelse.
Æ n d r i n g s f o r s l a g Af et flertal (V, KF, DF og CD):
Til § 1 1) Efter »motortrafikvej« indsættes: », der er  

 fuldt forberedt til senere udbygning til motorvej,».
B e m æ r k n i n g e r Til nr. 1 Ændringsforslaget indebærer, at strækningen Ris-Ølholm forberedes fuldt ud  

 (arealerhvervelser, jordarbejder, afvandingsledninger og lign.) til motorvej  

 samtidig med, at anlægsarbejdet til motortrafikvejen påbegyndes.
Helge Mortensen (S) Holger Graversen (S) Poul Andersen (S)  nfmd.  

Jytte Wittrock (S) Søren Hansen (S) Margrete Auken (SF) Arne Melchior  

 (CD) fmd.
Vibeke Peschardt (RV) Søren Kolstrup (EL) Svend Heiselberg  

 (V) Kristian Jensen (V) Svend Erik Hovmand (V) Erik Jacobsen (V) Kaj Ikast  

 (KF) Brian Mikkelsen (KF) Ole Donner (DF) Klaus Kjær (DF) Fremskridtspartiet og Kristeligt Folkeparti havde ikke medlemmer i  

 udvalget.
Bilag Udvalgets spørgsmål til trafikministeren og dennes svar herpå Spørgsmål 15:
Vil ministeren, på baggrund af den debat der har været om den fremtidige  

 vejstandard på rute 18, fra start forberede de to broer på strækningen  

 Ris-Ølholm, der er nævnt i svaret på spørgsmålet 1, til motorvejsprofil? Svar:
I projektet for motortrafikken Ris-Ølholm indgår to overføringer, det vil  

 sige broer, hvor skærende lokalveje føres over motortrafikvejen.
De to veje,  

 der forudsættes ført over motortrafikvejen, er henholdsvis Hærvejen og  

 Tørringvej.
En forberedelse af de to broer til motorvejsprofil medfører, at  

 de skal have et ekstra fag.
Merprisen herfor vurderes at være i alt ca. 5  

 mio. kr.
 Jeg vil gerne slå fast, at regeringen ikke er principielt modstander af  

 motorveje, men det er regeringens opfattelse, at de midler, der investeres i  

 vejanlæg, skal prioriteres ud fra det trafikale behov frem for i  

 prestigeprojekter.
 I lyset af de tilkendegivelser, jeg har modtaget i forbindelse med  

 lovforslagets behandling, er jeg, idet jeg forudsætter, at et flertal i  

 Folketinget kan støtte dette, indstillet på at bede Vejdirektoratet om i  

 forbindelse med anlægget af motortrafikvejen at forberede de to broer til en  

 senere udbygning til motorvej, som kan ske, når der måtte vise sig et  

 trafikalt behov for det.
