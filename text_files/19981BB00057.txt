Fremsat den 19. november 1998 af  

 Jørgen Winther (V), Henriette Kjær (KF),  

 Birthe Skaarup (DF),  

 Yvonne Herløv Andersen (CD), Kirsten Jacobsen&nbsp  

 ;(FP) og Tove Videbæk (KRF) Forslag til folketingsbeslutning om tilladelse til, at praktiserende læger kan holde  

 åbent om lørdagen Folketinget opfordrer regeringen til at foranstalte, at  

 det bliver muligt for de praktiserende læger at holde konsultationen  

 åben om lørdagen.
Bemærkninger til forslaget Forslaget er  en uændret  

 genfremsættelse af beslutningsforslag nr.
B 29 fra folketingsåret  

 1997-98, 1. samling.
Se Folketingstidende 1997-98, Folketingets forhandlinger  

 side 977 og tillæg A side 1086 og 1087.
Efter den nuværende overenskomst mellem  

 Praktiserende Lægers Organisation og Amtsrådsforeningen kan  

 praktiserende læger kun tilbyde konsultationer i det tidsrum, hvor  

 størsteparten af Danmarks befolkning er på arbejde.
Dette  

 betyder, at mange har svært ved at få et lægebesøg  

 presset ind i en stresset hverdag, hvilket ud fra såvel et medicinsk  

 som et menneskeligt synspunkt er aldeles uacceptabelt.
Den praktiserende læge bør være til for  

 patienternes skyld   og ikke omvendt.
Derfor er det naturligt, at  

 åbningstiderne tilrettelægges ud fra patienternes interesser og  

 behov, således at patienten er i centrum, og systemet  

 efterfølgende tilpasser sig herefter.
Set fra den praktiserende læges side vil en  

 sådan ordning give større dispositionsfrihed i  

 tilrettelæggelsen af konsultationens arbejde.
Lægen vil kunne  

 bruge mere tid på den enkelte patient, hvor det er nødvendigt,  

 uden at skulle følge sig presset af en stram tidsplan, der  

 nødvendigvis skal overholdes.
Der vil derfor blive tale om en  

 højere kvalitet i konsultationerne.
Som kompensation for arbejdstid om  

 lørdagen bør den praktiserende læge selv kunne  

 afspadsere, f.eks. med en ugentlig fridag i løbet af ugen el.  

 lign.
Det er på høje tid, at denne ændring  

 bliver gennemført.
Den enkelte borger skal have maksimalt udbytte af  

 offentlige ydelser, og derfor må systemet udvise den nødvendige  

 fleksibilitet.
Skriftlig fremsættelse Jørgen Winther (V):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om tilladelse til, at  

 praktiserende læger kan holde åbent om lørdagen.
(Beslutningsforslag nr.
B 57).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
