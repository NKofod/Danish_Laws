Oplysninger til bevillingskontrollen for  

 finansåret 1999 (BK-cirkulæret) Oplysninger til bevillingskontrollen for finansåret 1999.
 1. Ifølge rigsrevisorlovens § 17, stk. 1 (lovbekendtgørelse  

 nr. 3 af 7. januar 1997) skal rigsrevisor afstemme statsregnskabet med  

 særregnskaberne og sammenholde bevillings- og regnskabstal  

 (bevillingskontrol).
 2. Gennem de senere år har beretningen om bevillingskontrollen  

 udviklet sig til en samlet fremstilling af revisionen af statsregnskabet.  

 Således redegjorde Rigsrevisionen i beretningen for finansåret  

 1998 for den udførte revision for hvert enkelt ministerområde.  

 Som konsekvens heraf har Rigsrevisionen besluttet, at beretningen for 1999  

 benævnes "Beretning om revisionen af statsregnskabet for  

 finansåret 1999". Beretningen vil fortsat fokusere på  

 tværgående og udvalgte emner.
 Kravene til ministeriernes afgivelse af oplysninger til brug for  

 bevillingskontrollen er uændrede.
 3. Til brug for bevillingskontrollen for finansåret 1999 bedes  

 ministeriet sende de i pkt. 5-8 nævnte oplysninger vedrørende  

 samtlige hovedkonti under ministerens område til Rigsrevisionen  

senest den 15. maj 2000.
 For hovedkonti, der er omfattet af ordningen for virksomhedsregnskaber i  

 staten for finansåret 1999, skal de regnskabsmæssige forklaringer  

 indgå heri.
Tværgående og udvalgte emner til beretningen for 1999 4. Rigsrevisionen overvejer i forbindelse med bevillingskontrollen for  

 1999 at undersøge følgende tværgående og udvalgte  

 emner:
 Rigsrevisionen vil rette henvendelse til de relevante ministerier, hvis  

 der til brug for undersøgelsen af de tværgående og  

 udvalgte emner ønskes særlige oplysninger.
Regnskabsmæssige forklaringer 5. For hovedkonti, hvor der er opstillet mål i  

bevillingslovene, skal der redegøres for  

 væsentlige afvigelser mellem de opstillede mål, fx aktivitets-,  

 service- og produktivitetsmål, og de opnåede resultater.
For  

 hovedkonti, hvor der aflægges virksomhedsregnskab, skal  

 der endvidere i virksomhedsregnskabet redegøres for væsentlige  

 afvigelser mellem de i virksomhedsregnskabet gengivne mål og de  

 opnåede resultater.
Hvis der er tvivl, bør der afgives regnskabsmæssig  

 forklaring.
Der redegøres tillige for ministeriets overvejelser  

 vedrørende forholdet mellem de opstillede mål og de faktiske  

 resultater.
6. Der skal endvidere på hovedkontoniveau afgives  

 regnskabsmæssig forklaring for alle
bevillingstyper for væsentlige afvigelser mellem  

 bevillingstallene, som de fremgår af bevillingslovene, og  

 statsregnskabstallene.
For hovedkonti med bevillingsafregning bedes de  

 regnskabsmæssige forklaringer tage udgangspunkt i årets overskud.  

 Ved vurdering af om en afvigelse er væsentlig, må såvel den  

 procentvise som den beløbsmæssige afvigelse tages i betragtning.  

 Hvis der er tvivl, bør der afgives regnskabsmæssig  

 forklaring.
 For driftsbevillinger, anlægsbevillinger og statsvirksomheder gives  

 der forklaring i følgende tilfælde:
 For anlægsbevillinger, hvor dele af bevillingen er afsat som  

 rådighedspulje, afgives der regnskabsmæssig forklaring ved  

 merforbrug og væsentligt mindreforbrug af rådighedspuljen i  

 forhold til det bevilgede.
 7. Hvis Finansministeriet i finansårets løb har givet  

 ministeriet tilladelse til at foretage dispositioner, hvortil der ikke  

 normalt er hjemmel, herunder fx overførsler mellem hovedkonti, bedes  

 ministeriet vedlægge kopi af korrespondance mv.
 8. Der afgives endvidere regnskabsmæssige forklaringer, hvis der er  

 sket ændringer i regnskabsmæssige principper, eller hvis der har  

 været andre forhold, der har betydning for vurderingen af regnskabet  

 for 1999, herunder fx væsentlige saldi eller ændringer i saldi  

 på statuskonti.
