Arbejdsmarkedsnævnenes sekretariater I fortsættelse af arbejdsdirektoratets skrivelse af 10. juli 1984 om de af  

 direktoratet for erhvervsuddannelserne financierede introduktionskurser for  

 unge piger ved handelsskoler og tekniske skoler, fremsendes kopi af  

 undervisningsministeriets skrivelse til de tekniske skoler.
I skrivelsen meddeles det, at introduktionskurser for unge piger, der har  

 forladt folkeskolen kan have en varighed på indtil 4 uger.  

 Arbejdsdirektoratet har haft gentagne drøftelser med direktoratet for  

 erhvervsuddannelserne, viceinspektør Dan Midjord, og har i disse drøftelser  

 bl.a. henvist til de erfaringer, som ligestillingskonsulenterne ved  

 arbejdsmarkedsnævnenes sekretariater har med hensyn til effekten af  

 introduktionskurser.
I disse drøftelser ar man påpeget, at kurser af een uges  

 varighed ville være betænkeligt korte, og at man ikke kunne forvente at opnå  

 en varig motivering af piger for utraditionelle håndværksuddannelser på så  

 kort et kursus.
Samtidig er det blevet fremført, at resultater af  

 introduktionskurser i meget høj grad afhænger af visitationen til kurserne,  

 dvs. at man får kontakt med uddannelsesmotiverede unge kvinder til indholdet  

 i kurserne, herunder lærernes erfaringer med undervisning af kvinder, og den  

 efterfølgende mulighed for at blive optaget på EFG.
Man har desuden drøftet afgrænsningen til de introduktionskurser for unge  

 kvinder, der financieres gennem SVUA, undervisningsministeriet.
I den  

 forbindelse er det udtalt, at introduktionskurserne, der financieres af  

 direktoratet for erhvervsuddannelserne, henvender sig til en mere  

 uddannelsesmotiveret gruppe end de øvrige kurser, hvorfor de kunne være af  

 lidt kortere varighed.
Det blev ligeledes drøftet, at direktoratet for  

 erhvervsuddannelserne burde søge at finde muligheder for, at deltagerne kunne  

 få den samme befordrings- og deltagergodtgørelse, som deltagerne i de af SVUA  

 financierede kurser.
Direktoratet for erhvervsuddannelserne vil i den  

 anledning søge kontakt med Kommunernes Landsforening og Amtsrådsforeningen.
 Arbejdsdirektoratet opfordrer forsat arbejdsformidlingen til at inddrage  

 ligestillingekonsulenterne og deres erfaringer i udformning af kurserne og  

 rekruttering til samme.
 P.D.V.
 E.B.
Lotte Valbjørn fuldmægtig Undervisningsministeriet, Direktoratet for Erhvervsuddannelsernes  

 skrivelse af 3/9-1984 til de tekniske skoler om introduktionskurser, herunder  

 timer til specielle kurser for piger, der har forladt folkeskolen, er her  

 udeladt.
