Bekendtgørelse om intervention af  

 korn I medfør af § 1, stk. 1, og 2, § 4, § 24 og  

 § 27 i lov om administration af Det Europæiske Fællesskabs  

 forordninger om markedsordninger for landbrugsvarer m.v., jf.  

 lovbekendtgørelse nr. 65 af 9. februar 1996, fastsættes:
 § 1. Intervention kan ske her i landet i henhold til Det  

 Europæiske Fællesskabs markedsordning for korn.
§ 2. Enhver, der ønsker at levere korn til  

 intervention, skal fremsætte tilbud herom til EU-direktoratet,  

 Kampmannsgade 3, 1780 København V.
Tilbud skal fremsættes  

 på en blanket, der kan rekvireres hos EU-direktoratet.
§ 3. Det tilbudte parti skal være af ensartet kvalitet  

 og omfatte mindst 500 tons, der henligger på et nærmere angivet  

 lager.
Tilbydes korn, der henligger på flere forskellige lagre, skal  

 tilbuddet omfatte mindst 500 tons på hvert lager.
 Stk. 2. Vandindholdet i det tilbudte korn må for  

 blød hvede og byg ikke overstige 15 pct. og for øvrige  

 kornarter ikke overstige 14,5 pct.
 Stk. 3. Der må ikke tilbydes korn iblandet bejdset  

 sædekorn og korn behandlet med proprionssyre eller lignende til  

 intervention.
 § 4. Sælgeren skal følge EU-direktoratets  

 anvisninger vedrørende levering af kornet.
 Stk. 2. Det nærmere tidspunkt for indlagringen af kornet  

 aftales mellem sælgeren og lagerholderen.
 Stk. 3. EU-direktoratet godkender et akkrediteret selskab til  

 på interventionsstedet at foretage kontrol med kornets vægt, lugt  

 og farve, at konstatere om kornet opfylder de krævede  

 minimumsegenskaber samt til efter EU-direktoratets instruks at udtage og  

 indsende prøver af kornet til Plantedirektoratet til brug ved  

 konstatering af, om kvalitetsbetingelserne i øvrigt er opfyldt.
 Stk. 4. Kontrollen af, hvorvidt blød hvede opfylder de  

 særlige minimumskrav til bageegnethed, foretages dels af  

 Plantedirektoratet, dels af laboratorier godkendt af EU-direktoratet.
 Stk. 5. I tilfælde af, at sælger eller lagerholder  

 ikke kan tiltræde den akkrediteredes bedømmelse af kornets lugt  

 og farve, skal den pågældende akkrediterede udtage og indsende  

 prøve af kornet til bedømmelse hos Københavns  

 bedømmelses- og voldgiftsudvalg for korn- og foderstofhandelen.
Stk. 6. I tilfælde af, at sælger bestrider  

 Plantedirektoratets analyse, kan EU-direktoratet lade foretage en ny analyse  

 af prøven hos Plantedirektoratet.
Dette gælder dog ikke  

 vandindholdsresultatet.
Det endelige resultat vil være gennemsnittet af  

 de 2 analyseresultater.
For faldtalsanalyser gælder der særlige  

 beregningsregler.
 § 5. Overtrædelse af § 3, stk. 3, straffes med  

 bøde, medmindre højere straf er forskyldt i henhold til kapitel  

 5 i lov om administration af Det Europæiske Fællesskabs  

 forordninger om markedsordninger for landbrugsvarer m.v., jf.  

 lovbekendtgørelse nr. 65 af 9. februar 1996.
 Stk. 2. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 § 6. Bekendtgørelsen træder i kraft den 28.  

 november 1998.
 Stk. 2. Samtidig ophæves bekendtgørelse nr. 903  

 af 1. november 1994 om intervention af korn.
