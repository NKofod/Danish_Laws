 Baggrund:
 - Bekendtgørelse nr. 660 af 24. september 1986 om asbest.
Den sundhedsmæssige risiko Indånding af asbestfibre kan give anledning til følgende sygdomme:
- Asbesttose , som er en kronisk lungesygdom.
Symptomerne er  

 åndenød, som forværres ved anstrengelser.
Sygdommen kan forværres, selv om  

 udsættelsen for asbestfibre stoppes.
Sygdommen viser sig typisk 10-20 år  

 efter udsættelse for store mængder asbest.
Med de nugældende regler for  

 arbejde med asbest vil risikoen for at udvikle asbestose være meget lille.
 - Lungekræft , som typisk optræder 10-30 år efter asbestudsættelse.
 - Lungehindekræft , som typisk opstår 15-50 år efter udsættelse for  

 asbest.
 Andre kræftsygdomme vil i sjældne tilfælde opstå efter mange års  

 udsættelse.
 Efter indånding af asbestfibre kan endvidere opstå fortykkelse af  

 lungehinden (pleura plaques). Sådanne fortykkelser kan også opstå af  

 anden årsag og giver oftest ingen symptomer.
Reglerne for helbredsundersøgelser og registrering Arbejdsmiljølovgivningens regler om asbest indeholder nu bestemmelser for  

 helbredsundersøgelse og registrering af asbestudsatte.
Disse bestemmelser er  

 en følge af et EF-direktiv om asbestarbejde.
Bestemmelserne for helbredsundersøgelser og registrering omfatter ansatte,  

 der beskæftiges ved - fremstilling af asbestcement, asbestholdige friktionsbelægninger,  

 asbestholdige pakninger, asbestholdige kommutatorer samt beskæftigelse på  

 værksteder, der bearbejder asbestholdige friktionsbelægninger, - nedrivningsarbejde, som virksomheden er pligtig at give arbejdstilsynet  

 meddelelse om.
Helbredsundersøgelserne Bestemmelserne giver den ansatte ret til en helbredsundersøgelse, når han  

 begynder et arbejde af den nævnte art, og derefter mindst hvert 3. år, så  

 længe han er beskæftiget ved sådant arbejde.
 Der er ingen pligt for den ansatte til at lade sig helbredsundersøge.
Nytten af helbredsundersøgelser Regelmæssige helbredsundersøgelser (fx lungefunktionsprøve og røntgen af  

 lungerne) af personer uden sygdomstegn har kun forebyggende værdi, hvis man  

 ved undersøgelsen kan opspore sygdom, der kan helbredes eller standses i  

 fortsat at udvikle sig.
Asbestose kan ikke helbredes.
Lungekræft og lungehindekræft er i de fleste  

 tilfælde uhelbredelige.
 Rutinemæssige helbredsundersøgelser har derfor ingen forebyggende værdi  

 ved disse sygdomme og kan ud fra en sundhedsmæssig vurdering ikke anbefales  

 personer uden lungesymptomer.
Hvis en person har lungesymptomer, har det betydning at få undersøgt  

 årsagen til disse, herunder at få vurderet, om symptomerne har sammenhæng med  

 arbejdet.
Skyldes symptomerne en asbestbetinget sygdom, har undersøgelserne  

 ingen forebyggende virkning, men kan dog resultere i en individuel rådgivning  

 om at undgå udsættelse for støv, herunder tobaksrøg samt en underretning af  

 arbejdstilsynet, hvis lægen finder, at arbejdsmiljøforholdene er kritisable.
Hvad omfatter helbredsundersøgelsen? Undersøgelsen vil omfatte en samtale med lægen om tidligere og nuværende  

 arbejde samt udspørgen om tidligere og nuværende symptomer.
 Er der ingen symptomer, er der ikke sundhedsmæssigt grundlag for at  

 foretage yderligere undersøgelser.
 Hvis der er symptomer fra lungerne, kan undersøgelserne efter lægens skøn  

 suppleres med undersøgelse af lungefunktionen og røntgenundersøgelse af  

 lungerne.
Lægen skal orientere den undersøgte om resultatet af undersøgelsen og  

 sende sin erklæring om resultatet af undersøgelsen til den stedlige  

 arbejdstilsynskreds.
Arbejdstilsynet opbevarer resultatet i 30 år.
 Resultatet af undersøgelsen må ikke overlades til arbejdsgiveren.
Hvordan får man foretaget en helbredsundersøgelse? Den ansatte, der ønsker at benytte sig af sin ret til en  

 helbredsundersøgelse, skal fremsætte anmodning herom over for arbejdsgiveren.  

 Denne har da pligt til at sørge for, at den ansatte får adgang til en  

 undersøgelse.
 Undersøgelsen bør foretages af en læge med viden om arbejdsmiljø og de  

 arbejdsbetingede lungesygdomme.
 Arbejdsgiveren skal meddele lægen alle nødvendige oplysninger til brug for  

 undersøgelsen, herunder de oplysninger, som arbejdsgiveren har pligt til at  

 registrere vedrørende de ansattes arbejde, se nedenfor.
Udgifterne ved helbredsundersøgelsen Arbejdsgiveren skal betale alle udgifter ved helbredsundersøgelsen.  

 Undersøgelsen skal foregå uden tab af indtægt for den ansatte og normalt i  

 arbejdstiden.
Registreringen Arbejdsgiveren skal føre en protokol over de ansatte, der er beskæftiget  

 med arbejde som nævnt ovenfor.
Protokollen skal for hver enkelt ansat indeholde oplysning om - navn og cpr.nr.
- hvornår vedkommende er ansat og evt. fratrådt - hvor i virksomheden den ansatte er beskæftiget - hvori beskæftigelsen består (fx nedrivningsarbejde) - den hermed forbundne risiko for asbestudsættelse angivet med resultat af  

 asbeststøvmålingerne, hvis sådanne foretages.
Hvis der ikke er foretaget  

 målinger, fx ved nedrivningsarbejde, angives et skøn over udsættelsen - brugen af personlige værnemidler.
 Oplysningerne skal opbevares i mindst 30 år efter, at den ansattes  

 beskæftigelse med omhandlede arbejde er ophørt.
 Protokollen skal ikke indeholde personlige oplysninger om sygdomme,  

 sygefravær m.v.
Adgang til de registrerede oplysninger Den ansatte har adgang til de oplysninger, der er registreret om ham  

 personligt.
 Alle kollektive og anonyme oplysninger, der indføres i protokollen, er  

 tilgængelige for de ansatte og deres repræsentanter.
 Arbejdstilsynet og lægen, der foretager helbredsundersøgelser, har adgang  

 til alle oplysningerne.
Opbevaring af oplysningerne Protokollen med oplysningerne skal opbevares i mindst 30 år efter, at  

 arbejde af den pågældende art er ophørt i virksomheden.
 Hvis praktiske hensyn taler for det, kan arbejdsgiveren lade BST opbevare  

 oplysningerne.
 Ved virksomhedslukning eller ophør af ansættelse kan protokollen indsendes  

 til arbejdstilsynet.
