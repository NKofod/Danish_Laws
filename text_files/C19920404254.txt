Til samtlige kommunalbestyrelser Folketinget vedtog fredag den 18. december 1992 lov om ændring af lov om  

 statstilskud til forbedringsarbejder m.v. i helårsboliger.
 De nye regler træder i kraft den 1. januar 1993 og har virkning for  

 arbejder påbegyndt efter den 31. december 1992.
 I forlængelse af Bygge- og Boligstyrelsens orienteringsskrivelse af 3.  

 december 1992 om boligministerens fremsættelse af lovforslag vedrørende  

 ændring af tilskudsloven skal man indledningsvis henlede opmærksomheden på,  

 at det fremsendte lovforslag er blevet vedtaget med visse ændringer.
 De vedtagne ændringer af den gældende lov angår følgende forhold:
Tilskudsordningen er blevet permanent Tilskudsordningen er ikke længere tidsbegrænset.
Dette indebærer, at der  

 fremover vil kunne opnås tilskud indenfor det fastsatte maksimum hvert år.
Tilskuddets størrelse Lovændringen indebærer, at der kan opnås 10.000 kr. i tilskud hvert år.  

 Tilskudsberegningen er uændret.
Fritidsboliger Fritidsboliger, som er forsynet med køkken med eget afløb, er blevet  

 omfattet af ordningen.
Ejere af fritidsboliger kan således fremover opnå  

 10.000 kr. i tilskud hvert år både til fritidsboligen og til helårsboligen.  

 Ved fritidsbolig forstås sommer- og kolonihavehuse o.lign.
Det er en  

 betingelse, at fritidsboligen er registreret i BBR.
Ansøgning om tilskud til  

 både fritids- og helårsbolig skal ske særskilt for hver ejendom.
Tilsagn For at opnå tilskud er det en betingelse:
* at ansøgeren har opnået et tilsagn om tilskud, inden arbejdet  

 påbegyndes og * at arbejdet påbegyndes i det kalenderår, hvori tilsagnet er  

 meddelt Opmærksomheden henledes i den forbindelse på, at edb-systemet giver  

 mulighed for at udskrive tilsagn på kommunens egen printer straks i  

 forbindelse med ansøgningen.
Det er i vejledningsteksten bag på ansøgningsskemaet oplyst, at  

 kommunalbestyrelsen ikke ved meddelelse af tilsagn har taget stilling til, om  

 det ansøgte arbejde er omfattet af loven.
Kommunalbestyrelsen vil først have  

 tilstrækkeligt grundlag for at træffe denne afgørelse i forbindelse med  

 behandlingen af udbetalingsansøgningen.
Forhøjelse af tilsagn Der er med de nye regler skabt mulighed for at forhøje et meddelt tilsagn,  

 som er under 10.000 kr.
Ansøgning om forhøjelse skal ske på blanketten  

 »Ansøgning om tilsagn om tilskud«, inden der ansøges om udbetaling.
Tilskud kan søges ad flere gange Anmoder ansøgeren kun om udbetaling af en del af det meddelte tilsagn, vil  

 resten af tilsagnet bortfalde ved udbetalingen.
Der vil inden udgangen af det  

 kalenderår, hvori det første tilsagn er meddelt, kunne søges nyt tilsagn op  

 til ialt 10.000 kr. pr. helårs- og pr. fritidsbolig, hvis der stadig er  

 tilskudsmidler tilbage.
Udbetalingsfristen Fristen for indsendelse af udbetalingsansøgning er forlænget til 9 måneder  

 regnet fra tilsagnsdatoen.
Kommunalbestyrelsens mulighed for at forlænge  

 fristen med 2 måneder, såfremt særlige forhold taler herfor, er uændret.
Særlige muligheder for ejere af udlejningsboliger Efter de nye regler har lejere samme mulighed som efter de hidtil gældende  

 regler for at opnå tilskud til egne arbejder eller til at overdrage deres  

 tilskud til ejeren til fællesarbejder.
Denne mulighed er åben for lejerne  

 hele året.
Lovændringen indebærer, at ejere af udlejningsboliger (dvs. private  

 udlejere, almennyttige boligselskaber m.fl.) får mulighed for i perioden 1.  

 juli - 31. december hvert år på lige fod med lejerne at søge om tilskud til  

 lejernes boliger.
Ejeren vil dog kun kunne ansøge om tilskud til den enkelte  

 lejers bolig i det omfang, lejeren ikke forinden har reserveret dette til  

 arbejder, han selv ønsker at gennemføre, eller allerede har overdraget  

 tilskuddet til ejeren.
Ejeren vil kunne anvende tilskuddet til gennemførelse  

 af alle typer af tilskudsberettigede arbejder fastsat i medfør af lovens § 9.
 Ejeren har pligt til, senest 8 uger inden ansøgning om tilskud til  

 lejeboliger indsendes, skriftligt at orientere lejerne om, at han agter at  

 ansøge om tilskud samt om de arbejder, hvortil der søges tilskud.
 Der vil i en bekendtgørelse blive fastsat nærmere bestemmelser om ejerens  

 skriftlige orientering af lejerne, herunder oplysning om arbejdernes  

 karakter, og om hvorledes tilskuddet skal indgå i lejeberegningen.
 Bygge- og Boligstyrelsen vil orientere nærmere om reglerne vedrørende  

 denne ændring af loven samtidig med udsendelsen af ovennævnte bekendtgørelse.
Overgangsregler Tilskud til arbejder, der er påbegyndt før den 1. januar 1993, ydes efter  

 de hidtil gældende regler.
 Ekspedition af disse sager sker således på grundlag af hidtil gældende lov  

 og bekendtgørelse samt hertil knyttede ansøgningsblanketter og pjece.
 Ansøgere, som har modtaget tilsagn om tilskud efter de hidtil  

 gældende regler kan kun benytte dette tilsagn, såfremt arbejderne er  

 påbegyndt i 1992. Påbegyndes arbejderne efter den 31. december 1992, kan det  

 opnåede tilsagn ikke anvendes, hvorfor der må ansøges om tilsagn om tilskud  

 efter de nye regler.
 Samtlige ansøgere, som har modtaget tilsagn i 1992, og som ikke har  

 anmodet om udbetaling endnu, vil ultimo december 1992 få meddelelse om  

 ovenstående overgangsbestemmelse.
 Ansøgere, der er optaget på venteliste i 1992, vil primo januar  

 1993 modtage tilsagn med oplysning om, at dette kun kan anvendes til  

 arbejder, som er påbegyndt i 1992. Påbegyndes arbejderne først i 1993, skal  

 der søges nyt tilsagn inden arbejderne påbegyndes.
 Personer, som har påbegyndt tilskudsberettigede arbejder i 1992, og som  

 hverken har tilsagn eller står på venteliste, kan indtil den 30. juni 1993  

 ansøge om tilskud til disse arbejder efter de hidtil gældende regler.
Positivliste Positivlisterne, fastsat i bekendtgørelsen om tilskud til  

 forbedringsarbejder m.v. i helårsboliger, § 1, vil blive ændret således, at  

 der efter 1. januar 1993 kun er een positivliste for tilskudsberettigede  

 arbejder gældende for alle typer af boliger herunder fritidsboliger.
Listen  

 indeholder følgende arbejder:
 1. Energibesparende foranstaltninger, herunder  

 efterisolering, forsatsruder, termostatventiler, varmemålere, varmegenvinding  

 samt sol- og jordvarme o.lign.
 2. Andre ressourcebesparende foranstaltninger end  

 punkt 1., f.eks. vandbesparende foranstaltninger, vandmålere,  

 affaldshåndtering o.lign.
 3. Installation, udskiftning og reparation af  

 varmeforsyningsanlæg, herunder naturgas og fjernvarme.
 4. Tag, ydermure, vinduer, fællesrum, fælles  

 adgangsarealer, udvendige og indvendige overflader samt fundamenter.
 5. Bad, wc, køkkener, herunder såvel etablering og  

 udskiftning som istandsættelse.
 6. Renovering af kloak.
 7. Tekniske installationer, herunder elinstallationer.
 8. Forbedring af fællesrum og trappeopgange m.v.
Yderligere materiale og information Edb-system Edb-systemet forventes at være tilrettet og klar til brug i begyndelsen af  

 uge 1. Brugervejledning til systemet forventes udsendt til kommunerne  

 samtidig.
Skemamateriale Vedlagt ca. 10 stk. blanketter »Ansøgning om tilsagn om  

 tilskud«.
Egentlig udsendelse af disse blanketter til samtlige kommuner  

 sker ultimo december 1993. Primo januar 1993 foretages udsendelse af  

 blanketten »Ansøgning om udbetaling af tilskud«.
Bekendtgørelse Bygge- og Boligstyrelsen påregner udsendelse af en ny bekendtgørelse medio  

 januar 1993. Bekendtgørelsen indeholder angivelse af tilskudsberettigede  

 arbejder samt konsekvensændringer som følge af ændrede lovbestemmelser.
Informationspjece Bygge- og Boligstyrelsen udarbejder en informationspjece, der knytter sig  

 til de regler, som gælder efter den 1. januar 1993. Pjecen forventes udsendt  

 til kommunerne den 30. december 1992. Pjecen vil i øvrigt kunne fås på  

 biblioteket.
Annoncekampagne Til orientering kan det oplyses, at Bygge- og Boligstyrelsen vil  

 gennemføre en annoncekampagne i dagspressen i dagene den 31. december 1992 -  

 3. januar 1993.
Pdv eb Pia Scott Hansen fuldm.
