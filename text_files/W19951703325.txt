Ikke givet erstatning for det forhold, at selskabets ledningsanlæg i  

 visse offentlige vejstrækninger er blevet værdiløst som følge af, at de  

 pågældende vejstrækninger er nedlagt som vej i forbindelse med  

 ekspropriationerne til Øresundsforbindelsens danske landanlæg Udskrift af forhandlingsprotokollen for ekspropriationskommissionen vedrørende anlægget af en fast forbindelse over Øresund i henhold til lov  

 nr. 590 af 19. august 1991.
57. hæfte Mødet den 26. september 1995.
 (Tårnby Kommune).
 Den 26. september 1995, kl. 9,00, samledes kommissionen for at  

 behandle en sag, i hvilken Hovedstadsregionens Naturgas I/S (HNG) har krævet  

 erstatning for skrotning af gasledninger i forbindelse med gennemførelse af  

 Øresundsforbindelsens landanlæg i Tårnby Kommune.
 Til stede var:
 Kommissionens medlemmer.
Kommissarius ved Statens Ekspropriationer F.
Reidar Jørgensen .
Viceskoleinspektør Bent M.
Pedersen og Borgmester Kaj Petersen begge udnævnt af Trafikministeren.
Amtsrådsmedlem Poul Elgaard Pedersen, udnævnt af Københavns Amtsråd.
 Amtsrådsmedlem Per Kleis Bønnelycke havde meldt forfald, hvilket  

 også var tilfældet for de for Tårnby kommune udmeldte delegerede.
Kommissionens tilforordnede, Den ledende landsinspektør, landsinspektør Knud Nielsen.
 Kommissionens sekretær, fuldmægtig Mogens Pedersen.
 Advokater.
 Advokat Vivi Bruhn Knudsen for HNG.
 Advokat Jens Auken for A/S Øresundsforbindelsen.
 A/S Øresundsforbindelsen.
Projektchef Ole Christensen Landinspektør Steen Lund.
HNG Cand.jur.
Henriette Johansen Landinspektør John Thorn.
 Kommissarius fremlagde:
 A/S Øresundsforbindelsens processkrift I af 24. august 1994 med bilag 1-3.
 HNG's processkrift I af 23. november 1994 med bilag A og B.
 A/S Øresundsforbindelsens processkrift II af 3. april 1995 med bilag 5 og  

 6.
 HNG's processkrift II af 11. august 1995 med bilag C-P.
 Advokat Bruhn Knudsen fremlagde en plan, hvorpå var angivet dels  

 ikke renoverede, dels nye og renoverede ledninger.
 Advokat Jens Auken fremlagde deklaration af 29. september 1976, lyst på en  

 række ejendomme i Tårnby om byggelinier med relation til det i lov nr. 321 af  

 10. juni 1976, § 1, nr. 2, nævnte hovedlandevejsanlæg.
 Sagen procederedes.
 Hovedstadsregionens Naturgas I/S (i det følgende HNG) har af A/S  

 Øresundsforbindelsen krævet en erstatning på 1.871.000 kr.
Kravet begrundes med, at de ekspropriationer, som selskabet har foretaget  

 i Tårnby Kommune, har medført, at en del af HNG's ledningsanlæg er blevet  

 værdiløst og har måtte skrottes, hvadenten det er fjernet eller ej.
Der er  

 ikke etableret erstatningsanlæg.
Det drejer sig dels om et ledningsnet i  

 vejareal, dels stikledninger fra ledning i vej til 94 private parcelhuse.  

 Strækninger og ejendomme er angivet på 4 kort af 13. september 1994 og  

 omfatter området ved Københavns Lufthavn, Kastrup, området ved Amager  

 Strandvej og Nyhøj Alle, området ved Amager Landevej samt området mellem  

 Englandsvej og Oliefabriksvej.
Kravet opdeles således:
 Ledningsnet i vejareal 1.276.000 kr.
 Stikledninger 595.000 kr.
 Samlet krav 1.871.000 kr.
 Der kræves renter med 7 3/4 % p.a. fra 1. juli 1993.
 Subsidiært kræves en mindre erstatning med renter.
 A/S Øresundsforbindelsen har afvist at betale erstatning.
HNG's krav støttes på en række betragtninger.
Af praktiske grunde og for  

 at lette oversigten opdeles HNG's anbringender i nogle generelle synspunkter,  

 betragtninger om stikledninger og betragtninger om ledningsnet i offentlig  

 vej.
Imidlertid kan anbringender under et af de to sidste afsnit også være af  

 betydning for det andet afsnit.
Generelt I henhold til varmeforsyningsloven har HNG en forsyningspligt og dermed  

 haft pligt til at etablere eller erhverve sig det ledningsnet, der ved  

 eksporpriation af de pågældende ejendomme og det samlede område bliver  

 værdiløst.
Det har været en indiskutabel forudsætning for denne pligt og den  

 skete investering, at man i en lang årrække frem sikkert kunne regne med en  

 indtægt også af det nu som følge af ekspropriationen værdiløse net.
HNG har  

 på dette lovgrundlag ikke en ringere retsstilling end den indehaver af en  

 brugsret (en lejeret), der ved lov eller kontrakt er sikret en lang  

 uopsigelighed.
Ledningsanlæggets »værdi« kan betragtes dualistisk.  

 Kravet er opgjort efter prisen for nyanlæg, hvilket beløb ikke overstiger den  

 pris, som udgøres af anskaffelses- og renoveringsomkostninger for det i  

 betragtning kommende net, når også hensyn tages til ledningsanlæggets  

 sandsynlige levetid.
Hvis man imidlertid ikke eller ikke fuldt ud anerkender  

 denne opgørelsesmåde, har HNG gjort gældende, at erstatning for  

 ledningsanlægget må ansættes ud fra en vurdering af indtjeningsgrundlaget.  

 For de 70 ejendomme, der er udgået af varmeforsyningen, udgør  

 dækningsbidraget for tiden frem til år 2005 900.000 kr.
Ledningsanlægget har  

 i den nuværende stand en betydelig længere levetid, og dækningsbidraget er  

 successivt stigende.
Dermed vil en erstatningsopgørelse, baseret på tabt  

 dækningsbidrag overstige kravet på 1.871.000 kr.
Hertil kommer sandsynligt  

 tabt dækningsbidrag fra potentielle nytilkommende kunder i området, hvis  

 ejendommene ikke var blevet fjernet.
Imidlertid kræver HNG ikke selvstændig erstatning for tabt  

 indtægtsgrundlag.
Der skal under sagen kun tages hensyn til dette til  

 underbyggelse af værdien af det ledningsnet, der ved ekspropriationen er  

 unyttiggjort.
En værdiberegning på basis af tabt dækningsbidrag ville føre  

 til et større erstatningskrav.
94 stikledninger er blevet værdiløse.
Kun de 70 ejendomme, der har  

 modtaget naturgas til opvarmning, indgår imidlertid i beregningen over tabt  

 dækningsbidrag.
 Når staten har pålagt et fælleskommunalt interessentskab at bekoste givne  

 anlæg, kan staten ikke erstatningsfrit fjerne interessentskabets mulighed for  

 gennem den forudsatte indtjening at få investeringen forrentet og afskrevet.  

 Sker noget sådant, må der ydes erstatning.
HNG's principielle betragtning er, at der er foretaget en ekspropriation i  

 forhold til HNG, både fysisk i relation til ledningsnettet og i form af  

 indgreb i bestående kontraktsforhold.
En sådan ekspropriation udløser krav om  

 fuld erstatning for det lidte tab, medmindre særlige regler fører til andet.  

 Sådanne regler eksisterer ikke.
HNG har afholdt en række omkostninger.  

 Værdien af disse er ved ekspropriationen tilintegjort og må følgelig  

 erstattes.
 HNG henviste specielt til Varmeforsyningslovens § 6, ifølge hvilken Tårnby  

 kommune har haft pligt til at sørge for tilvejebringelse af et projekt for  

 kollektiv varmeforsyning, hvilken forpligtelse var opfyldt.
 HNG henviste videre til reale hensyn som begrundelse for  

 Øresundsforbindelsens erstatningspligt og henviste videre til situationer, i  

 hvilke der gøres indgreb i erhvervsvirksomheders drift.
A/S Øresundsforbindelsen har afvist, at bestemmelserne i  

 varmeforsyningsloven har nogen betydning for erstatningspligten.
Det er  

 ganske almindeligt, at ledningsejere i henhold til lov eller koncession har  

 en leveringspligt.
Det ville have helt uoverskuelige økonomiske konsekvenser,  

 hvis man i ekspropriationstilfælde skulle erstatte det dækningsbidrag, som  

 elværker, televirksomheder m.v. mister.
Føres tanken til ende, ville noget  

 tilsvarende kunne gøres gældende for andre, der havde leveret varer og  

 tjenesteydelser til ejendomme.
 A/S Øresundsforbindelsen påpegede, at der ikke som sådan påhviler HNG en  

 forpligtelse til at etablere nettet, men at HNG ifølge det historiske forløb  

 har et monopol på naturgasforsyning i området.
 A/S Øresundsforrbindelsen gjorde videre gældende, at den almindelige  

 betragtning om afkortning i erstatningen for indvundne fordele måtte komme  

 til anvendelse, hvis man overhovedet ville gå ind på tanken om at yde  

 erstatning.
Stikledninger på privat grund Ifølge HNG's almindelige leveringsbetingelser fra 1984 er HNG ejer af  

 stikledninger (§ 3, stk. 1), kan HNG lade tinglyse deklaration om anlæggets  

 anbringelse og forbliven på ejendommen (§ 3, stk. 2), og HNG er ved  

 leveringsforholdets ophør berettiget til at lade stikledningen blive liggende  

 (§ 3, stk. 6).
 Ved ejendomsoverdragelse er den hidtidige ejer forpligtet til at drage  

 omsorg for, at den nye ejer indtræder i kontraktsforholdet (§ 2, stk. 6), som  

 kan afmeldes med 12 måneders varsel (§ 2, stk. 3).
 I de tilfælde, i hvilke en stikledning tilhørte ejendommen på tidspunktet  

 for tilslutning til naturgasnettet, er der i årene 1987-1992 ofte ydet en  

 kontant betaling på 5.000 kr. pr. stik, ligesom der er ydet  

 introduktionsrabat, enten i forbrugsprisen eller ved kontant betaling til  

 hjælp til dækning af kundens anlægsudgifter.
HNG har gjort gældende, at leveringsbetingelserne har sikret  

 ledningsejeren en ret til permanent at have stikledningen anbragt på  

 vedkommende ejendom.
Ejeren kan ikke forlange ledningen fjerne.
Hvis ejeren  

 ønsker en ændring, må omlægningen ske for ejerens regning  

 (leveringsbetingelserne § 3, stk. 4). Eksproprianten har ikke bedre ret end  

 ejerne, jfr. eksempelvis U.f.R. 1936, s. 79H.
Der er således tale om en  

 traditionel servitut over ejendommen, der som enhver anden begrænset  

 rettighed over en fast ejendom må erstattes, hvis den bortfalder ved  

 ekspropriation.
Hvis ledningen havde tilhørt ejeren af den faste ejendom,  

 ville eksproprianten givetvis have skullet erstatte ledningen.
Den  

 omstændighed, at HNG har betalt og ejer stikledningen, kan ikke gøre nogen  

 forskel.
Et modsat resultat ville indebære en ugrundet berigelse for  

 eksproprianten.
Det forhold, at leveringsaftalen kan opsiges med 12 måneders varsel, er  

 uden betydning.
Det afgørende for sagen er ikke en teoretisk  

 opsigelsesmulighed, men den realitet, at HNG kunne regne med at levere gas  

 til de pågældende ejendomme i en lang årrække med et meget lille frafald af  

 kunder, ovenikøbet med en sandsynlig tilgang.
I løbet af de seneste 2 år er  

 1,3 promille af kunderne ophørt som selvstændige kunder og en endnu mindre  

 andel som de facto gasforbrugere.
Der bortses fra kundeophør, som omfattes af  

 denne sag.
 På den ene side har HNG hævdet, »at A/S Øresundsforbindelsen i  

 forhold til HNG indtræder i gasforbrugernes/ejendomsejernes rettigheder og  

 forpligtelser« (processkrift I side 2). På den anden side har HNG også  

 hævdet: »Retten til ekspropriationserstatning kan ikke afskæres ved, at  

 den eksproprierende myndighed indtræder i lejerforholdet og blot udnytter en  

 formel opsigelsesadgang, det være sig, om den begrænsede rettighed vedrører  

 et løbende leveringsforhold, et leje-, forpagtnings- eller leasingforhold  

 eller andre former for begrænsede rettigheder« (processkrift II side 3).
 Det er ikke den teoretisk formelle mulighed for opsigelse, der er  

 afgørende, men den faktiske, helt overvejende sandsynlige indtægtsmulighed,  

 der skal erstattes ved en ekspropriation.
 HNG har herved særligt henvist til Dansk Miljøret, 4. bind, side 110 ff.
 HNG fremhævede videre, at HNG's retsstilling på privat grund var en anden  

 end eksempelvis telefonledningers retsstilling i henhold til telefonlovens §  

 12.
 Den fornævnte højesteretsdom og de andre domme om ledningsanlæg fra  

 1930-erne viser, at det er de oprindelige aftaler, der er af betydning.
A/S Øresundsforbindelsen har gjort gældende, at ledningsejere ikke hidtil  

 ses at have krævet erstatning hos en anlægsmyndihged for tab af ledninger på  

 privat grund.
Der er hverken kommissions- eller retspraksis for noget sådant.  

 Den manglende omtale i litteraturen om erstatning for skrotning af ledninger  

 understøtter ligeledes, at HNG's krav ikke kan imødekommes.
Kontraktsforholdet giver aftageren ret til at opsige kontrakten med 12  

 måneders varsel, og HNG har ikke nogen erstatningsbeskyttet forventning om  

 gasleverance i længere tid.
A/S Øresundsforbindelsen har ved ekspropriation  

 erhvervet ejendomsret til de pågældende ejendomme og er derved indtrådt i den  

 tidligere ejers ret til at opsige kontraktsforholdet.
 Hvis grundejerne selv havde betalt stikledninge, ville dette ikke i sig  

 selv have været en sådan værdiforøgelse af ejendommen, at forholdet havde  

 givet sig udslag i størrelsen af erstatningen for ejendommen.
 Hvad angår henvisningen til Fast Ejendoms Regulering, bemærkes, at omtalen  

 relaterer til erstatningsudmålingen ved ekspropriation af en virksomhed, ikke  

 til den situation, som foreligger i denne sag.
 A/S Øresundsforbindelsen lagde videre vægt på, at betalingen for den  

 enkelte stikledning i realiteten var at betragte som et markedsføringsbidrag  

 og ikke kunne tages som udtryk for et specifikt ønske om erhvervelse af  

 ejendomsret.
Vejareal De lovbestemmelser, som parterne har fremført, er lov om offentlige veje §  

 106 og § 20.
A/S Øresundsforbindelsen har ikke afvist at følge § 20, men har anført, at  

 bestemmelsen gælder omlægning eller flytning af ledninger, men derimod ikke  

 en ledningsejers tab ved skrotning af ledninger.
Bestemmelsen er at betragte  

 som en undtagelse fra hovedreglen i vejlovens § 106. Ifølge den skal  

 ledningsejeren som udgangspunkt afholde samtlige udgifter til flytning af  

 sine ledninger, når ledninsflytningen er forårsaget af et vejarbejde.
 HNG har gjort gældende, at reglen i vejlovens § 106 er en undtagelse fra  

 generelt gældende principper.
Ifølge HNG er vejlovens § 20 udtryk for, at det ved hovedlandevejsanlæg er  

 og altid har været et udgangspunkt, at kommuner og kommunale sammenslutninger  

 skulle have fuld erstatning for omkostninger, opstået i forbindelse med  

 ekspropriation til sådanne statsarbejder.
Det fremgår af bemærkningerne til §  

 10 i hovedlandevejsloven fra 1963. § 20 er udslag af en 150-årig praksis og  

 retstilstand samt af og i bedst harmoni med grundlovens § 73's krav om  

 fuldstændig erstatning.
Der er navnlig intet holdepunkt for at fortolke § 20 indskrænkende  

 således, at den kun gælder omkostninger til »omlægning eller  

 flytning«.
Bestemmelsen må finde tilsvarende anvendelse på et direkte  

 tab, der påføres ledningsejeren, hvilket i øvrigt også følger af, at der er  

 tale om en tvungen afståelse af ledningsnettet.
Det er naturligvis i den  

 forbindelse uden relevand, at HNG kunne optage og fjerne ledningsnettet.
HNG mener, at det følger af bestemmelserne i jernbaneforordningen af 5.  

 marts 1845, at en anlægsmyndighed altid har skullet »afholde  

 omkostninger ved nødvendige omlægningsarbejder, hvor ekspropriation i øvrigt  

 var ufornøden«.
Vejlovens § 106 er en undtagelse fra dette gamle  

 princip, lovfæstet ved vejbestyrelsesloven i 1957. De i bemærkningerne til  

 nævnte bestemmelse anførte domme U 1934-451 H og 609 Ø beskriver  

 anvendelsesområdet for § 106. De i dommene beskrevne tilfælde kan ikke  

 sammenlignes med den situation, at der foretages et ekspropriativt indgreb  

 over for vejbestyrelser, kommuner og kommunale sammenslutninger som HNG,  

 »der jo netop principielt selv ejer vejen«.
Vejlovens § 106 gælder kun, når flytningen er nødvendiggjort af  

 grundejernes egne vejreguleringer, jfr.
U 1936-79 H modsætningsvis.
A/S Øresundsforbindelsen har fremført, at bestemmelsen i vejlovens § 106  

 gælder i alle de tilfælde, i hvilke der ikke er indgået en særskilt aftale  

 mellem ledningsejeren og vejmyndigheden, som fører til andet resultat.
Det  

 fremgår også deraf, at § 106, stk. 2, betragter § 20 som en undtagelse fra §  

 106, stk. 1, jfr.
Trafikministeriets cirkulære nr. 132 af 6. december 1985,  

 pkt. 55.
 HNG har videre fremført, at det er uden betydning, at HNG har kunnet  

 hjemtage ledningsanlægget, at HNG ved ledningsnettets nedlæggelse har mistet  

 den immaterielle ret til at betjene en kundekreds, at HNG ikke har kunnet  

 forudse den nu nødvendiggjorte skrotning og derfor har foretaget  

 investeringer for få år siden, og at HNG har en forsyningspligt.
 A/S Øresundsforbindelsen har afvist, at disse betragtninger har betydning  

 for erstatningspligten.
A/S Øresundsforbindelsen var principielt enig i, at det ikke var vejlovens  

 regler, som direkte finder anvendelse.
Ved bestemmelse af ledningernes  

 retsstilling var disse bestemmelser imidlertid af betydning.
En parallelisering mellem ledningsomlægning og - kort udtrykt - skrotning  

 kunne ikke foretages, idet sidstnævnte situation også kunne forekomme som en  

 almindelig foreteelse ved et hovedlandevejsanlæg.
Når lovgiver ikke havde  

 nævnt denne gruppe, var det naturligvis med fuldt overlæg.
 A/S Øresundsforbindelsen fremhævede, at det ville være en fuldstændig  

 nyskabelse inden for ekspropriationspraksis, hvis der skulle ydes erstatning  

 i de af HNG omtalte tilfælde.
 På kommissionens spørgsmål derom oplyste HNG, at man ikke umiddelbart  

 kunne nævne tilfælde, i hvilke der var krævet og/eller givet erstatning for  

 ledningsstrækninger, hvis værdi kunne siges at være blevet tilintetgjort i  

 nedrivningstilfælde eller andre lignende situationer.
 Erstatningskravets størrelse.
Såvel i de fremlagte processkrifter som som under den mundtlige procedure  

 har HNG redegjort for erstatningskravets størrelse.
Beregningen er bestridt  

 af A/S Øresundsforbindelsen.
 I betragtning af det resultat, som kommissionen er kommet til, udelades en  

 nærmere gengivelse af betragtningerne om dette spørgsmål.
Der afsagdes sålydende K E N D E L S E :
 Generelt.
 Kommissionen kan ikke anerkende, at bestemmelserne i varmeforsyningsloven  

 fører til en pligt for A/S Øresundsforbindelsen som ekspropriant til at yde  

 erstatning for ledningsanlæg, som er blevet værdiløst derved, at et antal  

 ejendomme er eksproprieret med den virkning, at der ikke længere skal leveres  

 natur gas til de pågældende ejendomme.
 Der er ikke henvist til særlige regler, der garanterer forrentning og  

 afskrivning af en given investering, og at der ved ekspropriationen er gjort  

 indgreb i en sådan garanti.
 Stikledninger på privat grund.
 Kommissionens udgangspunkt er, at A/S Øresundsforbindelsen ved erhvervelse  

 af ejendomsret til de pågældende ejendomme er indtrådt i den tidligere ejers  

 rettigheder og forpligtelser i henhold til det gældende kontraktsforhold med  

 HNG.
Dette er begge parter da også enige i.
Imidlertid er det HNG's opfattelse,  

 at der fra hovedreglen gælder den undtagelse, at A/S Øresundsforbindelsen  

 ikke kan benytte den kontraktsbestemte opsigelsesret fra brugerens side.  

 Erstatning skal, efter HNG's opfattelse, ydes, hvis HNG havde en berettiget  

 forventning om at kunne fortsætte gasleverancen med den konsekvens, at der  

 gennem løbende ydelser fra brugerenes side ville blive opnået dækning for den  

 mistede investering.
Efter kommissionens opfattelse er der ikke i retspraksis holdepunkt for  

 dette standpunkt, jfr. også de nedenfor anførte domme om ledningsflytning.
En  

 ekspropriation udløser ved tilintetgørelse af et kontraktsforhold ikke  

 erstatning i videre omfang, end kontraktsforholdets bestemmelser rækker.  

 Ekspropriationen skaber ikke videregående rettigheder end dem, en  

 kontraktspartner har i forvejen.
 Det er derfor kommissionens opfattelse, at A/S Øresundsforbindelsen har  

 været berettiget til at bringe kontraktsforholdet til ophør med 12 mdr.'s  

 opsigelsesvarsel som bestemt i de almindelige leveringsbetingelser, der er en  

 integreret del af kontraktsgrundlaget.
Det kan for det retlige spørgsmål ikke være af betydning, at der i denne  

 sag er tale om et helt usædvanligt stort antal eksproprierede ejendomme.
Det  

 må herved haves i erindring, at ekspropriation af et betydeligt antal  

 ejendomme bl.a. er sket for ikke at lade disse tilbage med en uacceptabel  

 beliggenhed i forhold til lufthavn, motorvej og jernbane Vejareal § 20 i lov om offentlige veje bestemmer: »Såfremt der ved et  

 hovedlandevejsanlæg påføres en amtskommune eller kommune eller et  

 fælleskommunalt selskab udgifter til omlægning eller flytning af ledninger  

 eller spor, afholdes disse udgifter af statskassen«.
§ 20 er i sin formulering og efter sin forhistorie i princippet en  

 bevillingsregel.
Den er ikke en ekspropriationsretlig erstatningsregel.
Den  

 har nøje sammenhæng med tidligere refusionsregler.
Således taler § 10 i lov  

 nr. 99 af 31. maj 1963 om hovedlandeveje om, at kommunens udgifter  

 »refunderes ----- af vejfonden«, se Boas: Tillæg til den  

 kommenterede vejbestyrelseslov, s. 224. Lovbestemmelsen indebar en udvidelse  

 af tilskudspraksis, da man endvidere havde »fundet det rimelig også at  

 godtgøre en kommunal myndighed dens udgifter til omlægning eller flytning af  

 egne ledninger, selv om den pågældende kommune ikke er identisk med  

 vejbestyrelsen for det omhandlede vejanlæg«.
I lighed hermed er  

 paragraffens dækningsområde successivt udvidet til amtskommuner og senere  

 fælleskommunale selskaber.
Folketingets forhandlinger 1970-71, tillæg A, sp.  

 3073, anfører, »--- idet det dog er fundet naturligt at sidestille  

 fælleskommunale selskaber med amtskommunale og kommunale myndigheder«.
Kommissionen er ubekendt med, at der skulle bestå »en nu næsten  

 150-årig praksis og retstilstand, hvorefter etablering af statsligt  

 finansierede anlægsarbejder sker og skal ske under økonomisk friholdelse af  

 den/de berørte kommuner og kommunale sammenslutninger«.
Motiverne til  

 1963-loven siger alene, at ekspropriationspraksis var, at vejfonden  

 refunderede en vejbestyrelse udgifter af den pågældende art vedrørende  

 »egne« ledninger i forbindelse med motorvejsanlæg.
Der er så sket  

 en successiv udvidelse af, hvilke katergorier af ledningsejere som kunne få  

 dækning.
Fælleskommunale selskaber kom først til i 1971.
 § 20's historie kan ikke underbygge eksistensen af den af HNG hævdede  

 praksis. bestemmelsen er en bevillingsregel, ikke et udslag af almindelige  

 ekspropriationserstatningsret.
En begrænset interesse kan det på den angivne baggrund have at redegøre  

 for ledningers retsstilling i vej efter ældre ret.
Hammerich: Land- og  

 Købstadkommunernes Vejvæsen (1892) taler s.61 om, at det kan være nødvendigt  

 at anbringe rørledninger tværs under eller langs landeveje.
Der nævnes som  

 eksempler vandledninger og »ledning af gas fra produktionsstedet til  

 forbrugsstederne«.
Amtsrådet skulle give tilladelse, og om vilkårene  

 »gælder ganske det samme, som ovenfor er anført med hensyn til private  

 overkørselskitster«.
Om vilkårene herfor gjaldt »navnlig den  

 betingelse, at andrageren ----- på egen bekostning ------(skulle)-----  

 foretage sådanne arbejder ved samme, som vejbestyrelsen til enhver tid måtte  

 kræve udførte, samt til, nårsomhelst det af vejbestyrelsen påfordres, at  

 borttage adgangen og bringe vejen tilbage til den tilstand, hvori den  

 forefandtes ved adgangens anbringelse«.
Det kan videre dokumenteres, at  

 selv ved motorvejsanlæg var der ikke praksis for refusion af kommunale  

 udgifter.
Af en protokoludskrift for den 9. september 1942 (Vestmotorvejen  

 m.m.) fremgår:
 »De delegerede for Brøndbyernes Kommune ønskede bemærket, at de på  

 kommunens vegne måtte nedlægge indsigelse imod, at det pålægges kommunen at  

 afholde udgifter til de som følge af motorvejsanlægget fornødne ændringer af  

 gas- og vandledninger.
 Kommissionen så sig ikke i stand til at fritage kommunen for de anmeldte  

 udgifter«.
Hvorledes besigtigelses- og ekspropriationskommissionen så på det  

 principielle retlige spørgsmål i de kommende år, viser dens stillingtagen til  

 et forbehold fra Strandvejsgasværket om udgiftsrefusion i forbindelse med  

 anlæg af motorveje i Vestegnen m.v.
Således hedder det i en protokol fra  

 mødet den 16. november 1956: »------ at de i forbeholdene fremsatte krav  

 om refusion af udgifter til ledningsændringer ikke kunne anerkendes for så  

 vidt angår udgifterne til ændringer af ledninger, der er etableret i  

 offentlige vejarealer i henhold til derom givne særlige tilladelser fra  

 vedkommende vejejere, da ledningsejerne selv i henhold til sådanne  

 tilladelser må bekoste ændringer i ledninger, der er nødvendige som følge af  

 vejarbejder, og da motorvejsanlægget ved den skete ekspropriation har  

 overtaget den vejejeren tilkommende beføjelse til at kræve ledningerne ændret  

 på ledningsejerens bekostning, hvilket er overensstemmende med såvel den  

 hidtidige administrative praksis som domspraksis.« Tilsvarende afgørelser fremgår f.eks. af protokol fra mødet den 12. marts  

 1953 og fra mødet den 1. juli 1960.
Kommissionen lægger således til grund, at § 20 er en bevillings- og  

 refusionsregel, gældende - efter sin ordlyd - for hovedlandevejsanlæg, der  

 anlægges af staten.
Den finder ikke anvendelse i andre situationer.
Kommissionen er enig med A/S Øresundsforbindelsen i, at bestemmelsen alene  

 angår »udgifter til omlægning og flytning af ledninger«.
Det  

 forhold, at et ledningsnet har måttet skrottes - er blevet værdiløst - ses  

 ikke omfattet af bestemmelsen.
 Som anført foran, har den i vejlovens § 106 beskrevne almindelige  

 retsstilling for ledningsanlæg i offentlig vej en lang tid bag sig.
 Kommissionen er enig med A/S Øresundsforbindelsen i, at udgangspunkt også  

 i denne sag må tages i § 106, stk. 1, ifølge hvilken bestemmelse arbejder på  

 ledninger i eller over landeveje og kommuneveje, herunder nødvendig flytning  

 af ledninger m.v. i forbindelse med vejens regulering eller omlægning,  

 bekostes af vedkommende ledningsejer, medmindre andet særligt er bestemt.  

 Bestemmelsen angiver således den almindelige retsstilling mellem en  

 ledningsejer og vejbestyrelsen.
Det spørgsmål, der herefter først må besvares, er, om § 106 ved aftale  

 mellem Tårnby Kommune og HNG er fraveget på en sådan måde, at HNG lige over  

 for Tårnby Kommune har erhvervet en gunstigere retsstilling end angivet i §  

 106. Dette kan efter de fremlagte dokumenter ikke antages.
Det vederlag, som  

 HNG har betalt, er efter det foreliggende betaling for ledningsnettet som  

 sådant, ikke for retten til at have ledningsnettet liggende i kommunens veje  

 på andre vilkår end angivet i § 106.
 Ved overenskomst af 4. juli 1986 overtog HNG Københavns Kommunes  

 (Københavns Belysningsvæsens) gasforsyning i Tårnby Kommune (bilag A). I  

 forholdet mellem Tårnby Kommune og Belysningsvæsenet gjaldt ordningen efter  

 vejbestyrelsesloven af 1957, altså i 1986 vejlovens § 106, jfr. breve af 6.  

 februar og 1. juni 1970 (underbilag til bilag A). Ledningsarbejder, der  

 forårsagedes af vejarbejder, skulle betales af Belysningsvæsenet.
HNG anser det for »selvindlysende«, at et privatøkonomisk  

 foretagende, der uden vederlag til grundens ejer har etableret en ledning, må  

 betale for dens flytning, når grundejeren selv skal udnytte grunden.
Men det  

 er »ligeså åbenlyst«, at noget andet gælder ved  

 »ekspropriative indgreb over for vejbestyrelser, kommuner og kommunale  

 sammenslutninger (som HNG), der jo netop principielt selv ejer vejen«.
Kommissionen har foran fastslået, at vejlovens § 20, der indrømmer  

 kommunale enheder en særstilling, er en særlig bevillings- og refusionsregel,  

 som ikke gælder i denne sag.
Det kan også fastslås, at HNG i hvert fald ikke  

 er vejejer, og man kan efter kommissionens opfattelse ikke slå  

 vejbestyrelser, kommuner og kommunale sammenslutninger i pulje.
Hver enkelt  

 enheds retsstilling må analyseres.
Det kan således undergives tvivl, om en  

 kommune i de her omhandlede sammenhænge altid kan betragtes som en enhed  

 således, at alle kommunens virksomheder kan sidestilles med kommunen som  

 vejbestyrelse, jfr. bemærkningerne til lov om hovedlandeveje (bilag K). Det  

 kan ligeledes fastslås, at HNG ifølge det ovenfor anførte skulle have betalt  

 ledningsomlægninger, hvis Tårnby Kommune havde iværksat et vejarbejde, der  

 nødvendiggjorde en flytning.
 HNG mener imidlertid, at vejlovens § 106 ikke finder anvendelse, når  

 fælleskommunale ledninger omlægges, eller når et større område i sin helhed  

 eksproprieres, hvis ikke det er vedkommende vejbestyrelse, der selv  

 iværksætter et vejarbejde, der dikterer omlægningen.
Kommissionens udgangspunkt er, at »fælleskommunale ledninger«  

 principielt ikke har en særlig stilling.
Kommissionen betragter i denne sag  

 HNG som en almindelig ledningsejer, der ikke i kraft af ejerforhold kan gøre  

 krav på en særlig retsstiling i offentlig vej.
 Når HNG taler om, at der er foretaget »et ekspropriativt  

 indgreb« i HNG's ledningsnet, er dette i og for sig kun en omskrivning  

 af stridspunktet i sagen, som er:
 Hviler HNG's ret til at have ledningsnettet liggende i Tårnby Kommunes  

 veje på et sådant retsgrundlag, at tredjemand (A/S Øresundsforbindelsen), der  

 lovligt erhverver det pågældende vejareal, ikke kan kræve ledningsnettet  

 fjernet, flyttet eller unyttiggjort uden erstatning? Kun hvis spørgsmålet  

 besvares bekræftende, er der tale om et ekspropriativt indgreb.
I så henseende må udgangspunktet være, at en erhverver af fast ejendom  

 indtræder i de rettigheder og forpligtelser, som forgængeren i ejendomsretten  

 havde.
Der ses ikke at gælde noget særskilt for vejarealer, der lovligt  

 overgår til anden anvendelse.
Succession fra sognekommune til amtskommune er lagt til grund i sagen U  

 1934, s. 609 Ø (Spjellerup-dommen). »Midlertidig rådighed over vejen som  

 en ejer« er lagt til grund for U 1921, s. 366 Ø.
Det er da også sikkert,  

 at besigtigelses- og ekspropriationskommissioner efter jernbaneforordningen  

 havde denne opfattelse, jfr. dokumentationen foran.
 Ses der samlet på de tre domme U 1934, s. 451 H, U 1934, s. 609 Ø, og U  

 1936, s. 79 H, kan der af disse efter kommissionens opfattelse udledes  

 følgende:
Hvis der for selve retten til at have en ledning liggende i et areal, det  

 være sig et vejareal eller et almindelig privat ejendomsret undergivet areal,  

 er betalt et vederlag, er formodningen for, at der i forhold til den ejer,  

 men hvem aftalen er indgået, er opnået en ret - erhvervet en servitut - som  

 ejeren må respektere.
Han har fået betaling.
Er der intet vederlag erlagt, er  

 anbringelsen sket under forbehold af ændrede forhold hos grundejeren.
Der er  

 indrømmet en »uskadelig benyttelsesret« - ikke erhvervet en  

 servitut.
 Efter det foreliggende har HNG som nævnt ikke betalt noget vederlag for at  

 have sit ledningsnet anbragt i Tårnby Kommunes veje.
 Der er herefter intet grundlag for at antage, at HNG har erhvervet en ret  

 over vejarealerne, som nyder beskyttelse som en uopsigelig lejeret eller en  

 traditionel servitutret.
Kommissionens opfattelse er, at A/S Øresundsforbindelsen som grundejer  

 ikke har en videregående pligt til at respektere ledningsnettets anbringelse  

 end Tårnby Kommune, fra hvem arealerne lovligt er erhvervet.
HNG har ikke et  

 sådant retsgrundlag for ledningsnettets tilstedeværelse i de pågældende  

 arealer, at A/S Øresundsforbindelsen er pligtig at yde erstatning for det  

 forhold, at ledningsanlægget er blevet værdiløst ved den fremtidige  

 anvendelse af vejarealerne.
 Opsigelse.
 Som anført foran, er det kommissionens opfattelse, at A/S  

 Øresundsforbindelsen er indtrådt i samtlige rettigheder og forpligtelser  

 ifølge leverancekontrakten med den enkelte grundejer.
På kommissionsn spørgsmål derom har HNG oplyst, at hvis man ved  

 dækningsbidrag forstår en kundes betaling reduceret med variable  

 omkostninger, vil dette bidrag for en varmeforsyningskunde kunne skønnes til  

 ca. 2,20 kr. pr. aftaget m3 gas.
Et gennemsnitsforbrug er i foretagne  

 beregninger ansat til 2130 m3 pr. år.
I forhold til det angivne  

 dækningsbidrag er totalprisen pr m3 ansat til 3,73 kr.
 For andre kunder (kogekunder) måtte dækningsbidraget skønnes at være uden  

 betydning.
 Kommissionen lægger til grund, at opsigelse af leverancekontrakten er sket  

 ved ekspropriationsbeslutningen og den forudgående offentlige indkaldelse.  

 Kontraktmæssigt opsigelsesvarsel kan dog ikke formodes at være blevet  

 overholdt, og for så vidt der ved ekspropriation er sket et indgreb i HNG s  

 kontraktsmæssige retttigheder, skal der ydes erstatning for det derved lidte  

 tab.
I hvert fald på det for kommissionen foreliggende grundlag er det ikke  

 muligt at opgøre dette tab med absolut nøjagtighed.
Opgørelsen må baseres på  

 de foreliggende ikke fuldt dokumenterede oplysninger og på basis af  

 forskellige skønsmæssige betragtninger.
 I den henseende bliver der først at tage stilling til, hvilken afkortning  

 af opsigelsesvarslet, som ekspropriationen har bevirket.
 Kommissionen skønner, at den enkelte ejer er fraflyttet den eksproprierede  

 ejendom 4 måneder efter ekspropriationstidspunktet, gennemsnitligt betragtet.  

 Ekspropriationen har med andre ord indebåret en afkortning af det  

 kontraktsmæssige opsigelsesvarsel med (gennemsnitligt) 8 måneder.
Ved erstatningsudmålingen må det videre tages i betragtning, at det angivne dækningsbidrag umiddelbart må forekomme højt, at den enkelte forbruger ikke har pligt til i opsigelsesperioden at  

 aftage den angivne gennemsnitlige mængde gas, og at i hvert fald en del af de i ekspropriationsområdet mistede kunder må  

 formodes at være blevet kunde i anden bolig.
Hvis man antager, at dækningsbidraget pr. varmekunde udgør 4.000 kr. pr.  

 år, vil tabet af 70 kunder andrage 280.000 kr. på et år.
Efter det ovenfor  

 anførte vil tabet ved det forkortede opsigelsesvarsel udgøre 2/3 af dette  

 beløb.
 Ud fra disse betragtninger fastsætter kommissionen på det foreliggende  

 grundlag en erstatning på 200.000 kr.
 Kommissionen finder, at 1. juli 1993 er en rimelig gennemsnitsdato at  

 vælge for erstatningens forrentning.
 Konklusion.
 Der tillægges ikke HNG erstatning for det forhold, at selskabets  

 ledningsanlæg i visse offentlige vejstrækninger er blevet værdiløst som følge  

 af, at de pågældende vejstrækninger er nedlagt som vej i forbindelse med  

 ekspropriationerne til Øresundsforbindelsens danske landanlæg.
Som følge af afkortet opsigelsesvarsel ved ekspropriation i 94 kontrakter om levering af naturgas tillægges der HNG en erstatning Hermed afsluttedes mødet, idet protokollen blev underskrevet.
F.
Reidar Jørgensen Kaj Petersen Bent M. pedersen Poul Elgaard Pedersen Knud Nielsen /Mogens Pedersen Udskriftens rigtighed bekræftes.
