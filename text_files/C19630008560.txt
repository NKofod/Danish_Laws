I.
Overenskomstens ikrafttræden, dens område og almindelige principper.
Ved den mellem Danmark og Indien den 16. september 1959 afsluttede  

 overenskomst til undgåelse af dobbeltbeskatning af indkomst, jfr.  

 udenrigsministeriets bekendtgørelse nr. 33 (Lovtid.
C) af 21. juli 1961, er  

 der fastsat en række bestemmelser, der i visse tilfælde, hvor en  

 skattepligtig ville blive udsat for dobbeltbeskatning på grund af  

 sammenstødende skattekrav fra dansk og indisk side, medfører afvigelser fra  

 skattelovgivningens almindelige regler med hensyn til indkomstbeskatningen.
Overenskomsten kommer for Danmarks vedkommende første gang til anvendelse  

 på skatteansættelserne for skatteåret 1959-60,jfr. art.
XX (2) (b).
Overenskomsten kommer uanset statsborgerforhold til anvendelse på alle  

 skattepligtige, der er hjemmehørende enten i Danmark eller i Indien, samt på  

 aktieselskaber og andre sammenslutninger, der er hjemmehørende enten i  

 Danmark eller i Indien.
Det er således en forudsætning for overenskomstens  

 anvendelse, at den pågældende person eller det pågældende selskab m.v.  

 opfylder betingelserne for fuld skattepligt i et af de to lande.
For Danmarks vedkommende omfatter overenskomsten i henhold til art.
I (1)  

 (b) indkomstskatter til staten og kommunale indkomstskatter.
I henhold til art.
I (2) finder overenskomsten endvidere anvendelse på  

 alle andre skatter af væsentlig samme art, der udskrives efter  

 overenskomstens underskrift.
 Overenskomsten omfatter ikke formueskat til staten.
 Bestemmelser om gensidig bistand med hensyn til opkrævning af skatter  

 findes ikke i overenskomsten.
Definitionerne findes i overenskomstens art.
II, hvoraf her skal fremhæves  

 art.
II (1) (a), hvorefter "Danmark" i overenskomsten betyder  

 Kongeriget Danmark undtagen Færøerne og Grønland.
Overenskomsten kan dog i  

 sin helhed eller med ændringer ved noteveksling udvides til at gælde for  

 disse områder, såfremt der her opkræves skatter af væsentlig samme karakter  

 som dem, der omfattes af overenskomsten, jfr. art.
XXII.
Endvidere kan fremhæves, at udtrykket "person" ikke alene  

 omfatter fysiske personer, men også selskaber og alle andre sammenslutninger,  

 der behandles som selvstændige skattesubjekter i henhold til den i hvert af  

 statsområderne gældende skattelovgivning, jfr. art.
II (1) (c).
Det bemærkes, at der ved udtrykket "kompetent myndighed" i  

 overenskomsten for Danmarks vedkommende forstås finansministeren eller hans  

 befuldmægtigede stedfortræder og for Indiens vedkommende "The Central  

 Government in the Ministry of Finance, Department of Revenue" eller  

 dettes befuldmægtigede stedfortræder, jfr. art.
II (1) (i).
 Overenskomsten går ud fra det synspunkt, at dobbeltbeskatning foreligger,  

 når en skattepligtig beskattes i begge lande af indkomst fra samme lande.  

 Derimod er det uden betydning for spørgsmålet om dobbeltbeskatning efter  

 denne overenskomst, om beskatning af den pågældende indkomst sker i samme  

 tidsrum i begge lande.
Det fastslås i art.
XVII (2) og (3) som et almindeligt princip, at  

 indkomst, der hidrører fra kilder i en af de to stater, og som i henhold til  

 denne stats lovgivning og i overensstemmelse med overenskomsten er  

 underkastet beskatning i den pågældende stat, enten ved direkte påligning  

 eller ved indeholdelse, ikke må underkastes beskatning i den anden stat.
 Overenskomsten må herefter forstås således, at det land, der ved  

 overenskomsten har givet afkald på sin beskatningsret, dog vil kunne udøve  

 denne, såfremt den stat, der ved overenskomsten har fået tillagt  

 beskatningsretten, som følge af sin interne lovgivning er afskåret fra at  

 udøve den tillagte beskatningsret.
 De i overenskomsten indeholdte regler falder i øvrigt i 2 hovedgrupper:
1. Regler om undgåelse af dobbeltbeskatning, og 2. Regler om udveksling af oplysninger af skattemæssig  

 karakter.
 Reglerne til undgåelse af dobbeltbeskatning tager sigte på løsning af  

 konflikten mellem den beskatningsret, der kan tilkomme det land, hvorfra en  

 indkomst hidrører (kildelandet), og den beskatningsret, der kan tilkomme det  

 land, hvor den pågældende skatteyder er bosat eller har hjemsted og derfor  

 opfylder betingelserne for fuld skattepligt (bopælslandet).
Hvor Danmark i overensstemmelse med overenskomstens bestemmelser giver  

 afkald på en beskatningsret, som dets interne lovgivning hjemler, indeholder  

 bestemmelsen i art.
XVII (4) hjemmel til ved skattesatsens beregning at  

 medregne de dele af indkomsten, som i henhold til den interne danske  

 lovgivning skulle have været medregnet.
I henhold til finansministerens  

 resolution skal denne adgang til at benytte den højere skattesats anvendes  

 ved skatteligningen her i landet.
 Som bestemmelsen om progressionsforbeholdet er udformet, gælder den både,  

 hvor der er tale om en fuldt skattepligtig person og i tilfælde af begrænset  

 skattepligt.
 For Danmarks vedkommende har reglen dog kun praktisk betydning for  

 skatteberegningen for personer, der er fuldt skattepligtige (bosat) her.
 Overenskomsten søger i øvrigt, bortset fra reglen om beskatning af  

 indtægter ved skibsfartsvirksomhed, dobbeltbeskatning afbødet på den måde, at  

 det land, der giver afkald på skat, ved skatteansættelsen skal bortse fra den  

 indkomst, som det har givet afkald på at beskatte.
Sådan indkomst kan derfor kun medtages ved fastsættelsen af den  

 skattesats, der skal anvendes ved skatternes beregning, men må ikke medregnes  

 til den skattepligtige indkomst.
Angående den nærmere fremgangsmåde skal man  

 i øvrigt henvise til afsnit IV i skattedepartementets vejledning af 23.  

 februar 1939 til den dansk-tyske aftale af 16. december 1938 og til afsnit I  

 i skattedepartementets vejledning af 18. februar 1954 til den dansk-svenske  

 overenskomst af 27. oktober 1953.
Det bemærkes endelig, at art.
XVII (1) indeholder den bestemmelse, at de  

 gældende love i hvert af de to statsområder fortsat skal være bestemmende for  

 skatteansættelsen og beskatningen af indkomst i de respektive statsområder,  

 undtagen hvor der ved overenskomsten er truffet udtrykkelig aftale om det  

 modsatte.
Heraf følger, at der for så vidt angår forholdet mellem Danmark og Indien  

 bliver anvendelse for reglen i ligningslovens § 33 om nedslag i dansk skat  

 for skat erlagt i udlandet i tilfælde, hvor der er erlagt indisk skat af en  

 indkomstart, med hensyn til hvilken der ikke i overenskomsten er truffet  

 udtrykkelig aftale om fordeling af beskatningsretten.
Spørgsmålet kan f.eks.  

 opstå, såfremt der fra personer hjemmehørende i Indien ydes underholdsbidrag  

 eller gaver til her bosatte personer, jfr. endvidere det nedenfor om art.
VI  

 (3) anførte.
II.
Overenskomstens bestemmelser vedrørende undgåelse af  

 dobbeltbeskatning.
 Til de enkelte artikler bemærkes følgende:
Fortjeneste ved industri eller handel beskattes ifølge art.
III (1) som  

 hovedregel i det land, hvor det virksomheden udøvende foretagende er  

 hjemmehørende, det vil sige, hvis udøveren er en fysisk person, der, hvor han  

 er bosat, og hvor det drejer sig om et selskab, der, hvor det er registreret,  

 eller hvor dets forretninger er ledet og kontrolleret, jfr. definitionerne i  

 art.
II (1) (f).
En undtagelse herfra gælder for det tilfælde, hvor et i det ene land  

 hjemmehørende foretagende driver virksomhed fra et fast driftssted i det  

 andet land.
I så fald beskattes indkomsten ved en sådan filialvirksomhed i  

 det land, hvor filialen er hjemmehørende (kildestaten). Med hensyn til, hvad  

 der skal forstås ved "fast driftssted" henvises til definitionerne  

 i art.
II (1) (h).
I art.
III (2) fastsættes retningslinjerne for opgørelsen af  

 filialvirksomhedens indtægt.
I bestemmelsen fastslås det princip, at  

 filialens indtægt skal opgøres, som om den var oppebåret af et uafhængigt  

 foretagende uden hensyn til eventuelle mellem hovedforretningen og filialen  

 trufne aftaler, der - eventuelt af skattemæssige hensyn - tilstræber en  

 vilkårlig regnskabsmæssig placering af den gennem henholdsvis  

 hovedforetagendet og filialen indvundne fortjeneste.
Art.
III (3) fastslår, at udtrykket "fortjeneste ved industri eller  

 handel" ikke indbefatter indkomst i form af leje, royalty, rente,  

 aktieudbytte, betaling for særskilt udført hverv, vederlag for arbejde eller  

 personlige tjenesteydelser eller indkomst fra søfart og luftfart; udtrykket  

 omfatter derimod lejeafgifter eller royalties for så vidt angår spillefilm.
Art.
IV indeholder lignende regler som de i art.
III (2) fastsatte for  

 tilfælde, hvor et foretagende i den ene stat direkte eller indirekte deltager  

 i ledelsen, kontrollen eller finansieringen af et foretagende i den anden  

 stat, eller hvor samme personer på tilsvarende måde deltager i ledelsen,  

 kontrollen eller finansieringen af både et foretagende i den ene stat og et  

 foretagende i den anden stat.
Indkomst ved udøvelse af luftfartsvirksomhed omhandles i art.
V, der i  

 afsnit (1) bestemmer, at beskatningsretten tilkommer det statsområde, hvor  

 virksomheden er hjemmehørende, medmindre luftfartsvirksomheden helt eller i  

 det væsentlige udøves mellem steder, beliggende inden for det andet  

 statsområde.
Det følger af denne bestemmelse sammenholdt med definitionen af  

 udtrykket "fortjeneste ved industri eller handel" i art.
III (3),  

 at indkomst ved luftfartsvirksomhed fritages for beskatning i det andet  

 statsområde, også for så vidt den hidrører fra et fast driftssted i dette.  

 Når indkomst flyder fra Indien til en luftfartsvirksomhed i Danmark, skal  

 indkomsten derfor indkomstbeskattes her på sædvanlig måde, uanset om  

 foretagendet måtte have et fast driftssted i Indien.
Den i art.
V (1)  

 indeholdte undtagelsesbestemmelse er for tiden uden praktisk betydning.
Ifølge art.
V (2) skal bestemmelsen i afsnit (1) også gælde,i tilfælde,  

 hvor luftfartsforetagender er deltagere i pool-aftaler af en hvilken som  

 helst art.
Fortjeneste ved udøvelse af skibsfartsvirksomhed omhandles i art.
VI, der  

 hjemler ret såvel for den stat, hvori det skibsfartsvirksomheden udøvende  

 foretagende er hjemmehørende (bopælsstaten), som for den stat, hvori  

 virksomheden udøves (kildestaten), til at beskatte fortjenesten.
Imidlertid  

 skal den i kildestaten pålignede skat reduceres med et beløb svarende til 50  

 pct. heraf, og det resterende skattebeløb skal tillades fradraget i den i  

 bopælslandet pålignede skat af den pågældende indkomst.
Når indkomst flyder  

 fra Indien til en skibsfartsvirksomhed i Danmark, skal den pågældende  

 indkomst herefter medregnes ved opgørelsen af virksomhedens her i landet  

 skattepligtige indkomst, men halvdelen af den i Indien pålignede skat af den  

 pågældende indkomst skal fradrages i den del af den danske skat, som  

 forholdsmæssigt falder på den pågældende indkomst.
Art.
VI (3) bestemmer, at afsnit (1) og (2) ikke skal anvendes for så vidt  

 angår indkomst, hidrørende fra kysttrafik.
Såfremt en her i landet  

 hjemmehørende skibsfartsvirksomhed har indkomst ved kysttrafik i Indien, er  

 Indien herefter berettiget til at beskatte den pågældende indkomst fuldtud.  

 Danmark skal i dette tilfælde give nedslag for den indiske skat i den danske  

 skat af den pågældende indkomst i overensstemmelse med bestemmelsen i  

 ligningslovens § 33.
Royalties, der oppebæres af en i et af statsområderne bosiddende person  

 fra kilder i det andet statsområde, kan ifølge art.
VII kun beskattes i  

 sidstnævnte område.
Artiklen omfatter enhver afgift eller andet lignende  

 beløb, der er oppebåret som vederlag for retten til at benytte  

 forfatterrettigheder, kunstneriske eller videnskabelige arbejder, patenter,  

 modeller, mønstre, tegninger, hemmelige fremstillingsmetoder eller formler,  

 varemærker og andre lignende formuerettigheder.
Artiklen omfatter derimod ikke afgift eller andet lignende beløb, der er  

 oppebåret for udnyttelse af gruber, stenbrud eller andre naturforekomster,  

 idet sådan royalty omfattes af art.
X om indkomst af fast ejendom, jfr. herom  

 nedenfor.
Art.
VII omfatter ejheller royalty, der erlægges for udnyttelsen af  

 spillefilm, idet sådan royalty som ovenfor nævnt omfattes af art.
III.
Art.
VIII bestemmer, at aktieudbytte, der udbetales af et selskab med  

 hjemsted i et af statsområderne, til en person, der er bosiddende i det andet  

 statsområde, kun kan beskattes i førstnævnte statsområde.
Renter, der oppebæres af en person bosiddende i et af statsområderne og  

 hidrører fra kilder i det andet statsområde, kan ifølge art.
IX kun beskattes  

 i dette andet statsområde.
Udtrykket renter omfatter rente af obligationer,  

 gældsbeviser, forskrivninger eller af en hvilken som helst anden gæld.
Sammenfattende kan om artiklerne VII-IX anføres, at beskatningsretten til  

 royalties, aktieudbytte og renter således er tillagt kildelandet.
Ved  

 skatteansættelsen for her i landet bosatte personer vil sådanne indkomster  

 herefter kun kunne medtages ved fastsættelsen af skattesatsen.
Indkomst af fast ejendom beskattes ifølge art.
X i den stat, i hvilken den  

 faste ejendom er beliggende.
Ved anvendelsen af bestemmelsen skal leje,  

 royalty eller anden indkomst, som hidrører fra udnyttelsen af gruber,  

 stenbrud eller andre naturforekomster, betragtes som indkomst af fast ejendom  

 og således beskattes i den stat, i hvilken gruben, stenbruddet eller  

 naturforekomsten er beliggende.
Som indtægt af fast ejendom betragtes derimod  

 ikke renter af fordringer sikrede ved pant i fast ejendom; sådanne renter  

 omfattes af art.
IX.
Ifølge art.
XI kan fortjeneste, d.v.s. kapitalgevinster, som hidrører fra  

 salg, bytte eller anden overdragelse af en formuegenstand, hvad enten der er  

 tale om løsøre eller fast ejendom, kun beskattes i det land, i hvilket den  

 pågældende formuegenstand befinder sig på tidspunktet for salget, byttet  

 eller overdragelsen.
 Lønindtægt m.v. (artiklerne XII-XVI).
Ifølge art.
XIV (1) beskattes fortjeneste ved eller vederlag for faglige  

 tjenesteydelser (herunder indbefattet hverv som bestyrelsesmedlem) eller  

 vederlag for personligt arbejde som hovedregel i den stat, hvor arbejdet er  

 udøvet.
En herboende person, der har lønindtægter ved arbejde udført i  

 Indien, kan således som hovedregel ikke beskattes i Danmark af den oppebårne  

 løn.
 Fra denne hovedregel gælder dog flere undtagelser:
1. Vederlag (bortset fra pensioner og livrenter, jfr.  

 herom nedenfor), som af offentlige midler i en af staterne udbetales i den  

 anden stat for der udførte tjenester, må ifølge art.
XII (1) og (2) ikke  

 beskattes i denne anden stat, medmindre modtageren af betalingen er  

 statsborger i denne stat.
Danmark må herefter ikke beskatte vederlag, der af  

 den indiske stat udbetales en her i landet bosiddende person i den indiske  

 stats tjeneste, medmindre modtageren er dansk statsborger.
Det fastslås i  

 art.
XII (4), at bestemmelserne i afsnit (1) og (2) også omfatter vederlag,  

 bortset fra pensioner og livrenter, som udbetales af the Reserve Bank of  

 India, the Public Railways Authorities of India og the Postal Administration  

 of India samt af Danmarks Nationalbank, De danske Statsbaner og Postvæsenet i  

 Danmark.
Beskatningsretten med hensyn til vederlag for tjenesteydelser, der har  

 forbindelse med næring eller forretning, der drives erhvervsmæssigt af en af  

 staterne eller politiske underafdelinger heraf, afgøres derimod efter  

 reglerne i art.
XIII og XIV.
2. Fortjeneste eller vederlag af den i art.
XIV (1)  

 omhandlede art beskattes i henhold til artiklens afsnit (2) i modtagerens  

 bopælsstat, såfremt:
3. Vederlag, som professorer eller lærere fra en af de  

 to stater modtager for undervisning ved et universitet, et kollegium, en  

 skole eller anden undervisningsanstalt i det andet statsområde under en  

 midlertidig opholdsperiode af ikke over to år, må ikke beskattes i  

 opholdsstaten.
Den nævnte to års frist begynder at løbe straks fra den  

 pågældendes ankomst.
For søfolk og andre personer, der til stadighed eller for en overvejende  

 del gør tjeneste på skibe eller luftfartøjer, anvendt af et foretagende, der  

 er hjemmehørende i en af staterne, bestemmer art.
XIV (4), at tjenesten skal  

 anses for udført i den stat, i hvilken foretagendet er hjemmehørende.
Personer, der gør tjeneste i danske rederier eller luftfartsselskaber, er  

 således efter overenskomsten skattepligtige her.
Denne beskatningsret kan dog  

 kun gennemføres, såfremt der efter den danske skattelovgivning er hjemmel til  

 at beskatte de pågældende.
Enhver pension eller livrente, som oppebæres af en person bosiddende i en  

 af staterne, og som hidrører fra kilder i det andet statsområde, må ifølge  

 art.
XIII kun beskattes i dette andet statsområde.
 Beskatningsretten til pensioner og livrenter, hvad enten de er offentlige  

 eller private, er således tillagt kildestaten.
Ifølge art.
XIII betyder udtrykket "pension" et periodisk  

 betalbart beløb, som udgør vederlag for udførte tjenesteydelser eller  

 erstatning for lidte skader.
Udtrykket "livrente" betyder en  

 fastsat sum, der er periodisk betalbar til fastsatte tidspunkter enten for  

 livstid, for et bestemt tidsrum eller for et tidsrum, der lader sig bestemme,  

 i henhold til en forpligtelse til at præstere disse udbetalinger mod rimeligt  

 og fuldt vederlag i penge eller penges værd.
Ifølge art.
XVI fritages visse studerende og uddannelsessøgende fra en af  

 de to stater, som midlertidigt og udelukkende i studie- eller  

 uddannelsesøjemed opholder sig i den anden stat, for beskatning i  

 opholdsstaten af understøttelse, som udbetales til dem fra udlandet til deres  

 ophold, undervisning eller uddannelse, eller af legater eller af beløb, der  

 udbetales som vederlag for tjenesteydelser, udført i opholdsstaten, forudsat  

 at disse tjenesteydelser har forbindelse med studierne eller uddannelsen  

 eller er nødvendige for den pågældendes ophold.
 Den omhandlede skattefritagelse i opholdsstaten skal ydes, selvom den  

 pågældende ikke har bevaret bopæl i den stat, han kommer fra.
 En indisk lærling, der opholder sig her for at uddanne sig, kan herefter  

 hverken beskattes af det underhold, han modtager fra udlandet, eller af  

 legater eller af indtægt ved lønnet arbejde her i landet, for så vidt  

 arbejdet er et led i hans uddannelse eller er nødvendigt for hans underhold.
III.
Beskatning ved til- og fraflytning.
 Der er ikke i overenskomsten givet særlige regler om løsning af de  

 dobbeltbeskatningsproblemer, der kan opstå i forbindelse med flytning mellem  

 de to stater, og vore sædvanlige interne regler må derfor finde anvendelse.
IV.
Særlige bestemmelser.
Art.
XVIII fastsætter gensidig oplysningspligt for så vidt angår sådanne  

 oplysninger, som er nødvendige for gennemførelsen af overenskomstens  

 bestemmelser.
Kun sådanne oplysninger, som står til skattemyndighedernes  

 rådighed i henhold til deres respektive skattelovgivninger og i forbindelse  

 med deres normale administration, skal udveksles.
Oplysningerne skal  

 behandles som hemmelige og må ikke meddeles til andre personer end dem, der  

 er beskæftigede med påligningen og opkrævningen af de skatter, der omhandles  

 i overenskomsten.
Der må ikke udveksles oplysninger, som kan røbe  

 forretningsmæssige eller lignende hemmeligheder.
 Henvendelser fra danske skattemyndigheder om oplysninger fra Indien må ske  

 gennem skattedepartementet.
I henhold til art.
XIX (1) kan en person, der har været genstand for  

 dobbeltbeskatning, der strider mod overenskomsten, rette henvendelse til  

 myndighederne i den stat, hvor han er bosat.
 Anses indsigelsen for berettiget, kan bopælsstatens myndigheder - for  

 Danmarks vedkommende skattedepartementet - træffe aftale med myndeghederne i  

 den anden stat med henblik på undgåelse af dobbeltbeskatningen.
I henhold til art.
XIX (2) kan de to staters kompetente myndigheder  

 ligeledes træffe aftale såvel med henblik på undgåelse af dobbeltbeskatning i  

 tilfælde, der ikke omhandles i overenskomsten, som i tilfælde, hvor  

 fortolkningen eller anvendelsen af overenskomsten giver anledning til  

 vanskeligheder eller tvivl.
V.
Overenskomstens praktisering.
Overenskomstens regler vil være at praktisere ved selve skatteligningen.  

 For så vidt angårskatteårene 1959-60 til 1962-63 incl. vil der, såfremt  

 skatteansættelser eller skatteberegninger er foretaget i strid med  

 overenskomstens bestemmelser, blive spørgsmål om genoptagelse af de  

 pågældende ansættelser eller beregninger.
For så vidt begæring om regulering  

 af skatteansættelser eller skatteberegninger for de nævnte skatteår i  

 overensstemmelse med overenskomstens bestemmelser allerede er fremsat eller  

 fremsættes af vedkommende skattepligtige inden den 1. september 1963,  

 bemyndiges skatterådene herved til at genoptage vedkommende ansættelser eller  

 beregninger til fornyet behandling uden forud indhentet bemyndigelse fra  

 statens ligningsdirektorat.
Fremkommer begæringen først efter nævnte  

 tidspunkt, vil bemyndigelse til genoptagelse være at indhente på sædvanlig  

 måde.
 Tvivlsspørgsmål med hensyn til overenskomstens praktisering vil være at  

 forelægge for skattedepartementet.
 Skattedepartementet, den 29. april 1963.
Hans P.
Gøtrik.
/B.
Blume.
