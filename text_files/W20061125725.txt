Landsskatteretskendelse vedr.
Korresponderende fradrag i  

 forbindelse med værdi af sportstøj modtaget som sponsorbidrag - genoptagelse Klagen vedrører spørgsmålet  

 om, hvorvidt klageren har ret til et korresponderende fradrag i forbindelse  

 med, at hun er beskattet af værdi af sportsudstyr og tøj, som hun har  

 modtaget  

 som sponsorbidrag.
Landsskatterettens  

 afgørelse Skatteankenævnet har ansat  

 den skattepligtige værdi af udleveret sportsudstyr og tøj fra sponsor til  

 19.369 kr. og forhøjet klagerens indkomst hermed.
 Landsskatteretten nedsætter  

 ansættelsen med 19.369 kr.
Sagens oplysninger Ankenævnets  

 afgørelse blev stadfæstet ved Landsskatterettens kendelse af 21. december  

 2004.  

 Af kendelsen fremgår følgende:
Klageren er  

 eliteidrætsudøver med løb som disciplin, og har i den forbindelse indgået en  

 sponsorkontrakt med selskabet H.
B A/S, der forhandlerbestemt  

 mærke.
I henhold til den indgåede kontrakt, gældende  

 for perioden fra den 1. august 1997 til den 31. juli 1999, skulle klageren  

 anvende sponsors fodtøj og øvrigt udstyr i forbindelse med konkurrencer,  

 repræsentation samt foredrag i forbindelse med løb.
 Ifølge udstyrskontoen modtog  

 klageren i indkomståret 1998 udstyr til en værdi af 39.693,35 kr.
 I indkomståret 1998 udgjorde  

 klagerens indtægter, erhvervet i forbindelse med løbekonkurrencer, 154.309  

 kr.
 Derudover har klageren haft  

 lønindtægter ved sygehus på 88.389 kr.
Skatteankenævnets  

 afgørelse Skatteankenævnet har med  

 henvisning til statsskattelovens § 4 medregnet værdien af sportstøjet til  

 klagerens  

 indkomst.
 Værdien af tøjet til  

 repræsentation og værdien af løbeudstyret i alt 19.369 kr. er anset for at  

 være  

 skattepligtige indkomst for klageren.
 Samtidig har nævnet nægtet at  

 anerkende fradrag, med henvisning til at klageren ikke har afholdt udgifter  

 til  

 anskaffelse af sportsudstyr til sikring af indkomsten, men alene i kraft af  

 den  

 indgående sponsorkontrakt har haft mulighed for at modtage sportsudstyr til  

 en  

 værdi, der anses for omfattet af statsskattelovens § 4.
 Der er anført, at  

 statsskattelovens § 6 a skal forstås således, at der alene er fradrag for  

 afholdte udgifter.
Klagerens påstand og  

 argumenter Der er nedlagt påstand om, at  

 klageren i henhold til gældende praksis har krav på fradrag for de  

 driftsudgifter, som hun efter nettoindkomstprincippet kan modregne i de  

 oppebårne  

 indtægter ved opgørelsen af resultatet af sin hobbyvirksomhed som  

 eliteidrætsudøver.
 Repræsentanten har anført, at  

 klageren er berettiget til at fradrage et beløb, svarende til værdi af  

 træningstøjet, uanset om sponsoraftalen opfyldes ved  

 at udbetale et kontant beløb med det formål  

 at købe sportstøjet eller ved direkte udlevering af sportsudstyret.
Landsskatterettens  

 bemærkninger og begrundelse I henhold til  

 statsskattelovens § 6, stk. 1, litra a, kan udgifter, der i årets løb er  

 anvendt til at erhverve, sikre og vedligeholde indkomsten, fradrages.
Der  

 skal  

 således foreligge en direkte og umiddelbar forbindelse imellem afholdelsen af  

 udgiften og erhvervelsen af indkomsten.
Dette kræver dels, at  

 udgiftsafholdelsen  

 ligger indenfor de naturlige rammer af virksomheden, dels at udgiften ikke  

 kan  

 karakteriseres som en privatudgift, som er indkomstopgørelsen uvedkommende.
 Det er ubestridt, at  

 klagerens sportsudøvelse på kvalificeret niveau må betegnes som en  

 hobbyvirksomhed  

 for klageren, hvorfor indtægten herved efter princippet i statsskattelovens  

 §§  

 4-6 skal opgøres som en nettoindtægt.
 Landsskatteretten finder, at  

 klagerens forbrug af tøjet og andet udstyr fra B A/S, anvendt i forbindelse  

 med  

 løbekonkurrencer ikke kan betragtes som en driftsomkostning, der i årets løb  

 er  

 anvendt til at erhverve indkomsten, idet klageren ikke har haft nogen  

 udgifter.
Den påklagede afgørelse  

 stadfæstes derfor. Landsskatterettens  

 kendelse af 21. december 2004 er efter anmodning fra klagerens repræsentant  

 optaget til fornyet behandling af retten i henhold til den dagældende  

 skattestyrelseslovs § 29, stk. 2.
Klagerens påstand og  

 argumenter Klagerens repræsentant har  

 ved genoptagelsen af Landsskatterettens kendelse af 21. december 2004 nedlagt  

 påstand om, at klageren i henhold til gældende praksis har krav på fradrag  

 for  

 de driftsudgifter, som hun efter nettoindkomstprincippet kan modregne i de  

 oppebårne indtægter ved opgørelsen af resultatet af sin hobbyvirksomhed som  

 eliteidrætsudøver.
 I denne sag har klageren i  

 henhold til den indgåede sponsoraftale modtaget løbeudstyr og tøj til  

 repræsentative  

 formål direkte fra sponsor.
Hvis klageren havde fået  

 udbetalt et kontant sponsorbeløb på 19.369 kr., og efterfølgende selv havde  

 anskaffet sportstøj m.v. for et tilsvarende beløb, kan det lægges til grund,  

 at  

 skattemyndighederne ud fra en nettoindkomstbetragtning ville have godkendt en  

 nettobetragtning med den virkning, at alene værdien af privat anvendt udstyr  

 ville komme til beskatning.
Det af sponsor udleverede udstyr er ikke anvendt  

 privat, og der er derfor ikke grundlag for beskatning.
 Det er ikke skattemæssigt  

 korrekt, at man skulle kunne komme til to vidt forskellige beskatningsmæssige  

 resultater afhængig af, om klageren selv har anskaffet det nødvendige  

 sportstøj  

 til brug for hobbyvirksomheden, eller om sportstøjet er betaling for de af  

 klageren  

 leverede reklameydelser i henhold til den indgåede sponsoraftale.
 Landsskatterettens kendelse  

 går ud på, at det omhandlede sportsudstyr ikke anses for en driftsomkostning,  

 idet klageren ikke har haft nogen udgifter.
Dette ræsonnement synes at  

 savne støtte i skatteretlig teori og praksis, hvor det er almindeligt  

 antaget,  

 at skattepligt efter statsskattelovens § 4 kun omfatter indtægter, der ikke  

 er  

 godtgørelse af fradragsberettigede udgifter eller kan sidestilles hermed.
Der  

 kan ikke antages at være hjemmel i statsskatteloven eller andre steder til  

 beskatning  

 af værdien af at spare en erhvervsmæssig udgift.
Der er henvist til  

 princippet  

 bag beskatning af fikseret rente samt beskatning ved personalelån.
Ved en erhvervsmæssig  

 udveksling af varer og tjenesteydelser af samme størrelse sker der ikke en  

 beskatning  

 af nogen af parterne, idet de både skal indtægtsføre og fradrage det samme  

 beløb.
De mødes ikke med et synspunkt om, at de ikke har nogen udgifter.  

 Forholdet  

 i denne sag kan betragtes således, at klageren skal indtægtsføre vederlag for  

 sin reklameydelse til B A/S, men kan fradrage udgifterne til sportstøj m.v.,  

 hvorfor der ikke skal ske nogen samlet beskatning.
Landsskatterettens  

 bemærkninger og begrundelse Ved Østre Landsrets dom af  

 19. januar 2005 offentliggjort i SKM2005.99.ØLR blev det fastslået, at der i  

 statsskattelovens § 6, stk. 1, litra a, er hjemmel til korresponderende  

 fradrag  

 i de tilfælde, hvor den skattepligtige modtager et tilskud i form af  

 friholdelse af udgifter, der ellers ville have været fradragsberettigede.
Det er herefter Landsskatterettens  

 opfattelse, at klageren har ret til korresponderende fradrag for udgifter,  

 der  

 har omkostningskarakter i hendes hobbyvirksomhed.
Det er således ikke til  

 hinder for fradrag, at klageren ikke selv har afholdt de udgifter, som har en  

 driftsmæssig tilknytning til hendes virksomhed.
 Da udgifter til løbesko,  

 løbetøj, sokker, handsker, pandebånd og andet løbeudstyr har den fornødne  

 driftsmæssige relevans i forbindelse med klagerens virksomhed, kan  

 Landsskatteretten godkende et korresponderende fradrag på 16.173 kr.
Klageren har fra sin sponsor  

 endvidere fået udleveret tøj til mere repræsentative formål.
Tøjet er påført  

 mærke-logoet, og tøjet er udleveret mod en forpligtelse til at benytte dette  

 tøj i forbindelse med klagerens konkurrencer, præmieuddelinger, foredrag m.v.  

 Værdien af det udleverede tøj er på 3.196 kr.
Klageren har anvendt dette tøj  

 i  

 forbindelse med hobbyvirksomheden, og anvendelsen af tøjet har derfor en  

 overvejende faglig begrundelse.
Uanset at klageren kan have anvendt det  

 udleverede  

 tøj privat, anses en sådan anvendelse at være af så ubetydeligt et omfang, at  

 der med ovennævnte faglige begrundelse for afholdelse af sådanne udgifter i  

 klagerens virksomhed og den beskedne værdi af tøjet, ikke er grundlag for at  

 forhøje  

 indkomsten for 1998 med 3.196 kr.
 Nettovirkningen for klageren  

 er derfor, at indkomsten for 1998 ikke skal forhøjes med det samlede beløb på  

 i  

 alt 19.369 kr.
 Skatteankenævnets afgørelse  

 ændres i overensstemmelse hermed.
