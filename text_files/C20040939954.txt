Skrivelse  

 med orientering om revision af bekendtgørelse nr. 314 af 30. april 2003 om  

 visitation, betaling og refusion samt besøgsrejser m.v. for personer fra  

 Grønland og Danmark, som skal opholde sig i Danmark eller Grønland i tilbud i  

 boformer, samt om ny bekendtgørelse om visitation, betaling og refusion samt  

 besøgsrejser m.v. for personer fra Færøerne og Danmark, som skal opholde sig  

 i  

 Danmark eller på Færøerne i tilbud i boformer (Til samtlige kommuner og amtskommuner) Til orientering vedlægges fortryk af revideret bekendtgørelse om  

 visitation, betaling og refusion samt besøgsrejser m.v. for personer fra  

 Grønland og Danmark, som skal opholde sig i Danmark eller Grønland i tilbud i  

 boformer  

 samt ny bekendtgørelse om visitation, betaling og refusion samt besøgsrejser  

 m.v. for personer fra Færøerne og Danmark, som skal opholde sig i Danmark  

 eller  

 på Færøerne i tilbud i boformer.
 Bekendtgørelserne giver mulighed for, at danske kommuner i  

 samarbejde med grønlandske eller færøske sociale myndigheder kan visitere til  

 ophold i Grønland eller Færøerne, og for at de grønlandske eller færøske  

 sociale myndigheder i samarbejde med danske kommuner kan visitere til ophold  

 i  

 Danmark.
 Bekendtgørelsen for Grønland revideres på baggrund af lov nr.  

 320 af 5. maj 2004, der skaber hjemmel i servicelovens § 49 a til, at  

 kommunen kan etablere døgntilbud til børn og unge, der har brug for særlig  

 støtte, hvor der ikke er behov for et specialiseret behandlingstilbud, og  

 hvor  

 andre tilbud er utilstrækkelige. § 2, stk. 2, nr. 2, formuleres derfor  

 som  

 følger: »Anbringelsessteder for børn og unge efter §§ 49, 49 a og 51 i  

 lov  

 om social service«.
 Bekendtgørelsen for Færøerne er udarbejdet efter anmodning fra  

 de færøske myndigheder og svarer til bekendtgørelsen for Grønland.
 Bekendtgørelserne kan findes på  

 Socialministeriet  

 s  

 hjemmeside www.sm.dk.
 Bekendtgørelserne træder i kraft 15. juli 2004 og har virkning  

 fra den 1. juli 2004.
Socialministeriet, den 5. juli 2004 Aksel Meyer Bilag 1 Bekendtgørelse om visitation, betaling og refusion  

 samt besøgsrejser m.v. for personer fra Grønland og Danmark, som skal opholde  

 sig i Danmark eller Grønland i tilbud i boformer I medfør af § 145, stk. 2, i lov om social service,  

 jf. lovbekendtgørelse nr. 764 af 26. august 2003, og efter forhandling med  

 Grønlands hjemmestyre, fastsættes:
Anvendelsesområde og formål § 1.  

  

 Denne bekendtgørelse anvendes, når personer fra Grønland på foranledning af  

 grønlandske sociale myndigheder får ophold i Danmark og modtager tilbud efter  

 lov om social service, og når personer fra Danmark på foranledning af danske  

 sociale  

 myndigheder får ophold i Grønland i forbindelse med sociale tilbud.
 Stk. 2.  

  

 Der skal i  

 behandlingsforløb efter denne bekendtgørelse tages hensyn til, at formålet  

 med  

 opholdet på kortere eller længere sigt er, at den pågældende skal bringes i  

 stand til at klare sig selv i det grønlandske samfund.
Visitation § 2.  

  

 Ved  

 visitation til boformer m.v. i Danmark af personer med ophold i Grønland  

 retter  

 Grønlands hjemmestyre henvendelse til den danske kommune eller amtskommune  

 med  

 henblik på optagelse.
I forbindelse med visitationen udarbejder kommunen  

 eller  

 amtskommunen forslag til en handleplan for opholdet.
Handleplanen angiver  

 opholdets formål og forventede varighed.
Handleplanen angiver endvidere  

 vilkårene for tilsyn efter de danske regler.
 Stk. 2.  

  

 Fremgangsmåden i  

 stk. 1, anvendes ved visitation til:
 1)  

 	  

 Boformer efter §§ 91-93  

 i lov om social service.
 2)  

 	  

 Anbringelsessteder  

 for børn og unge efter §§ 49, 49 a og 51 i lov om social service.
 3)  

 	  

 Amtskommunale og  

 kommunale plejehjem m.v. efter § 140 i lov om social service.
 4)  

 	  

 Boliger efter § 115,  

 stk. 4, jf. § 105, stk. 2, i lov om almene boliger samt støttede private  

 andelsboliger  

 m.v., hvis de er oprettet af eller efter aftale med amtskommunen.
 5)  

 	  

 Boliger, boformer,  

 m.v., der træder i stedet for og kan sidestilles med boformer m.v. under nr.  

 1-3, herunder hjælp efter § 77 i lov om social service og ophold i  

 bofællesskaber oprettet efter den tidligere bistandslovs § 68 og  

 § 68  

 b.
§ 3.  

  

 Ved  

 visitation til Grønland af en person, der har ophold i en dansk kommune, og  

 hvor kommunalbestyrelsen skønner, at personen bør visiteres til et tilbud i  

 boformer m.v. i Grønland retter kommunen, jf. § 9, henvendelse til  

 Grønlands hjemmestyre med henblik på forhandling om etablering af det  

 nødvendige tilbud i Grønland.
I forbindelse med visitationen udarbejder de  

 grønlandske sociale myndigheder forslag til en handleplan for opholdet.  

 Handleplanen angiver opholdets formål og forventede varighed.
Handleplanen  

 angiver endvidere vilkårene for tilsyn efter de grønlandske regler.
 Redegørelser m.v.
§ 4.  

  

 Hvis der er tale om anbringelse af et barn eller en ung uden for hjemmet  

 efter § 2,  

 stk. 2, nr. 2, skal den danske kommune, der har påtaget sig hjælpen,  

 udarbejde  

 en handleplan i samarbejde med de grønlandske sociale myndigheder for barnets  

 eller den unges ophold, jf. § 58 a i lov om social service.
Kommunen  

 skal  

 tillige mindst hvert halve år afgive redegørelse vedrørende anbringelsen til  

 de  

 grønlandske sociale myndigheder.
De danske sociale myndigheders oplysninger  

 anvendes ved revision af de grønlandske sociale myndigheders handleplan.  

 Handleplanen tages op til fornyet vurdering hvert halve år.
 Stk. 2.  

  

 For personer  

 over 18 år, som er visiteret til Danmark, afgives en redegørelse mindst en  

 gang  

 om året.
§ 5.  

  

 Hvis der er tale om anbringelse af et barn eller en ung uden for hjemmet  

 efter § 3,  

 skal de grønlandske sociale myndigheder, der har påtaget sig hjælpen, mindst  

 hvert halve år afgive redegørelse om anbringelsen til den visiterende danske  

 kommune.
De grønlandske sociale myndigheders oplysninger anvendes ved  

 revision  

 af den danske kommunes handleplan.
Handleplanen tages op til fornyet  

 vurdering  

 hvert halve år.
 Stk. 2.  

  

 For personer  

 over 18 år, som er visiteret til Grønland, afgives redegørelsen mindst en  

 gang  

 om året.
 Besøgsrejser m.v.
 § 6.  

  

 De  

 grønlandske sociale myndigheder afholder den fulde udgift til rejser mellem  

 Grønland og Danmark, herunder samværsrejser og rejseudgifter til nødvendig  

 ledsager for de personer, som de grønlandske myndigheder har visiteret til  

 ophold i Danmark.
 § 7.  

  

 Den  

 danske kommune afholder den fulde udgift til rejser mellem Grønland og  

 Danmark,  

 herunder samværsrejser og udgifter til nødvendig ledsager for de personer,  

 som  

 den danske kommune har visiteret til ophold i Grønland.
Betaling § 8.  

  

 Når  

 en person fra Grønland får ophold i Danmark efter § 2, udlægger den  

 danske  

 kommune eller amtskommune udgifterne til alle ydelser og foranstaltninger  

 efter  

 lov om social service.
Udgifterne afholdes endeligt af de grønlandske sociale  

 myndigheder.
 § 9.  

  

 Udgifter til alle ydelser og foranstaltninger i Grønland iværksat efter  

 § 3,  

 i forbindelse med familiepleje, anbringelse af børn og unge, anbringelse i  

 institution for handicappede og udgifter til ældre afholdes af den danske  

 kommune, jf. dog stk. 2.
 Stk. 2.  

  

 I det omfang,  

 der efter de almindelige finansieringsregler i lov om social service er  

 statsrefusion  

 for finansieringen af ydelser efter stk. 1, ved placering af en borger i  

 Danmark, gælder disse regler tilsvarende ved placering af personer i  

 Grønland.  

 Det er en betingelse for ydelse af statsrefusion, at den danske kommune  

 følger  

 reglerne for statsrefusion og tilskud samt regnskabsaflæggelse og revision på  

 det sociale område.
 § 10.  

  

 Den danske kommune afholder endeligt administrationsudgifter til  

 foranstaltninger iværksat efter § 2.
 § 11.  

  

 De  

 grønlandske sociale myndigheder afholder endeligt administrationsudgifter til  

 foranstaltninger iværksat efter § 3.
Uenighed om betalingsforpligtelsen § 12.  

  

 Uenighed mellem grønlandske sociale myndigheder og danske sociale myndigheder  

 om deres forpligtelser efter disse regler afgøres af Ankestyrelsen, jf.  

 § 145,  

 stk. 3, i lov om social service.
Ikrafttræden § 13.  

  

 Bekendtgørelsen træder i kraft den 15. juli 2004 og har virkning fra 1. juli  

 2004. Bekendtgørelse nr. 314 af 30. april 2003 om visitation, betaling og  

 refusion samt besøgsrejser m.v. for personer fra Grønland og Danmark, som  

 skal  

 opholde sig i Danmark eller Grønland i tilbud i boformer, ophæves.
Socialministeriet,  

 den 1. juli 2004 Henriette  

 Kjær /Aksel Meyer Bilag 2 Bekendtgørelse om visitation, betaling og refusion  

 samt besøgsrejser m.v. for personer fra Færøerne og Danmark, som skal opholde  

 sig i Danmark eller på Færøerne i tilbud i boformer I medfør af § 145, stk. 2, i lov om social service,  

 jf. lovbekendtgørelse nr. 764 af 26. august 2003, og efter forhandling med  

 Færøernes landsstyre, fastsættes:
Anvendelsesområde og formål § 1.  

  

 Denne bekendtgørelse anvendes, når personer fra Færøerne på foranledning af  

 færøske sociale myndigheder får ophold i Danmark og modtager tilbud efter lov  

 om social service, og når personer fra Danmark på foranledning af danske  

 sociale myndigheder får ophold på Færøerne i forbindelse med sociale tilbud.
 Stk. 2.  

  

 Der skal i  

 behandlingsforløb efter denne bekendtgørelse tages hensyn til, at formålet  

 med  

 opholdet på kortere eller længere sigt er, at den pågældende skal bringes i  

 stand til at klare sig selv i det færøske henholdsvis danske samfund.
Visitation § 2.  

  

 Ved  

 visitation til boformer m.v. i Danmark af personer med ophold på Færøerne  

 retter de færøske sociale myndigheder henvendelse til den danske kommune  

 eller  

 amtskommune med henblik på optagelse.
I forbindelse med visitationen  

 udarbejder  

 kommunen eller amtskommunen forslag til en handleplan for opholdet.  

 Handleplanen angiver opholdets formål og forventede varighed.
Handleplanen  

 angiver endvidere vilkårene for tilsyn efter de danske regler.
 Stk. 2.  

  

 Fremgangsmåden i  

 stk. 1, anvendes ved visitation til:
 1)  

 	  

 Boformer efter  

 §§ 91-93 i lov om social service.
 2)  

 	  

 Anbringelsessteder  

 for børn og unge efter §§ 49, 49 a og 51 i lov om social service.
 3)  

 	  

 Amtskommunale og  

 kommunale plejehjem m.v. efter § 140 i lov om social service.
 4)  

 	  

 Boliger efter  

 § 115, stk. 4, jf. § 105, stk. 2, i lov om almene boliger samt  

 støttede private andelsboliger m.v., hvis de er oprettet af eller efter  

 aftale  

 med amtskommunen.
 5)  

 	  

 Boliger, boformer,  

 m.v., der træder i stedet for og kan sidestilles med boformer m.v. under nr.  

 1-3, herunder hjælp efter § 77 i lov om social service og ophold i  

 bofællesskaber oprettet efter den tidligere bistandslovs § 68 og  

 § 68  

 b.
§ 3.  

  

 Ved  

 visitation til Færøerne af en person, der har ophold i en dansk kommune, og  

 hvor kommunalbestyrelsen skønner, at personen bør visiteres til et tilbud i  

 boformer m.v. på Færøerne, retter kommunen, jf. § 9, henvendelse til de  

 færøske  

 sociale myndigheder med henblik på forhandling om etablering af det  

 nødvendige  

 tilbud på Færøerne.
I forbindelse med visitationen udarbejder de færøske  

 sociale myndigheder forslag til en handleplan for opholdet.
Handleplanen  

 angiver opholdets formål og forventede varighed.
Handleplanen angiver  

 endvidere  

 vilkårene for tilsyn efter de færøske regler.
 Redegørelser m.v.
§ 4.  

  

 Hvis der er tale om anbringelse af et barn eller en ung uden for hjemmet  

 efter  

 § 2, stk. 2, nr. 2, skal den færøske kommune, der har visiteret barnet,  

 udarbejde en handleplan i samarbejde med den danske kommune, der har påtaget  

 sig hjælpen.
Kommunen skal tillige mindst hvert halve år afgive redegørelse  

 vedrørende anbringelsen til de færøske sociale myndigheder.
De danske sociale  

 myndigheders oplysninger anvendes ved revision af de færøske sociale  

 myndigheders handleplan.
Handleplanen tages op til fornyet vurdering hvert  

 halve år.
 Stk. 2.  

  

 For personer  

 over 18 år, som er visiteret til Danmark, afgives en redegørelse mindst en  

 gang  

 om året.
§ 5.  

  

 Hvis der er tale om anbringelse af et barn eller en ung uden for hjemmet  

 efter  

 § 3, skal de færøske sociale myndigheder, der har påtaget sig hjælpen,  

 mindst hvert halve år afgive redegørelse om anbringelsen til den visiterende  

 danske kommune.
De færøske sociale myndigheders oplysninger anvendes ved  

 revision af den danske kommunes handleplan.
Handleplanen tages op til fornyet  

 vurdering hvert halve år.
 Stk. 2.  

  

 For personer  

 over 18 år, som er visiteret til Færøerne, afgives redegørelsen mindst en  

 gang  

 om året.
 Besøgsrejser m.v.
 § 6.  

  

 De  

 færøske sociale myndigheder afholder den fulde udgift til rejser mellem  

 Færøerne og Danmark, herunder samværsrejser og rejseudgifter til nødvendig  

 ledsager for de personer, som de færøske myndigheder har visiteret til ophold  

 i  

 Danmark.
 § 7.  

  

 Den  

 danske kommune afholder den fulde udgift til rejser mellem Færøerne og  

 Danmark,  

 herunder samværsrejser og udgifter til nødvendig ledsager for de personer,  

 som  

 den danske kommune har visiteret til ophold på Færøerne.
Betaling § 8.  

  

 Når  

 en person fra Færøerne får ophold i Danmark efter § 2, udlægger den  

 danske  

 kommune eller amtskommune udgifterne til alle ydelser og foranstaltninger  

 efter  

 lov om social service.
Udgifterne afholdes endeligt af de færøske sociale  

 myndigheder.
 § 9.  

  

 Udgifter til alle ydelser og foranstaltninger på Færøerne iværksat efter  

 § 3 i forbindelse med familiepleje, anbringelse af børn og unge,  

 anbringelse i institution for handicappede og udgifter til ældre afholdes af  

 den danske kommune, jf. dog stk. 2.
 Stk. 2.  

  

 I det omfang,  

 der efter de almindelige finansieringsregler i lov om social service er  

 statsrefusion  

 for finansieringen af ydelser efter stk. 1, ved placering af en borger i  

 Danmark, gælder disse regler tilsvarende ved placering af personer på  

 Færøerne.  

 Det er en betingelse for ydelse af statsrefusion, at den danske kommune  

 følger  

 reglerne for statsrefusion og tilskud, samt regnskabsaflæggelse og revision  

 på  

 det sociale område.
 § 10.  

  

 Den danske kommune afholder endeligt administrationsudgifter til  

 foranstaltninger  

 iværksat efter § 2.
 § 11.  

  

 De  

 færøske sociale myndigheder afholder endeligt administrationsudgifter til  

 foranstaltninger iværksat efter § 3.
Uenighed om betalingsforpligtelsen § 12.  

  

 Uenighed mellem færøske sociale myndigheder og danske sociale myndigheder om  

 deres forpligtelser efter disse regler afgøres af Ankestyrelsen, jf.  

 § 145, stk. 3, i lov om social service.
Ikrafttræden § 13.  

  

 Bekendtgørelsen træder i kraft den 15. juli 2004 og har virkning fra 1. juli  

 2004.
