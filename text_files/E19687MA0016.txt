Det servicearbejde, som udenlandske firmaers montører udfører på maskiner  

 her i landet, er omfattet af afgiftspligten, og de udenlandske firmaer er  

 registreringspligtige.
Registreringen skal ske ved en person, der er  

 bosiddende her i landet, eller ved et selskab, der har forretningssted her i  

 landet.
De af de udenlandske firmaer til herværende virksomheder udstedte  

 fakturaer skal være påført den herværende repræsentants navn og adresse samt  

 oplysning om, at afgiften afregnes af ham.
Fakturaerne skal i øvrigt opfylde  

 bestemmelserne i lovens § 17. Kopier af fakturaerne samt andet  

 regnskabsmateriale mv. skal opbevares på den herværende adresse.
 Udgifterne ved montørernes rejse og ophold skal medregnes til den  

 afgiftspligtige værdi for det pågældende arbejde, uanset om disse ydelser  

 faktureres særskilt.
