Fremsat den 25. april 2008 af Morten Østergaard (RV), Thomas Adelskov (S), Thomas Jensen (S), Bjarne Laustsen (S), Lone Møller (S), Lone Dybkjær (RV), Marianne Jelved (RV) og Margrethe Vestager (RV) Forslag til folketingsbeslutning om tillæg til unge under 25 år med psykiske lidelser, der modtager starthjælp Folketinget pålægger regeringen senest den 1. januar 2009 at fremsætte forslag til lov om ændring af lov om aktiv socialpolitik, således at unge under 25 år med psykiske lidelser, der modtager starthjælp, tildeles et tillæg, der sidestiller disse med unge under 25 år med psykiske lidelser, der modtager kontanthjælp, jf. lovforslag nr.
L 91 fra folketingsåret 2006-07.
Bemærkninger til forslaget Med lovforslag nr.
L 91 fra folketingsåret 2006-07, som var en udmøntning af beslutningsforslag nr.
B 116 fra folketingsåret 2005-06, vedtog Folketinget at tildele unge under 25 år med psykiske lidelser et særligt tillæg af hensyn til de unges muligheder for at modtage behandling og for at forebygge en negativ udvikling af de unges lidelser.
Forslagsstillerne ønsker med dette forslag at sikre, at unge under 25 år med psykiske lidelser, der modtager starthjælp, tildeles samme tillæg, således at denne gruppe ikke diskrimineres.
Denne gruppe var nemlig ikke omfattet af regeringens lovforslag nr.
L 91, og en række eksperter, herunder Institut for Menneskerettigheder, har efterfølgende karakteriseret den nuværende ordning som diskriminerende og i strid med internationale regler og konventioner.» Skriftlig fremsættelse Morten Østergaard (RV):
 Forslag til folketingsbeslutning om tillæg til unge under 25 år med psykiske lidelser, der modtager starthjælp.
(Beslutningsforslag nr.
B 132).
 Socialrådgiveren den 2. marts 2008.
