 I medfør af § 46, stk. 1 og § 48.a. i lov nr. 310 af 6. juni 1973 om  

 levnedsmidler m.m., som ændret ved lov nr. 220 af 10. april 1991, og efter  

 forhandling med landbrugsministeren fastsættes:
 Gebyr for autorisation og godkendelse m.v.
 § 1.  Virksomheder, der indgiver ansøgning til  

 Veterinærdirektoratet eller Levnedsmiddelstyrelsen om autorisation efter  

 levnedsmiddellovens § 31 til tilvirkning af levnedsmidler eller  

 tilsætningsstoffer skal betale et eengangsgebyr til den autoriserende  

 myndighed, der fastsætter gebyret som anført i bilag 1, punkt 1, nr. 1.
Stk. 2.  Virksomheder, der indgiver ansøgning til  

 kommunalbestyrelsen om godkendelse efter levnedsmiddellovens § 34 til en  

 detail at sælge eller behandle levnedsmidler eller til en gros at sælge,  

 opbevare, aftappe, emballere, ompakke eller transportere levnedsmidler,  

 betaler et eengangsgebyr til kommunalbestyrelsen.
Kommunalbestyrelsen  

 fastsætter gebyret som anført i bilag 1, punkt 1, nr. 2 og 3.
§ 2.  En autoriseret eller godkendt virksomhed betaler  

 i tilfælde af fornyet indhentelse af autorisation eller godkendelse efter  

 lovens § 37, stk. 2, et eengangsgebyr til den autoriserende eller godkendende  

 myndighed.
Den pågældende myndighed fastsætter gebyret som anført i bilag 1,  

 punkt 2.
 Stk. 2.  Når kommunalbestyrelsen eller den autoriserende  

 myndighed tager en virksomheds godkendelse eller autorisation op til fornyet  

 behandling efter levnedsmiddellovens § 37, stk. 3, eller efter bestemmelser  

 udstedt med hjemmel heri, betaler virksomheden et gebyr, der fastsættes af  

 den pågældende myndighed som anført i bilag 1, punkt 3.
 § 3.  Virksomheder, der anmoder Veterinærdirektoratet  

 eller Levnedsmiddelstyrelsen om udstedelse af certifikater til brug ved  

 eksport af levnedsmidler eller tilsætningsstoffer m.v., betaler et gebyr som  

 anført i bilag 2.
 Stk. 2.  Virksomheder, der i henhold til  

 levnedsmiddellovens §§ 14 og 16 anmelder tilsætning af næringsstoffer til  

 levnedsmidler til Levnedsmiddelstyrelsen, betaler et gebyr som anført i bilag  

 3.
 § 4.  Den autoriserende eller godkendende myndighed  

 udsteder først autorisation eller godkendelse til levnedsmiddelvirksomhed,  

 når de i §§ 1 og 2 samt § 5, stk. 2, nævnte gebyrer er betalt.
Tilsyns- og kontrolgebyr § 5.  Virksomheder, der er autoriseret eller godkendt  

 i henhold til levnedsmiddellovens §§ 31 og 34, eller efter bestemmelser  

 udstedt med hjemmel heri, betaler et årligt gebyr for kontrol og tilsyn til  

 kommunalbestyrelsen.
Gebyret fastsættes af kommunalbestyrelsen som anført i  

 bilag 4.
Stk. 2.  Virksomheder, der i løbet af et kalenderår  

 autoriseres eller godkendes efter levnedsmiddellovens §§ 31 og 34, betaler  

 for den resterende del af det pågældende kalenderår et tilsyns- og  

 kontrolgebyr, der fastsættes af kommunalbestyrelsen.
Tilsyns- og  

 kontrolgebyret fastsættes som en 1/12 af det i stk. 1 nævnte årlige gebyr for  

 hver påbegyndt måned, virksomheden har autorisation eller godkendelse.
 § 6.  Medfører gentagne gange konstaterede mangelfulde  

 eller utilfredsstillende forhold i en virksomhed behov for ekstraordinære  

 tilsyn og analyser, kan kommunalbestyrelsen pålægge virksomheden et gebyr til  

 dækning af de faktiske omkostninger afholdt i forbindelse med den udøvede  

 ekstrakontrol.
 Oplysningspligt, opkrævning, klagemulighed  

 m.v.
 § 7.  Den, der er ansvarlig for forhold, som omfattes  

 af levnedsmiddelloven eller de med hjemmel i loven fastsatte regler, skal  

 efter anmodning fra tilsynsmyndighederne give alle oplysninger, herunder om  

 økonomiske og regnskabsmæssige forhold, som har betydning for fastsættelse og  

 opkrævning af gebyr efter denne bekendtgørelse.
 § 8.  Virksomheden skal indbetale autorisationsgebyrer  

 efter § 1, stk. 1, og § 2 samt anmeldelsesgebyrer efter § 3 til  

 Veterinærdirektoratet henholdsvis Levnedsmiddelstyrelsen senest 30 dage efter  

 meddelelse om gebyrets størrelse er modtaget.
 Stk. 2.  Virksomheden skal indbetale godkendelsesgebyrer  

 efter § 1, stk. 2, og § 2 samt tilsyns- og kontrolgebyr efter § 5, stk. 2, og  

 § 6, til kommunalbestyrelsen senest 30 dage efter meddelelse om gebyrets  

 størrelse er modtaget.
Stk. 3.  Kommunalbestyrelsen giver hvert år senest den  

 1. april virksomheden meddelelse om størrelsen af tilsyns- og kontrolgebyret  

 efter § 5, stk. 1, for det pågældende år.
Virksomheden skal indbetale det  

 meddelte gebyr senest den 1. maj i det år, betalingen vedrører.
 Stk. 4.  Der opkræves et særskilt gebyr på kr. 100,- for  

 udsendelse af rykkerskrivelser i tilfælde af ikke-rettidig indbetaling af  

 gebyr efter denne bekendtgørelse.
 § 9.  Virksomheder, autoriseret/godkendt efter både  

 levnedsmiddelloven og anden levnedsmiddellovgivning, skal for  

 autorisation/godkendelse af og kontrol med den produktion, der henhører under  

 levnedsmiddelloven, tillige betale gebyrer efter reglerne i denne  

 bekendtgørelse.
Stk. 2.  Den myndighed, der har meddelt autorisation  

 efter levnedsmiddelloven, kan nedsætte gebyrer efter § 1, stk. 1, § 2 og § 5  

 for virksomheder, der er autoriseret til tilvirkning af levnedsmidler  

 og/eller tilsætningsstoffer, når særlige forhold taler herfor.
Virksomheden  

 indgiver anmodning om nedsættelse til kommunalbestyrelsen, der videresender  

 anmodningen med indstilling til Veterinærdirektoratet henholdsvis  

 Levnedsmiddelstyrelsen.
 § 10.  Afgørelse truffet af kommunalbestyrelsen kan  

 påklages til Veterinærdirektoratet henholdsvis Levnedsmiddelstyrelsen.  

 Klagefristen er 4 uger fra den dag, afgørelsen er meddelt.
Stk. 2.  Afgørelse truffet af Veterinærdirektoratet  

 henholdsvis Levnedsmiddelstyrelsen som såvel 1. som 2. instans i henhold til  

 denne bekendtgørelse er endelig.
Sundhedsministeren kan dog tillade, at  

 afgørelser truffet af Veterinærdirektoratet eller Levnedsmiddelstyrelsen som  

 1. instans kan påklages til ministeren, såfremt der er tale om principielle  

 spørgsmål eller en afgørelse af væsentlig betydning.
Ikrafttrædelsesbestemmelser § 11.  Bekendtgørelsen træder i kraft den 1. januar  

 1992.
 Stk. 2.  Gebyr for autorisation eller godkendelse m.v.  

 efter § 1 og § 2 betales af virksomheder, der anmoder tilsynsmyndigheden om  

 autorisation eller godkendelse m.v. efter den 1. januar 1992.
Sundhedsministeriet, den 8. november  

 1991 Ester Larsen / J.
Bartels Petersen Bilag 1 Autorisations- og godkendelsesgebyr.
 Pkt. 1.
 For autorisation efter lovens § 31 og efter bestemmelser udstedt med  

 hjemmel heri eller godkendelse efter lovens § 34 og efter bestemmelser  

 udstedt med hjemmel heri, betales følgende gebyr:
Pkt. 2 I tilfælde af fornyet indhentelse af autorisation eller godkendelse efter  

 lovens § 37, stk. 2, eller efter bestemmelser udstedt med hjemmel heri,  

 betales et eengangsgebyr:
 a- Ved ejerskifte: 1000 kr.
 b- Ved væsentlige bygningsmæssige ændringer: 50% af gebyret anført i bilag  

 1, punkt 1.
 c- Ved væsentlige ændringer i indretning: 50% af gebyret anført i bilag 1,  

 punkt 1.
 d- Ved væsentlige ændringer i virksomhedens produktion eller vareudvalg:  

 50% af gebyret an- ført i bilag 1.
 Det samlede gebyr ved autorisation eller godkendelse efter lovens § 37,  

 stk. 2, eller efter bestemmelser udstedt med hjemmel heri, kan ikke overstige  

 gebyrstørrelsen nævnt for den pågældende virksomhedskategori i bilag 1, punkt  

 1.
Pkt. 3 Ved fornyet autorisation eller godkendelse efter lovens § 37, stk. 3,  

 eller efter bestemmelser udstedt med hjemmel heri, betales et eengangsgebyr  

 på 50% af det under bilag 1, punkt 1, anførte gebyr.
Bilag 2 Gebyr for eksportcertifikater.
 Virksomheder, der anmoder Veterinærdirektoratet eller  

 Levnedsmiddelstyrelsen om udstedelse af certifikater til brug ved eksport af  

 levnedsmidler, tilsætningsstoffer m.v., betaler et gebyr på: 100 kr. pr.  

 første originalcertifikat og 25 kr. pr. efterfølgende kopicertifikat.
Omsætning i nærmest foregående år x 12 Antal måneder m. aut./godkendelse Bilag 3 Gebyr for anmeldelse af tilsætning af næringsstoffer til levnedsmidler.
 Virksomheder, der efter lovens §§ 14 og 16 anmelder tilsætning af  

 næringsstoffer til levnedsmidler til Levnedsmiddelstyrelsen, betaler ved  

 anmeldelsen et gebyr på kr. 4.350,- .
 Ved anmeldelse i henhold til generelle tilladelser betales et gebyr på kr.  

 1.100,-. Ved anmeldelse af smagsvarianter og identiske produkter, der  

 forhandles under forskellige navne, betales et gebyr på kr. 1.100,-, dog  

 betales et gebyr på kr. 4.350,- for eet produkt.
Bilag 4 Årligt gebyr for tilsyn og kontrol, herunder laboratoriemæssige  

 undersøgelser m.v.
 Virksomheder, der er autoriseret eller godkendt i henhold til  

 levnedsmiddellovens §§ 31 og 34, eller efter bestemmelser udstedt med hjemmel  

 heri, betaler årligt nedenstående gebyrer for kontrol og tilsyn:
