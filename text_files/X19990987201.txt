Godkendelse af éngangsgaver til  

 børnebørn fra person under værgemål "Civilretsdirektoratet har nu behandlet Deres klage  

 over ------   Statsamts  afslag på, at der af Deres  

 mors  formue ydes gaver på 35.000  kr. til hvert af Deres  

 mors 10 børnebørn .
 Vi ændrer  statsamtets   

 afgørelse, således at det tillades, at der som en  

éngangsgave ydes hvert af børnebørnene  

10.000 kr . af Deres mors formue.
Vi har truffet afgørelsen efter § 8 i  

 værgemålsbekendtgørelsen.
Der står i § 8:
"Værgen skal have statsamtets godkendelse til at  

 yde gaver af indtægten.
Godkendelse kræves dog ikke, hvis gaven  

 har en ubetydelig værdi." Dette betyder, at større gaver af  

 indtægten normalt kræver statsamtets tilladelse.
Almindelige  

 fødselsdags- og julegaver (lejlighedsgaver) til personer, den  

 pågældende er knyttet til, kræver normalt ikke statsamtets  

 tilladelse.
 Vi har endvidere truffet afgørelsen efter § 39 i  

 værgemålsloven, hvorefter værgen skal have statsamtets  

 godkendelse til forbrug af formue, der er omfattet af et  

 værgemål.
Efter praksis er vi tilbageholdende med at tillade, at der  

 ydes gaver af indtægten.
Tilladelse gives normalt kun, hvis det efter  

 sædvanlige forhold ville være naturligt at yde en gave af den  

 pågældende størrelse til gavemodtageren og der foreligger  

 en særlig begrundelse for at yde gaven.
En sådan begrundelse kan  

 navnlig være, at der tidligere er ydet lignende gaver, eller at der er  

 økonomiske vanskeligheder hos gavemodtageren.
Såfremt gaven skal  

 ydes af kapitalen, er vi særlig tilbageholdende.
Det fremgår af sagen, at Deres mor, som nu er knap  

 87 år, blev umyndiggjort den 6. juli  1995 p.g.a. senil demens.
Hendes  

 formue er på ca. 917.000 kr.
Ifølge årsopgørelsen for 1995 havde  

 Deres mor pensionsindtægter på ca. 89.000 kr., og De har oplyst,  

 at Deres mors samlede indtægter består af pensionsindtægter  

 på ca. 90.000 kr. årligt og renter på ca. 30.000 kr.  

 årligt.
De har videre oplyst, at Deres mors indtægt dækker  

 hendes faste udgifter og behov.
 Det fremgår endvidere af sagen, at Deres mor ikke  

 tidligere har ydet gaver til børn eller børnebørn, og at  

 ingen af hendes børnebørn er i økonomisk trang.
 Vi har ved afgørelsen lagt vægt på, at  

 der ikke tidligere er ydet gaver, og at der ikke foreligger økonomiske  

 vanskeligheder hos gavemodtagerne, hvorfor vi ikke har fundet grundlag for at  

 imødekomme Deres ansøgning fuldt ud.
 Imidlertid har vi navnlig under henvisning til formuens  

 størelse, Deres mors alder og personlige forhold, størrelsen af  

 det samlede gavebeløb, samt at der er tale om gaver til  

 nærtstående fundet, at der efter omstændighederne  

 skønsmæssigt kan frigives 10.000 kr. til hvert af  

 børnebørnene som et éngangsbeløb.
