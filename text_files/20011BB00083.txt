Fremsat den 1. november 2001 af  

 Erik Larsen (V), Else Winther Andersen (V),  

 Tove Fergo (V), Eva Kjer Hansen (V),  

 Pia Christmas-Møller (KF) og Knud Erik&nbsp  

 ;Kirkegaard (KF) Forslag til folketingsbeslutning om oprettelse af andelsselskaber  

 med faciliteter til praktisk bistand og personlig pleje for ældre Folketinget pålægger regeringen inden den 1.  

 februar 2002 at fremsætte de fornødne lovforslag og foretage de  

 fornødne ændringer af administrative forskrifter, der  

 muliggør oprettelse af andelsselskaber, der på nonprofitbasis  

 skal varetage praktisk bistand og personlig pleje i hjemmet for ældre  

 borgere.
 Kommunerne forpligtes til at tegne en driftsoverenskomst  

 med andelsselskabet, gennem hvilken andelsselskabet betales et nærmere  

 fastsat beløb for det antal ældre andelshavere, som er visiteret  

 til praktisk bistand eller pleje i hjemmet, og som samtidig ønsker, at  

 andelsselskabet skal levere den nødvendige praktiske bistand og pleje.  

 Driftsoverenskomsten kan først tegnes, når kommunen i  

 øvrigt har godkendt kvalitet og indhold af den praktiske bistand og  

 den personlige pleje.
Kommunerne bevarer ansvaret for, at modtageren får  

 den fornødne hjælp.
Tilsyn med denne del af ældreplejen  

 skal således ikke afvige fra tilsynet med den øvrige  

 ældrepleje i kommunen.
 Andelsselskabet skal oprettes i tilknytning til en  

 eksisterende andelsboligforening eller i tilknytning til en kommende  

 andelsboligforening.
Ingen kan pålægges at være medlem af et  

 andelsselskab, jf. ovenstående.
Det er et ufravigeligt krav, at  

 aktiviteten er frivillig, og ingen vedtægter eller øvrige  

 bestemmelser kan derfor pålægge en person at deltage.
 Hensigten med beslutningsforslaget er, at ældre  

 borgere kan blive boende i den samme ældreegnede bolig resten af livet.  

 Hensigten er også at skabe flere valgmuligheder for de ældre,  

 så det lokale plejehjem eller plejebolig ikke er den eneste  

 løsning.
Bemærkninger til  

 forslaget Beslutningsforslaget er en  

 genfremsættelse af beslutningsforslag nr.
B 188 fra  

 folketingsåret 2000-01. Se Folketingstidende, forhandlingerne side 8394  

 og tillæg A side 6952 og 6955.
Mange af fremtidens ældre sidder i dag i en  

 ejerbolig med stor friværdi og har derfor økonomisk mulighed for  

 at bidrage til deres kommende ældrebolig.
Særlig andelsboligen  

 har i mange år været en eftertragtet boligform for ældre  

 mennesker.
Det skyldes, at man som beboer i en andelsbolig kan opnå et  

 større fællesskab end i et parcelhus og samtidig få  

 tryghed og mere liv i hverdagen.
 Samtidig tilfredsstiller andelsboligen mange ældres  

 behov for fortsat at eje deres egen bolig, samtidig med at de ældre  

 slipper for opgaver som pasning af have, reparationer m.v., som normalt er  

 forbundet med at bo i ejerbolig.
Andelen af 65-årige, der bor i andelsbolig, er da  

 også steget fra omkring 2 pct. i 1986 til omkring 6 pct. i 1997.  

 Samtidig er det et gennemgående træk ved fremskrivninger af  

 boligbehovene, at boligefterspørgslen i stigende grad drejes over mod  

 leje- og andelsboliger.
Det skyldes bl.a. en øget andel af ældre  

 i befolkningen.
Der er i dag et stort pres på byggeriet af  

 ældreegnede boliger.
Kommunerne kan vælge at bygge almene  

 ældreboliger eller give støtte til opførelsen af  

 ældreegnede andelsboliger.
Behovet for både ældreboliger og  

 ældreegnede boliger overstiger imidlertid langt kommunernes  

 økonomiske formåen.
Den årlige kvote til støttede  

 andelsboliger er på omkring 1.000 boliger om året og formår  

 kun at dække en lille del af efterspørgslen på  

 andelsboliger.
Projekter med ustøttede private andelsboliger er  

 imidlertid blevet mere udbredt gennem de senere år.
Med de seneste  

 lovændringer på området er begrebet »ustøttet privat  

 andelsbolig« for alvor lanceret som en konkurrencedygtig boligform.
By- og  

 Boligministeriet forventer, at der i løbet af få år vil  

 blive bygget flere tusinde ustøttede andelsboliger om året.  

 Også dette kan bidrage til, at andelsboligen fremover i langt  

 højere grad end i dag vil blive den foretrukne boligform for  

 ældre.
Forslagsstillerne ønsker at undgå, at  

 både nuværende og kommende ældre andelsboligejere, der  

 får nedsat funktionsevne, tvinges til at forlade andelsboligen til  

 fordel for plejehjem eller plejebolig.
Erfaringen viser, at det ofte er  

 forbundet med betydelige menneskelige og sociale omkostninger for ældre  

 at flytte bolig.
Derfor foreslår forslagsstillerne, at der med  

 udgangspunkt i en eller flere andelsboligforeninger bliver muligt at oprette  

 et andelsselskab, som skal varetage den praktiske bistand og personlige pleje  

 for de ældre.
Forslagsstillerne ønsker med forslaget at  

 ligestille andelsselskaber med almene plejeboliger, for så vidt  

 angår praktisk bistand og personlig pleje af ældre medborgere.  

 Det er samtidig et ønske at skabe større variation og  

 fleksibilitet i tilbudene til de ældre medborgere, således at  

 ældre medborgere fremover får større valgfrihed, hvad  

 angår eksempelvis drift, beliggenhed, holdninger, økonomi,  

 fysiske rammer, kost/forplejning, personaleforhold m.v., når valg af  

 ældreboligform skal træffes.
Forslaget vil kort sagt være  

 et godt tilbud for mange ældre borgere, som bevæger sig i  

 gråzonen mellem plejeboliger, ældreboliger og eget hjem.
Flere og  

 flere undersøgelser peger da også på, at der er behov for  

 en boligform mellem ældreboliger og almindelige boliger med mulighed  

 for støtte og omsorg.
 Andelsselskabet vil være ejet 100 pct. af  

 andelshaverne og skal fungere som serviceoperatør på  

 nonprofitbasis.
 Andelsselskabet vil derfor være at sammenligne med  

 en selvejende institution, der indgår en driftsoverenskomst med  

 kommunen.
 Kommunerne forpligtes som nævnt til at betale  

 andelsselskabet et nærmere fastsat beløb for det antal  

 ældre andelshavere, som er visiteret til både praktisk bistand og  

 personlig pleje i hjemmet, og som samtidig ønsker, at  

 andelsselskabet skal levere den bistand, som kommunen har truffet beslutning  

 om, jf. servicelovens § 71.
 Beløbet skal svare til, hvad kommunen i gennemsnit  

 betaler for ældre borgere, som er visiteret til disse ydelser andre  

 steder i kommunen.
Andelsselskabet ansætter til gengæld det  

 nødvendige antal hjemmehjælpere og hjemmesygeplejersker.  

 Andelsselskabet skal fungere som ansættelsesmyndighed og skal samtidig  

 varetage de administrative funktioner ved pleje- og omsorgsindsatsen over for  

 de ældre.
Som betaling herfor modtager andelsselskabet et  

 administrationshonorar.
Det vil samtidig betyde en aflastning af kommunens  

 egen personaleadministration og således være udgiftsneutralt for  

 kommunen.
Andelsselskabet skal som nævnt være tilknyttet  

 en eller flere andelsboligforeninger.
Forslaget indebærer ikke en  

 forpligtigelse for beboerne i de pågældende andelsboligforeninger  

 til at være medlemmer af andelsselskabet.
Forslagsstillerne  

 understreger tværtimod, at det er vigtigt med en alsidig  

 beboersammensætning i andelsboligforeningen, som kan bidrage til en  

 stabil og velfungerende andelsboligforening.
Det forpligtende  

 fællesskab er nemlig andelstankens grundlæggende princip, og det  

 vil give ressourcestærke ældre mulighed for at bidrage positivt  

 til fællesskabet.
Det skal være muligt for ældre borgere bosat  

 uden for andelsboligforeningen at blive optaget som andelshavere i  

 andelsselskabet.
For ældre borgere, som senere ønsker at  

 overtage en andelsbolig, vil det være en oplagt mulighed for at stifte  

 bekendtskab med de kommende naboer i andelsboligforeningen.
Forslaget indebærer endvidere, at andelsselskabet  

 skal have adgang til at opføre servicearealer med offentlig  

 støtte svarende til reglerne i lov om almene boliger samt  

 støttede private andelsboliger m.v.
Servicearealer opføres i  

 dag som omsorgs- og servicefunktioner i tilknytning til plejeboliger og  

 anvendes bl.a. til genoptræning, fysioterapi, hjemmesygepleje,  

 vagtcentral, køkken m.v.
Tilskuddet til etablering af servicearealer  

 er senest blevet forhøjet til 40.000 kr. pr. bolig i forbindelse med  

 finanslovaftalerne for 2001.
 Forslagsstillerne er klar over, at der kan opstå  

 problemer, hvis det enkelte andelsselskab er lille og kun har få  

 beboere, som er visiteret til praktisk hjælp eller personlig pleje.  

 Derfor åbner forslaget for, at en eller flere andelsforeninger kan  

 gå sammen om at oprette andelsselskabet, samt at ældre borgere  

 bosat uden for andelsboligforeningen kan blive optaget som andelshavere og  

 dermed modtage praktisk hjælp eller personlig bistand fra  

 andelsselskabet.
 I dag er kommunerne ikke forpligtede til at tegne  

 driftsoverenskomst med private aktører, der ønsker at oprette  

 private plejehjem på nonprofit- eller kommercielt grundlag.
 Dette forslag forpligter imidlertid kommunerne til at  

 tegne en driftsoverenskomst med det enkelte andelsselskab. Økonomisk  

 vil forslaget imidlertid ikke indebære merudgifter for kommunerne, da  

 kommunerne kun forpligtes til at betale andelsselskabet for ældre  

 medborgere, som allerede er visiteret til en eller anden form for praktisk  

 bistand eller personlig pleje i hjemmet.
Ved i højere grad at lade private  

 nonprofitorganisationer indgå i den kommunale ældrepleje gives  

 der samtidig bedre muligheder for at integrere det frivillige sociale arbejde  

 i ældreplejen.
Gennem medlemskab af andelsselskabet og eventuel  

 bopæl i andelsforeningen kan der skabes nye former for kontakt,  

 nærvær, omsorg og netværk mellem de ældre borgere.
En  

 undersøgelse offentliggjort i ugebrevet Mandag Morgen nr. 11 2001,  

 »Frivillige udfører socialt arbejde for 27 mia. kr. om året«,  

 påviser, at en aktiv deltagelse i foreningslivet kan være med til  

 at styrke borgernes ansvar og selvhjulpethed.
Ikke mindst kan en deltagelse i  

 foreningslivet give et bedre netværk til gavn for den enkeltes  

 velvære og sociale kontakter.
Samtidig er der med forslaget udsigt til, at udgifterne  

 til boligydelse falder.
Den gennemsnitlige boligydelse til andelsboliger er  

 nemlig relativt beskeden.
Det skyldes dels, at boligydelsen til  

 andelsboligejere er sammensat af 40 pct. tilskud og 60 pct. lån, og  

 dels, at andelsboliger ofte har en relativt lav husleje, men til  

 gengæld et højt indskud.
Til sammenligning gives boligydelse til  

 lejere fuldt ud som tilskud.
Forslagsstillerne håber med forslaget at kunne skabe  

 et større udbud af ældreegnede andelsboliger og dermed på  

 lidt længere sigt medvirke til at mindske presset på de kommunale  

 plejeboliger.
Det vil dels kunne medføre en besparelse for det  

 offentlige i form af lavere udgifter til boligydelse og dels give bedre  

 mulighed for hurtigere at hjælpe de svageste og mest  

 plejekrævende ældre til en plejebolig.
Skriftlig  

 fremsættelse Erik Larsen (V):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om oprettelse af  

 andelsselskaber med faciliteter til praktisk bistand og personlig pleje for  

 ældre.
(Beslutningsforslag nr.
B 83).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
