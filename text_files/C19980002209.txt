Cirkulære om efterfølgende af- og  

 nedskrivninger I medfør af afskrivningslovens § 30, stk. 3, varelagerlovens § 7 og  

 husdyrsbesæt-ningslovens § 5 bemyndiger Ligningsrådet herved de  

 lignende myndigheder til at tillade ændring af af- og nedskrivninger  

 efter nedenstående retningslinier.
Bemyndigelsen er på  

 følgende punkter ændret i forhold til den tidligere bemyndigelse  

 i TSS-cirkulære 1994-12 af 27. juni 1994:
 Pkt. 1.5. Hvor en ansættelse ændres ved en  

 administrativ afgørelse eller dom, har den skattepligtige ret til at  

 foretage efterfølgende af- og nedskrivninger til udligning af  

 ansættelsesændringen, forudsat at der ansøges herom inden  

 for 3-års-fristen eller senest 3 måneder efter, at  

 ligningsmyndigheden har orienteret om adgangen til at ændre af- og  

 nedskrivninger.
 Pkt. 1.6. Ved stadfæstelse af en ansættelse  

 har en skattepligtig, der ikke tidligere har anmodet om efterfølgende  

 af- og nedskrivninger til udligning af den skattemæssige effekt af  

 ligningsmyndighedens ansættelsesændring, inden for samme frist  

 adgang til at foretage kompenserende af- og nedskrivninger.
 Pkt. 1.7. Det præciseres, at en skattepligtig, der  

 ved en administrativ klageinstans eller domstol har fået helt eller  

 delvis medhold, og som allerede har foretaget kompenserende af- og  

 nedskrivninger, har ret til at tilbageføre disse inden for den i pkt.  

 1.5. nævnte frist.
 Pkt. 1.8. Det pålægges ligningsmyndigheden at  

 gøre den skattepligtige op-mærksom på adgangen til at  

 ændre af- og nedskrivninger i medfør af pkt.1.5., 1.6. og  

 1.7.
 Pkt. 2.2. Ligningsmyndighedernes adgang til at tillade  

 efterfølgende ændring af af- og nedskrivninger, hvor  

 indkomstansættelsen ikke er ændret, og ansøgningen  

 indgives senere end 3 måneder efter fristen for indgivelse af  

 selvangivelse, objektiveres.
 Pkt. 3.2. Det præciseres, at det er uden betydning  

 for omfanget af bemyndigelsen til ligningsmyndighederne, om der er foretaget  

 en endelig avanceopgørelse.
1.Når indkomstansættelsen ændres 1.1.	Påtænker ligningsmyndigheden at  

 forhøje eller nedsætte den selvangivne eller ansatte indkomst,  

 har den skattepligtige adgang til inden for lovens rammer at få  

 ændret af- og nedskrivninger i et sådant omfang, at den  

 skattemæssige effekt af den påtænkte ændring udlignes  

 helt eller delvis.
 1.2.	Den skattepligtige skal gøres  

 opmærksom på adgangen til at få ændret af- og  

 nedskrivninger.
 1.3.	Er ansættelsen påklaget til  

 skatteankenævnet, og anmoder den skattepligtige under behandlingen af  

 klagesagen om ændring af af- og nedskrivninger, gennemfører  

 skatteankenævnet ændringen efter samme retningslinier som  

 anført under pkt. 1.1.
 1.4.	Er ansættelsen påklaget til  

 Landsskatteretten, og anmoder klageren under behandlingen af klagesagen om  

 ændring af af- og nedskrivninger, gennemfører den  

 ligningsmyndighed, der har foretaget den påklagede ansættelse,  

 ændringen  efter samme retningslinier som anført under pkt. 1.1.  

 Landsskatteretten underrettes om ændringen.
1.5.	Hvor en ansættelse ændres ved en  

 administrativ afgørelse eller dom, har den skattepligtige i samme  

 omfang som nævnt under pkt. 1.1. adgang til at ændre af- og  

 nedskrivninger.
Ansøgning herom skal senest indgives enten 3 år  

 efter udløbet af det indkomstår, som ansøgningen  

 vedrører, eller senest 3 måneder efter, at ligningsmyndigheden  

 har orienteret den skattepligtige i medfør af pkt. 1.8.
1.6.	Stadfæstes en ansættelse af en  

 administrativ klageinstans eller domstol, og har den skattepligtige ikke  

 tidligere anmodet om ændring af af- og nedskrivninger til udligning af  

 ligningsmyndighedens ændring af den selvangivne eller ansatte indkomst,  

 jf. pkt. 1.1., har den skattepligtige adgang til at foretage sådanne  

 kompenserende af- og nedskrivninger, efter at ansættelsen er  

 stadfæstet.
Ansøgning herom skal indgives inden for samme frist  

 som nævnt i pkt. 1.5.
 1.7.	Hvis en administrativ klageinstans eller domstol  

 giver den skattepligtige helt eller delvis medhold, har den skattepligtige  

 inden for lovens rammer adgang til at tilbageføre efterfølgende  

 af- og nedskrivninger, der allerede er foretaget i medfør af pkt 1.1.  

 Ansøgning herom skal fremsættes inden for samme frist som  

 nævnt i pkt. 1.5.
 1.8.	Det påhviler ligningsmyndigheden at  

 gøre den skattepligtige opmærksom på adgangen til at  

 ændre af- og nedskrivninger i medfør af pkt. 1.5., 1.6., og  

 1.7.
2. Når indkomstansættelsen ikke er  

 ændret 2.1.	Den skattepligtige har adgang til inden for lovens  

 rammer at ændre af- og nedskrivninger, hvis ansøgning herom  

 indgives til ligningsmyndigheden senest 3 måneder efter fristen for  

 indgivelse af selvangivelse for det pågældende  

 indkomstår.
 2.2. 	Indgives ansøgningen på et senere  

 tidspunkt, har den skattepligtige adgang til efterfølgende  

 ændring af af- og nedskrivninger, der er foretaget uden at have  

 skattemæssig effekt, ligesom den skattepligtige har adgang til  

 efterfølgende at foretage bundne afskrivninger, herunder  

 straksafskrivninger, jf. afskrivningslovens § 21, stk. 2. Bemyndigelsen efter  

 dette pkt. omfatter ikke tilfælde, hvor ansøgningen indgives  

 senere end 3 år efter udløbet af det indkomstår, som  

 ansøgningen vedrører.
3. Begrænsninger i bemyndigelsen 3.1.	Bemyndigelsen til ligningsmyndighederne omfatter  

 ikke tilfælde, hvor der foreligger bødegivende forhold.
 3.2.	Hvor virksomheden er ophørt, eller aktivet  

 er afhændet, omfatter bemyndigelsen efter afsnit 2 ikke tilfælde,  

 hvor ansøgningen indgives efter fristen for indgivelse af  

 selvangivelse for ophørs- eller afståelsesåret.
3.3.	I tilfælde, der ikke er omfattet af  

 bemyndigelsen i afsnit 1 og 2, kan alene Ligningsrådet meddele  

 tilladelse til efterfølgende af- og nedskrivninger.
Ansøgninger  

 til Ligningsrådet skal indgives til ligningsmyndigheden, som afgiver  

 sin udtalelse til told- og skatteregionen.
 3.4.	Ligningsmyndighedernes bemyndigelse efter dette  

 cirkulære omfatter alene adgang til at ændre af- og  

 nedskrivninger på aktiver omfattet af afsnit I-IV i  

 lovbekendtgørelse nr. 932 af 24/10 1996 om skattemæssige  

 afskrivninger med senere ændringer, lovbekendtgørelse nr. 918 af  

 2/12 1996 om skattemæssig opgørelse af varelagre m.v. med senere  

 ændringer samt lovbekendtgørelse nr. 919 af 2/12 1993 om  

 skattemæssig behandling af husdyrsbesætninger med senere  

 ændringer.
4. Klageadgang Hvor ligningsmyndigheden ikke fuldt ud imødekommer  

 ansøgningen, kan afgørelsen påklages til  

 Ligningsrådet.
Klagen indsendes til ligningsmyndigheden, som afgiver  

 sin udtalelse til told- og skatteregionen.
5. Ikrafttræden Cirkulæret har virkning for ansøgninger, der  

 modtages den 1. marts 1998 eller senere.
Samtidig ophæves  

 TSS-cirkulære 1994-12.
