Fremsat den 18. november 2003 af  

 udenrigsministeren (Per Stig Møller) Forslag til folketingsbeslutning om fortsat dansk bidrag til den  

  

 multinationale sikringsstyrke i Irak Folketinget meddeler sit samtykke til, at danske militære  

 styrker fortsat stilles til rådighed for den multinationale sikringsstyrke i  

 Irak, herunder at danske militære styrker fortsat stilles til rådighed for  

 beskyttelsen af civilt dansk personel og ejendom i landet.
Bemærkninger til beslutningsforslaget I.
Med den enstemmige vedtagelse i FNs Sikkerhedsråd af  

 resolution 1511 den 16. oktober 2003 og de afgivne tilsagn om finansiel  

 støtte  

 på den internationale donorkonference i Madrid den 23.-24. oktober 2003 har  

 det  

 internationale samfund med fornyet styrke signaleret, at det står bag  

 indsatsen  

 for at øge sikkerhed og stabilitet i Irak og sikre genopbygningen og  

 demokratiseringen af landet.
Resolution 1511 indeholder samtidig en  

 indtrængende appel fra Sikkerhedsrådet til FNs medlemslande om at yde bidrag  

 til sikringsstyrken.
I FNs Sikkerhedsråds resolution 1511 lægges op til en  

 styrket og central rolle for FN i Irak.
Endvidere opfordres til, at ledelsen  

 af  

 Irak overdrages til det irakiske folk, så snart det er muligt, og at  

 overdragelsen sker gradvis.
Med dannelsen af det irakiske regeringsråd og  

 rådets udnævnelse af en række ministre er der tidligere taget skridt i denne  

 retning.
Senest har Regeringsrådet og Koalitionsmyndigheden den 15. november  

 2003 indgået en aftale om forløbet af overdragelsen af suverænitet til  

 irakerne.
Ifølge aftalen skal fuld suverænitet være overdraget til en  

 midlertidig irakisk regering senest den 30. juni 2004.
De basale samfundsfunktioner i Irak er fortsat under  

 genetablering.
Væbnede terroraktioner rettet mod koalitionstropper, men i vid  

 udstrækning tillige mod internationale organisationer, civile irakiske  

 institutioner og andre bløde mål, udgør imidlertid en alvorlig  

 hindring for  

 genopbygningen, den humanitære indsats og demokratiseringen af landet.
Der  

 vurderes i dette lys fortsat at være behov for en beslutsom og langsigtet  

 international indsats for at øge sikkerheden og stabiliteten i Irak, indtil  

 Irak selv kan varetage denne opgave.
På denne baggrund foreslår regeringen,  

 at  

 der fortsat ydes et dansk militært bidrag til den multinationale  

 sikringsstyrke  

 i Irak, herunder at danske styrker fortsat stilles til rådighed for  

 beskyttelsen af civilt dansk personel og ejendom i landet.
II.
I henhold til FNs Sikkerhedsråds resolution 1483 af 22.  

 maj 2003 påhviler det formelle ansvar for opretholdelse af lov og orden i  

 Irak  

 USA og Storbritannien (Coalition Provisional Authority eller  

 Koalitionsmyndigheden). Med resolutionen anerkendte Sikkerhedsrådet USAs og  

 Storbritanniens status som besættelsesmagter efter den humanitære folkeret og  

 ophævede de civile sanktioner mod Irak.
I resolutionen bød Sikkerhedsrådet  

 endvidere FNs medlemslandes bidrag med personel og udstyr til styrkelse af  

 stabilitet og sikkerhed i Irak velkommen.
På USAs og Storbritanniens initiativ er der oprettet en  

 multinational sikringsstyrke m.h.p. at skabe sikre rammer for genopbygningen  

 af  

 Irak, den humanitære indsats i landet og den irakiske befolknings  

 bestræbelser  

 på at gennemføre en politisk overgangsproces.
Sikringsstyrken har p.t.  

 deltagelse af følgende lande udover Danmark: Albanien, Australien,  

 Azerbajdjan,  

 Bulgarien, Den Dominikanske Republik, Estland, El Salvador, Filippinerne,  

 Georgien, Holland, Honduras, Italien, Kasakhstan, Letland, Litauen,  

 Mongoliet,  

 New Zealand, Nicaragua, Norge, Polen, Portugal, Rumænien, Singapore,  

 Slovakiet,  

 Spanien, Storbritannien, Sydkorea, Thailand, Tjekkiet, Ukraine, Ungarn og  

 USA.  

 I et antal lande, der ikke tidligere har bidraget til sikringsstyrken, er  

 spørgsmålet om eventuelt bidrag fortsat under afklaring.
Sikringsstyrken er opdelt i fem divisioner, der geografisk  

 dækker hver sit område af Irak.
USA har påtaget sig at varetage ledelsen af  

 tre  

 divisioner, mens Storbritannien og Polen hver står i spidsen for en bredt  

 sammensat division.
 Ved resolution 1500 af 14. august 2003, bød Sikkerhedsrådet  

 dannelsen af et irakisk regeringsråd velkommen, og etablerede FNs  

 bistandsmission for Irak.
III.
FNs Sikkerhedsråd har med vedtagelsen af resolution  

 1511 af 16. oktober 2003 i henhold til FN-pagtens kapitel VII bemyndiget en  

 multinational sikringsstyrke i Irak under enhedskommando til at træffe alle  

 nødvendige foranstaltninger for at bidrage til opretholdelse af sikkerhed og  

 stabilitet i Irak.
Det fremgår i forlængelse heraf, at styrkens indsats bl.a.  

 har til formål at sikre, at de nødvendige betingelser foreligger for  

 gennemførelse  

 af tidsplanen for overdragelse af ledelsen af Irak til det irakiske folk, og  

 at  

 bidrage til sikkerheden for FNs bistandsmission i Irak, det irakiske  

 regeringsråd og andre myndigheder i den irakiske overgangsadministration samt  

 for den centrale humanitære og økonomiske infrastruktur i landet.  

 Bemyndigelsen  

 til at anvende alle nødvendige foranstaltninger omfatter brug af væbnet magt.  

 I  

 resolutionen rettes endelig en indtrængende appel til FNs medlemslande om at  

 yde bidrag til sikringsstyrken, herunder med militære styrker.
 Det danske bidrag til den multinationale sikringsstyrke i  

 Irak vil fortsat være undergivet den humanitære folkerets regler om  

 beskyttelse  

 af befolkningens liv, ejendom og velfærd.
IV.
Resolution 1511 behandler udover spørgsmålene om den  

 internationale sikringsstyrke en række emner vedrørende de politiske  

 processer  

 i forbindelse med genopbygningen af Irak.
Resolutionen understreger Iraks  

 suverænitet og territorielle integritet.
Desuden anerkendes det irakiske  

 regeringsråd og dets ministre som det øverste organ i den irakiske  

 overgangsadministration.
Regeringsrådet skal gradvist overtage ledelsen af  

 Irak  

 i en overgangsperiode frem til etableringen af en egentlig regering.  

 Koalitionsmyndigheden opfordres i denne sammenhæng til, så hurtigt som  

 praktisk  

 muligt, at overdrage ledelsen af Irak til det irakiske folk.
Sikkerhedsrådet  

 anmoder endelig regeringsrådet om ikke senere end den 15. december 2003 for  

 Sikkerhedsrådet at fremlægge en tidsplan herfor.
Den 15. november 2003 er der som anført indgået en aftale  

 mellem Regeringsrådet og Koalitionsmyndigheden om forløbet af overdragelse af  

 suverænitet til irakerne.
Ifølge aftalen vil en midlertidig grundlov skulle  

 udarbejdes inden den 28. februar 2004. En provisorisk nationalforsamling vil  

 skulle udvælges på basis af indstillinger af valgråd i hver af Iraks 18  

 provinser senest den 31. maj 2004. Den provisoriske nationalforsamling vil  

 dernæst udpege en midlertidig regering.
Parallelt hermed vil  

 Koalitionsmyndigheden og Regeringsrådet udarbejde en bilateral aftale om  

 status  

 for koalitionens styrker.
En endelig regering vil blive valgt senest den 31.  

 december 2005, på hvilket tidspunkt den midlertidige grundlov vil blive  

 afløst  

 af den egentlige grundlov.
V.
Danmark deltager på flere områder aktivt i den  

 langsigtede internationale indsats, som det vil være nødvendigt at yde i  

 relation til Irak.
Foruden Danmarks militære bidrag til den multinationale  

 sikringsstyrke har regeringen for 2003-2004 afsat op til 180 mio. kr. i  

 humanitær bistand og op til 170 mio. kr. i genopbygningsbistand til Irak.
Den  

 danske humanitære indsats ydes via FN-organisationer og danske organisationer  

 med international erfaring inden for bl.a. sundhed, vand og sanitet samt  

 repatriering af flygtninge og genbosættelse af internt fordrevne.
I Sikkerhedsrådets resolution 1511 nævnes, at FN med  

 ekspertbistand skal hjælpe irakerne i processen frem mod etablering af en  

 forfatning og demokratiske valgprocesser.
Målet med den danske  

 genopbygningsbistand er i forlængelse deraf at fremme stabilitet og  

 forsoning,  

 at bekæmpe fattigdom og fremme menneskerettigheder samt at støtte  

 demokratiseringen og opbygningen af en retsstat.
Dertil kommer støtte til  

 genopbygning af infrastruktur og sundhedssektor.
Endvidere er der fra dansk side stillet et eksportkreditprogram  

 på 1 mia. kr. til rådighed for aktiviteter i Irak Som det fremgår af bemærkningerne til beslutningsforslag  

 nr.
B 1 om styrkelse af det danske bidrag til den multinationale  

 sikringsstyrke  

 i Irak, som blev vedtaget af Folketinget den 10. oktober 2003, er der truffet  

 beslutning om at etablere permanente danske repræsentationer i Bagdad og  

 Basra.
Et antal danske civile rådgivere vil fortsat være placeret  

 på centrale poster i Koalitionsmyndigheden, både i hovedkontoret i Bagdad og  

 i  

 regionalkontoret i Basra.
Endvidere er der fra dansk side udsendt tre  

 politirådgivere og 11 politiinstruktører til Basra.
Politirådgiverne indgår i  

 ledelsesstrukturen på politiområdet, medvirker til etablering af et  

 polititræningsprogram og yder generel rådgivning om uddannelse og træning af  

 politi.
Politiinstruktørerne er beskæftiget med konkret træning og andre  

 former  

 for støtte til opbygningen af et velfungerende irakisk politi.
Endelig har  

 Danmark udsendt et eksperthold til kortlægning af massegrave i Irak.
VI.
Folketinget vedtog den 15. maj 2003 beslutningsforslag  

 nr.
B 165 om dansk militær deltagelse i en multinational sikringsstyrke i  

 Irak.  

 Beslutningsforslaget omfattede et bidrag på i alt op til ca. 380 personer  

 bestående af en let opklaringseskadron, et element til civilt-militært  

 samarbejde, stabsofficerer, en sanitetsdeling samt et mindre  

 specialstyrkebidrag m.h.p. selvbeskyttelse.
En dansk styrke på i første  

 omgang  

 ca. 370 personer suppleret med et midlertidigt udsendt ingeniørdetachement  

 blev  

 på denne baggrund i begyndelsen af juni 2003 indsat under den britisk-ledede  

 division i det sydlige Irak.
Endvidere har Danmark fra august 2003 bidraget  

 med  

 op til 10 stabsofficerer til den polsk-ledede multinationale division.
Det  

 danske bidrag blev foreløbig udsendt for en seks måneders periode.
Efterfølgende forværredes sikkerhedssituationen i Irak,  

 herunder i det danske ansvarsområde.
Løsningen af de opgaver, der påhviler  

 det  

 danske militære kontingent i Irak, har på den baggrund krævet en mere  

 omfattende indsats end oprindelig antaget.
På denne baggrund besluttede  

 regeringen efter rådføring i Det Udenrigspolitiske Nævn den 16. juli 2003 at  

 forøge den danske styrke med ca. 40 personer til i alt ca. 410 personer.  

 Forøgelsen bestod af militærpolitifolk, stabsofficerer, en spejdersektion  

 samt  

 personel til stabs- og logistikkompagniet.
På baggrund af en yderligere  

 forværring af sikkerhedssituationen, herunder et akut behov for beskyttelse  

 af  

 personale og rådgivere ved danske repræsentationer i Bagdad og Basra, vedtog  

 Folketinget den 10. oktober 2003 beslutningsforslag nr.
B 1 om styrkelse af  

 de  

 danske bidrag til den multinationale sikringsstyrke i Irak.  

 Beslutningsforslaget indebar forøgelse af det danske bidrag til  

 sikringsstyrken  

 med i alt ca. 90 personer og omfattede et reduceret panserinfanterikompagni,  

 et  

 ingeniørdetachement samt fem stabsofficerer.
Derudover omfattede forøgelsen  

 et  

 mindre antal soldater, i første omgang ca. 10, specielt uddannet i  

 personbeskyttelse samt to pansrede civile køretøjer m.h.p. beskyttelse af  

 personer  

 knyttet til danske repræsentationer i Bagdad og Basra.
VII.
Regeringen finder det vigtigt, at Danmark sammen med  

 den bredest mulige kreds af lande fortsat deltager i den multinationale  

 sikringsstyrke i Irak.
Regeringen lægger vægt på, at sikringsstyrken er  

 nødvendig for at understøtte og sikre den internationale humanitære indsats i  

 Irak, ligesom styrken er en forudsætning for, at den langsigtede genopbygning  

 af landet kan finde sted, og at der kan gennemføres en politisk  

 overgangsproces, som kan føre til et demokratisk og uafhængigt styre i  

 landet.  

 Det omfattende antal væbnede terroraktioner mod civile mål understreger kun  

 behovet for en beslutsom og langsigtet international indsats, herunder bred  

 international deltagelse i den multinationale sikringsstyrke.
Sikringsstyrken  

 vil fortsat medvirke til at understøtte etableringen af et fredeligt og  

 stabilt  

 Irak til gavn for hele den irakiske befolkning, herunder også tilbagevendende  

 flygtninge og internt fordrevne.
Regeringen lægger vægt på fortsat at  

 medvirke  

 til at gennemføre den internationale støtte, som er skitseret bl.a. i FNs  

 Sikkerhedsråds resolutioner.
Samtidig med at regeringen ønsker at opretholde  

 et  

 usvækket dansk engagement i genopbygningsindsatsen, ønsker regeringen at  

 sikre  

 det udsendte danske civile personale bedst mulig beskyttelse.
Den samlede  

 danske indsats vil fortsat udgøre en sammentænkt og langsigtet helhed,  

 overvejende rettet mod det sydøstlige Irak, således at maksimal effekt af  

 indsatsen opnås.
 Regeringen har fortsat til hensigt aktivt at støtte  

 bestræbelser på at tilvejebringe den stærkest mulige rolle for FN i Irak som  

 grundlag for det langsigtede internationale engagement i landet.
VIII.
Det danske militære bidrag vil indtil videre blive  

 opretholdt på det aktuelle niveau.
Bidraget vil således omfatte i alt ca. 510  

 personer.
Det nuværende bidrag er sammensat af flg. enheder: et  

 panserinfanterikompagni, en let opklaringseskadron, et stabs- og  

 logistikkompagni, et ingeniørdetachement, et militærpolitdetachement, en  

 sanitetsdeling, et element til civilt-militært samarbejde, et nationalt  

 støtteelelement, stab og stabsofficerer, herunder op til 10 stabsofficerer  

 tilknyttet den polsk-ledede multinationale division, et mindre antal  

 soldater,  

 i første omgang ca. 10, specielt uddannet i personbeskyttelse samt to  

 pansrede  

 civile køretøjer m.h.p. beskyttelse af personer knyttet til danske  

 repræsentationer i Bagdad og Basra.
I lyset af de væbnede terroraktioner mod  

 bløde mål kan der, som anført i bemærkningerne til  

 beslutningsforslag B 1, i takt  

 med at de danske repræsentationers fysiske placering og antallet af civilt  

 udsendte tilknyttet repræsentationerne endeligt afklares, vise sig behov for  

 at  

 afsætte yderligere militært personel og materiel til denne beskyttelse.  

 Forsvarsmyndighederne vil forberede udsendelse af militært personel til at  

 varetage disse opgaver i takt med at behovet måtte opstå.
 Et bidrag fra Litauen på ca. 55 personer ventes fortsat  

 tilknyttet de danske bidrag til sikringsstyrken.
Det danske bidrag vil fortsat være indsat omkring Al Qurnah  

 i den sydøstlige del af Irak i rammen af den britisk-ledede multinationale  

 division.
Der vil dog i mindre omfang også kunne blive tale om indsættelse i  

 andre områder i Irak.
Endvidere vil et mindre antal danske stabs- og  

 forbindelsesofficerer fortsat være placeret ved militære hovedkvarterer i  

 Irak  

 uden for det egentlige danske operationsområde.
Det nationale støtteelement  

 vil  

 være placeret i Basra.
 Bidraget vil fortsat operere med mandat til magtanvendelse.  

 Udover adgang til at anvende magt i selvforsvar vil der være adgang til i  

 fornødent omfang at anvende magt til at gennemføre de pålagte opgaver.
Indsættelsen af de danske militære bidrag i Irak er  

 forbundet med risiko.
Forsvarets Efterretningstjeneste vurderer  

 trusselsniveauet for danske styrker i det danske ansvarsområde fra irakiske  

 paramilitære styrker, som middel.
Den landmilitære minefare og faren fra  

 ueksploderet ammunition vurderes som middel til høj.
Terror- og  

 spionagetruslen  

 vurderes som høj.
Truslen fra organiseret kriminalitet, herunder brug af  

 våben,  

 mod danske enheder vurderes som høj.
Truslen fra civile uroligheder mod  

 danske  

 styrker vurderes som middel.
Truslen f  

 ra  

  

 biologiske og kemiske kampstoffer samt truslen fra terrorgruppers  

 egenfremstillede biologiske og kemiske giftstoffer vurderes som middel.
Det danske styrkebidrag består dels af fastansat personel,  

 dels af kontraktansat personel, herunder personel på reaktionsstyrkekontrakt  

 fra Den Danske Internationale Brigade.
Personellets uddannelse, erfaring og  

 motivation er på højt niveau.
Styrkebidragene råder over fuldt moderne  

 udrustning, herunder personlig udrustning.
Med personellets uddannelse og  

 træning, materiellets beskaffenhed samt iagttagelsen af nødvendige procedurer  

 vil der blive taget de bedst mulige forholdsregler over for mulige  

 faremomenter.
 Forsvarets personel vil under udsendelsen være omfattet af  

 forsvarets særlige erstatnings- og godtgørelsesordning.
 Bidraget vil foreløbig blive forlænget for en seks måneders  

 periode.
IX.
Regeringen forelægger sagen for Folketinget med  

 anmodning om, at Folketinget meddeler sit samtykke, jf.
Grundlovens  

 § 19,  

 stk. 2. Med vedtagelsen af beslutningsforslag nr.
B 1 gav Folketinget  

 samtykke til en styrkelse af det danske bidrag til multinationale  

 sikringsstyrke i Irak for en periode frem til begyndelsen af december 2003.  

 Med  

 nærværende beslutningsforslag indhenter regeringen Folketingets samtykke til  

 fortsat udsendelse af styrken.
Det bemærkes i den sammenhæng, at FNs  

 Sikkerhedsråd ifølge resolution 1511 af 16. oktober 2003 skal genoverveje  

 behovet for styrken og styrkens mission senest et år efter vedtagelsen af  

 resolution 1511 og at sikringsstyrkens mandat under alle omstændigheder  

 udløber, når den politiske overgangsproces, som er beskrevet i resolutionen,  

 er  

 gennemført.
X.
Regeringen agter fortsat at orientere - og i fornødent  

 omfang rådføre sig med - Det Udenrigspolitiske Nævn om situationen i Irak,  

 herunder spørgsmålet om den fortsatte danske deltagelse i den multinationale  

 sikringsstyrke i landet.
Det danske militære bidrags sammensætning vil  

 løbende  

 blive overvejet med henblik på at sikre en effektiv opgaveløsning.
Såfremt  

 det  

 skulle vise sig hensigtsmæssigt at forlænge bidraget eller at justere  

 bidraget  

 væsentligt, f.eks. som følge af voksende beskyttelsesopgaver, eller såfremt  

 der  

 skulle ske en væsentlig ændring i opgavernes karakter, vil regeringen rådføre  

 sig med Det Udenrigspolitiske Nævn herom eller om nødvendigt på ny forelægge  

 sagen for Folketinget.
XI.
Merudgiften ved fortsat udsendelse af det danske  

 militære bidrag i Irak, herunder udgiften til leje af civile pansrede  

 køretøjer, vurderes samlet at udgøre ca. 230 mio. kr. for en seks måneders  

 periode.
Udgifterne vil blive afholdt inden for den ramme, der er afsat til  

 forsvarets internationale aktiviteter, inkl. reserven på i alt 750 mio. kr.  

 øremærket til forsvarets internationale aktiviteter, samt reserven under  

 § 35.11.05.40 på 250 mio. kr.
