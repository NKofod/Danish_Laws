(Til alle amtsråd og  

 kommunalbestyrelser) Ved cirkulæreskrivelse af 29. maj 1989 fremsendte Undervisningsministeriet  

 Finansministeriets orientering af 10. maj 1989 om godkendelse af  

 forhandlingsresultater mv. pr. 1. april 1989.
Det fremgik af orienteringen, pkt. 5, at jubilæumsgratialet med virkning  

 for jubilæer, der falder 1. april 1989 eller senere, blev forhøjet til 4.000  

 kr., 5.000 kr. og 6.000 kr. ved henholdsvis 25 års, 40 års og 50 års  

 jubilæum.
Det fremgik endvidere, at der senere ville blive udsendt et  

 cirkulære om de nye satser mv.
 Finansministeriet har nu ved cirkulære af 28. december 1989 meddelt, at  

 jubilæumsgratialet med virkning fra den 1. april 1989 udgør de ovenfor  

 anførte beløb uanset beskæftigelsesgrad.
Disse satser finder fra den 1. april 1989 tilsvarende anvendelse i  

 folkeskolen uanset beskæftigelsesgrad.
Jubilæumsgratialet til personer, hvis  

 samlede beskæftigelsesgrad ikke overstiger 2/3 af fuldt timetal for hele  

 beskæftigelsesperioden, udgør herefter ligeledes de ovenfor anførte beløb.
 Med virkning fra den 1. april 1989 at regne gælder endvidere, at der fra  

 dette tidspunkt optjenes fuld jubilæumsanciennitet uanset beskæftigelsesgrad.  

 Virksomhed før den 1. april 1989 skal derimod fortsat have udgjort mindst 1/4  

 af det for den pågældende stilling fulde timetal for at kunne medregnes i  

 jubilæumsancienniteten.
 Bestemmelserne i Undervisningsministeriets cirkulære af 19. januar 1959 om  

 jubilæumsgratiale mv. til personale i folkeskolens og den kommunale  

 gymnasieskolens tjeneste, pkt. 3, som ændret ved cirkulære af 30. april 1964,  

 finder således ikke længere anvendelse fra den 1. april 1989, og cirkulærets  

 punkt 4, 4. afsnit finder ikke længere anvendelse for så vidt angår tiden fra  

 den 1. april 1989 og fremefter.
 Det tilføjes, at Undervisningsministeriet påregner snart at udsende et nyt  

 cirkulære om jubilæumsgratiale mv. til personale i folkeskolens tjeneste til  

 afløsning af cirkulæret fra 1959.
 P.m.v.
 e.b.
Jens Kroman fm.
