Kendelse afsagt af  

 Tvistighedsnævnet den 6. april 2004 i sag 27.2003, (Juridisk  

 konsulent D) mod (F) I  

    

 sagens behandling har som faste medlemmer af Tvistighedsnævnet deltaget  

 Mogens Kroman (formand), advokat Tine B.
Skyum, konsulent Pernille Knudsen,  

 (begge Dansk Arbejdsgiverforening), samt konsulent Ane K.
Lorentzen og  

 konsulent Lars Gulmann (begge Landsorganisationen i Danmark). Derudover har  

 som  

 særligt sagkyndigt medlem deltaget juridisk konsulent Anne Rugaard, HTS-A, og  

 faglig sekretær Erik Andersen, RBF Mellem klageren, elev A, født den  

 24. august 1973, og indklagede, virksomhed B v/ C, blev den 14. juni 2002  

 indgået uddannelsesaftale, hvorefter klageren skulle uddannes som kok med  

 uddannelsesperiode fra den 17. juni 2002 til den  

    

 4. marts 2005.
 Klageren har ved sin organisation,  

 RestaurationsBranchensForbund, ved klageskrift modtaget den 27. maj 2003  

 indbragt sagen for Tvistighedsnævnet med sålydende endelige påstande:
 Påstand 1. Indklagede virksomhed  

 tilpligtes at anerkende, at RBF/HORESTA elevoverenskomsten er gældende for  

 eleven og virksomheden.
 Påstand 2. Indklagede virksomhed  

 tilpligtes at efterbetale 34.946,34 kr. for manglende løn,  

 forskudttidstillæg,  

 søndagstillæg, overtidstillæg samt feriepenge.
 Indklagede har påstået  

    

 frifindelse.
 Parterne, indklagede ved direktør  

 G, har givet møde for nævnet.
 Det fremgå af sagen, at klageren  

 var voksenelev og at indklagede var og er medlem af Restauratørernes  

 Arbejdsgiverforening 2000 (RAF 2000).
 Af uddannelsesaftalens  

    

 pkt. 8 Løn og andre vilkår fremgår, at der  

 er afkrydset i rubrikken ud for teksten Lønnen udgør den gældende  

 mindstebetaling (sats) for elever og fremgår af den overenskomst, der gælder  

 for uddannelsen. Ud for teksten Kollektiv overenskomst er  

 anført RAF 2000.
 Indklagedes repræsentant har  

 gennemgået overenskomst for Hotel og Restauration, Kristelig Fagforening -  

 Restauratørernes Arbejdsgiverforening - 2000 (RAF-2000) og den dertil  

 knyttede  

 organisationsaftale i relation specielt til bestemmelserne af betydning for  

 elever.
Det fremgår af klageskriftet, at  

 klagerens krav efter påstand 2 er baseret på satserne i RBF/HORESTA  

 overenskomsten.
Klagerens repræsentant har under forhandlingen oplyst, at det  

 ikke er beregnet, hvad klagerens krav  

    

 vil være, hvis satserne i RAF - 2000 anvendes ved beregningen.
 Tvistighedsnævnet har under  

 forhandlingen i nævnet truffet beslutning om, at nævnet i første række alene  

 skal tage stilling til klagerens påstand 1.
 Klageren  

  

 har til  

 støtte for påstand 1 i klageskriftet anført: Virksomheden anfører, at  

 RAF-2000-overenskomsten er gældende for elevkontrakten, mens forbundet gør  

 gældende, at det er RBF/HORESTA overenskomsten der i egenskab af  

  

 områdeoverenskomst  

  

 gælder for eleverne   

 Klageren har tilføjet, at RBF´s overenskomst er den mest udbredte og at  

 RAF-2000 overenskomsten ikke indeholder regler specifikt for voksenelever.
Indklagede  

  

 har til  

 støtte for sin påstand anført, at RAF - 2000 overenskomsten er aftalt mellem  

 parterne og indeholder regler for elever, der i flere tilfælde stiller disse  

 økonomisk bedre end RBF´s overenskomst.
Voksenelever har efter overenskomsten  

 krav på mindste lønsats for ikke faguddannede, jf. overenskomstens § 3, stk.  

 2,  

 og § 3, stk. 4, modsætningsvis.
 Tvistighedsnævnets  

 bemærkninger:
Det fremgår af parternes  

 uddannelsesaftale, pkt. 8, at lønnen udgør den gældende mindstebetaling for  

 elever og fremgår af den overenskomst, der gælder for uddannelsen.
Der er  

 samtidig under kollektiv overenskomst henvist til RAF-2000.
 Klageren har ikke gjort gældende,  

 at RAF-2000 ikke er en kollektiv overenskomst i arbejdsretlig forstand -  

 hvilket spørgsmål i øvrigt hører under Arbejdsrettens kompetence, jf.  

 arbejdsretslovens § 9, stk. 1, nr. 4 - eller at parternes aftale om  

 anvendelse  

 af RAF-2000 overenskomsten skulle være ugyldig eller på anden måde  

 aftaleretligt ikke bindende for klageren.
 Spørgsmålet er herefter, om det på  

 andet grundlag - herunder navnlig erhvervsuddannelsesloven - kan fastslås, at  

 det er RBF´s overenskomst, der, uanset den modstående aftale, skal være  

 gældende for parterne.
 Erhvervsuddannelseslovens kapitel 5  

 indeholder bestemmelser om de faglige udvalg, herunder disses kompetence i  

 relation til fastlæggelsen af bl.a. de enkelte uddannelsers varighed,  

 struktur,  

 mål mv., ligesom de faglige udvalg efter behov skal tage initiativ til  

 nyetablering, omlægning og nedlæggelse af uddannelser, jf.  

 erhvervsuddannelseslovens § 38.
Det fremgår af  

 erhvervsuddannelseslovens § 55, stk. 2, at lønnen mindst skal udgøre den løn,  

 der er fastsat ved kollektiv overenskomst inden for uddannelsesområdet.
Af §  

 55, stk. 3, fremgår, at mindstelønnen inden for uddannelsesområder, der ikke  

 er  

 omfattet af en kollektiv overenskomst, fastsættes af et nævn, der nedsættes  

 af  

 områdets organisationer.
I forarbejderne til bestemmelsen i  

 erhvervsuddannelseslovens § 55, stk. 2, (FT 88-89, till.
A, sp. 1265,  

 bemærkninger til lovforslagets § 54, stk. 2) hedder det:
I  

 overensstemmelse med de hidtidige regler i lærlingeloven foreslås med hensyn  

 til størrelsen af den obligatoriske mindsteløn den almindelige ordning, at  

  

 mindstelønnen fastsættes i kollektive  

 overenskomster inden for uddannelsesområdet.  

  

 Virkningen af denne ordning  

 er, at overenskomstparterne aftaler mindstelønnen med bindende virkning for  

 alle virksomheder og elever inden for uddannelsesområdet, uanset om  

 virksomheden og eleven i det konkrete tilfælde er medlem af  

    

 de forhandlingsberettigede organisationer.  

 Spørgsmålet om forhandlingsretten afgøres i øvrigt ved hjælp af de  

 almindelige  

 fagretlige regler. Af erhvervsuddannelseslovens § 56,  

 stk. 1, fremgår,  

    

 at der i aftaleperioden  

 gælder de bestemmelser, der ved kollektive overenskomster eller i  

 lovgivningen  

 er fastsat om arbejdstageres ansættelses- og arbejdsvilkår m.v., i det omfang  

 det er foreneligt med uddannelsen efter denne lov.
I bemærkningerne til  

 lovforslagets § 55, stk. 1, svarende til lovens § 56, stk. 1, sp. 1265-1266,  

 hedder det:
 Ved  

 bestemmelsen henføres de ansættelsesforhold, der bygger på  

 uddannelsesaftaler,  

 til lovgivningens og overenskomsternes almindelige regler om ansættelses- og  

 arbejdsvilkår m.v. i det omfang, det er foreneligt med uddannelsen.
 Det  

 bør som hovedregel overlades til fastsættelse gennem kollektive  

 overenskomster  

 og lovgivningen vedrørende arbejdsmarkedet, hvilke regler der skal gælde for  

 elevernes retsstilling, i sammenhæng med tilsvarende regler for arbejdstagere  

 i  

 øvrigt.  

  

 Udgangspunktet bør herefter være,  

 at der gælder samme retsstilling for elever som for andre arbejdstagere.
 Det fremgår endelig af  

 erhvervsuddannelseslovens § 64, stk. 2, at Tvistighedsnævnet for hver sag  

 tiltrædes af 2 medlemmer, udpeget af de forhandlingsberettigede  

 organisationer  

 inden for det pågældende uddannelsesområde.
 Det fremgår af de nævnte  

 bestemmelser, at lovgivningen har tilsikret, at eleverne ikke er overladt til  

 selv at aftale deres løn, idet denne enten skal være fastlagt ved kollektiv  

 overenskomst eller af et lønnævn, ligesom elevernes ansættelses- og  

 arbejdsvilkår i øvrigt skal være i overensstemmelse med lovgivningen og  

 overenskomster, alt med det udgangspunkt, at der skal gælde samme  

 retsstilling  

 for elever som for andre arbejdstagere.
 6 medlemmer  

 af nævnet bemærker herefter:
Det fremgår af  

 erhvervsuddannelseslovens § 55, stk. 2, at lønnen mindst skal udgøre den løn,  

 der er fastsat ved kollektiv overenskomst inden for uddannelsesområdet.
I  

 bemærkningerne til lovforslaget er det som refereret ovenfor anført, at  

 virkningen af denne ordning er, at overenskomstparterne aftaler mindstelønnen  

 med bindende virkning for alle virksomheder og elever inden for  

 uddannelsesområdet, uanset om virksomheden og eleven i det konkrete  

 tilfælde  

 er medlem af de forhandlingsberettigede organisationer.
Hertil kommer, at arbejdsgiver- og  

 lønmodtagerorganisationer spiller en væsentlig rolle i  

 erhvervsuddannelsessystemet bl.a. i kraft af deltagelsen i de faglige udvalg.  

 På baggrund af forarbejderne til erhvervsuddannelsesloven samt de tidligere  

 gældende love på området må det antages at have været hensigten, at  

 overenskomsterne mellem de organisationer, der som følge af deltagelsen i de  

 faglige udvalg har det uddannelsesmæssige ansvar, som altovervejende  

 hovedregel  

 skal lægges til grund for så vidt angår elevers lønmæssige vilkår.
Således må  

 henvisningen til de forhandlingsberettigede organisationer  


  

 i bemærkningerne til lovens § 55, stk.  

 2 og i § 64, stk. 2  


  

    

 i praksis opfattes som synonym med de  

 uddannelsesansvarlige organisationer.
 Endvidere er det i bemærkningerne  

 til § 55, stk. 2, anført, at reglen om overenskomstmæssig fastsættelse af  

 mindstelønnen er i overensstemmelse med det under den tidligere lærlingelov  

 gældende, og her  

    

 antoges  


  

    

 der at gælde et repræsentativitetsprincip, jf.  

 Højesterets dom i  


  

 U 1959.306 H.
 Med baggrund heri finder vi, at  

 elevens løn mindst skal svare til den løn, der er fastsat i den  

 repræsentative  

 overenskomst inden for uddannelsesområdet indgået mellem de  

 forhandlingsberettigede og uddannelsesansvarlige organisationer, hvilket i  

 nærværende sag er overenskomsten mellem RBF og HORESTA.
 Med disse bemærkninger  

  

 stemmer 5 medlemmer  

  

 for at frifinde  

 indklagede for påstand 1, således at sagen på dette grundlag skal fortsætte  

 med  

 henblik på afgørelse af klagerens påstand 2.
 Et af disse  

 6 medlemmer finder  

  

 på  

 baggrund heri, at i hvert fald elevens  

 lønforhold, er  

    

 reguleret i henhold  

 til de vilkår, der er fastsat i den repræsentative  

    

 overenskomst inden for uddannelsesområdet  

 indgået mellem de i henhold til de  

    

 fagretlige regler forhandlingsberettigede - og i øvrigt  

 uddannelsesansvarlige -  

    

 organisationer , hvilket i nærværende sag er elevoverenskomsten  

 mellem  

    

 HORESTA-A og RBF.
 Dette medlem  

    

 stemmer derfor for, at tage klagerens påstand  

 1 til følge vedrørende den del af  

    

 påstanden, der omhandler lønvilkår, således at sagen på dette grundlag  

 skal  

    

 fortsætte med henblik på afgørelse  

 af klagerens påstand 2.
 Et medlem  

 af nævnet bemærker:
 Hverken ordlyden af  

    

 de nævnte bestemmelser og bemærkningerne til  

 disse eller erhvervsuddannelsesloven i øvrigt giver grundlag for at fastslå,  

 at  

 der inden for et givet uddannelsesområde, hvor der er indgået mere end én  

 overenskomst, vil være en af disse overenskomster, der har status af en  

 såkaldt  

 områdeoverenskomst med den virkning, at denne overenskomst - uden  

 at særlige  

 omstændigheder i øvrigt er påberåbt og dokumenteret - skal være gældende for  

 parterne, herunder evt. i begrænset omfang som grundlag for fastlæggelse af  

 lønnen, selvom parterne har aftalt, at en anden overenskomst er gældende for  

 ansættelsesforholdet.
 Den omstændighed, at RBF´s  

 overenskomst må antages at være den mest udbredte inden for  

 uddannelsesområdet,  

 kan ikke føre til andet resultat.
 Med denne begrundelse stemmer dette  

 medlem ligeledes for at frifinde indklagede for påstand 1.
 Der afsiges  

 kendelse efter stemmeflertallet, således at indklagede frifindes for  

 klagerens  

 påstand 1.
 T h i  

    

 b e s t e m m e s :
 Indklagede, virksomhed B, frifindes  

 for klagerens påstand 1.
 Sagen udsættes til afgørelse af  

 klagerens påstand 2.
 Hver part bærer sine egne  

 omkostninger.
 Denne kendelse kan inden 8 uger  

 efter nævnets afgørelse indbringes for domstolene.
