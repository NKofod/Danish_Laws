Vagtlægen fik oplyst, at manden var tilset af såvel  

 vagtlægen som egen læge dagen forinden, der havde vurderet, at  

 der var tale om en virus.
Der fremkom ikke efter vagtlægens opfattelse  

 oplysninger, der afgørende talte imod denne diagnose.
Samtalen med  

 patientens samlever forløb imidlertid ikke godt, idet hun valgte at  

 lægge røret på.
 Den følgende dag blev patienten indlagt til observation for  

 blodprop i hjertet.
Klager over undersøgelse og behandling  

 af symptomer fra hjertet Patientklagenævnet fandt, at vagtlægen udfra  

 udskriften af den båndede konsultation ikke i tilstrækkelig  

 omfang havde søgt at få oplysninger om sygdommen til belysning  

 af patientens tilstand og behovet for indlæggelse.
Vagtlægen  

 burde endvidere have revurderet patientens tilstand i forbindelse med  

 samtalen, selvom han tidligere var set af en læge, idet det blev  

 oplyst, at der var smerter i venstre side af brystet.
 Patientklagenævnet fandt således, at  

 vagtlægen havde udvist manglende omhu og samvittighedsfuldhed ved sin  

 telefonkonsultation.
