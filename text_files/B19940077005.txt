(Uddannelse) I medfør af § 7, stk. 5, nr. 5, § 16, stk. 1, nr. 6, og § 18b i lov om  

 landbrugsejendomme, jf. lovbekendtgørelse nr. 769 af 24. august 1994  

 (landbrugsloven) fastsættes:
§ 1.  Uddannelseskravet i henhold til lovens § 16,  

 stk. 1, nr.6, er opfyldt, når den pågældende Stk. 2.  Kravene i stk. 1, nr. 4 og 5, kan tillige  

 opfyldes af en deltager i et selskab, der har ejet en landbrugsejendom i  

 medfør af lovens § 20, stk. 1, hvis den pågældende som ejer af aktier eller  

 anparter, der repræsenterer flertallet af stemmerne i selskabet, har  

 forestået driften af ejendommen for selskabet.
Stk. 3.  Statsborgere i et land, hvis borgere i medfør  

 af Det Europæiske Fællesskabs regler eller ifølge traktat har adgang til at  

 erhverve landbrugsjord i Danmark, skal enten have gennemgået en  

 jordbrugsuddannelse, der kan sidestilles med en af de i stk. 1, nr. 1-3,  

 nævnte uddannelser eller opfylde et af de krav om jordbrugsuddannelse, som er  

 anført i stk. 1, nr. 4 og 5. De under stk. 1, nr. 5, nævnte kurser kan  

 erstattes af tilsvarende udenlandske kurser.
Det i stk. 1, nr. 4 og 5, nævnte  

 krav om mindst 2 års praktik her i landet kan efter en konkret vurdering  

 erstattes af 2 års praktik i et andet land inden for Det Europæiske  

 Fællesskab eller i et land, hvis borgere ifølge traktat har adgang til at  

 erhverve landbrugsjord i Danmark.
Stk. 4.  Ved erhvervelse af adkomst på en  

 landbrugsejendom kan de under stk. 1-3 anførte krav fraviges, hvis det  

 godtgøres, at ejendommen er af en sådan størrelse og beskaffenhed, at den kan  

 give fuld beskæftigelse til mindst 2 personer, og erhververen forpligter sig  

 til i en periode af mindst 4 år at have ansat en bestyrer, der opfylder  

 uddannelseskrav som nævnt i stk. 1, nr. 1-3. Bestyreren skal senest på  

 overtagelsesdagen, der ikke må ligge senere end 6 måneder efter datoen for  

 købsaftalen, være heltidsbeskæftiget på ejendommen og tage fast bopæl på  

 ejendommen. Ændringer i ansættelsesforholdet skal meddeles  

 jordbrugskommissionen.
Kravet om, at bestyreren skal have fast bopæl på  

 ejendommen, indebærer ikke nogen ret til at opføre ny beboelsesbygning på  

 ejendommen.
Erhververen skal i hele perioden have fast bopæl på ejendommen og  

 må i denne periode ikke være ejer af anden landbrugsejendom.
Ejeren er  

 forpligtet til at drive ejendommen i overensstemmelse med § 4, deltage aktivt  

 i driften og føre fuldt driftsregnskab i hele perioden.
Regnskabet skal  

 indsendes til jordbrugskommissionen efter begæring.
 § 2.  Kravet om fast bopæl på en landbrugsejendom skal  

 normalt opfyldes fra den beboelsesbygning, der er omfattet af reglerne i  

 lovens § 7, stk. 1, og § 8, stk. 1 og 2. Beboelsesbygningen skal have en  

 sådan størrelse og karakter, at den kan anvendes til helårsbeboelse for en  

 familie med sædvanlig husførelse.
 Stk. 2.  Bopælskravet kan endvidere opfyldes fra en  

 anden beboelsesbygning på ejendommen, hvis beboelsen ligger inden for en  

 vejafstand på 2 km fra ejendommens beboelsesbygning, jf. stk. 1.
 Stk. 3.  Det forhold, at bopælskravet kan opfyldes fra  

 en anden beboelsesbygning på en landbrugsejendom, medfører ikke, at den i  

 stk. 1 nævnte beboelsesbygning umiddelbart kan fraskilles ejendommen, jf.  

 lovens § 4, stk. 5, hvorefter der kan nægtes tilladelse til fraskillelse af  

 gode og velbeliggende beboelses- og driftsbygninger.
 Stk. 4.  Ved anvendelse af lovens regler om samdrift,  

 sammenlægning og erhvervelse af landbrugsejendomme beregnes vejafstanden til  

 den i stk. 1 nævnte beboelsesbygning, uanset at driftslederen har bopæl i en  

 anden beboelsesbygning, jf. stk. 2.
§ 3.  Kravet om, at en person skal have fast bopæl på  

 en landbrugsejendom, forudsætter, at den pågældende har fast og varigt ophold  

 på ejendommen og overnatter på denne, medmindre der foreligger særlige  

 forbigående omstændigheder.
Den pågældende skal samtidig være tilmeldt  

 kommunens folkeregister som boende på ejendommen, således at denne tjener som  

 hovedbopæl i skattemæssig forstand, jf. herved § 2, stk. 1, i lov om kommunal  

 indkomstskat (lovbekendtgørelse nr. 620 af 25. september 1987 med senere  

 ændringer).
Stk. 2.  Kravet om fast bopæl i lovens §§ 16-17 a og §  

 18a, stk. 2, skal opfyldes af en erhverver i mindst 8 år fra det tidspunkt,  

 hvor forpligtelsen indtræder, jf. dog § 6. Bestemmelsen finder tilsvarende  

 anvendelse ved supplering af en landbrugsejendom, jf. lovens § 13.  

 Bopælskravet kan opfyldes på en anden landbrugsejendom, som ejeren eller  

 dennes ægtefælle er ejer eller medejer af.
Efter udløbet af 8-årsfristen kan  

 bopælspligten på ejendommen opfyldes af den, der som forpagter driver  

 ejendommen eller som bestyrer varetager ejendommens drift for ejerens eller  

 forpagterens regning, jf. lovens § 7, stk. 4.
§ 4.  Kravet om, at en erhverver selv skal drive  

 ejendommen (egen drift), indebærer, at den pågældende på erhvervsmæssig måde  

 skal drive ejendommen med henblik på en jordbrugsmæssig udnyttelse, der  

 tilsigter at forrente den investerede kapital og skaffe et driftsmæssigt  

 overskud.
Ejendommens jorder må ikke bortforpagtes, og den skal drives for  

 ejerens regning, således at denne er økonomisk ansvarlig for driften.
 Stk. 2.  Kravet om egen drift skal opfyldes af  

 erhververen i mindst 8 år fra det tidspunkt, hvor forpligtelsen indtræder,  

 jf. dog § 6.
§ 5.  Kravet om, at en anpartshaver skal deltage i den  

 daglige drift, jf. lovens § 18 a, stk. 2, nr. 3, indebærer, at anpartshaveren  

 skal deltage aktivt i ejendommens drift i et ikke uvæsentligt omfang i  

 forhold til ejendommens og anpartens størrelse og til antallet af  

 anpartshavere.
Ejendommens jorder må ikke bortforpagtes.
 Stk. 2.  Kravet om deltagelse i den daglige drift skal  

 opfyldes i mindst 8 år fra det tidspunkt, hvor forpligtelsen indtræder.
§ 6.  Kravet om, at en anpartshaver, der ejer mindst  

 1/5 af ejendommen (ankermanden), skal opfylde lovens erhvervelsesbetingelser,  

 jf. lovens § 18a, stk. 1, nr. 2, og stk. 2, nr. 2, skal opfyldes ved enhver  

 erhvervelse af en anpart.
Ved senere omsætning af en anpart, hvor ovennævnte  

 anpartshaver (ankermanden) skal opfylde en del af erhvervelsesbetingelserne  

 for en anden person, gælder de betingelser i lovens §§ 16, 17 eller 17a, der  

 svarer til de omstændigheder, hvorunder denne anpartshaver har erhvervet sin  

 anpart i ejendommen.
 Stk. 2.  Bopælskravet efter lovens § 18a skal opfyldes i  

 mindst 8 år fra det tidspunkt, hvor den i stk. 1 nævnte anpartshaver har  

 erhvervet ejendommen eller sin anpart i den.
Stk. 3.  Indtræder der en ny anpartshaver efter reglerne  

 i lovens § 18a, stk. 1, sker der ingen ændring i den bopælsforpligtelse, som  

 den i stk. 1 nævnte anpartshaver har.
Det samme gælder for kravet om egen  

 drift efter lovens § 16.
Stk. 4.  Indtræder der en ny anpartshaver med en anpart  

 på 1/5 eller derover efter reglerne i lovens § 18a, stk. 2, begynder en ny  

 8-års periode for den i stk. 1 nævnte anpartshaver.
Det samme gælder for  

 kravet om egen drift efter lovens § 16.Bopælskravet og kravet om deltagelse i  

 den daglige drift for de øvrige anpartshavere efter lovens § 18a, stk. 2,  

 skal opfyldes i mindst 8 år fra det tidspunkt, hvor den pågældende har  

 erhvervet sin anpart.
 § 7.  Bekendtgørelsen træder i kraft den 1. september  

 1994.
 Stk. 2.  Bekendtgørelse nr. 549 af 15. august 1989 om  

 uddannelseskrav og bopælskrav m.v. i henhold til landbrugsloven ophæves.
