Fremsat den 27. februar 2002 af  

 Fødevareminister Mariann Fischer Boel Forslag til Lov om ændring af lov om jordbrugets  

 anvendelse af gødning  

 og om plantedække (Anvendelse af forarbejdet husdyrgødning) § 1 I lov nr. 472 af 1. juli 1998 om jordbrugets anvendelse af gødning  

 og om plantedække som ændret ved lov nr. 455 af 7. juni 2001 og  

 lov nr. 1085 af 19. december 2001 foretages følgende  

 ændringer:
 1. § 7 ophæves.
 2. § 10 affattes således:
» 3. § 11, stk. 4, affattes således:
» 4. Efter § 11 indsættes:
» Stk. 2. Virksomhedens primolager af kvælstof i  

 forarbejdet husdyrgødning fastsættes som den forudgående  

 planperiodes ultimolager.
Virksomhedens ultimolager af kvælstof i  

 forarbejdet husdyrgødning fastsættes af virksomheden efter  

 regler fastsat af ministeren for fødevarer, landbrug og fiskeri.  

 Ministeren kan herunder fastsætte regler om, at virksomheder, der  

 udbringer forarbejdet husdyrgødning i perioden 1. august   30.  

 september, jf. § 4, 2. pkt., skal korrigere virksomhedens ultimolager pr. 31.  

 juli for den mængde kvælstof, der er udbragt i perioden 1. august  

   30. september.« 5. § 12 affattes således:
» Stk. 2. Ministeren fastsætter regler for den andel  

 af den totale mængde af kvælstof i forarbejdet  

 husdyrgødning, som skal anvendes ved beregning af forbruget af  

 kvælstof i forarbejdet husdyrgødning.
Stk. 3. Ved blandinger af husdyrgødning,  

 forarbejdet husdyrgødning og anden organisk gødning end  

 husdyrgødning, herunder afgasset biomasse, fastsættes den andel,  

 der skal anvendes ved beregning af forbruget af kvælstof, som  

 gennemsnittet af de fastsatte andele for de enkelte gødningstyper  

 vægtet i forhold til den totale mængde kvælstof i  

 gødningstyperne.
For afgasset biomasse kan andelen dog  

 fastsættes som andelen for svinegylle.« 6. § 13, stk. 2, 2. pkt., affattes således:
» 7. I § 16, stk. 1, 1. pkt., indsættes efter  

 "husdyrgødning": ", oplagret forarbejdet husdyrgødning", og i  

stk. 1, 2. pkt., samt i stk. 3 indsættes efter  

 "husdyrgødning": ", den oplagrede forarbejdede  

 husdyrgødning".
 8. I § 21, stk. 4, nr. 2, indsættes efter "i  

 husdyrgødning": ", forarbejdet husdyrgødning".
 9. § 24 affattes således:
» 10. Efter § 24 indsættes:
» 11. § 29, stk. 1, affattes således:
» 12. § 32, stk. 1, affattes således:
» § 2 Loven træder i kraft den 1. juli 2002.
Bemærkninger til lovforslaget Almindelige bemærkninger 1. Indledning Lovforslaget fremsættes med henblik på  

 ændring af lov om jordbrugets anvendelse af gødning og om  

 plantedække, jf. lov nr. 472 af 1. juli 1998, som ændret ved lov  

 nr. 455 af 7. juni 2001 og ved lov nr. 1085 af 19. december 2001.
 Om behandlingen af lov nr. 472 af 1. juli 1998 henvises  

 til Folketingstidende 1997-98, sp. 879, 2144, 2561, A 1516 og 1553, B 434 og  

 714, samt C 494. Om behandlingen af lov nr. 455 af 7. juni 2001 henvises til  

 Folketingstidende 2000-2001, s. 8609, 8951, 9229, A 7337, B 1754, samt C  

 1112. Om behandlingen af lov nr. 1085 af 19. december 2001 henvises til  

 Folketingstidende 2001-2002 (2. samling) s. 116, 319, 358, A 156 og 160, B ,  

 samt C 6.
2. Lovforslagets hovedindhold Lovforslaget skal bidrage til at fremme udviklingen og  

 anvendelsen af forarbejdningsanlæg for husdyrgødning, herunder  

 gyllesepareringsanlæg.
Dette skal ske ved at fjerne de barrierer i den  

 gældende lov om jordbrugets anvendelse af gødning og om  

 plantedække, som stiller sig i vejen for udbredelsen af den nyeste  

 teknologi.
Barriererne knytter sig især til, at jordbrugerne efter den  

 gældende lovgivning ikke i gødningsregnskabet kan  

 fratrække den kvælstofmængde i forarbejdet  

 husdyrgødning, som afsættes uden for virksomheden.
3. Lovforslagets baggrund Der er i de senere år sket en betydelig udvikling af  

 de teknologiske muligheder for forarbejdning af husdyrgødning, hvor  

 gødningen opdeles i tørstof og væske.
Anvendelsen af ny  

 teknologi knytter sig især til gyllesepareringsanlæg, hvor der i  

 dag findes forskellige metoder.
Ved de lavteknologiske metoder (f.eks.  

 dekantercentrifugering) skilles næringsstofferne i et enkelt  

 procestrin, hvor der produceres 2 gødningsfraktioner.
Her udgør  

 tørstoffraktionen kun ca. 25 pct. af husdyrgødningens  

 oprindelige volumen og indeholder ca. 70 pct. af husdyrgødningens  

 fosfor og ca. 20 pct. af kvælstoffet, mens resten af fosfor- og  

 kvælstofindholdet er indeholdt i væskefraktionen.
Ved  

 højteknologisk gylleseparering koncentreres gyllens  

 næringsstoffer i 2-3 tørstoffraktioner, herunder koncentrerede  

 kvælstof- og fosforfraktioner, og i en stor væskefraktion med et  

 lavt indhold af næringsstoffer.
Den primære miljømæssige fordel ved  

 gylleseparering er, at der ved hjælp af denne teknologi kan produceres  

 koncentrerede gødningsfraktioner med et meget højt indhold af  

 næringsstoffer.
Disse fraktioner er lettere at transportere over store  

 afstande end almindelig uforarbejdet husdyrgødning.
Det giver mulighed  

 for en bedre fordeling og dermed udnyttelse af husdyrgødningens  

 indhold af næringsstoffer og kan dermed bidrage til at begrænse  

 udvaskningen af kvælstof, ligesom overskud af fosfor på  

 husdyrbrug med fordel vil kunne overføres til planteavlsbrug over  

 større afstande.
Anvendelse af sådanne forarbejdningsanlæg for  

 husdyrgødning forventes derfor at kunne medvirke til en  

 miljømæssig og økonomisk optimering af udnyttelsen af  

 husdyrgødningens gødningsværdi, og husdyrproducenternes  

 afhængighed af at råde over nærtliggende arealer til  

 udbringning af husdyrgødning vil blive mindre.
Der er dog endnu kun  

 etableret ganske få forarbejdningsanlæg i Danmark, og de fleste  

 gyllesepareringsanlæg befinder sig fortsat på forsøgs- og  

 udviklingsstadiet.
For at fremme udviklingen og anvendelsen af  

 forarbejdningsanlæg for husdyrgødning er der behov for at fjerne  

 de barrierer i den gældende lov om jordbrugets anvendelse af  

 gødning og om plantedække, som stiller sig i vejen for  

 udbredelsen af den nyeste teknologi.
Det er således hensigten, at  

 lovændringen skal understøtte jordbrugsvirksomhedernes  

 anvendelse af ny teknologi til forarbejdning af husdyrgødning og  

 sikre, at lovgivningen ikke i unødvendigt omfang lægger  

 hindringer i vejen for udnyttelse af ny og mere miljøvenlig teknologi.  

 Barriererne knytter sig især til virksomhedernes manglende mulighed for  

 i gødningsregnskabet at fratrække den kvælstofmængde  

 i forarbejdet husdyrgødning, som afsættes uden for  

 virksomheden.
I medfør af landbrugsloven er der fastsat regler  

 om, at der på en ejendom med husdyrhold skal være et vist  

 arealtilliggende (arealkravet). Efter de nuværende regler vil der ud  

 fra en konkret afvejning af forholdene kunne meddeles en tidsbegrænset  

 dispensation fra arealkravet i situationer, hvor der er tale om alternative  

 anvendelsesmuligheder for gødningen, eksempelvis forsøg med  

 biogasanlæg, gylleseparationsanlæg m.v.
Det er hensigten at  

 tilpasse administrationen af landbrugslovens regler om arealkrav  

 således, at der i et vist omfang kan meddeles dispensation fra  

 arealkravet i forbindelse med etablering af et forarbejdningsanlæg,  

 når der sker fraførsel af kvælstof fra virksomheden, der  

 kan erstatte behovet for areal til udbringning af husdyrgødning, jf.  

 harmonireglerne i Miljøministeriets bekendtgørelse om  

 erhvervsmæssigt dyrehold, husdyrgødning, ensilage m.v.  

 (husdyrgødningsbekendtgørelsen). Det vil bl.a. være et  

 vilkår for dispensationen, at landmanden kan gøre rede for  

 indholdet og afsætningen af den forarbejdede husdyrgødning,  

 herunder at næringsstofferne vil blive fordelt  

 gødningsmæssigt korrekt.
Miljøministeriet har oplyst, at det tilsvarende er  

 hensigten at foretage ændringer i  

 husdyrgødningsbekendtgørelsen med henblik på at  

 begrænse de eksisterende barrierer for fremme af  

 gyllesepareringsanlæg og lignende.
Dette vil ske efter Folketingets  

 behandling af nærværende lovforslag.
 Hertil kommer, at det er hensigten at udarbejde en  

 strategi med henblik på generelt at begrænse fosforudledningen  

 fra landbrugsproduktionen.
Plantedirektoratets kontrolordninger er i foråret  

 2001 blevet gennemgået sammen med blandt andre repræsentanter for  

 landbrugserhvervet.
I den forbindelse foreslog erhvervets  

 repræsentanter at forenkle udarbejdelsen af mark- og  

 gødningsplaner ved at slå 1. års virkningen og  

 eftervirkningen af husdyrgødning sammen.
Eftervirkningen  

 foreslås således i stedet indregnet i det år, hvor  

 gødningen anvendes.
Endelig har Fødevareministeriet konstateret, at der  

 er registreringspligtige virksomheder, som på trods af gentagne  

 henvendelser fra Fødevareministeriet ikke har tilmeldt sig registeret  

 over virksomheder, der er berettigede til at modtage handelsgødning  

 uden at skulle betale kvælstofafgift.
Der er behov for at sikre, at  

 disse virksomheder bliver tilmeldt registeret, således at der fra dem  

 kan indkaldes gødningsregnskaber, som kan kontrolleres.
4. Den gældende lov Den gældende lov indeholder regler for  

 omsætning og anvendelse af kvælstof i jordbruget for så  

 vidt angår jordbrugsvirksomheder, der er optaget i  

 Fødevareministeriets register over virksomheder, der er berettigede  

 til at modtage handelsgødning uden at skulle betale  

 kvælstofafgift.
 I loven er der fastsat principper for beregning af det  

 maksimalt tilladte forbrug af kvælstof og for beregning af den enkelte  

 virksomheds forbrug af kvælstof i handelsgødning,  

 husdyrgødning og anden organisk gødning end  

 husdyrgødning.
Til brug for beregningen af virksomhedens  

 kvælstofforbrug er der fastsat regler for indberetning af til- og  

 fraførsel af gødning, lageropgørelse og krav til den  

 andel af det totale kvælstofindhold, der skal indgå i beregningen  

 af forbruget af kvælstof (udnyttelsesprocenten). Ved beregning af  

 kvælstofforbruget på en registreret virksomhed er det muligt at  

 fratrække kvælstof i husdyrgødning, der er afsat til en  

 anden registreret virksomhed eller til et biogasanlæg.
Det er derimod  

 ikke muligt at fratrække kvælstof i uforarbejdet  

 husdyrgødning, der afsættes til et forarbejdningsanlæg  

 eller kvælstof i forarbejdet husdyrgødning, der afsættes  

 uden for virksomheden.
 Kvælstofforbruget skal indberettes til  

 Fødevareministeriet, for at det kan sikres, dels at der ikke  

 overgødskes, dels at der i medfør af lov om afgift på  

 kvælstof i gødning m.m. kan opkræves afgift for  

 kvælstofgødning, der indkøbes og anvendes af virksomheder  

 og personer, der ikke er registrerede.
5. Lovforslagets indhold Med lovforslaget indføres begrebet  

 "forarbejdningsanlæg". Forarbejdningsanlæg er  

 anlæg, der modtager husdyrgødning fra en eller flere  

 husdyrproducenter, og som ved en forarbejdning af husdyrgødningen  

 skaber produkter, der er forskellige fra udgangsmaterialet med hensyn til  

 tørstofindhold, sammensætning og/eller koncentrationen af  

 gødningsstoffer.
Som følge heraf foreslås det at supplere  

 lovens eksisterende gødningsbegreber med "forarbejdet  

 husdyrgødning", der defineres som de gødningstyper, der  

 eksempelvis fremkommer ved opdelingen af gødningen i flere fraktioner  

 i et gyllesepareringsanlæg eller ved fremstilling af  

 gødningspiller af husdyrgødning.
De foreslåede ændringer vil give registrerede  

 virksomheder mulighed for i gødningsregnskabet at fratrække  

 kvælstof i husdyrgødning, der er afsat til et  

 forarbejdningsanlæg, og kvælstof i forarbejdet  

 husdyrgødning, uanset hvem det afsættes til.
Endvidere  

 foreslås der indført regler for beregning af forbrug,  

 lageropgørelse og krav til udnyttelsesprocent for forarbejdet  

 husdyrgødning.
Det er hensigten at sikre, at hjemlen til at føre  

 kontrol med husdyrgødningsproduktion og gødningens anvendelse  

 også kommer til at omfatte de nye gødningsprodukter.
Der  

 foreslås endvidere skabt hjemmel til at kræve indberetning af  

 salg eller afgivelse af gødning (både organisk og uorganisk  

 gødning) uden for kredsen af registrerede virksomheder.
Efter  

 lovforslaget skal virksomheder, der forarbejder husdyrgødning,  

 foretage indberetning til Fødevareministeriet af leverancer af  

 kvælstofholdig gødning til og fra virksomheden.
 Forarbejdet husdyrgødning, som ønskes afsat  

 uden for kredsen af registrerede virksomheder, skal på samme måde  

 som handelsgødning anmeldes og deklareres i henhold til reglerne i lov  

 om gødning og jordforbedringsmidler m.m. (gødningsloven), og  

 der skal betales kvælstofafgift i henhold til reglerne i lov om afgift  

 af kvælstof indeholdt i gødninger m.m.
 Muligheden for at kunne afsætte forarbejdet  

 husdyrgødning uden for kredsen af registrerede virksomheder vil  

 tillige kunne anvendes af husdyrproducenter, som tørrer og oppresser  

 gødning, for eksempel hønsegødning, med det formål  

 at sælge produktet til haveejere.
Det foreslås, at ministeren for fødevarer,  

 landbrug og fiskeri får mulighed for at fastsætte nærmere  

 regler for forarbejdningsanlæg og for forarbejdet husdyrgødning,  

 herunder f.eks. krav om registrering af forarbejdningsanlæg og krav om  

 foranstaltninger, som har til hensigt at hindre spredning af husdyrsygdomme  

 og zoonotiske smitstoffer ved afsætning af forarbejdet  

 husdyrgødning.
Zoonotiske smitstoffer kan fremkalde zoonoser, dvs.  

 sygdomme og infektioner, som kan overføres fra dyr til mennesker.
 Det er hensigten at anvende muligheden for at registrere  

 forarbejdningsanlæggene til at følge udviklingen af den ny  

 teknologi i en startfase på 2-5 år, og det er hensigten at stille  

 krav om hygiejnisering, f.eks. i form af varmebehandling af forarbejdet  

 husdyrgødning, der afsættes uden for kredsen af registrerede  

 virksomheder, f.eks. til haveejere.
Det foreslås at give mulighed for, at jordbrugerne  

 kan lagerføre visse gødninger af typen anden organisk  

 gødning end husdyrgødning.
Det gælder for eksempel urea,  

 der er en kemisk fremstillet organisk gødning, men ikke slam- og  

 spildevandsprodukter samt andre mere flygtige organiske produkter, der  

 tilføres jordbrugsarealer som gødning.
Derudover foreslås det at forenkle udarbejdelsen af  

 mark- og gødningsplaner ved at slå 1. års virkningen og  

 eftervirkningen af husdyrgødning og anden organisk gødning end  

 husdyrgødning sammen.
I stedet indregnes eftervirkningen i  

 opgørelsen af kvælstofforbruget i det år, hvor  

 gødningen udbringes.
 Endelig foreslås lovens straffebestemmelser  

 præciseret, således at der etableres hjemmel til, at en  

 registreringspligtig virksomhed, der ikke tilmelder sig det i § 2  

 nævnte register senest 21 dage efter, at registreringspligten  

 indtræder, straffes med bøde.
6. Økonomiske og administrative konsekvenser for stat, amter og  

 kommuner Der er på nuværende tidspunkt begrænsede  

 erfaringer med anvendelsen af ny teknologi til separering af gylle og dermed  

 med anvendelsesmulighederne for de forarbejdede gødningsprodukter.  

 Endvidere er de kendte gyllesepareringsteknikker meget omkostningstunge.
Det er derfor vanskeligt at vurdere, hvor mange  

 forarbejdningsanlæg, der vil blive etableret i løbet af de  

 nærmeste år.
Det er også vanskeligt at vurdere, i hvilket  

 omfang der vil blive solgt forarbejdet husdyrgødning uden for kredsen  

 af registrerede virksomheder, som vil medføre et øget provenu  

 til staten fra kvælstofafgiften.
 Lovforslaget medfører imidlertid, at  

 Fødevareministeriet og Skatteministeriet skal foretage administrative  

 tilpasninger, hvilket er forbundet med visse omkostninger.
Til Fødevareministeriets administration af  

 ændringerne vedrørende forarbejdet husdyrgødning  

 forventes øgede omkostninger til den administration og kontrol, der er  

 forbundet med virksomhedernes indberetning af til- og fraførsel af  

 forarbejdede husdyrgødninger, og den administrative og fysiske kontrol  

 af gødningsregnskaber.
Endvidere vil der være omkostninger til  

 tilpasninger i Fødevareministeriets EDB-registre.
 Der forventes svagt forøgede administrative opgaver  

 i forbindelse med registrering af og indberetninger fra nye  

 leverandører af gødningsprodukter, med godkendelse af  

 hygiejniseringsforanstaltninger samt med kontrol og behandling af  

 gødningsregnskaber.
 Forslaget om ophævelse af reglerne om eftervirkning  

 af husdyrgødning m.v. vil medføre administrative lettelser for  

 staten i mindre omfang.
 De skønnede økonomiske konsekvenser for  

 Fødevareministeriet fremgår af nedenstående  

 skema:
Mio. kr. (faste priser) År 2002 år 2003 år 2004 år 2005 Administration og kontrol af loven 0,350 0,300 0,650 0,650 IT-udviklingsomkostninger 0,250 0,250 Merudgifter i alt 0,600 0,550 0,650 0,650 Mindreforbrug (ophævelse af regler om  

 eftervirkning) 0,050 0,150 0,150 0,150 Nettomerudgifter 0,550 0,400 0,500 0,500 De skønnede økonomiske konsekvenser for  

 Skatteministeriet fremgår af nedenstående skema:
Mio. kr. (faste priser) År 2002 år 2003 år 2004 år 2005 Systemtilretning og information 0,235 0 0 0 De anførte merudgifter afholdes inden  

 for ministeriernes eksisterende rammer.
 Anmeldelse og deklarering af forarbejdede  

 husdyrgødningsprodukter i henhold til gødningsloven forventes i  

 startfasen at få et meget begrænset omfang og vil være  

 udgiftsneutral for staten, da ordningen er fuldt  

 indtægtsdækket.
 Forslaget skønnes ikke at få  

 økonomiske og administrative konsekvenser for amter og kommuner.
7. Erhvervsøkonomiske konsekvenser Etablering og drift af gyllesepareringsanlæg er  

 forbundet med betydelige omkostninger, og der er endnu kun begrænsede  

 erfaringer med anvendelsen af teknologien.
Det er derfor vanskeligt at  

 vurdere, hvor mange forarbejdningsanlæg der vil blive etableret i de  

 nærmeste år.
Gennemførelse af lovforslaget vil give erhvervet  

 mulighed for afsætning af forarbejdede husdyrgødningsprodukter,  

 herunder afsætning af produkter til virksomheder og personer, der ikke  

 er jordbrugere.
Husdyrproducenternes behov for investeringer i  

 opbevaringskapacitet og udbringningsareal til husdyrgødning vil dermed  

 formentlig kunne reduceres i takt med, at teknologien udvikles og udbredes.
Producenter, der ønsker at sælge forarbejdede  

 husdyrgødningsprodukter, skal i henhold til bekendtgørelse nr.  

 960 af 16. december 1998 om gødning og jordforbedringsmidler m.m.  

 anmeldes til Plantedirektoratet, og skal i henhold til bekendtgørelse  

 nr. 1219 af 18. december 2000 om betaling for kontrol med gødning og  

 jordforbedringsmidler m.m. betale et anmeldelsesgebyr, et årligt  

 grundgebyr samt et mængdegebyr for den mængde, der  

 afhændes.
Anmeldelsesgebyret var i 2001 1.300 kr., grundgebyret 1.300  

 kr. og mængdegebyret 0,78 kr. pr. ton.
Endvidere er forarbejdede  

 husdyrgødningsprodukter afgiftspligtige i henhold til lov nr. 418 af  

 26. juni 1998 om afgift af kvælstof indeholdt i gødning m.m.  

 (kvælstofafgiftsloven), hvis det afsættes i pakninger på  

 under 50 kg (p.t. er afgiften på 5 kr. pr. kg kvælstof, som  

 produktet indeholder). Forarbejdet husdyrgødning, der overføres  

 via husdyrgødningsaftaler, omfattes ikke af pligten til anmeldelse og  

 ikke af reglerne i kvælstofafgiftsloven.
 For danske virksomheder, der producerer  

 forarbejdningsanlæg, kan en øget anvendelse af de tekniske  

 muligheder skabe et godt hjemmemarked som grundlag for udvikling, produktion  

 og afsætning af anlæg til forarbejdning af  

 husdyrgødning.
8. Administrative konsekvenser for erhvervet Afsætning og anvendelse af forarbejdet  

 gødning indebærer yderligere administration for så vidt  

 angår indberetning.
Indberetningskravene svarer til dem, som allerede  

 gælder for biogasanlæg, hvor det skal indberettes, hvilke  

 virksomheder, der er modtaget gødning fra, og hvilke virksomheder, der  

 er afsat gødning til.
Derudover vil der være administrative  

 opgaver i forbindelse med kontrol, anmeldelse og gebyrindbetaling samt  

 eventuel indbetaling af kvælstofafgift af gødningsprodukterne.
 Ud over at forarbejdningsanlægget skal registreres i  

 et særligt register i Fødevareministeriet, vil administrationen  

 ikke blive ændret for den registrerede jordbruger, som ejer et  

 forarbejdningsanlæg, og som afsætter de forarbejdede produkter  

 til en anden registreret virksomhed.
 Ophævelsen af reglerne om eftervirkning af  

 husdyrgødning m.v. vil give administrative lettelser for erhvervet,  

 idet udarbejdelsen af mark- og gødningsplaner samt overdragelse af  

 ejer- og brugerrettigheder forenkles.
Lovforslaget er fremsendt til høring i  

 Økonomi- og Erhvervsministeriets testpanel.
Resultatet heraf  

 fremsendes til Folketingets Udvalg for Fødevarer, Landbrug og Fiskeri,  

 så snart det foreligger.
9. Miljømæssige konsekvenser Lovforslaget åbner mulighed for en omfordeling over  

 større afstande af næringsstoffer fra husdyrgødning, idet  

 det vil være lettere at transportere og afsætte forarbejdede  

 produkter.
Herved kan gødningsstofferne udnyttes på en for  

 miljøet mere hensigtsmæssig måde, således at  

 risikoen for udvaskning af kvælstof mindskes, og udnyttelsen af de  

 øvrige næringsstoffer i gødningen vil kunne øges.
Ved gylleseparering produceres der bl.a. fraktioner med  

 stor koncentration af fosfor.
Dette giver mulighed for en bedre udnyttelse af  

 husdyrgødningens fosforindhold, idet der med begrænsede  

 økonomiske omkostninger kan overføres overskuds-fosfor fra  

 husdyrbrug til planteavlsbrug over større afstande.
 Med henblik på at sikre en korrekt anvendelse af  

 tørstoffraktioner med højt indhold af næringsstoffer er  

 det hensigten at tilrettelægge administrationen af landbrugslovens  

 dispensationsbestemmelser således, at meddelelse af dispensation fra  

 landbrugslovens arealkrav vil blive betinget af, at ansøgeren kan  

 gøre rede for indholdet og afsætningen af den forarbejdede  

 husdyrgødning, herunder at næringsstofferne   især fosfor  

   vil blive fordelt gødningsmæssigt korrekt.
Det er hensigten at fastsætte regler om, at den  

 samlede kvælstofudnyttelse for den forarbejdede husdyrgødning  

 fra et forarbejdningsanlæg mindst skal svare til den samlede  

 kvælstofudnyttelse for den uforarbejdede husdyrgødning, som er  

 tilført anlægget.
Det vil sikre, at der som minimum opnås  

 den samme samlede udnyttelse af kvælstoffet i den forarbejdede  

 husdyrgødning, som af kvælstoffet i den uforarbejdede  

 husdyrgødning.
Driften af forarbejdningsanlæg er  

 energikrævende.
Især er de højteknologiske anlæg til  

 gylleseparering meget energikrævende.
Ved anvendelse af forarbejdningsanlæg vil der kunne  

 spares transport af uforarbejdet gylle.
Der vil imidlertid kunne forventes  

 transport over længere afstande af koncentrerede  

 næringsstoffraktioner fra separeringsprocessen.
 Forslaget om at sammenlægge 1. års virkningen  

 og eftervirkningen af husdyrgødning m.v. og i stedet indregne  

 eftervirkningen i forbruget i det år, hvor gødningen udbringes,  

 vurderes samlet set ikke at have nævneværdige  

 miljømæssige konsekvenser.
10. Andre konsekvenser Det forventes, at anvendelse af forarbejdningsanlæg  

 vil kunne medføre, at gener fra større husdyrbrug vil kunne  

 mindskes, idet lugtgener fra udbringning af forarbejdede produkter forventes  

 at være mindre end fra uforarbejdet husdyrgødning.
Endvidere vil  

 udbringning af forarbejdet husdyrgødning ikke i samme grad være  

 bundet til lokalområdet.
De omsætningsmuligheder for forarbejdet  

 husdyrgødning, som lovforslaget lægger op til, kan også  

 øge mulighederne for spredning af smitstoffer, bl.a. som en konsekvens  

 af den forventede øgede transport af gødning samt muligheden  

 for afsætning til privatpersoner.
Det er derfor hensigten, at der efter  

 en konkret vurdering kan stilles krav om hygiejnisering (f.eks.  

 varmebehandling) af den forarbejdede husdyrgødning.
Dette er  

 især relevant, når de forarbejdede produkter sælges eller  

 afgives til private haveejere eller til fødevareproducerende  

 virksomheder som f.eks. gartnerier.
Begrundelsen herfor er, at  

 gødningen kan udgøre en risiko for spredning af smitstoffer,  

 herunder zoonotiske smitstoffer som f.eks. salmonella, der kan  

 overføres fra dyr til mennesker.
Den veterinære lovgivning foreskriver, at gylle fra  

 besætninger under offentligt tilsyn, herunder zoonosetilsyn, skal  

 nedpløjes på ejendommen.
Dette regelsæt vil også i  

 fremtiden blive opretholdt for at minimere sundhedsrisici for både dyr  

 og mennesker.
Det betyder bl.a., at gylle fra besætninger under  

 offentligt tilsyn, herunder zoonosetilsyn, heller ikke i fremtiden vil  

 tillades fraført oprindelsesejendommen.
11. Forholdet til EU-retten Lovforslaget indeholder ikke EU-retlige aspekter.
12. Høring Lovforslaget har været til høring hos  

 følgende:
 Amtsrådsforeningen, Arbejderbevægelsens  

 Erhvervsråd, Bioscan A/S, Brancheudvalget for Frø, DAKOFO,  

 Danmarks Naturfredningsforening, Dansk Erhvervsfrugtavl, Dansk  

 Erhvervsgartnerforening, Dansk Familielandbrug, Dansk Industri, Dansk  

 Juletræsdyrkerforening, Dansk Landbrugs Grovvareselskab a.m.b.a., Dansk  

 Pelsdyravlerforening, Dansk Skovforening, Danske Slagterier, De Danske  

 Skovdyrkerforeninger, Det Danske Fjerkræråd, De Samvirkende  

 Danske Frøavlerforeninger, Forbrugerrådet, Friluftsrådet,  

 Funki Manura A/S, Green Farm Energy A/S, Kommunernes Landsforening,  

 Landboforeningerne, Landbrugets Rådgivningscenter, Landbrugsraadet,  

 Landsforeningen af danske Svineproducenter, Landsforeningen Den Lokale Andel,  

 Landsforeningen Økologisk Jordbrug og Norsk Hydro A/S.
 Lovforslaget har endvidere været forelagt  

 Justitsministeriet, Miljøministeriet, Skatteministeriet samt  

 Økonomi- og Erhvervsministeriet, herunder været til  

 høring i et testpanel.
13. Vurdering af konsekvenser af lovforslaget Positive  

 konsekvenser/mindreudgifter Negative konsekvenser/merudgifter Økonomiske konsekvenser for stat, amter og  

 kommuner Visse meromkostninger for staten til administration, kontrol  

 og tilpasning af EDB-registre.
Administrative konsekvenser for stat, amter og  

 kommuner Forslaget om sammenlægning af 1. års- og  

 eftervirkningen af husdyrgødning m.v. vil medføre  

 begrænsede administrative lettelser for staten.
 Svagt forøgede administrative opgaver i forbindelse  

 med indberetninger fra nye leverandører af gødningsprodukter,  

 samt med kontrol og behandling af gødningsregnskaber.
Økonomiske konsekvenser for erhvervslivet Øgede afsætningsmuligheder for nye  

 gødningsprodukter.
 Øget mulighed for at skabe et hjemmemarked for udvikling,  

 produktion og afsætning af forarbejdningsanlæg.
 Udgifter i forbindelse med anmeldelse af forarbejdet  

 husdyrgødning m.h.p. salg.
 Afgift på kvælstofholdig gødning ved salg.
Administrative konsekvenser for erhvervslivet Forslaget om sammenlægning af 1. års- og  

 eftervirkningen af husdyrgødning m.v. vil i mindre omfang  

 medføre administrative lettelser for erhvervet.
 Leverandører af forarbejdede  

 husdyrgødningsprodukter vil blive pålagt administration vedr.  

 leverance, salg og kontrol af produkterne.
Miljømæssige konsekvenser Tiltagene forventes at indvirke positivt på  

 miljøet, idet der vil være forbedrede muligheder for en optimal  

 udnyttelse af husdyrgødningen, herunder en omfordeling af  

 gødning over større afstande.
Mindre transport af uforarbejdet  

 husdyrgødning.
 Anvendelse af forarbejdningsanlæg   især  

 højteknologiske anlæg til gylleseparering   er  

 energikrævende. Øget transport af forarbejdede  

 husdyrgødningsprodukter.
Andre konsekvenser Lugtgener fra udbringning af forarbejdede produkter forventes  

 at være mindre end fra uforarbejdet husdyrgødning.
 Svagt øget risiko for spredning af husdyrsygdomme,  

 herunder af sygdomme, som kan overføres fra dyr til  

 mennesker.
Forholdet til EU-retten Lovforslaget indeholder ikke EU-retlige aspekter.
Bemærkninger til lovforslagets  

 enkelte bestemmelser Til § 1 Til nr. 1 Bestemmelsen vedrører beregning af eftervirkning af  

 husdyrgødning og anden organisk gødning end  

 husdyrgødning udbragt i den foregående planperiode.  

 Kvælstofindholdet i disse gødningstyper bliver til forskel fra  

 handelsgødning tilgængeligt for afgrøderne over flere  

 planperioder.
Der er supplerende bestemmelser i § 12, stk. 1, og i § 13, stk.  

 2, der vedrører beregning af den andel af kvælstoffet i  

 henholdsvis husdyrgødning og anden organisk gødning, der skal  

 medregnes i udbringningsåret.
 Med ændringen ophæves begrebet eftervirkning,  

 idet bemyndigelserne i § 12, stk. 1, og i § 13, stk. 2, 2. pkt., fremover vil  

 blive anvendt til at fastsætte andele, som dækker summen af  

 andelen fra udbringningsåret og eftervirkningen, jf.  

 bemærkningerne til nr. 5 og nr. 6 nedenfor.
Til nr. 2 Efter bestemmelsen beregnes virksomhedens forbrug af  

 kvælstof som summen af kvælstofforbruget i alle de  

 kvælstofholdige gødningstyper, der anvendes på  

 virksomheden.
 Med ændringen indføres begrebet  

 "forarbejdet husdyrgødning". Forarbejdet  

 husdyrgødning er gødningsprodukter fra  

 forarbejdningsanlæg, jf. bemærkningerne til nr. 3 nedenfor.  

 Forarbejdet husdyrgødning opdeles på baggrund af  

 kvælstofindhold og -sammensætning i forskellige typer, idet  

 forarbejdet husdyrgødning er et meget bredt begreb, der dækker  

 både produkter med et højt gødningsindhold og produkter  

 med lavt gødningsindhold, ligesom begrebet rummer såvel  

 organiske som uorganiske produkter.
Det foreslås, at kvælstof i forarbejdet  

 husdyrgødning i lighed med kvælstof i anden gødning skal  

 indgå i gødningsplanlægning og  regnskab på  

 registrerede virksomheder.
Der henvises supplerende til bemærkningerne  

 til nr. 4 nedenfor, der omhandler beregning af registrerede virksomheders  

 forbrug af kvælstof i forarbejdet husdyrgødning.
Til nr. 3 Bestemmelserne i § 11 omhandler beregning af registrerede  

 virksomheders forbrug af kvælstof i husdyrgødning.
Som  

 udgangspunkt beregnes virksomhedens forbrug på baggrund af  

 mængden af produceret husdyrgødning, idet der dog er mulighed  

 for at fratrække kvælstof i husdyrgødning, der er leveret  

 til andre registrerede virksomheder eller til biogas- og  

 fællesanlæg.
Med ændringen indføres en tilsvarende  

 mulighed for at fratrække kvælstof i husdyrgødning, der er  

 afsat til forarbejdningsanlæg.
Størrelsen af fradraget beregnes  

 på samme måde som for indgåede aftaler om overførsel  

 af husdyrgødning (husdyrgødningsaftaler).
 Forarbejdningsanlæg er anlæg, der modtager  

 husdyrgødning fra en eller flere husdyrproducenter, og som ved en  

 bearbejdning af husdyrgødningen skaber produkter, der er forskellige  

 fra udgangsmaterialet med hensyn til tørstofindhold,  

 sammensætning og/eller koncentration af gødningsstoffer.  

 Forarbejdningsanlæg kan ud over uforarbejdet husdyrgødning evt.  

 modtage anden organisk gødning eller handelsgødning.  

 Anlæggene er således karakteriseret ved de produkter, de modtager  

 og afsætter, og betegnelsen er ikke knyttet til specifikke tekniske  

 anlæg.
Ændringen indebærer endvidere, at registrerede  

 virksomheder, som har eget biogas- eller forarbejdningsanlæg, ved  

 beregning af den totale mængde kvælstof i husdyrgødning  

 kan fratrække afsat kvælstof i afgasset biomasse eller  

 forarbejdet husdyrgødning.
Dette er uanset, om den forarbejdede  

 husdyrgødning er afsat til en registreret virksomhed eller til andre.  

 Hvis den forarbejdede husdyrgødning afsættes til registrerede  

 virksomheder kan kvælstoffet i den afsatte forarbejdede  

 husdyrgødning trækkes fra på baggrund af aftaler om  

 overførsel af husdyrgødning (husdyrgødningsaftaler).  

 Hvis den forarbejdede husdyrgødning afsættes uden for kredsen af  

 registrerede virksomheder, kan kvælstoffet trækkes fra på  

 baggrund af en måling af kvælstofindholdet i de afsatte  

 produkter.
Til nr. 4 Bestemmelsen er ny, men svarer til reglerne i §§ 11, 13 og  

 14 om beregning af registrerede virksomheders forbrug af kvælstof i  

 henholdsvis husdyrgødning, anden organisk gødning end  

 husdyrgødning og handelsgødning.
 Med den nye bestemmelse gives der mulighed for, at  

 ministeren kan fastsætte regler for registrerede virksomheders  

 opgørelse af forbrug af kvælstof i forarbejdet  

 husdyrgødning i den enkelte planperiode og herunder om  

 opgørelse af primo- og ultimolagre af kvælstof i forarbejdet  

 husdyrgødning.
Virksomhedens forbrug af kvælstof i forarbejdet  

 husdyrgødning opgøres på baggrund af oplysninger fra  

 leverandøren om det totale indhold af kvælstof i den  

 forarbejdede husdyrgødning, der er leveret til virksomheden i  

 planperioden tillagt virksomhedens primolager og fratrukket ultimolager.
Type  

 og mængde af forarbejdet husdyrgødning samt indhold af  

 kvælstof i forarbejdet husdyrgødning skal dokumenteres ved  

 opgørelser fra leverandøren.
Ved leverandøren  

 forstås producenten, detailhandleren m.v.
Herudover udgøres  

 virksomhedens forbrug af kvælstof i forarbejdet husdyrgødning af  

 den via husdyrgødningsaftaler modtagne kvælstofmængde i  

 forarbejdede husdyrgødningsprodukter.
Hvis virksomheden har et primolager af forarbejdet  

 husdyrgødning, skal type, mængde og indhold kunne dokumenteres  

 ved hjælp af opgørelser fra leverandøren for den  

 forudgående planperiode.
Lovændringen vil give mulighed for, at  

 ministeren kan fastsætte regler om virksomhedens maksimale ultimolager  

 af forarbejdet husdyrgødning.
Dette svarer til de gældende  

 regler for lagre af husdyrgødning.
Til nr. 5 Reglerne i § 12 vedrører beregning af den andel af  

 det totale kvælstofindhold i husdyrgødning, der skal indregnes i  

 forbruget i udbringningsåret (1. års virkning), idet  

 kvælstofindholdet i husdyrgødning til forskel fra  

 handelsgødning bliver tilgængeligt for afgrøderne over  

 flere planperioder (eftervirkning). Der findes tilsvarende regler for anden  

 organisk gødning end husdyrgødning i § 13, stk. 2. Der henvises  

 supplerende til bemærkningerne til nr. 1 ovenfor.
 Efter de gældende bestemmelser skal virksomheden  

 foretage et fradrag i den samlede kvælstofkvote for eftervirkningen af  

 husdyrgødning og anden organisk gødning end  

 husdyrgødning, som er tilført virksomhedens marker i den  

 forudgående planperiode.
 Ændringen indebærer en forenkling af reglerne  

 om opgørelse af kvælstofforbrug, idet sammenlægningen af  

 andelen fra udbringningsåret og eftervirkningen betyder, at der i mark-  

 og gødningsplanen efter ændringen kun vil skulle indregnes  

 én samlet andel i udbringningsåret (udnyttelsesprocenten).
For jordbrugsvirksomheder, der år for år  

 forbruger den samme kvælstofmængde i husdyrgødning, vil en  

 sådan ændring ikke medføre ændringer i  

 kvælstofhusholdningen.
I de situationer, hvor jordbrugsvirksomheder  

 øger tildelingen af husdyrgødning, f.eks. ved udvidelser af  

 besætningen vil det i forhold til gældende regler medføre,  

 at det beregnede forbrug af kvælstof vil være lidt højere  

 end den kvælstofmængde, der reelt er tilgængelig for  

 planterne i udbringningsåret.
Det vil sige, at muligheden for  

 kvælstoftildeling begrænses i det år, udvidelsen sker, men  

 den ekstra indregnede kvælstofmængde vil dog frigives i  

 efterfølgende år.
Tilsvarende vil ske i situationer, hvor  

 husdyrgødning ved aftale kun modtages og tilføres i en enkelt  

 planperiode.
 Ministeren fastsætter hvert år den andel, der  

 er nævnt i § 12, stk. 1. Andelen kan ændres alt efter, hvor stor  

 en del af det totale kvælstofindhold i husdyrgødningen, det er  

 teknisk muligt at udnytte.
Fra og med planperioden 2002/2003 skal der ikke foretages  

 fradrag i kvælstofkvoten for eftervirkning af gødning anvendt i  

 den foregående planperiode.
Andelen af gødning forbrugt i  

 planperioden 2002/2003 vil derimod forøges med andelen, der tidligere  

 er indregnet som eftervirkning.
 I overensstemmelse med aftalen om Vandmiljøplan II  

 er det hensigten at fastsætte de pågældende andele for  

 planperioden 2002/2003 således:
1)	svinegylle 75 % 2)	kvæggylle 70 % 3)	dybstrøelse 45 % 4)	anden husdyrgødning 65 % Med ændringen forøges andelen af den totale  

 mængde af kvælstof i husdyrgødning, som skal anvendes ved  

 beregning af forbrugt kvælstof i husdyrgødning i det år,  

 hvor gødningen anvendes.
Andelen, der skal anvendes til beregning af  

 forbrugt kvælstof, øges med en størrelse svarende til de  

 hidtil anvendte andele for eftervirkning.
Ministeren bemyndiges med ændringen endvidere til at  

 fastsætte regler om den andel af det totale indhold af kvælstof i  

 forarbejdet husdyrgødning, jf. § 12, stk. 2, der skal indgå ved  

 beregning af kvælstofforbruget.
Det er som udgangspunkt hensigten at  

 fastsætte regler om, at andelen fastsættes på baggrund af  

 oplysninger fra leverandøren af den forarbejdede husdyrgødning.  

 Det er endvidere hensigten i medfør af § 24 a at fastsætte  

 regler om, at den samlede kvælstofudnyttelse for den forarbejdede  

 husdyrgødning fra et forarbejdningsanlæg mindst skal svare til  

 den samlede kvælstofudnyttelse for den uforarbejdede  

 husdyrgødning, som er tilført anlægget, jf.  

 bemærkningerne til nr. 10.
Til nr. 6 Reglerne i § 13, stk. 2, vedrører beregning af den  

 andel af det totale kvælstofindhold i anden organisk gødning end  

 husdyrgødning, der skal indregnes i forbruget i  

 udbringningsåret, idet kvælstofindholdet i disse gødninger  

 ligesom i husdyrgødning bliver tilgængeligt for  

 afgrøderne over flere planperioder.
Der henvises supplerende til  

 bemærkningerne til nr. 1 og til nr. 5 ovenfor.
Med ændringen sammenlægges andelen fra  

 udbringningsåret og eftervirkningen for anden organisk gødning  

 end husdyrgødning.
Andelen, der skal anvendes til beregning af  

 forbrugt kvælstof, øges med en størrelse svarende til de  

 hidtil anvendte andele for eftervirkning.
For jordbrugsvirksomheder, der år for år  

 forbruger den samme kvælstofmængde i anden organisk  

 gødning end husdyrgødning, vil en sådan ændring  

 ikke medføre ændringer i kvælstofhusholdningen, jf.  

 bemærkningerne til pkt. 5 ovenfor.
Dog udbringes visse typer af anden  

 organisk gødning end husdyrgødning ikke hvert år.
Det  

 gælder f.eks. slam, der ofte kun udbringes hvert 3. år.
I disse  

 tilfælde vil det beregnede forbrug af kvælstof være lidt  

 højere end den kvælstofmængde, der reelt er  

 tilgængelig for planterne i udbringningsåret, men den ekstra  

 indregnede kvælstofmængde vil dog frigives i efterfølgende  

 år.
Fra og med planperioden 2002/2003 skal der som en  

 følge af lovændringen ikke foretages fradrag i  

 kvælstofkvoten for eftervirkning af anden organisk gødning end  

 husdyrgødning anvendt i den foregående planperiode.
Andelen af  

 gødning forbrugt i planperioden 2002/2003 vil derimod skulle  

 forøges med andelen, der tidligere blev indregnet som  

 eftervirkning.
Ministeren fastsætter hvert år de andele af  

 den totale mængde kvælstof i anden organisk gødning, som  

 skal anvendes ved beregning af forbruget af kvælstof i  

 gødningen.
Det er hensigten for planperioden 2002/2003 at  

 fastsætte følgende andele for de væsentligste  

 gødningstyper i denne kategori:
1)	kommunalt spildevandsslam 45 % 2)	komposteret husholdningsaffald 20 % 3)	kartoffelfrugtsaft 50 % 4)	pressesaft fra grønpillefabrikation 40 % Andelene kan ændres alt efter, hvor stor en del af  

 det totale kvælstofindhold i anden organisk gødning, det er  

 teknisk muligt at udnytte.
 Som hidtil fastsætter ministeren herudover den  

 andel, der skal anvendes ved fastsættelse af forbruget af  

 kvælstof i andre typer af anden organisk gødning end nævnt  

 ovenfor, og leverandører af denne type gødning kan fortsat  

 efter ansøgning anmode om en konkret fastsættelse af andelens  

 størrelse.
Med ændringen bemyndiges ministeren endvidere til at  

 fastsætte regler om lageropgørelse af visse gødninger af  

 typen anden organisk gødning end husdyrgødning ved overgang fra  

 en planperiode til en anden.
Dette er nyt, idet det ikke tidligere har  

 været muligt for registrerede virksomheder at overføre lagre af  

 kvælstof i anden organisk gødning end husdyrgødning fra  

 en planperiode til en anden.
Det er hensigten, at bemyndigelsen skal bruges for de  

 gødninger, som er sammenlignelige med handelsgødning, og f.eks.  

 er kendetegnede ved et højt tørstofindhold, og ved at det kan  

 omsættes på samme måde som handelsgødning.
Dette  

 gælder eksempelvis for urea og visse typer af pelleterede organiske  

 gødninger, der er udviklet til brug i gartnerier.
Det er hensigtsmæssigt, at jordbrugeren har en  

 mulighed for at indkøbe og opbevare gødning til brug i en  

 senere planperiode, når produkterne er lagerfaste.
Det er derimod ikke  

 hensigten, at bemyndigelsen skal omfatte affald fra industri- eller  

 spildevandsanlæg.
Til nr. 7 Der er tale om en konsekvensrettelse som følge af  

 indførelsen af gødningsbegrebet forarbejdet  

 husdyrgødning. Ændringen foreslås for at give samme  

 betingelser for forarbejdet husdyrgødning som for husdyrgødning  

 og anden organisk gødning end husdyrgødning, når  

 gødningen overdrages før udløb af en planperiode.
Til nr. 8 Der er tale om en konsekvensrettelse som følge af  

 indførelsen af gødningsbegrebet forarbejdet  

 husdyrgødning. Ændringen foreslås for at give samme  

 betingelser for angivelse af forbruget af kvælstof i  

 husdyrgødning, forarbejdet husdyrgødning og anden organisk  

 gødning end husdyrgødning.
Til nr. 9 Bestemmelsen skal sikre, at kontrolmyndigheden har adgang  

 til oplysninger om mængden af til- og fraført kvælstof for  

 de enkelte registrerede virksomheder samt biogas- og fællesanlæg  

 i hver planperiode.
 Med ændringen af bestemmelsen tilføjes  

 forarbejdningsanlæg for husdyrgødning, og ministeren bemyndiges  

 bl.a. til at fastsætte regler for indberetning af registrerede  

 virksomheders leverancer til andre end registrerede virksomheder.
 Eksempelvis vil ministeren kunne fastsætte regler  

 om, at virksomheder, der sælger eller afgiver kvælstofholdig  

 gødning, herunder forarbejdet husdyrgødning, til registrerede  

 virksomheder, hvert år inden en af ministeren nærmere fastsat  

 dato skal indsende oplysninger om den afsatte mængde til  

 tilsynsmyndigheden.
Endvidere vil ministeren kunne fastsætte regler om,  

 at registrerede virksomheder, biogas- og fællesanlæg samt  

 forarbejdningsanlæg, der sælger eller afgiver  

 handelsgødning, afgasset biomasse eller forarbejdet  

 husdyrgødning uden for kredsen af registrerede virksomheder, hvert  

 år inden en af ministeren nærmere fastsat dato skal indsende  

 oplysninger om den afsatte mængde til tilsynsmyndigheden.
Tilsvarende  

 regler kan af ministeren fastsættes for biogas- og  

 fællesanlæg samt forarbejdningsanlæg, der sælger  

 eller afgiver anden organisk gødning end husdyrgødning.
Ministeren vil også kunne fastsætte regler  

 for, at biogas- og fællesanlæg samt forarbejdningsanlæg,  

 der modtager husdyrgødning, hvert år inden en af ministeren  

 nærmere fastsat dato skal indsende oplysninger om den modtagne  

 mængde til tilsynsmyndigheden.
Tilsvarende regler kan af ministeren  

 fastsættes for biogas- og fællesanlæg samt  

 forarbejdningsanlæg, der modtager anden organisk gødning end  

 husdyrgødning eller handelsgødning.
Ved salg eller afgivelse kan ministeren fastsætte  

 regler om, at indberetningen skal indeholde oplysninger om, hvilke  

 registrerede eller ikke registrerede virksomheder, identificeret ved bl.a.  

 CVR-, SE- eller CPR-nummer, navn og adresse, der er solgt eller afgivet  

 kvælstofholdig husdyrgødning til.
Indberetningen skal for hver  

 virksomhed indeholde oplysninger om den totale mængde  

 kvælstofholdig husdyrgødning, samt det totale indhold af  

 kvælstof i og typen af den husdyrgødning, der er solgt eller  

 afgivet til virksomheder i den senest afsluttede planperiode.
Ved salg eller  

 afgivelse af gødning til personer, der ikke er opført i  

 registret, skal indberetningen udelukkende indeholde oplysninger om hvilke  

 gødningstyper og kvælstofmængder, der samlet er afsat til  

 denne gruppe.
Ved modtagelse kan ministeren fastsætte regler om,  

 at indberetningen skal indeholde oplysninger om, hvilke registrerede eller  

 ikke registrerede virksomheder, identificeret ved bl.a.
CVR-, SE- eller  

 CPR-nummer, navn og adresse, der er modtaget kvælstofholdig  

 husdyrgødning fra.
Indberetningen skal for hver virksomhed indeholde  

 oplysninger om den totale mængde kvælstofholdig  

 husdyrgødning, samt det totale indhold af kvælstof i og typen af  

 den modtagne husdyrgødning, der er modtaget fra virksomheder i den  

 senest afsluttede planperiode.
Ved modtagelse af husdyrgødning fra  

 personer, der ikke er opført i registret, skal indberetningen  

 udelukkende indeholde oplysninger om hvilke gødningstyper og  

 kvælstofmængder, der samlet er modtaget fra denne gruppe.
Til nr. 10 Bestemmelsen er ny og giver ministeren mulighed for at  

 fastsætte regler for de virksomheder, som etablerer  

 forarbejdningsanlæg, samt til at fastsætte særlige krav til  

 forarbejdet husdyrgødning og til anvendelsen af denne.
Det er hensigten, at der som udgangspunkt vil blive  

 stillet krav om registrering af forarbejdningsanlæg.
Det skønnes  

 hensigtsmæssigt, at udviklingen i antal anlæg og i teknologien  

 følges, fordi teknologien i øjeblikket har begrænset  

 udbredelse og befinder sig på forsøgs- og udviklingsstadiet.  

 Bestemmelsen vil også give mulighed for, at ministeren, hvis det senere  

 viser sig nødvendigt, kan fastlægge retningslinier for hvilke  

 typer anlæg, der kan betegnes som forarbejdningsanlæg i lovens  

 forstand.
Det er også hensigten at fastsætte regler om,  

 at der for det enkelte forarbejdningsanlæg stilles krav om, at den  

 samlede kvælstofudnyttelse for den forarbejdede husdyrgødning  

 (summen af forarbejdningsprodukterne) mindst skal svare til den samlede  

 kvælstofudnyttelse for den uforarbejdede husdyrgødning, som  

 tilføres anlægget.
Tilførslen til anlægget beregnes  

 på grundlag af kvælstofmængder og de tilsvarende andele,  

 som skal indgå ved beregningen af kvælstofforbruget  

 (udnyttelsesprocenterne), opgjort efter reglerne i denne lov.  

 Fraførslen fra anlægget beregnes på grundlag af  

 kvælstofmængder og de tilsvarende andele, som skal indgå  

 ved beregning af kvælsstofforbruget, opgjort for det  

 pågældende forarbejdningsanlæg.
Det vil sikre, at der som  

 minimum opnås den samme samlede udnyttelse af kvælstoffet i den  

 forarbejdede husdyrgødning, som af kvælstoffet i den  

 uforarbejdede husdyrgødning.
Det er endvidere hensigten at stille krav om  

 hygiejnisering af den forarbejdede husdyrgødning, der ønskes  

 afhændet uden for kredsen af registrerede virksomheder, f.eks. til  

 haveejere, eller til fødevareproducerende virksomheder som f.eks.  

 gartnerier.
Det samme kan vise sig at være relevant, hvis den  

 forarbejdede husdyrgødning fra et anlæg afsættes til en  

 meget bred kreds af jordbrugsvirksomheder og transporteres over meget store  

 afstande.
Hygiejnisering kan f.eks. ske ved varmebehandling, der  

 dræber de sygdomsfremkaldende bakterier og dermed reducerer en eventuel  

 smittefare.
Det vil for de pågældende anlæg være  

 relevant at stille krav om, at forarbejdningsanlægget og  

 hygiejniseringsprocessen skal godkendes af de veterinære myndigheder.  

 Ved den højteknologiske gyllesepareringsproces sker der normalt en  

 hygiejnisering i forbindelse med separeringen.
Krav om hygiejnisering kan være nødvendigt  

 for at hindre spredning af zoonotiske smitstoffer og husdyrsygdomme ved  

 afsætning af forarbejdet husdyrgødning.
Forarbejdet  

 husdyrgødning kan ligesom almindelig husdyrgødning indeholde  

 smitstoffer, og der kan således være en vis sygdomsrisiko  

 forbundet med produkterne, herunder risiko for spredning af sygdomme inden  

 for husdyrproduktionen.
En nærmere vurdering af denne risiko kan  

 indebære, at der kan blive behov for at stille krav om hygiejnisering,  

 inden forarbejdet husdyrgødning må afsættes uden for den  

 virksomhed, hvor den er produceret.
Særligt i forbindelse med afgivelse  

 eller salg til anvendelse i private haver eller til  

 fødevareproducerende virksomheder kan ubehandlet forarbejdet  

 husdyrgødning udgøre en potentiel risiko for spredning af  

 zoonotiske smitstoffer.
I øvrigt ændrer lovforslaget ikke ved,  

 at gylle fra besætninger under offentligt tilsyn, herunder  

 zoonosetilsyn, heller ikke i fremtiden vil tillades fraført  

 oprindelsesejendommen.
Til nr. 11 §§ 29 og 30 omhandler lovens straffebestemmelser.
Ændringen af § 29 omfatter en henvisning til § 2,  

 stk. 7, 2. pkt.
Dette indebærer, at såfremt en  

 registreringspligtig virksomhed overtræder bestemmelsen, dvs. ikke  

 tilmelder sig det i § 2 nævnte register senest 21 dage efter, at  

 registreringspligten er indtrådt, så straffes virksomheden efter  

 bestemmelsen med bøde.
Hensigten er at sikre, at registreringspligtige  

 virksomheder tilmeldes registeret, således at gødningsregnskaber  

 fra disse virksomheder kan indkaldes og kontrolleres.  

 Fødevareministeriet har konstateret, at der er registreringspligtige  

 virksomheder, som på trods af gentagne henvendelser fra ministeriet  

 ikke har tilmeldt sig registeret.
Til nr. 12 I bestemmelsen er der fastsat regler for opgørelse  

 af kvælstofforbrug på nyetablerede virksomheder.
 Ændringen er en konsekvensrettelse som følge  

 af, at § 7 om eftervirkning ophæves.
Med ændringen forenkles reglerne i de situationer,  

 hvor der i forudgående planperiode er anvendt husdyrgødning og  

 anden organisk gødning på arealer, som overdrages til anden  

 jordbrugsvirksomhed.
Hidtil har overdrageren i disse situationer afgivet  

 oplysninger til den nye bruger af arealerne om, hvor store mængder  

 husdyrgødning og anden organisk gødning, der er anvendt  

 på arealerne i den forudgående planperiode.
Det har vist sig  

 vanskeligt for nye brugere af sådanne arealer at få opgjort  

 eftervirkningen.
Til § 2 Med henblik på fastsættelse af nærmere  

 regler som anført i lovforslaget, således at disse kan få  

 virkning for den kommende planperiode, der starter 1. august 2002,  

 foreslås lovens ikrafttræden fastsat til 1. juli 2002.
Bilag 1 Lovforslaget sammenholdt med gældende lov Gældende formulering Lovforslaget § 7. Virksomhedens samlede kvote for kvælstof skal efter  

 regler fastsat af ministeren for fødevarer, landbrug og fiskeri  

 fradrages en andel af den totale mængde af kvælstof i  

 husdyrgødning og anden organisk gødning end  

 husdyrgødning, der er brugt i den foregående planperiode, jf. §§  

 11-14.
 1. § 7 ophæves.
 2. § 10 affattes således:
 § 10. For planperioden skal virksomhedens samlede forbrug af  

 kvælstof beregnes som summen af forbruget af kvælstof i  

 husdyrgødning, jf. §§ 11 og 12, anden organisk gødning end  

 husdyrgødning, jf. § 13, og handelsgødning, jf. § 14.
» § 11. - - - 3. § 11, stk. 4, affattes således:
Stk. 2-3. - - - Stk. 4. Virksomheden kan alene fratrække  

 kvælstof i husdyrgødning, jf. stk. 1, hvis husdyrgødning  

 er afsat til en registreret virksomhed, jf. § 2, eller til biogas- og  

 fællesanlæg.
Stk. 5-6. - - - » 4. Efter § 11 indsættes:
» Stk. 2. Virksomhedens primolager af kvælstof i  

 forarbejdet husdyrgødning fastsættes som den forudgående  

 planperiodes ultimolager.
Virksomhedens ultimolager af kvælstof i  

 forarbejdet husdyrgødning fastsættes af virksomheden efter  

 regler fastsat af ministeren for fødevarer, landbrug og fiskeri.  

 Ministeren kan herunder fastsætte regler om, at virksomheder, der  

 udbringer forarbejdet husdyrgødning i perioden 1. august   30.  

 september, jf. § 4, 2. pkt., skal korrigere virksomhedens ultimolager pr. 31.  

 juli for den mængde kvælstof, der er udbragt i perioden 1. august  

   30. september.« 5. § 12 affattes således:
 § 12. Ministeren for fødevarer, landbrug og fiskeri  

 fastsætter de andele af den totale mængde af kvælstof i  

 husdyrgødning, som skal anvendes ved beregning af forbruget af  

 kvælstof i husdyrgødning.
» Stk. 2. Ved blandinger af husdyrgødning og anden  

 organisk gødning end husdyrgødning, herunder afgasset biomasse,  

 fastsættes den andel, der skal anvendes ved beregning af forbruget af  

 kvælstof, som gennemsnittet af de fastsatte andele for de enkelte  

 gødningstyper vægtet i forhold til den totale mængde  

 kvælstof i gødningstyperne.
For afgasset biomasse kan andelen  

 dog fastsættes som andelen for svinegylle.
 Stk. 2. Ministeren fastsætter regler for den andel  

 af den totale mængde af kvælstof i forarbejdet  

 husdyrgødning, som skal anvendes ved beregning af forbruget af  

 kvælstof i forarbejdet husdyrgødning.
Stk. 3. Ved blandinger af husdyrgødning,  

 forarbejdet husdyrgødning og anden organisk gødning end  

 husdyrgødning, herunder afgasset biomasse, fastsættes den andel,  

 der skal anvendes ved beregning af forbruget af kvælstof, som  

 gennemsnittet af de fastsatte andele for de enkelte gødningstyper  

 vægtet i forhold til den totale mængde kvælstof i  

 gødningstyperne.
For afgasset biomasse kan andelen dog  

 fastsættes som andelen for svinegylle.« 6. § 13, stk. 2, 2. pkt., affattes  

 således:
§ 13. - - - Stk. 2. Ministeren for fødevarer, landbrug og  

 fiskeri fastsætter regler for bestemmelse af kvælstofindholdet i  

 anden organisk gødning end husdyrgødning.
Ministeren  

 fastsætter endvidere de andele, som skal anvendes ved beregningen af  

 forbruget af kvælstof i anden organisk gødning end  

 husdyrgødning.
» § 16. Hvis den registrerede virksomhed før udløb af  

 planperioden overdrager oplagret husdyrgødning eller anden organisk  

 gødning, skal virksomheden opgøre en ultimobeholdning på  

 overdragelsestidspunktet, jf. § 11, stk. 3. Oplysninger om ultimobeholdning  

 gives skriftligt til den, der overtager den oplagrede husdyrgødning  

 eller anden organisk gødning.
Ultimobeholdningen henregnes til denne,  

 jf. dog stk. 2 og 3.
 7. I § 16, stk. 1, 1. pkt., indsættes efter  

 "husdyrgødning": ", oplagret forarbejdet  

 husdyrgødning", og i stk. 1, 2. pkt., samt i stk.  

 3, indsættes efter "husdyrgødning": ", den  

 oplagrede forarbejdede husdyrgødning".
Stk. 2. - - - Stk. 3. På grundlag af ultimobeholdning, jf. stk.  

 1-3, opgøres kvælstofforbruget for planperioden for den  

 virksomhed, der overdrager den oplagrede husdyrgødning eller anden  

 organisk gødning, for den forløbne del af planperioden indtil  

 overdragelsestidspunktet.
§ 21. - - - Stk. 2-3. - - - Stk. 4. Gødningsplanen skal foreligge senest den  

 31. marts i den pågældende planperiode og angive - - - virksomhedens planlagte forbrug af kvælstof i  

 husdyrgødning og anden organisk gødning end  

 husdyrgødning, jf. §§ 10-13, og - - - Stk. 5-6. - - - 8. I § 21, stk. 4, nr. 2, indsættes efter "i  

 husdyrgødning": ", forarbejdet  

 husdyrgødning".
 9. § 24 affattes således:
 § 24. Ministeren for fødevarer, landbrug og fiskeri  

 fastsætter regler om, at virksomheder, som sælger eller afgiver  

 kvælstofholdig gødning, skal indberette, hvilke virksomheder der  

 er afsat gødning til, herunder den afsatte gødningstype og  

  mængde, samt kvælstofindholdet i den afsatte mængde.  

 Ministeren kan endvidere fastsætte regler om, at biogas- og  

 fællesanlæg skal indberette, hvilke virksomheder de modtager  

 gødning fra, herunder gødningstypen og  mængden, samt  

 kvælstofindholdet i den modtagne gødning.
» 10. Efter § 24 indsættes:
» 11. § 29, stk. 1, affattes således:
 § 29. Med bøde straffes den, der overtræder § 2, stk.  

 2 og 3, § 5, § 18, stk. 1, § 21, stk. 1-5, § 22, stk. 1 og 2, § 23, stk. 1 og  

 3, § 24 og § 27, medmindre højere straf er forskyldt efter den  

 øvrige lovgivning.
Stk. 2-5.--- » 12. § 32, stk. 1, affattes således:
 § 32. Ministeren for fødevarer, landbrug og fiskeri  

 fastsætter med henblik på den planperiode, som en virksomhed for  

 første gang er registreret i, regler om beregning af den andel af det  

 totale indhold af kvælstof i husdyrgødning og anden organisk  

 gødning tilført i den forudgående planperiode, der skal  

 fradrages virksomhedens samlede kvote for kvælstof, jf. § 7, om  

 beregning af virksomhedens primolager af kvælstof i  

 husdyrgødning, jf. § 11, om opgørelse af virksomhedens  

 primolager af kvælstof i handelsgødning, jf. § 14, samt om  

 bestemmelse af forfrugt, jf. § 6.
