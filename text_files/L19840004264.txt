Den 13. marts 1984 undertegnedes i Khartoum to overenskomster mellem  

 Danmark og Sudan om konsolidering af Sudans statsgaranterede gæld til  

 Danmark.
Aftalerne er i overensstemmelse med de retningslinier for en  

 restrukturering af Sudans gæld (Agreed Minutes on the Consolidation of the  

 debt of the Democratic Republic of the Sudan), om hvilke der blev  

 tilvejebragt enighed under multilaterale forhandlinger, som fandt sted i  

 Paris den 17. og 18. marts 1982 og den 3. og 4. februar 1983.
 Aftalerne indebærer en restrukturering af de rente- og afdragsbetalinger,  

 der i henhold til statsgaranterede kommercielle kreditter forfaldt i perioden  

 1. juli 1981 til 31. december 1983. Det samlede konsoliderede beløb, der skal  

 afdrages i perioden 1. juli 1987 til 1. januar 1999, udgør for Danmarks  

 vedkommende godt 156 millioner kroner, der forrentes med en procentsats på  

 9,7.
