 1) Fastsættelse af udskrivningsprocent.
 Udskrivningsprocenterne for indkomstskat til amtskommunerne i 1988 må ikke  

 overstige de udskrivningsprocenter, der er fastsat for 1987.
Der er i loven dog åbnet mulighed for, at indenrigsministeren i særlige  

 tilfælde tillader en højere udskrivningsprocent.
Det er her forudsat, at  

 dispensationerne holdes indenfor en ramme svarende til skatteforhøjelser på i  

 alt 600 mio. kr.
 Udgangspunktet for fordeling af dispensationspuljen er altså, at  

 dispensationerne skal fordeles udfra en konkret vurdering af de enkelte  

 amtskommuners økonomi i 1988. Amtskommunerne vil således ikke kun påregne at  

 få en ligelig del af dispensationspuljen.
Ved fordelingen af dispensationerne skal der specielt tages hensyn til, om  

 dispensationen er nødvendig for at opretholde aktiviteten på sygehus- og  

 sygesikringsområdet.
Herudover er halvdelen af dispensationsadgangen betinget  

 af, at beløbet efter amtskommunens vurdering anvendes til nedbringelse af  

 ventelisterne.
 Der tænkes hermed bl.a. på følgende foranstaltninger, hvor en kortvarig  

 (ekstraordinær) indsats kan hjælp amtskommunerne i bestræbelserne på at  

 nedbringe ventelisterne:
 - nyindretning eller udvidelse af operationsstuer for så vidt angår  

 hjerte-, hofte-, knæ-, øjenoperationer m.v.
- nyindretning eller udvidelse af intensivafsnit til hjertekirugi - udvidelse eller etablering af forundersøgelseskapacitet, herunder  

 røntgenudstyr- udvidelse eller etablering af genoptræningsfaciliteter, der  

 kan aflaste de sengeafsnit, der tager sig af hoftepatienter - midlertidig etablering af ekstra personaleressourcer, eksempelvis ekstra  

 operationshold til afvikling af ventelistepatienter - eventuel midlertidig ansættelse af udenlandske hjertekirurger på  

 afdelinger, der i øvrigt har den fornødne kapacitet, og hvor hjertekirugerne  

 altså er flaskehalsen.
Herved styrkes opså oplæringen af danske  

 hjertekirurger - betaling af danske kirurgers uddannelse på udenlandske hjertekirugiske  

 centre - forsøg med mere udbredt anvendelse af ambulant øjenkirurgi (respektive 1  

 døgns indlæggelser) - betaling for benyttelse af udenamtslig kapacitet til afvikling af  

 ventelistepatienter - betaling for benyttelse af udenlandsk kapacitet til afvikling af  

 ventelistepatienter - anskaffelse af apparatur, der kan medvirke til, at patienterne har  

 kortere indlæggelsestider Ved fordelingen af dispensationspuljen vil der endvidere blive taget  

 hensyn til amtskommunens nuværende udskrivningsprocent, omfanget af  

 eventuelle finansielle problemer i 1987 samt amtskommunernes kassebeholdning.
 2) Udskrivningsgrundlaget.
Det budgetterede udskrivningsgrundlag for 1988 må højst svare til det  

 budgetterede udskrivningsgrundlag for 1987 med et tillæg af 10 procent.
Der  

 kan dog dispenseres fra denne bestemmelse, såfremt amtskommunen kan påvise  

 ekstraordinære stigninger i udskrivningsgrundlaget.
Dispensationsansøgningen må således redegøre herfor.
Den samlede  

 dispensationsadgang vedrørende det budgettede udskrivningsgrundlag er  

 forudsat holdt indenfor en ramme på i alt 1 procent af det samlede  

 udskrivningsgrundlag.
3) Låneadgang For 1988 afsættes der en pulje på 600 mio. kr. til lån til amtskommunerne  

 til sygehusbyggeri, apparatur og andre midlertidige udgifter, som efter  

 amtskommunernes vurdering kan nedbringe ventelisterne.
 Ansøgning om dispensation til lån til sygehusbyggeri m.m. skal være  

 Indenrigsministeriet i hænde senest den 1. august 1987.
 For 1988 vil der for amtskommunerne endvidere være automatisk låneadgang  

 til afdrag på eksisterende lån.
 4) Dispensationsansøgning.
 Dispensationsansøgninger vedrørende udskrivningsprocent og  

 udskrivningsgrundlaget skal være Indenrigsministeriet i hænde senest den 1.  

 august 1987.
 En eventuel dispensation vil blive meddelt amtskommunen senest mandag den  

 17. august 1987.
 Dispensationsansøgninger bilagt de nødvendige oplysninger indsendes til:
Indenrigsministeriet 1.ø.kontor Christiansborg Slotsplads 1 1218 København K De amtskommuner, der allerede har indsendt dispensations og låneansøgning, skal dog ikke indsende en ny ansøgning herom.
