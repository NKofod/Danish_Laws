Nr LSF 186 Forslag til Lov om ændring af lov om banker og sparekasser m.v.  

 (Sparekassers omdannelse til aktieselskaber) Fremsat af Erling Olsen (S) Svend Andersen (S) Lykketoft (S) Lissa  

 Mathiasen (S) Nyrup Rasmussen (S) Bjørn Westh (S) Tommy Dinesen (SF) Birthe  

 Hansen (SF) Rahbæk Møller (SF) Jens Thoft (SF) den 19. januar 1989 § 1 I lov om banker og sparekasser m.v., jf. lovbekendtgørelse nr. 374 af 15.  

 august 1985, som ændret senest ved lov nr. 816 af 21. december 1988,  

 foretages følgende ændringer:
1. I § 52 c, stk. 1, indsættes efter 1. pkt. som nyt 2. pkt.:  

 »Ved overdragelsen af aktier til den erhvervsdrivende fond lægges samme  

 markedskurs til grund som ved tilbudet til garanterne, jf. § 52 d, stk. 2, 1.  

 pkt.« 2. I § 52 d indsættes efter stk. 5 som nyt stykke:
»Stk. 6. Først når tilsynet har godkendt fusionen, jf. stk. 5, og  

 tilbudet til garanterne er udløbet, jf. stk. 2, kan sparekasseaktieselskabet  

 tilbyde andre end garanterne at tegne aktier i  

 sparekasseaktieselskabet.« 3. §§ 52 h, 52 i og 52 j ophæves.
§ 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Almindelige bemærkninger Forslagsstillerne vil ikke nægte sparekasserne adgang til at rejse ny  

 kapital eller indgå i finansielle koncerner ved hjælp af aktieselskabsformen,  

 blot det kan ske på en måde, som hindrer, at aktionærerne - direkte eller  

 indirekte - får udloddet dele af de selvejende sparekassers gennem  

 generationer opsamlede almennyttige egenkapital.
Bemærkninger til lovforslagets enkelte bestemmelser Til § 1 Til nr. 1 Ved at lade garanterne og fonden erhverve aktierne til een og samme  

 markedskurs renses det ekspropriative element ud af den såkaldte  

 Wilhjelm-model.
 Hvis en sparekasse har en garantkapital på 600 mio. kr., hvoraf halvdelen  

 ønskes ombyttet til aktier til markedskursen 300, og sparekassens reserver er  

 på 1.800 mio. kr., vil den ansvarlige kapitals sammensætning i henholdsvis  

 sparekassen og sparekasseaktieselskabet blive som følger:
 Sparekassen:
Til nr. 2 Det skønnes hensigtsmæssigt at få forholdet imellem  

 sparekasseaktieselskabet og garanterne gjort op, før yderligere aktionærer  

 kommer ind i billedet.
Til nr. 3 Ved ophævelsen af de pågældende paragraffer fjernes den ekspropriative  

 såkaldte Dohrmann-model.
