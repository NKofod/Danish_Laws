Skriftlig fremsættelse (25. januar 2006) Transport- og  

 energiministeren  

  

 (Flemming Hansen):
 Herved tillader jeg mig for Folketinget at fremsætte:
Forslag til lov  

 om  

 ændring af lov om kystbeskyttelse  

 (Formålsbestemmelse, præcisering af lovbestemmelser, forenkling af  

 klageadgang, berigtigelse af ulovlige forhold m.v.) (Lovforslag nr.
L 127).
 Dette lovforslag indeholder indsættelse af en  

 formålsparagraf, forenkling af procedurerne for kommunernes kompetencer og  

 opgaver, skærpelse af muligheder for fjernelse af ulovligt udførte  

 kystbeskyttelsesforanstaltninger, supplering af kystbeskyttelseslovens  

 bestemmelser vedrørende søterritoriet.
 Jeg kan oplyse følgende om de enkelte områder:
1. Indsættelse af formålsparagraf Da formålet med kystbeskyttelse allerede i dag fremgår af  

 bemærkningerne til forslaget til kystbeskyttelsesloven fra 1988 foreslår jeg,  

 at der i kystbeskyttelsesloven indsættes en egentlig formålsparagraf.
I denne  

 paragraf fastlægges det politiske formål med at foretage kystbeskyttelse.  

 Formålsparagraffen danner således grundlag for, hvilke hensyn  

 Kystdirektoratet  

 skal lægge til grund i forbindelse med behandlingen af ansøgninger om  

 tilladelse til gennemførelse af kystbeskyttelse.
2. Ændring af kommunernes kompetence i forbindelse med  

 kystbeskyttelsesforanstaltninger Ved en ændring af kystbeskyttelsesloven i juni 2005 er  

 amternes nuværende kompetencer på kystbeskyttelsesområdet overført til  

 kommunerne som led i kommunalreformen med virkning fra 1. januar 2007. Jeg  

 finder det derfor hensigtsmæssigt, at Kystdirektoratets og amternes  

 erfaringer  

 med kystbeskyttelsesanlæg på flere ejendomme, udmøntes i en ændring af  

 kystbeskyttelsesloven, der vil forenkle producerne for kommunernes  

 kompetencer  

 og opgaver.
 Forenklingen vedrører reglerne om høring og om det  

 beslutningsgrundlag, der skal være tilvejebragt, inden ejerne af de berørte  

 ejendomme indkaldes til møde om sagen.
3. Forenkling af klageregler I forslaget præciseres det i selve lovteksten, at en  

 kommunalbestyrelses beslutning om ikke at udføre  

 kystbeskyttelsesforanstaltninger  

 er en afgørelse, der ikke kan påklages til transport- og energiministeren,  

 medmindre der er tale om retlige spørgsmål, herunder almindelige  

 forvaltningsretlige spørgsmål såsom inhabilitet og manglende sagsoplysning  

 m.v.
I dag indgives klage over amtsrådets afgørelser til  

 ministeren, der herefter indhenter en udtalelse fra bl.a. amtsrådet.
Jeg  

 foreslår, at klagen sendes til kommunalbestyrelsen, der videresender den til  

 transport- og energiministeren vedlagt bemærkninger til klagen samt sagens  

 afgørelsesgrundlag, jf. § 18, stk. 3.
4. Ulovligt udførte kystbeskyttelsesforanstaltninger I følge kystbeskyttelsesloven straffes den, der foretager  

 kystbeskyttelse uden tilladelse, med bøde.
Kystdirektoratet kan dog kun gøre  

 brug af denne bestemmelse, når direktoratet ved anmeldelse eller på anden vis  

 får kendskab til, at kystbeskyttelsesforanstaltninger er udført uden  

 tilladelse.
 Kystdirektoratet har ved en kortlægning af  

 kystbeskyttelsesanlæg langs de indre danske kyster, dvs. kysterne bortset fra  

 hele den jyske vestkyst, erfaret, at der eksisterer et stort antal ulovligt  

 opførte  

 anlæg, der ofte består af byggeaffald, betonklodser etc., der både er  

 skæmmende  

 og uvirksomme.
Lovforslaget omfatter derfor en bestemmelse om at kunne  

 påbyde den til enhver tid værende ejer af en ejendom at berigtige ulovlige  

 forhold vedrørende kystbeskyttelsesforanstaltninger, uanset at ejeren ikke  

 har  

 udført disse.
Bestemmelsen kan dog kun anvendes på foranstaltninger, der  

 etableres, efter ændringen af loven er trådt i kraft.
5. Øvrige forslag I henhold til lovens strafbestemmelser straffes den, der  

 uden tilladelse i henhold til statens højhedsret over søterritoriet anbringer  

 anlæg m.v. eller foretager uddybning m.v. på søterritoriet med bøde.
I  

 lovforslaget indsættes en bestemmelse om, at disse foranstaltninger ikke må  

 udføres uden tilladelse i henhold til kystbeskyttelsesloven.
 Derudover indeholder forslaget en række mindre ændringer  

 vedrørende digelag, vilkår for sejlads med hurtigfærger og færdsel på  

 arealer.  

 Disse ændringer afspejler i vid udstrækning Kystdirektoratets erfaringer med  

 administrationen af den eksisterende kystbeskyttelseslov.
 Idet jeg i øvrigt henviser til lovforslaget med tilhørende  

 bemærkninger, tillader jeg mig at anbefale forslaget til Tingets hurtige og  

 velvillige behandling.
