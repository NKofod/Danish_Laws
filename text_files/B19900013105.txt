 I henhold til § 5, stk. 2, i lov om frikommuner, jfr.
 lovbekendtgørelse nr. 583 af 31. august 1989 meddeles:
 § 1.  Industriministeren har den 28. februar 1990  

 godkendt frikommuneregulativ nr.8 a for Storstrøms Amtskommune om ændring af  

 regulativ nr. 8 om iværksættelse og finansiering af erhvervspolitiske  

 initiativer.
 § 2.  Frikommuneregulativet indebærer dels en  

 forlængelse af gyldighedsperioden for regulativ nr. 8 indtil den 31. december  

 1993, dels, at der også kan godkendes initiativer, der ønskes gennemført i  

 henhold til frikommunelovens § 21 a, hvorefter tillige kommuner, der ikke er  

 frikommuner, får mulighed for at gennemføre forsøg som nævnt i  

 frikommunelovens §§ 20 og 21 og endelig en ændring af godkendelsesproceduren  

 ved behandling af sager i henhold til regulativet.
 § 3.  Frikommuneregulativet har virkning fra den 1.  

 december 1989 og gælder til og med den 31. december 1993.
 Stk. 2.  Frikommuneregulativet vil være fremlagt de  

 samme steder som amtsrådets mødedagsordener, jfr. lov om kommunernes styrelse  

 § 9, stk. 3.
