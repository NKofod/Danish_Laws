Fremsat den 30. marts 2006 af Mette Gjerskov (S),  

 Torben Hansen (S) og Steen Gade (SF) Forslag til folketingsbeslutning om  

 individuelle miljøgodkendelser for landbruget og naturgenopretning Folketinget opfordrer regeringen til at fremsætte lovforslag og  

 foretage de nødvendige ændringer af administrative forskrifter med henblik på  

 at ændre reguleringen af landbrugets miljøpåvirkning i overensstemmelse med  

 følgende retningslinjer:
Landbruget skal i højere  

 grad reguleres som al anden industri.
En regulering af landbrugets  

 miljøpåvirkning  

 skal ske efter en tostrenget strategi, hvor man arbejder på at mindske  

 miljøpåvirkningen, mens man samtidig genopretter og plejer naturen der, hvor  

 den allerede er blevet påvirket af forurening fra landbruget.
1. Individuelle miljøgodkendelser Først og fremmest skal der indføres krav om 8-årige  

 individuelle miljøgodkendelser af alle landbrugsbedrifter med et areal på  

 mere  

 end  

 30 ha  

 eller  

 med en produktion på mere end 42 dyreenheder.
Den individuelle  

 miljøgodkendelse  

 skal tage udgangspunkt i de naturgivne forhold i området og landbrugets  

 samlede  

 belastning heraf.
 De 8-årige individuelle miljøgodkendelser vil indebære  

 følgende:
   

 	  

 Grænser for udslip af  

 nitrat, fosfor og ammoniak  både til vand og til luft.
   

 	  

 Hensynet til den samlede  

 belastning lokalt under naturens tålegrænse (kumulative effekter).
   

 	  

 Krav om anvendelse af  

 ny teknologi (BAT).
   

 	  

 Hensyntagen til naboer,  

 for så vidt angår lugtgener m.v.
   

 	  

 Udarbejdelse af  

 naturplaner for ejendommen.
   

 	  

 Dokumentation af  

 overholdelse af miljøgodkendelsen via et grønt regnskab fra landmanden.
 Indkøringsperioden for de individuelle miljøgodkendelser bør  

 maksimalt være 5 år.
2. Yderligere midler til naturgenopretning Sideløbende skal naturområder, der allerede er påvirkede af  

 forureningen fra landbruget, genoprettes og plejes.
Ud over den nuværende  

 finansiering overføres 20 pct. af de direkte landbrugsstøttemidler til  

 landdistriktspuljen.
Bemærkninger til forslaget Almindelige bemærkninger Formålet med beslutningsforslaget er at forbedre naturen og  

 miljøet i Danmark.
Forslaget indebærer dels regulering af landbrugets  

 miljøpåvirkning, dvs. landbrugets belastning af miljøet med nitrat, fosfor og  

 ammoniak  

 samt lugtgener, dels en større indsats for naturgenopretning og pleje via  

 landdistriktsprogrammet.
Baggrund Beslutningsforslaget er en delvis genfremsættelse af  

 beslutningsforslag nr.
B 61 fra folketingsåret 2004-05, 1. samling (se  

 Folketingstidende 2004-05, 1. samling, tillæg A side 3900-3901).
For det første er landbruget i dag en af de væsentligste kilder  

 til belastning af miljøet i Danmark.
Landbruget udleder hvert år pesticider  

 til  

 åer, søer og have, forurener grundvandet med nitrat og fosfor og forurener  

 luften med ammoniakdampe fra husdyrgødning.
Og selv om denne belastning  

 ifølge  

 Dansk Landbrug i de senere år har været faldende, er forureningen ikke desto  

 mindre medvirkende til, at en række af vores særlige naturområder som  

 vandremiler og vandreklitter langsomt er ved at forsvinde.
Hertil kommer, at  

 mange naboer er generede af lugten fra husdyrbrug.
For det andet ventes antallet af husdyrbesætninger at falde  

 dramatisk i de kommende år, og samtidig forventes bedriftsstørrelserne at  

 stige  

 næsten tilsvarende dramatisk.
Ifølge nøgletal for udviklingen i dansk  

 landbrug  

 er antallet af kvæg- og svinebesætninger faldet med mere end 6.000 fra ca.  

 23.000 i 2000 til ca. 17.000 i 2004. Ifølge Dansk Landbrug vil denne  

 udvikling  

 fortsætte fremover, således at vi i 2015 kun ventes at have ca. 7.000 kvæg-  

 og  

 svinebesætninger.
Det betyder, at en stor del af de danske husdyr i disse år  

 skifter adresse.
Men det betyder også, at landbrugsbedrifter i stadig højere  

 grad skal sammenlignes med industrivirksomheder, og forslagsstillerne ser det  

 derfor som en naturlig følge, at landbruget reguleres på samme måde som  

 virksomheder.
For det tredje er der på nuværende tidspunkt lange  

 sagsbehandlingstider i amterne for godkendelse af husdyrbrug med VVM-pligt.  

 Nogle ansøgninger kan være under sagsbehandling i 4 til 5 år.
Denne situation  

 er ikke rimelig for et af Danmarks væsentlige erhverv.
Derfor er der hurtigst  

 muligt behov for en politisk afklaring af regelsættet, så der kan komme en  

 smidigere sagsbehandling, når opgaven fra den 1. januar 2007 overflyttes fra  

 amterne  

 til kommunerne.
Forslagsstillerne er opmærksomme på, at Miljøministeriet for  

 tiden arbejder med nye regler for miljøgodkendelser i landbruget.
Da  

 reguleringen alene vil omfatte fremtidige udvidelser og ikke den nuværende  

 produktion,  

 vil den kommende regulering af fremtidige produktioner ikke være  

 tilstrækkelig  

 i forhold til den nuværende belastning, som jo er hovedproblemet.
 For at imødekomme ovenstående problemer fremsætter  

 forslagsstillerne følgende forslag om individuelle miljøgodkendelser, der  

 indbefatter grænser for nitrat, fosfor og ammoniak, hensynet til den samlede  

 belastning lokalt, krav om anvendelse af ny teknologi, hensyntagen til naboer  

 m.fl. samt udarbejdelse af naturplaner og grønne regnskaber.
Bemærkninger til forslagets enkelte punkter Ad 1. Individuelle miljøgodkendelser Alle landbrug over  

 30 ha  

 eller 42 dyreenheder (DE) skal reguleres som al anden industri med  

 individuelle  

 8-årige miljøgodkendelser.
Kravet om individuel miljøgodkendelse af den  

 enkelte  

 landbrugsbedrift tilfører miljøreguleringen af landbruget en tiltrængt  

 dimension: hensynet til og belastningen af det lokale miljø og den lokale  

 natur.
Det vil skabe en mere effektiv reduktion af landbrugets belastning,  

 hvor  

 det betyder mest for naturen.
I miljøgodkendelserne skal der tages hensyn til  

 følgende:
Grænser for udslip af nitrat, fosfor og  

 ammoniak  både til vand og til luft Der skal fastsættes konkrete krav til det maksimale stoftab fra  

 bedriften, det vil sige, at godkendelsen skal indeholde specifikke krav til  

 belastning med nitrat, fosfor og ammoniak.
Kravene fastsættes bl.a. ud fra,  

 hvor mange næringsstoffer eventuelle sårbare naturtyper og vandressourcer i  

 området kan tåle.
Denne regulering er i overensstemmelse med  

 vandrammedirektivets krav om operationelle målsætninger.
Hensynet til den samlede belastning lokalt  

 under naturens tålegrænser (kumulative effekter) Miljøgodkendelsens krav til landbrugets belastning skal bygge  

 på det kumulative princip i de situationer, hvor flere bedrifter påvirker den  

 regionale  

 natur.
Det medfører, at miljøreguleringen tager hensyn til, hvad den lokale  

 natur kan tåle, og at udgangspunktet for miljøgodkendelsen er den samlede  

 belastning af et område fra alle kilder.
En landmands ønske om at udvide  

 eller  

 ændre sin bedrift skal således vurderes i forhold til den samlede  

 miljøbelastning fra alle bedrifter i lokalområdet og øvrige kilder såsom  

 bilisme og energiproduktion.
Heri skal også medtages eventuelle gylleaftaler,  

 salg via entreprenører og leverancer til gylleafbrændingsanlæg.
Konsekvensen  

 kan blive, at selv om en bedrift isoleret set overholder miljøkravene, kan en  

 ansøgning om udvidelse eller ændring afvises, hvis den samlede belastning i  

 området er større end den lokale naturs tålegrænser.
Krav om anvendelse af ny teknologi (BAT) Der skal i forbindelse med miljøgodkendelserne stilles krav om  

 anvendelse af den bedst tilgængelige teknik (BAT). Det vil sige, at ansøgeren  

 får lejlighed til at redegøre for mulighederne for at indrette produktionen  

 mere miljømæssigt forsvarligt eksempelvis ved at substituere særlig skadelige  

 stoffer med mindre skadelige stoffer.
En grundig og regelmæssig gennemgang af  

 en bedrifts miljøbelastning vil på denne måde føre til en mere miljøvenlig og  

 mere ressourceoptimal produktion.
Erfaringer med miljøgodkendelser af  

 industrivirksomheder  

 tyder på, at en individuel regulering tilskynder udviklingen af ny teknologi  

 og  

 mere miljørigtige produktionsmetoder; ny teknologi udvikles kun, hvis der er  

 vilje til at investere i den.
 Hensyntagen til naboer, for så vidt angår  

 lugtgener m.v.
Af hensyn til naboer, turister og andre, der færdes i nærheden  

 af husdyrbrug, tages de nuværende afstandskrav på  

 100 m  

 fra naboer og  

 300 m  

 fra landsbyer op til revision,  

 således at der for visse typer af særlig lugtbelastende husdyrbrug må ske en  

 fordobling af afstandskravet til henholdsvis  

 200 m  

 og  

 600 m  

 for nye anlæg og udvidelser af  

 eksisterende bedrifter.
Hertil kommer krav om reduktion af lugtgener ved  

 udnyttelse af ny teknologi.
Udarbejdelse af naturplaner for ejendommen I forbindelse med miljøgodkendelsen gennemgås ejendommens naturarealer,  

 og der udformes en naturplan, som fastsætter konkrete retningslinjer for  

 forbedring, bevarelse eller genopretning af naturen på ejendommen.  

 Naturplanen  

 skal tage udgangspunkt i områdets naturkvalitetsplanlægning og både fastlægge  

 landmandens indsats for at indfri disse målsætninger og medvirke til at sikre  

 skabelse af ny natur.
Naturplanen skal således omfatte en beskrivelse af bedriftens  

 naturarealer og en stillingtagen til forvaltningen af disse.
Til naturarealer  

 henregnes: beskyttede naturområder under naturbeskyttelseslovens § 3, andre  

 levesteder for vilde dyr og planter (dvs. andre biotoper som for eksempel  

 læhegn og markskel), kulturhistoriske værdier, brakarealer, sprøjtefrie  

 randzoner og områder, hvor der foregår miljøvenlig drift (MVJ). Hertil kommer  

 en beskrivelse af eventuelle større naturområder, der ligger nær ved  

 bedriftens  

 egne arealer.
Dokumentation af overholdelse af  

 miljøgodkendelse via et grønt regnskab fra landmanden For at sikre at miljøgodkendelserne overholdes, pålægges alle  

 landmænd at udarbejde grønne regnskaber.
I dag kan landmanden frivilligt udarbejde et grønt regnskab,  

 hvis han ønsker at få tilskud for at drive en særlig miljøbevidst produktion.  

 I  

 2002 udarbejdede 227 landmænd grønne regnskaber, hvilket svarer til 0,45 pct.  

 af alle bedrifter i Danmark.
I 2003 udarbejdede 369 landmænd grønne  

 regnskaber,  

 hvilket svarer til 0,76 pct. af alle samlede bedrifter.
Og i 2004 udarbejdede  

 549 landmænd grønne regnskaber, hvilket svarer til 1,20 pct. af alle samlede  

 bedrifter.
Den udvikling går ikke hurtigt nok, selv om der via  

 tilskudsordninger  

 er sikret et incitament til landmændene.
Forslagsstillerne mener derfor, at denne ordning skal indføres  

 for alle landmænd.
Forslagsstillerne mener, at miljøvenligt landbrug ikke  

 blot  

 skal være en mulighed  det skal være en pligt.
På nuværende tidspunkt følger de grønne regnskaber  

 regnskabsåret, hvilket også skal være tilfældet ved en tvungen ordning.
Også  

 hvad  

 angår kontrol, vil man følge den hidtidige ordnings forskrifter.
Til forskel  

 fra den nuværende ordning vil udarbejdelsen af grønne regnskaber dog ikke  

 længere udløse et tilskud til landmanden, eftersom dette nu vil  

 være lovpligtigt.
Ad 2. Naturgenopretning Ud over de fremadrettede initiativer for at begrænse  

 forureningen skal der sideløbende arbejdes på at genoprette og pleje de  

 naturområder, der allerede er påvirkede af forureningen fra landbruget.
I den  

 forbindelse skal der udarbejdes en naturgenopretningsplan.
I Rådsforordning om fastlæggelse af fælles regler for den  

 fælles landbrugspolitiks ordninger for direkte støtte m.m., artikel 69, gives  

 der mulighed for at tilbageholde op til 10 pct. af støtten under  

 enkeltbetalingsordningen  

 og anden direkte støtte til landmændene med henblik på at yde en ekstra  

 støtte  

 til særlige typer landbrug.
Denne mulighed har regeringen ikke ønsket at  

 udnytte  i modsætning til f.eks.
Storbritannien.
Imidlertid har  

 fødevareministeren i sit svar på spørgsmål S 2434 af 13. februar 2006 oplyst,  

 at der med Det Europæiske Råds budgetaftale i december 2005 er skabt mulighed  

 for, at hvert medlemsland frivilligt kan beslutte at overføre op til 20 pct.  

 af  

 den direkte landbrugsstøtte til den enkelte landmand til  

 landdistriktsprogrammet.  

 Forslagsstillerne ser en sådan mulig overførsel som en hensigtsmæssig måde at  

 give et incitament til at drive miljøorienteret landbrug.
Ved en overførelse  

 tager man ikke pengene fra landmændene, men omfordeler pengene til de  

 landmænd,  

 der gør en aktiv indsats for naturen.
Med beslutningsforslaget pålægges  

 regeringen derfor at overføre 20 pct. af de direkte landbrugsstøttemidler til  

 landdistriktsprogrammet.
Skriftlig fremsættelse Mette Gjerskov  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om individuelle miljøgodkendelser for landbruget og  

 naturgenopretning.
(Beslutningsforslag nr.
B 105).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
