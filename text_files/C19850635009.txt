 Til brug for ministerier og styrelser er udarbejdet en ny udgave af  

 budgetvejledningen.
Budgetvejledning 1985 er først og fremmest præget af ændringer, der  

 skyldes den igangværende budgetreform.
De centrale ændringer på dette område  

 anføres nedenfor.
I Budgetvejledning 1985 er der herudover foretaget  

 ændringer i overensstemmelse med ønsker fremsat af finansudvalget og andre  

 brugere.
 Da de foretagne ændringer er omfattende, er der ikke som ved tidligere  

 udgaver foretaget stregmarkeringer i marginen, hvor ændringer er sket.
Ændringer som følge af budgetreformen 1. Kapitlerne 1 om statens budget- og bevillingssystem  

 og 2 om budgetlægning og udgiftspolitisk styring er i forhold til  

 Budgetvejledning 1979 helt omskrevet og indeholder bl.a. de nye regler om  

 totalrammer og reglerne om sammenhængen mellem statsbudgettet og de kommunale  

 budgetter, det udvidede totalbalanceprincip.
 2. Kapitel 7 indeholder de regler om personale og  

 personaleudgifter, der er gældende fra og med finansåret 1986, jfr. herved  

 nedenfor pkt. 7. Reglerne i kapitel 7 svarer i alt væsentligt til kapitel 2 i  

 finansministeriets introduktionsvejledning om nye bevillingsregler for  

 personaleforbrug, oktober 1984.
 3. Budgetvejledning 1985 indeholder ændrede og  

 udbyggede regler om statsvirksomheder (afsnit 59.1.), udbyggede regler om  

 indtægtsdækket virksomhed (afsnit 59.2.) og gældende regler for supplerende  

 mindre virksomhed (afsnit 51.2).
4. Budgetreformen omfatter regelændringer med henblik  

 på lettelse af de bevillingsmæssige procedurer.
Indskrænkning i kravet om  

 aktstykkeforelæggelser er gennemført vedrørende igangsættelse af bygge- og  

 anlægsarbejder (afsnit 54.4). salg af fast ejendom (pkt. 61.27) og overførsel  

 af driftsudgifter mellem hovedkonti (pkt. 42.42.8.). Endvidere er krav om  

 finansudvalgsforelæggelse bortfaldet ved tildeling af understøttelse til  

 ikke-tjenestemandsansat statsligt personale og særskilt vederlæggelse.  

 sådanne sager behandles i finansministeriet, lønnings- og  

 pensionsdepartementet, idet der dog ikke herved er sket nogen ændring af  

 hidtidig praksis på de nævnte områder.
5. Med henblik på administrativ smidiggørelse af  

 budget- og bevillingssystemet er der med budgetreformen gennemført en  

 opsparingsordning for uudnyttede driftsudgifter (pkt. 61.22.) samt en enklere  

 procedure og opstramning af reglerne vedrørende genbevillinger (pkt. 61.29.) 6. Ændringer som følge af, at bevillingslovenes  

 hidtidige § 40 Bevægelserne på statens formue-, og kapitalkonti er erstattet  

 af mere overskuelige fællesparagraffer, er beskrevet i afsnit 43.2.
 Ikrafttræden m. v.
 7. Budgetvejledning 1985's bestemmelser finder  

 anvendelse straks, idet dog reglerne om personale og personaleudgifter i kap.  

 7 først er gældende fra og med finansåret 1986. Indtil 1. januar 1986 gælder  

 på dette område de hidtidige regler i Budgetvejledning 1979, kapitel 7.
 8. Nærværende cirkulære træder med den under pkt. 7  

 anførte modifikation i stedet for finansministeriets cirkulære af 27. februar  

 1979 om Budgetvejledning 1979. Samtidig ophæves følgende cirkulærer:
 Finansministeriets cirkulære af 4. april 1984 om totalrammer for 1984 og  

 1985 m.v.
 Finansministeriets cirkulære af 5. april 1984 om statsinstitutioners og  

 visse selvejende institutioners adgang til at udføre indtægtsdækket  

 virksomhed.
 Finansministeriets cirkulære af 6. april 1984 om ændring af forskellige  

 bestemmelser i Budgetvejledning 1979.
 9. Budgetvejledning 1985 kan rekvireres ved  

 henvendelse til budgetdepartementet, telefon (01) 11 44 88, lokal 4079.
 Såfremt der ved vejledningens anvendelse opstår tvivlsspørgsmål, bedes  

 disse forelagt budgetdepartementet.
