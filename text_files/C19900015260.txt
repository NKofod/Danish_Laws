 1. Fastsættelse af størrelsen af u-landsfrivilliges  

 beregningsgrundlag i henhold til § 12 i direktoratets bekendtgørelse nr. 685  

 af 8. oktober 1986 vedrørende fremgangsmåden ved beregning af  

 arbejdsfortjenesten for lønmodtagere.
 Beregningsgrunlaget for medlemmer, der har været udsendt som  

 u-landsfrivillige, fastsættes til kr. 13.930,- pr. måned incl. værdien af  

 skattefrihed.
 Beregning af månedslønnen er sket på baggrund af oplysninger om  

 årsindtægter for 1989.
Det medfører, at medlemmer, der har afsluttet beskæftigelsen som  

 u-landsfrivillig efter den 2. juli 1989, skal beregnes på baggrund af en  

 månedsløn på kr. 13.930,- Dette gælder således også for medlemmer, der har afsluttet beskæftigelsen  

 som u-landsfrivillig efter den 2. juli 1989, og som har fået beregnet satsen  

 på baggrund af beregningsgrundlaget på kr. 11.566,- pr. måned.
 2. Vedrørende individuel regulering af dagpenge- og  

 efterlønssatsen fra og med 2. juli 1990, jf. arbejdsløshedsforsikringslovens  

 § 51, stk. 1, og § 75 d, stk. 1.
 På finansloven for 1990 er det fastsat, at dagpenge, efterløn m.v.  

 reguleres med 2,5% pr. 2. juli 1990.
 Det medfører, at kasserne med virkning fra og med den 2. juli 1990 for det  

 enkelte medlem skal regulere det hidtidige beregningsgrundlag incl. foretagne  

 reguleringer forud for 2. juli 1989 med ovennævnte procentsats.
 Det bemærkes, at dagpenge/efterløn efter reguleringen ikke kan udbetales  

 med et beløb, der overstiger de til enhver tid gældende maksimale  

 dagpenge-/efterlønssatser.
 Direktoratets A-vejledning af 28. november 1988 (3.312) bortfalder hermed.
