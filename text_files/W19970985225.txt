Det fremgik af kiropraktorens journal, at patienten umiddelbart efter  

 behandlingen udviklede sløret tale, var usikker på benene, havde  

 kvalme og var svimmel.
Et par timer efter symptomudviklingen kontaktede  

 kiropraktoren patientens egen læge pr. telefon.
Han fortalte blandt  

 andet lægen, at han ville se til patienten senere på dagen.  

 Kiropraktoren hjalp patienten hjem.
Kritik af forløbet efter en  

 nakkebehandling Patientklagenævnet fandt, at der ikke var grundlag  

 for at kritisere selve undersøgelsen og behandlingen.
Ligeledes fandt  

 nævnet, at alvorlige komplikationer som følge af  

 nakkemanipulationer opstår i cirka en ud af 1-2  millioner  

 manipulationer, hvorfor kiropraktoren ikke havde pligt til at informere  

 herom.
Imidlertid fandt nævnet, at kiropraktoren burde have  

 henvist patienten til en lægelig behandling på et tidligere  

 tidspunkt, eksempelvis i form af kontakt til den nærmeste neurologiske  

 afdeling via skadestuen.
Nævnet oplyste, at det hænder, at  

 forbigående svimmelhed samt utilpashed kan optræde efter  

 nakkebehandling, hvilket kan retfærdiggøre en kortere  

 observationstid.
En symptomudvikling af den i sagen omhandlede art med f.eks.  

 talebesvær tyder dog stærkt på neurologiske komplikationer  

 af alvorlig art.
