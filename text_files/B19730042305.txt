 I henhold til § 49, stk. 1, i borgerlig straffelov, jfr. lovbekendtgørelse  

 nr. 347 af 15. august 1967, som ændret senest ved lov nr. 320 af 13. juni  

 1973, og § 997, stk 4, i lov om rettens pleje, jfr. lovbekendtgørelse nr. 669  

 af 19. december 1969, som ændret senest ved lov nr. 320 af 13. juni 1973,  

 fastsættes følgende regler om fuldbyrdelse af frihedsstraf, der udstås i  

 kriminalforsorgens anstalter og arresthusene:
 Indledende bestemmelser.
 § 1.  Fængselsstraf udstås i åben anstalt, medmindre  

 det af særlige grunde findes utilrådeligt.
 Stk. 2.  Fængselsstraf kan i almindelighed ikke udstås i  

 arresthus (Københavns fængsler), medmindre strafudståelsen bliver kortvarig.
 Stk. 3.  Hæftestraf udstås i arresthus eller i  

 kriminalforsorgens anstalter.
§ 2.  Udståelse af frihedsstraf kan først iværksættes,  

 når fuldbyrdelsesordre foreligger.
Har den domfældte efter domsafsigelsen  

 været varetægtsfængslet (eller anholdt), medregnes dette tidsrum i  

 straffetiden.
 § 3.  Justitsministeriet, direktoratet for  

 kriminalforsorgen, fastsætter nærmere regler om fordeling af de domfældte, om  

 påbegyndelse og afbrydelse af straffuldbyrdelsen, om iværksættelse af  

 strafudståelsen og om strafberegningen.
 Stk. 2.  Bortset fra tilfælde, hvor fuldbyrdelsen af  

 straffen i henhold til retsplejeloven afbrydes efter rettens beslutning, kan  

 bestemmelse om midlertidig afbrydelse af straffuldbyrdelsen kun træffes af  

 justitsministeriet (direktoratet for kriminalforsorgen).
 Stk. 3.  Hvis den indsatte rejser indsigelse mod  

 strafberegningen, skal han gøres bekendt med adgangen til i henhold til  

 retsplejelovens § 998 at indbringe spørgsmålet for domstolene.
 Almindelige regler for institutionsopholdet.
 § 4.  Straffen udstås i almindelighed i fællesskab.  

 Personer, der udstår hæfte, må ikke uden deres samtykke anbringes i  

 fællesskab med andre kategorier af indsatte.
Stk. 2.  Når særlige omstændigheder taler derfor, kan  

 institutionens leder bestemme, at den indsatte midlertidigt skal have ophold  

 i enrum.
Direktoratet for kriminalforsorgen fastsætter nærmere regler om  

 adgangen til anbringelse i enrum.
Stk. 3.  Indsatte, der ønsker at tilbringe fritiden i  

 enrum, skal - hvor forholdene gør det muligt - have adgang hertil.
De  

 indsatte skal så vidt muligt være i enrum om natten.
§ 5.  Kvindelige indsatte kan have deres børn hos sig  

 under strafudståelsen, indtil børnene er fyldt 1 år.
Hvis det må anses for  

 stemmende med barnets tarv, kan institutionens leder give tilladelse til, at  

 barnet forbliver hos den indsatte ud over dette tidspunkt.
 § 6.  Ved indsættelsen skal den indsatte orienteres om  

 forholdene i institutionen og vejledes om reglerne for opholdet.
 § 7.  Den indsatte gøres bekendt med, hvilket inventar  

 og andet udstyr der hører til hans opholdsrum.
 Stk. 2.  Direktoratet fastsætter nærmere regler om  

 udstyr m.v. af de indsattes opholdsrum og om, hvilken beklædning, linned,  

 toiletartikler m.v. der skal udleveres.
 § 8.  Direktoratet fastsætter regler om  

 kostforplejningen.
Stk. 2.  Personer, der udstår frihedsstraf i arresthus  

 (Københavns fængsler), har adgang til selv at skaffe sig levnedsmidler i det  

 omfang, det er foreneligt med ordens- og sikkerhedshensyn.
Tilsvarende gælder  

 personer, der udstår hæfte i kriminalforsorgens anstalter.
 Stk. 3.  Direktoratet fastsætter regler om, i hvilket  

 omfang de indsatte i øvrigt har adgang til selv at skaffe sig levnedsmidler.
 § 9.  Institutionen sørger for, at de indsatte  

 undergives lægeundersøgelse, vaccination og andre forebyggende  

 foranstaltninger, som af sundhedsmæssige hensyn findes påkrævet.
Stk. 2.  Under sygdom behandles de indsatte af  

 institutionens læge.
De skal i nødvendigt omfang undergives  

 speciallægebehandling.
Såfremt det af lægelige grunde findes tilrådeligt,  

 indlægges de på hospital eller overføres til anden institution under  

 kriminalforsorgen med sygeafdeling eller specialafdeling.
Nærmere regler  

 herom fastsættes af direktoratet.
 Stk. 3.  De indsatte skal følge lægens anvisninger,  

 herunder lade udtage blodprøve og lignende i den udstrækning, det findes  

 påkrævet for at gennemføre en behandling eller en almindelig sundhedskontrol.
 Stk. 4.  I tilfælde af alvorlig sygdom skal den  

 indsattes pårørende så vidt muligt underrettes.
 Stk.5.  Direktoratet udfærdiger regler om de indsattes  

 adgang til tandeftersyn og tandbehandling.
 § 10.  Institutionens leder fastsætter almindelige  

 regler om hygiejniske forhold, således at der opretholdes en forsvarlig  

 hygiejnisk standard.
 § 11.  De indsatte skal have adgang til at deltage i  

 gudstjenester, når sådanne afholdes i institutionen, og til at modtage besøg  

 af en præst, prædikant, menighedsforstander eller lignende.
 De indsattes beskæftigelse.
 § 12.  De indsatte skal være beskæftiget med arbejde  

 eller uddannelse eller - såfremt det i det enkelte tilfælde findes  

 formålstjenligt - med aktivitet af anden karakter, herunder eventuelt  

 selvforskaffet beskæftigelse, som kan udøves under institutionens tilsyn.
Stk. 2.  Personer, der udstår frihedsstraf i arresthus  

 (Københavns fængsler), har dog adgang til selv at skaffe sig beskæftigelse,  

 som på rimelig måde kan foregå i institutionen.
Tilsvarende gælder personer,  

 der udstår hæfte i kriminalforsorgens anstalter.
§ 13.  Valget af beskæftigelse træffes i hvert enkelt  

 tilfælde på grundlag af en samlet vurdering af den indsattes forhold.
Der  

 tages hensyn til, at den indsattes evner udnyttes rimeligt, og til hans egne  

 ønsker.
 Stk. 2.  De indsatte bør søges motiveret for  

 beskæftigelse, der er egnet til at afbøde manglende skolemæssige kundskaber  

 eller mangel på erhvervsmæssig eller anden uddannelse.
 § 14.  Den tid, som den indsatte skal anvende til  

 beskæftigelse, skal holdes inden for de til enhver tid gældende  

 arbejdstidsnormer på arbejdsmarkedet, herunder eventuelle normer for  

 overarbejde.
 Stk. 2.  Arbejdstiden for indsatte, der er beskæftiget  

 med arbejde, som er nødvendigt for institutionens drift, kan dog henlægges  

 til andre tidsrum, end hvad der i øvrigt gælder for beskæftigelse i  

 institutionen.
Stk. 3.  Indsatte, hvis trossamfund forbyder dem at være  

 beskæftiget på visse dage, skal fritages herfor.
Institutionens leder kan  

 bestemme, at de på anden måde skal opfylde arbejdstidsnormen.
 § 15.  Direktoratet fastsætter nærmere regler for de  

 indsattes beskæftigelse, herunder regler om størrelsen og anvendelsen af  

 arbejdspenge.
Stk. 2.  Til indsatte, der på grund af  

 helbredstilstanden ikke kan beskæftiges efter de almindelige regler, ydes der  

 dagpenge.
Nærmere regler herom fastsættes af direktoratet.
 Fritiden.
§ 16.  De indsatte skal i fritiden have passende  

 muligheder for at holde sig orienteret ved avislæsning, gennem radio- og  

 fjernsynsudsendelser m.v.
Der skal være adgang til lån af bøger og  

 tidsskrifter og så vidt muligt være tilbud om fritidsundervisning og  

 forskellige former for sportsudøvelse.
 Stk. 2.  Institutionens leder fastsætter regler om,  

 hvilke tidsrum de indsatte dagligt kan anvende til fælles fritidsaktiviteter.
§ 17.  De indsatte skal i almindelighed have adgang  

 til dagligt at tilbringe mindst een time i fri luft.
På arbejdsfri dage skal  

 der så vidt muligt være adgang til yderligere ophold i fri luft.
 De indsattes almindelige rettigheder m.v.
§ 18.  De indsatte har gennem valgte repræsentanter  

 eller på anden måde mulighed for at udtale sig om og øve indflydelse på  

 generelle spørgsmål, der angår deres tilværelse i institutionen.
Nærmere  

 regler herom fastsættes af direktoratet.
 § 19.  De indsatte har adgang til at udøve deres  

 almindelige borgerlige rettigheder i det omfang, frihedsberøvelsen ikke i sig  

 selv afskærer dem herfra.
 Stk. 2.  De er i institutionen undergivet  

 straffelovgivningens regler og skal overholde alle bestemmelser, som omfattes  

 heraf.
 Stk. 3.  De skal overholde de bestemmelser, som  

 institutionens leder har fastsat af ordens- og sikkerhedshensyn.
 Stk. 4.  De skal i forholdet til personalet og  

 medindsatte anvende en almindelig god omgangstone og følge personalets  

 anvisninger.
 § 20.  Direktoratet kan - i det omfang ordens- og  

 sikkerhedshensyn taler herfor - fastsætte begrænsninger med hensyn til de  

 indsattes brug af egne effekter og deres adgang til at disponere over penge  

 og ejendele i institutionen.
§ 21.  Der kan ikke uden den indsattes samtykke - rettes henvendelse til pårørende eller andre personer uden for  

 kriminalforsorgen, - indhentes oplysninger fra andre offentlige myndigheder end politi og  

 retsvæsenet med det formål at opnå kendskab til den indsattes private forhold.
 Stk. 2.  Direktoratet kan fastsætte regler om, at de  

 indsatte skal lade sig fotografere ved institutionens foranstaltning.
§ 22.  De indsatte har gennem brevveksling og besøg  

 mulighed for at opretholde og styrke forbindelsen med omverdenen.
Nærmere  

 regler herom fastsættes af direktoratet.
§ 23.  De indsatte kan nægte at modtage besøg af  

 personer, der ikke kommer som led i udøvelsen af offentligt hverv.
De må ikke  

 mod deres ønske medvirke ved gennemførelse af besøg i institutionen, ved  

 radio- og fjernsynsudsendelser eller lignende.
De kan forlange sig fritaget  

 for at være til stede i lokaliteter, der beses eller inddrages under sådanne  

 arrangementer.
Besøgende kan ikke uden den indsattes tilladelse få adgang til  

 hans opholdsrum.
 Stk. 2.  Direktoratet fastsætter nærmere regler om  

 offentlighedens adgang til kriminalforsorgens anstalter og arresthusene.
§ 24.  Direktoratet fastsætter regler om udgang.
Det  

 skal indgå i institutionens almindelige overvejelser, om der bør gives  

 indsatte, der efter disse regler har mulighed herfor, tilladelse til udgang  

 af hensyn til deres oplæring, uddannelse eller beskæftigelse.
 Løsladelse.
 § 25.  Løsladelse, som sker efter endt strafudståelse,  

 skal finde sted på et sådant tidspunkt, at den løsladte ved benyttelse af  

 offentlige trafikmidler kan nå til en bopæl her i landet inden straffetidens  

 udløb.
 Stk. 2.  Når særlige omstændigheder taler derfor, er  

 institutionens leder bemyndiget til at iværksætte løsladelsen, herunder  

 prøveløsladelse, indtil 3 dage før løsladelsesdatoen.
Stk. 3.  Personer, der udstår straf af fængsel i 3  

 måneder eller derover kan efter bestemmelse, der træffes af institutionens  

 leder, løslades indtil 5 dage før jul, såfremt løsladelsesdatoen  

 (prøveløsladelsesdatoen) falder i tidsrummet fra den 23. december til den 10  

 januar.
Det er dog en forudsætning for løsladelsen, at der er sikret den  

 pågældende passende ophold og arbejde eller andet underhold, og at der i  

 øvrigt ikke foreligger omstændigheder, som gør fremrykning af  

 løsladelsestidspunktet utilrådeligt.
 Institutionens sagsbehandling.
 § 26.  Spørgsmålet om den indsattes beskæftigelse, om  

 overførsel til fortsat strafudståelse i anden institution, om benådning eller  

 løsladelse på prøve og andre væsentlige spørgsmål vedrørende den indsatte  

 skal i almindelighed behandles af et råd, bestående af funktionærer ved  

 institutionen.
Stk. 2.  Rådet består fortrinsvis af funktionærer, som  

 har særligt kendskab til den indsatte, hvis forhold skal drøftes.
I  

 drøftelserne kan endvidere deltage lederne af de enkelte personalegrupper og  

 læger, psykologer, præster m.fl. enten som faste mødedeltagere, eller således  

 at de kan tilkaldes i det omfang, det skønnes af betydning.
Stk. 3.  Institutionens leder bestemmer, om der ved  

 institutionen skal være et eller flere sådanne råd, og hvilke funktionærer  

 der skal være faste deltagere.
Lederen fastsætter tillige de nærmere regler  

 om arbejds- og sagsfordeling og om rådenes virksomhed.
Stk. 4.  Rådet afgiver indstilling til institutionens  

 leder.
Indstillingen skal være udførligt begrundet og gengive eventuelle  

 divergerende synspunkter.
 Stk. 5.  Institutionens leder træffer afgørelse eller  

 afgiver indstilling til direktoratet på grundlag af indstillingerne fra  

 rådet.
 § 27.  Indsatte, hvis forhold behandles i rådet, har  

 adgang til at komme til stede og redegøre for deres synspunkter.
 Begrundelsespligt, klagevejledning m.v.
§ 28.  De indsatte skal snarest muligt gøres bekendt  

 med de afgørelser, der træffes vedrørende deres forhold, og efter anmodning  

 underrettes om begrundelsen for afgørelsen.
På tilsvarende måde skal de  

 orienteres om indstillinger i spørgsmål, som ikke afgøres af institutionen og  

 om begrundelsen for indstillingen.
Stk. 2. I forbindelse med afslag skal de  

 indsatte gøres bekendt med adgangen til at forelægge spørgsmålet for  

 direktoratet.
§ 29.  De indsatte har adgang til at få institutionens  

 leder og andre ledende funktionærer i tale.
Anmodning om samtaler skal  

 imødekommes snarest muligt.
 Stk. 2.  De skal have adgang til samtale med direktøren  

 for kriminalforsorgen, når denne er til stede i institutionen.
 Visitation, anvendelse af sikringsmidler m.v.
§ 30.  De indsatte kan undergives visitation,  

 foretaget af institutionens funktionærer.
Ved visitation forstås en nøje  

 undersøgelse af, hvilke effekter den pågældende har i sin besiddelse i  

 opholdsrummet eller på sin person.
Visitation kan foretages i det omfang, det  

 er nødvendigt af sikkerhedshensyn og til kontrol med, at ordensbestemmelser  

 og andre regler overholdes.
 Stk. 2.  Visitation sker efter regler, der fastsættes af  

 direktoratet.
§ 31.  Såfremt det er nødvendigt for at afværge  

 truende vold, betvinge voldsom modstand eller for at hindre selvmord eller  

 anden selvbeskadigelse, kan den indsatte hensættes i særlig sikringscelle,  

 der er godkendt hertil af direktoratet.
Hensættelse i sikringscelle må kun  

 anvendes, når forholdene gør det absolut påkrævet, og når andre lempeligere  

 midler, herunder udelukkelse fra fællesskab, har været forsøgt eller åbenbart  

 vil være utilstrækkelige.
 Stk. 2.  Direktoratet fastsætter nærmere regler om  

 anvendelse af sikringsmidler.
§ 32.  Magtanvendelse over for indsatte må kun finde  

 sted, når det er absolut nødvendigt - for at afværge truende vold, betvinge voldsom modstand eller for at  

 hindre selvmord eller anden selvbeskadigelse, - for at hindre undvigelse eller standse undvegne i tilfælde, hvor der er  

 grund til at tro, at dette ikke kan gennemføres på anden måde, - for at gennemtvinge en påbudt foranstaltning, hvis øjeblikkelige  

 gennemførelse er nødvendig, i tilfælde, hvor indsatte afviser eller  

 forsætligt undlader at følge personalets anvisninger.
 Stk. 2.  De nærmere regler om magtanvendelse fastsættes  

 af direktoratet.
 Disciplinærstraf m.v.
§ 33.  Der kan ikendes den indsatte disciplinærstraf - for overtrædelse af § 12, stk. 1, § 19, stk. 2 og 4, og de regler, som  

 direktoratet har fastsat i henhold til § 8, stk. 3, § 20, § 21, stk. 2, § 22  

 og § 24, - for overtrædelse af ordensbestemmelser m.v., som institutionens leder  

 har fastsat, jfr. § 19, stk. 3, og andre regler, som institutionens leder har  

 udfærdiget i henhold til bestemmelser, fastsat af direktoratet, og - i tilfælde, hvor den indsatte søger at unddrage sig den fortsatte  

 strafudståelse.
§ 34.  Den disciplinære myndighed er hos  

 institutionens leder eller den, han bemyndiger til på sit ansvar at udøve  

 den.
Den omfatter ikke adgang til at påkende forhold, der vedrører tiden,  

 hvor den indsatte endnu var undergivet reglerne for varetægtsfængslede, eller  

 tidsrum under strafudståelsen, hvor den indsatte er udleveret til politiet.
 Stk. 2.  Den disciplinære myndighed er ophævet under den  

 indsattes fravær fra institutionen, såfremt straffuldbyrdelsen anses for  

 afbrudt.
 Stk. 3.  Institutionslederens disciplinære myndighed  

 ophører, når den indsatte løslades.
 Stk. 4.  Overføres den indsatte til fortsat  

 strafudståelse i anden anstalt eller i et arresthus, overgår  

 disciplinærmyndigheden hertil.
§ 35.  Til brug for disciplinærsagens afgørelse skal  

 der foreligge fyldestgørende indberetninger om de formodede overtrædelser og  

 foretages de nødvendige undersøgelser i sagen, herunder eventuelle  

 afhøringer.
Den indsatte skal have lejlighed til at udtale sig.
 Stk. 2.  Om disciplinærsagers gennemførelse og afgørelse  

 gøres notat i en særlig protokol.
 Stk. 3.  Direktoratet fastsætter nærmere regler om  

 gennemførelsen af disciplinær forfølgning, herunder om den indsattes  

 rettigheder.
 § 36.  Hvis det efter sagens omstændigheder ikke er  

 påkrævet, at en ikendt disciplinærstraf umiddelbart fuldbyrdes, kan det  

 bestemmes, at fuldbyrdelsen af straffen eller en del af denne udsættes,  

 således at et nærmere bestemt tidsrum, eventuelt den resterende del af  

 opholdstiden i institutionen, fastsættes som prøvetid.
 Stk. 2.  Når omstændighederne taler derfor, kan der i  

 stedet for ikendelse af disciplinærstraf tildeles en advarsel.
 Stk. 3.  Direktoratet fastsætter regler om anvendelse og  

 fuldbyrdelse af disciplinærstraffe.
 § 37.  I sager om konfiskation finder reglerne i § 34  

 og § 35 tilsvarende anvendelse.
 Stk. 2.  Ved konfiskation inddrages det konfiskerede til  

 fordel for statskassen, til nyttiggørelse i institutionen eller destrueres.
 § 38.  Det kan pålægges den indsatte at betale  

 erstatning for skadevoldelse, som han efter almindelige erstatningsregler er  

 ansvarlig for, herunder såvel skade på person som beskadigelser af  

 institutionens bygninger, maskiner, inventar, bøger, arbejds- og  

 undervisningsmaterialer og andre genstande, der tilhører institutionen.
 Stk. 2.  Erstatningsbeløbet indeholdes i den indsattes  

 arbejdspenge, herunder løsladelsesbeløbet.
 Stk. 3.  § 35 finder tilsvarende anvendelse.
 § 39.  Direktoratet er bemyndiget til, hvor særlige  

 forhold taler derfor, eventuelt for enkelte institutioner, at fravige  

 foranstående regler i det omfang, det må anses for ønskeligt at indføre  

 lempeligere ordninger.
 § 40.  De indsatte skal have adgang til at få  

 udleveret et eksemplar af denne bekendtgørelse og de regler, der er  

 udfærdiget i tilslutning hertil.
 Stk. 2.  Tilsvarende gælder de af Europarådet fastsatte  

 standardminimumregler om behandlingen af indsatte.
 § 41.  Bekendtgørelsen træder i kraft den 1. juli  

 1973.
Stk. 2.  Samtidig ophæves Anordning nr. 328 af 1. november 1933 angående behandling af kvinder der  

 indsættes i arbejdshus.
 Anordning nr. 403 af 17. november 1939 om statens helbredelsesanstalt for  

 drankere i Nordby på Fanø.
 Bekendtgørelse nr. 415 af 23. november 1939: Reglement for statens  

 helbredelsesanstalt for drankere i Nordby på Fanø.
 Anordning nr. 680 af 18. december 1940 angående forvaringsanstalten for  

 psykopater i Herstedvester, som ændret ved anordning nr. 9 af 9. januar 1942.
 Bekendtgørelse nr. 681 af 18. december 1940: Reglement for  

 forvaringsanstalten for psykopater i Herstedvester.
 Anordning nr. 389 af 3. september 1948 angående fuldbyrdelse af  

 fængselsstraf i arresthus, som ændret senest ved anordning nr. 25 af 2.  

 februar 1970.
 Anordning nr. 388 af 3. september 1948 angående fuldbyrdelse af  

 hæftestraf, som ændret senest ved anordning nr. 25 af 2. februar 1970.
 Anordning nr. 464 af 27. november 1951 om fuldbyrdelse af ungdomsfængsel  

 over for mandspersoner, som ændret senest ved anordning nr. 25 af 2. februar  

 1970.
 Anordning nr. 245 af 21. juli 1958 angående behandling af mandspersoner  

 der indsættes i arbejdshus, som ændret senest ved anordning nr. 25 af 2.  

 februar 1970.
 Anordning nr. 249 af 3. juli 1962 om fuldbyrdelse af fængselsstraf i  

 statsfængsel, som ændret senest ved anordning nr. 25 af 2. februar 1970.
 Anordning nr. 349 af 30. september 1966 om fuldbyrdelse af fængselsstraf i  

 særfængsel, som ændret ved anordning nr. 433 af 27. november 1967.
 Anordning nr. 542 af 9. december 1969 om fuldbyrdelse af  

 sikkerhedsforvaring.
 Bekendtgørelse nr. 114 af 18. april 1955 om anvendelse af løsladte fangers  

 opsparede arbejdspenge m.v.
 Bekendtgørelse nr. 11 af 14. januar 1964 om beregning af straffetid for  

 personer, som har været undergivet varetægtsfængsel efter straffesagens  

 afslutning, som ændret ved bekendtgørelse nr. 408 af 13. december 1968.
 Justitsministeriet, den 21. juni 1973.
K.
Axel Nielsen.
/ J.
Waagensen.
