Amt anker påbud om nedbringelse af fysiske og psykiske belastninger  

 ved voldsrisiko, idet man finder det er indblanding i personalenormering.  

 Direktoratet fastholder påbudet idet kredsen ikke har anført en bestemt  

 metode til begrænsning af de psykiske og fysiske belastninger.
Man har kun  

 anført hvilken funktion de gennemførte foranstaltninger skal have.
 Direktoratet har modtaget Københavns Amt's brev af 31. januar 1989, hvor  

 amtet anker påbud om nedbringelse af de fysiske og psykiske belastninger ved  

 voldsrisikoen på værkstedet Hørkær fra Arbejdstilsynet, kreds Københavns   

 amt.
 I brevet anfører Københavns Amt, at påbudet reelt er en indblanding  

 i Københavns Amt's kompetence til selv at fastlægge personalenormeringen på  

 sine institutioner.
 Københavns Amt mener også, at tidsfristerne, som er angivet i påbudet, er  

 alt for kort til, at der kan afprøves hensigtsmæssige foranstaltninger til  

 nedbringelsen af de fysiske og psysiske belastninger.
 Københavns Amt anfører også, at påbudet er afstedkommet af en klient der  

 nu og da har givet anledning til voldsomme episoder på værkstedet.
 Til dette har direktoratet følgende bemærkninger:
Kreds Københavns amt har ikke i sit påbud anført en bestemt metode til  

 begrænsning af de fysiske og psykiske belastninger ved voldsepisoderne.
Man  

 har udelukkende anført, hvilken funktion de gennemførte foranstaltninger skal  

 have.
Hvad angår tidsfristerne anfører kredsen i sin høringsskrivelse, at disse  

 er fastsat efter aftale med institutionen.
Direktoratet ser ikke  

 tidsfristerne som en hindring for, at man afprøver forskellige  

 foranstaltninger for at se hvilke, der måtte være de mest hensigtsmæssige.  

 Der er ikke noget krav om, at man skal have afklaret hvilke foranstaltninger,  

 der endeligt skal iværksættes inden tidsfristernes udløb.
Kravet er, at der  

 ved tidsfristens udløb skal være påbegyndt en afprøvning af  

 foranstaltninger.
 Hvad angår voldsepisodernes hyppighed og voldsomhed anfører kredsen i sin  

 høringsskrivelse, at der har været 4 episoder af voldsommere karakter i  

 november måned 1988, så som kast med køkkenmaskine, kniv og lignende.
Voldsepisodernes antal og karakter har medført, at adskillige  

 støttepædagoger har forladt jobbet.
Der har siden 1984 været ansat 8  

 forskellige støttepædagoger til en enkelt klient.
 På baggrund af ovenstående vil direktoratet opretholde kredsens påbud af  

 12. januar 1989.
 Tilbagemelding med oplysning om hvilke foranstaltninger der er iværksat  

 skal være kredsen i hænde senest den 1. juni 1989.
 Denne afgørelse kan indbringes for arbejdsministeren, Laksegade 19, 1063  

 København K inden 4 uger, jf. arbejdsmiljølovens § 81, stk. 2.
 P.D.V.
