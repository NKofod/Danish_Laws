Klage  

 over tandreguleringsbehandling efter ulykke Nævnet fandt ikke anledning til kritik af den udførte  

 behandling, herunder at resultatet blev stabiliseret ved hjælp af en  

 metaltråd,  

 som blev limet på bagsiden af tænderne, samt at der blev foretaget beslibning  

 af tænderne i form af mindre korrektioner med henblik på at forbedre  

 tændernes  

 udseende.
 Nævnet lagde vægt på, at det fremgik af de fotografier,  

 som blev taget henholdvis før og efter behandlingen, at der ikke efter  

 afslutningen af behandlingen kunne konstateres emaljeskader på tænderne, som  

 ikke var til stede ved indledningen af behandlingen.
 Nævnet fandt anledning til kritik af, at  

 specialtandlægen ikke havde sikret sig tilstrækkelig samtykke til  

 behandlingen  

 af patienten, samt anledning til kritik af den foretagne journalføring.  

 Nævnet  

 lagde vægt på, at patienten anførte, at det i forbindelse med afslutningen af  

 tandreguleringsbehandlingen alene blev aftalt, at én tand skulle tilslibes  

 lidt.
 Videre lagde nævnet vægt på, at specialtandlægen  

 anførte, at han foretog en beslibning af de lodrette flader på 2 tænder.  

 Endvidere blev der foretaget en ganske let affladning af skærekanten på en  

 tredje tand med fjernelse af uregelmæssigheder.
Herudover lagde nævnet vægt på, at det ikke fremgik af  

 journalen, at der blev foretaget ovennævnte beslibning af de 3 tænder,  

 herunder  

 hvornår denne beslibning fandt sted.
Det fremgik endvidere ikke af journalen,  

 at patienten gav samtykke til denne del af behandlingen.
 Nævnet fandt det herefter ikke tilstrækkeligt  

 godtgjort, at patienten forud for behandlingen havde givet samtykke til  

 beslibning af 2 af de 3 tænder.
