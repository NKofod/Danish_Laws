Cirkulære om ændring af praksis og genoptagelse af sager om  

  

 tilbagebetaling af vandafgift for vand  

    

  

 forbrugt i frivillig  

  

 momsregistrerede idræts-, svømme- og udstillingshaller mv.  

1) 1. Afgift af ledningsført vand Ifølge § 1 i lovbekendtgørelse nr. 639 af 21. august 1998 om  

 afgift af ledningsført vand, senest ændret ved § 1 i lov nr. 338 af 16. maj  

 2001, svares der afgift til statskassen af ledningsført vand, der forbruges  

 her  

 i landet.
 Afgiften betales af registrerede virksomheder og af ejere af  

 ejendomme, der forsynes med ledningsført vand, men ikke får leveret vand fra  

 et  

 alment vandforsyningsanlæg.
 Ifølge lovens § 9, stk. 1, kan virksomheder, der er  

 registreret efter momsloven, få tilbagebetalt vandafgiften af det af  

 virksomheden forbrugte afgiftspligtige vand.
Efter bestemmelsens stk. 2 kan tilbagebetaling dog ikke  

 finde sted for så vidt angår afsætning af ydelser fra nogle nærmere bestemte  

 momsregistrerede virksomheder.
Disse virksomheder (liberale erhverv m.fl.)  

 fremgår af bilaget til vandafgiftsloven og omfatter bl.a. advokater,  

 arkitekter, landinspektører, revisorer, forskellige bureauer og forlystelser,  

 herunder eksempelvis forlystelsesparker og vandlande.
 Efter stk. 3 tilbagebetales afgiften i samme omfang, som  

 virksomheden har fradragsret for indgående merværdiafgift af vand.
 I Punktafgiftsvejledningen F.6.2.3. er følgende anført  

 vedrørende godtgørelse af afgift af energiforbrug i idrætshaller mv., der er  

 frivillig registreret efter momsloven for udlejning af fast ejendom:
 »I 1988 resolverede  

 den daværende skatteminister, at idrætshaller, svømmehaller,  

 udstillingshaller  

 og udstillingscentre samt forsamlingshuse og medborgerhuse, der er frivillig  

 registreret efter momsloven for udlejning af fast ejendom, kan få godtgjort  

 afgifterne  

 af olie, el, gas og kul, som anvendes til belysning, opvarmning mv.
Bemærk, at adgangen til afgiftsgodtgørelse kun omfatter de  

 formål, der er omfattet af den generelle adgang til afgiftsgodtgørelse.
Dvs.,  

 at der med de nugældende regler ikke længere ydes afgiftsgodtgørelse for  

 energi  

 til rumvarme og varmt vand.  

 « Efter hidtidig praksis har det i modsætning til, hvad der  

 gælder for afgift af olie, el, gas og kul, ikke været muligt at få  

 godtgørelse  

 for vandafgift af vand forbrugt i idrætshaller, udstillingshaller og  

 udstillingscentre mv., der er frivillig registreret efter momsloven for  

 udlejning af fast ejendom.
2. Landsskatteretskendelse om godtgørelse af  

 vandafgift af vandforbrug i idrætshaller mv., der er frivilligt  

 momsregistreret  

 for udlejning af fast ejendom Landsskatteretten har den 4. december 2002 afsagt kendelse i  

 en sag om tilbagebetaling af vandafgift af forbrug af vand i en idrætshal,  

 der  

 ejes af en fond, der er frivillig registreret efter momsloven for udlejning  

 af  

 hallen.
Kendelsen er offentliggjort i SKM2003.175.LSR.
 Landsskatteretten har til grund for afgørelsen anført, at  

 det af vandafgiftslovens § 9 fremgår, at momsregistrerede virksomheder kan få  

 tilbagebetalt afgiften af det af virksomheden forbrugte afgiftspligtige vand.  

 Endvidere henviser Landsskatteretten til bemærkningerne til vandafgiftsloven,  

 hvoraf det fremgår, at momsregistrerede virksomheder kan få tilbagebetalt  

 vandafgiften på samme måde, som de kan få tilbagebetalt energiafgifter, dog  

 således at tilbagebetalingen begrænses på samme måde, som det gælder for  

 elafgiften.
 Landsskatteretten finder, at tilbagebetalingen af vandafgift  

 skal administreres efter samme retningslinjer, som gælder for tilbagebetaling  

 af elafgift.
 Da der efter praksis vedrørende elafgift sker  

 tilbagebetaling af elafgift af el anvendt i idrætshaller, udstillingshaller  

 og  

 udstillingscentre samt forsamlingshuse og medborgerhuse, der er frivillig  

 momsregistreret for udlejning af fast ejendom, finder Landsskatteretten i  

 overensstemmelse hermed, at fonden er berettiget til tilbagebetaling af  

 vandafgift.
 3. Kendelsens betydning vedrørende tilbagebetaling  

 af afgift til frivillig momsregistrerede idrætshaller mv.
 Kendelsen får betydning for sager om tilbagebetaling af  

 vandafgift til frivillig momsregistrerede idrætshaller, udstillingshaller og  

 udstillingscentre samt forsamlingshuse og medborgerhuse, der er frivillig  

 momsregistreret for udlejning af fast ejendom, og som er afgjort i  

 overensstemmelse med den hidtidige praksis.
 Anmodning om tilbagebetaling skal indgives til de regionale  

 told- og skattemyndigheder.
 De regionale told- og skattemyndigheder anmodes om af egen  

 drift at genoptage og afgøre de sager, som de har kendskab til.
 Berettiget til at få tilbagebetalt vandafgift er i første  

 led momsregistrerede virksomheder, som på baggrund af den i dette cirkulære  

 omhandlede praksisændring må anses for godtgørelsesberettigede.
 Det er en betingelse for tilbagebetaling af afgift, at  

 virksomhederne har betalt afgiften, og at afgiften ikke er overvæltet på  

 andre.
 Fremover skal praksis vedrørende godtgørelse af vandafgift  

 ændres således, at idrætshaller mv., jf. ovenfor, der er frivilligt  

 registreret  

 efter momsloven for udlejning af fast ejendom, kan få godtgjort vandafgiften  

 efter samme praksis, som gælder for godtgørelse af elafgift af el anvendt i  

 idrætshaller mv.
4. Oplysninger til brug for behandlingen af  

 tilbagebetalingskrav Det beror på en konkret vurdering af samtlige oplysninger i  

 sagen, om betingelserne for tilbagebetaling er opfyldt.
Det påhviler  

 virksomheden at fremkomme med de oplysninger, der er relevante for en konkret  

 bedømmelse af den enkelte sag.
 En virksomhed, der vil rejse krav om tilbagebetaling, må  

 dokumentere følgende:
 1. Størrelsen af det rejste krav, herunder oplysning om  

 kravets fordeling på afgiftsperioder, således at det udelukkende er  

 tilbagebetalingsberettiget afgift, der indgår i kravet.
 2. Oplysninger om, at virksomheden i den periode, kravet  

 vedrører, har været afskåret fra at overvælte vandafgiften på dens kunder med  

 det resultat, at virksomheden har lidt et tab.
4.1. Dokumentationskravet konkret Virksomheden skal vedlægge følgende oplysninger som  

 dokumentation:
 1. Oplysninger om og dokumentation for størrelsen af det  

 rejste krav gennem regnskabsmateriale for den periode, kravet vedrører.
 2. En beskrivelse af virksomheden, dens arbejdsområde,  

 kundegrundlag, prispolitik mv.
4.2. Øvrige oplysninger Eventuelle andre oplysninger, som de regionale told- og  

 skattemyndigheder må anse for nødvendige ved behandlingen af den konkrete  

 sag,  

 f.eks.:
 1. Oplysninger om navne og beliggenhed vedrørende de  

 konkurrerende virksomheder, der efter virksomhedens opfattelse hindrer  

 virksomheden i at indregne vandafgiften i dens priser.
 2. Oplysninger om de priser, herunder de af konkurrenternes  

 priser, der er indgået i fastsættelsen af virksomhedens udlejningspriser.  

 Virksomheden skal i den forbindelse sandsynliggøre, at de pågældende  

 oplysninger rent faktisk er indgået i prisfastsættelsen for udlejningen.
 3. Oplysninger om konkurrenceforholdene konkret, herunder  

 oplysninger om sammenlignelighed, indtægts- og udgiftskalkuler, virksomhedens  

 skønnede markedsandele o.l.
 4. Oplysninger om tilsvarende udlejningsvirksomheder  

 generelt i form af udlejningsfrekvens samt pris- og markedsudvikling.
5. Forældelse og forrentning I henhold til skattestyrelseslovens § 35 B, stk. 2, kan der  

 ske genoptagelse, hvis anmodning herom fremsættes inden 3 år efter  

 angivelsesfristens udløb.
 Hvis fristen i skattestyrelseslovens § 35 B, stk. 2, er  

 udløbet, kan der i henhold til skattestyrelseslovens § 35 C, stk. 1, nr. 1,  

 efter anmodning ske ekstraordinær genoptagelse til gunst for den  

 afgiftspligtige af opgørelsen af afgiftstilsvaret fra og med den  

 afgiftsperiode, der er helt eller delvist sammenfaldende med den  

 afgiftsperiode, der var til prøvelse i den første sag, der resulterede i  

 underkendelsen af praksis, eller den afgiftsperiode, der var påbegyndt, men  

 endnu ikke udløbet, 5 år forud for underkendelse af praksis.
 Ekstraordinær genoptagelse kan dog kun ske, hvis  

 betingelserne herfor i skattestyrelseslovens § 35 C, stk. 1, nr. 1, er  

 opfyldt.  

 Landsskatterettens kendelse blev afsagt den 4. december 2002.
 Den første afgiftsperiode, der var til prøvelse, var juli  

 kvartal 1996.
 Anmodning om ekstraordinær genoptagelse skal fremsættes  

 under iagttagelse af bestemmelsen i skattestyrelseslovens § 35 C, stk. 2, det  

 vil sige, at anmodningen om genoptagelse skal fremsættes inden 6 måneder  

 efter,  

 at den afgiftspligtige er kommet til kundskab om det forhold, der begrunder  

 fravigelsen af den ordinære genoptagelsesfrist i skattestyrelseslovens § 35  

 B.
 Reaktionsfristen på 6 måneder i henhold til  

 skattestyrelseslovens § 35 C, stk. 2, regnes fra offentliggørelsen af  

 cirkulæret den 17. februar 2004.
Tilbagebetalingskrav forrentes efter de almindelige regler  

 om forrentning jf. cirkulære nr. 157 af 14. oktober 1987 om forrentning af  

 visse tilbagebetalingsbeløb.
Forrentningen er skattepligtig indkomst i  

 henhold  

 til statsskattelovens § 4, litra e.
6. Kompetence og klagefrister Virksomhedens tilbagebetalingskrav skal rejses over for virksomhedens  

 regionale told- og skattemyndighed, der træffer afgørelse i 1. instans.
 Såfremt en virksomhed ønsker at klage over den regionale  

 told- og skattemyndigheds afgørelse, gælder de almindelige klagebestemmelser.
Landsskatteretten behandler klager over de afgørelser, der  

 er nævnt i vandafgiftslovens § 22a.
Andre afgørelser, f.eks. vedrørende  

 overvæltning og forældelse, påklages til Told- og Skattestyrelsen.
 Klagefristen til Landsskatteretten og til Told- og  

 Skattestyrelsen er 3 måneder, jf. sagsudlægningsbekendtgørelsens § 20. I  

 øvrigt  

 finder reglerne i skattestyrelseslovens kap. 3 og 3 A anvendelse.
7. Gyldighed Cirkulæret træder i kraft den 18. februar 2004 og ophæves  

 den 28. februar 2009.
