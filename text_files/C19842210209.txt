(Tekniske skoler) I medfør af § 10, stk. 1,a i lov nr. 191 af 4. juni 1964, jvf.  

 lovbekendtgørelse nr. 187, af 9. april 1981, om godkendelse af handelsskoler,  

 tekniske skoler og maskinmester- og maskinistskoler og tilskud m.v. til disse  

 skoler, fastsættes herved følgende regler om gennemførelse af kursus for  

 deltagere i Statens erhvervspædagogiske Læreruddannelse's kompetencegivende  

 kursus i idræt.
 Lærere, der har gennemført det kompetencegivende kursus i overensstemmelse  

 med cirkulærets regler, kan af direktoratet for erhvervsuddannelserne  

 godkendes til at undervise i faget idræt ved efg-uddannelserne på de tekniske  

 skoler.
 1. Gennemførelse af kursus.
 1.1 Der er mødepligt til kurset og kursusfravær må ikke overstige 20 % af  

 undervisningstiden i hver kursusdel.
 1.2 Arbejdsformen vil stille krav om deltageraktivitet i såvel den  

 praktiske afprøvning som i en analyse og drøftelse af det behandlede stof med  

 særlig henblik på personlig videreudvikling af de bearbejdede områder.
 1.3 De i læseplanen beskrevne obligatoriske opgaver skal være afleveret og  

 godkendt.
 1.4 Obligatoriske opgaver skal løses som enkeltpersonsopgaver, med mindre  

 andet er angivet i læseplanen.
 2. Udstedelse af kursusbevis. 2.1 DHL udfærdiger bevis  

 for deltagelse med angivelse af kursuts indhold og varighed.
 3. Dispensationsregler. 3.1 DHL kan i særlige tilfælde  

 dispensere fra de under punkt 1.1 nævnte regler.
 P.d.v.
 e.b.
