Bekendtgørelse om ansvarsforsikring for  

 motorkøretøjer mv.1) I medfør af §§ 105, stk. 4, 107, stk. 1 og 2, 115 a,  

 stk. 1-4, 115 b, stk. 1 og 2, og 118, stk. 6 og 8, i  

 færdselsloven, jf lovbekendtgørelse nr. 712 af 2. august 2001,  

 som ændret ved lov nr. 217 af 22. april 2002, fastsættes:
Kapitel 1 Almindelige regler for forsikringsselskaber, der udbyder  

 ansvarsforsikring for motordrevne køretøjer § 1. Forsikringsselskaber, der udbyder  

 ansvarsforsikring for motordrevne køretøjer, er forpligtet til  

 at overtage forsikring for enhver forsikringspligtig, der vil underkaste sig  

 selskabets forsikringsbetingelser, fastsat i overensstemmelse med den risiko,  

 der overtages.
 Stk. 2. Gensidige forsikringsselskaber, der udbyder  

 ansvarsforsikring for motordrevne køretøjer, er dog alene  

 forpligtet til som medlem at optage enhver forsikringspligtig inden for den  

 kreds, som selskabet er bestemt til at virke i.
 § 2. Forsikringen skal træde i kraft  

 på det tidspunkt, da forsikringsbegæringen er modtaget af  

 selskabet eller af dets befuldmægtigede, medmindre forsikringstageren  

 har anmodet om en anden senere ikrafttrædelsesdato.
 Stk. 2. Forsikringen skal på grundlag af betaling af  

 én enkelt præmie dække hele Den Europæiske Unions og  

 Det Europæiske Økonomiske Samarbejdsområdes område  

 og give den dækning, der er foreskrevet i lovgivningen i vedkommende  

 medlemsstat, eller den dækning, der kan kræves efter dansk  

 lovgivning, når denne dækning er større.
 § 3. Selskabet skal tegne forsikringen  

 således, at ethvert forsikringsansvar i forhold til skadelidte  

 påhviler selskabet.
 Stk. 2. Den omstændighed, at forsikringstageren handler  

 imod eller ikke efterkommer sine forpligtelser over for selskabet, berettiger  

 ikke dette til over for en erstatningsberettiget skadelidt at nægte  

 betaling.
Stk. 3. Det kan mellem forsikringsselskabet og  

 forsikringstageren med den begrænsning, der følger af  

 færdselslovens § 108, stk. 2, aftales, at forsikringstageren  

 helt eller delvist skal bære risikoen for de under forsikringen  

 hørende skader.
Det kan ikke mellem disse parter aftales, at  

 skadelidte helt eller delvist skal bære risikoen.
 § 4. Om forsikring af  

 motorkøretøjer, der er registreret til udlejning uden  

 fører, gælder ud over denne bekendtgørelse reglerne i  

 Justitsministeriets bekendtgørelse om motorkøretøjer,  

 der udlejes uden fører.
 Stk. 2. Policer for andre motorkøretøjer end de  

 i stk. 1 nævnte skal indeholde en bestemmelse om, at selskabet har  

 fuld regresret mod forsikringstageren for alle skader, der indtræder,  

 mens køretøjet er udlejet uden fører i strid med den i  

 stk. 1 nævnte bekendtgørelse, medmindre det  

 godtgøres, at skadens indtræden eller omfang ikke skyldes, at  

 køretøjet er udlejet i strid med bekendtgørelsen.
Kapitel 2 Tegning og ophør af forsikring for  

 registreringspligtige køretøjer mv.
§ 5. Ved registrering af et motordrevet  

 køretøj skal det godtgøres, at der i overensstemmelse  

 med færdselslovens forskrifter er en forsikring i kraft for det  

 pågældende køretøj.
Dette sker ved, at der i de  

 tilfælde, der er fastsat i Justitsministeriets bekendtgørelse om  

 registrering af motorkøretøjer mv., til motorkontoret afleveres  

 en meddelelse, udstedt af vedkommende forsikringsselskab på en  

 særlig blanket (forsikringsbevis).
 Stk. 2. Såfremt et motordrevet køretøj er  

 forsynet med tilkoblingsanordning for sættevogn,  

 påhængsvogn, påhængsredskab eller blokvogn, skal  

 forsikringen tillige dække kørsel med tilkoblet  

 køretøj.
 Stk. 3. Forsikres et køretøj i et andet selskab  

 end det, i hvilket køretøjet hidtil har været forsikret,  

 skal køretøjets ejer (bruger) indsende nyt forsikringsbevis til  

 Centralregistret for Motorkøretøjer, således at beviset  

 er modtaget af centralregistret senest den dag, køretøjets  

 hidtidige forsikring udløber.
Stk. 4. Centralregistret for Motorkøretøjer  

 sender meddelelse til forsikringsselskabet om forsikringsbevisets  

 registrering.
Såfremt forsikringsselskabet ikke inden for 3  

 måneder fra registreringsdatoen over for Centralregistret for  

 Motorkøretøjer har fremsat indsigelse mod registreringen,  

 hæfter forsikringsselskabet i forhold til tredjemand for enhver skade,  

 der indtræffer, medmindre anden fyldestgørende forsikring er  

 tegnet.
 § 6. Når et registreret, motordrevet  

 køretøj skifter ejer eller bruger, dækker dets hidtidige  

 forsikring den nye ejer/bruger i 3 uger, medmindre køretøjet  

 forinden er afmeldt, eller ny forsikring er tegnet.
§ 7. Forsikring af et registreringspligtigt,  

 motordrevet køretøj må ikke tegnes, såfremt  

 forsikringstageren for en tidligere forsikring vedrørende samme  

 køretøj skylder præmie, der er forfalden inden for de  

 sidste 2 år.
En forsikring af et registreret, motordrevet  

 køretøj tegnet i strid hermed ophører uden videre.
 Stk. 2. Præmierestance for en forsikring, der oprindelig  

 er tegnet for et andet køretøj men overført til et nyt  

 køretøj, fører ikke til forsikringens ophør, hvis  

 restancen er opstået, inden forsikringen blev overført til det  

 nye køretøj.
 § 8. Ophører en forsikring af et  

 registreret, motordrevet køretøj af anden grund end  

 selskabsskift, skal selskabet sende en meddelelse herom til Centralregistret  

 for Motorkøretøjer.
 Stk. 2. Hvis forsikringen ophører af den i § 7,  

 stk. 1, nævnte grund skal meddelelse i henhold til stk. 1 i  

 nærværende bestemmelse straks sendes til Centralregistret for  

 Motorkøretøjer.
 Stk. 3. Hvis forsikringen af et køretøj som  

 nævnt i stk. 1 ophører på grund af  

 præmierestance vedrørende den pågældende forsikring,  

 må meddelelse i henhold til stk. 1 tidligst afsendes  

 således, at den modtages af Centralregistret for  

 Motorkøretøjer 10 uger efter, at præmien er forfalden til  

 betaling.
 Stk. 4. Ophører en forsikring af andre grunde end de i  

 stk. 2 og 3 nævnte, må meddelelse i henhold til stk. 1  

 tidligst afsendes, således at den modtages af Centralregistret for  

 Motorkøretøjer 14 dage før forsikringens  

 ophør.
 Stk. 5. Meddelelse i henhold til stk. 1 skal ikke gives,  

 når Centralregistret for Motorkøretøjer har underrettet  

 selskabet om, at køretøjet er blevet forsikret i et andet  

 forsikringsselskab eller er slettet af registeret.
 § 9. Når Centralregisteret for  

 Motorkøretøjer har modtaget meddelelse i henhold til § 8,  

 stk. 1, og det konstateres, at køretøjet ikke er afmeldt,  

 og at ny fyldestgørende forsikring ikke foreligger, inddrages  

 køretøjets nummerplader.
Stk. 2. Uanset forsikringens ophør vedbliver selskabet  

 i forhold til tredjemand at hæfte for enhver skade, der indtræder  

 indtil 4 uger efter ophøret, medmindre anden fyldestgørende  

 forsikring er tegnet.
Såfremt forsikringen er ophørt, inden  

 Centralregisteret for Motorkøretøjer har modtaget meddelelse i  

 henhold til § 8, stk. 1, vedvarer selskabets hæftelse indtil  

 4 uger fra meddelelsens modtagelse.
 § 10. De meddelelser, der er nævnt i  

 § 5, stk. 3 og 4, og § 8, afgives på særlige  

 blanketter eller som elektroniske meddelelser, hvis indhold og udformning  

 fastsættes af Centralregistret for Motorkøretøjer.  

 Meddelelser, der ikke opfylder de af centralregistret fastsatte krav, er uden  

 retsvirkning og skal afvises.
 § 11. Reglerne i §§ 5-10 finder tilsvarende  

 anvendelse på forsikring af køretøjer med faste  

 prøveskilte samt traktorer, der skal godkendes i henhold til  

 færdselslovens § 75.
Kapitel 3 Skadevolderens og forsikringsselskabets hæftelse  

 over for skadelidte § 12. Forsikringsselskabet hæfter  

 umiddelbart over for skadelidte for erstatning efter færdselslovens  

 § 105, stk. 1, jf. § 108, stk. 1.
§ 13. For de erstatningsforpligtelser, et  

 forsikringsselskab har pådraget sig i henhold til de af selskabet  

 tegnede, lovpligtige ansvarsforsikringer, hæfter samtlige  

 forsikringsselskaber, der udbyder ansvarsforsikring for motordrevne  

 køretøjer i Danmark, solidarisk for et beløb på  

 500.000 kr.
Den solidariske hæftelse består for alle  

 erstatningskrav opstået som følge af skade, der er  

 indtrådt, mens forsikringsselskabets koncession er virksom.
Kapitel 4 Forsikringsselskabers og  

 skadebehandlingsrepræsentanters behandling af erstatningskrav § 14. Skadebehandlingsrepræsentanter, der i  

 Danmark er udpeget til at repræsentere udenlandske forsikringsselskaber  

 i overensstemmelse med artikel 4 i fjerde  

 motorkøretøjsforsikringsdirektiv, behandler og træffer  

 afgørelse eller indgår forlig i skadessager for skadelidte bosat  

 i Danmark i forbindelse med uheld i en anden medlemsstat i Den  

 Europæiske Union eller Det Europæiske Økonomiske  

 Samarbejdsområde, eller i en ikke-medlemsstat tilsluttet  

 grønkortordningen, som er forvoldt af motordrevne  

 køretøjer, der er forsikret og hjemmehørende i en anden  

 medlemsstat i Den Europæiske Union eller Det Europæiske  

 Økonomiske Samarbejdsområde.
Begrundet erstatningstilbud eller begrundet svar § 15. Senest tre måneder efter den dato,  

 hvor en skadelidt i forbindelse med et uheld som nævnt i § 14,  

 fremsætter sit erstatningskrav over for den repræsentant i  

 Danmark, som det udenlandske forsikringsselskab har bemyndiget til at  

 behandle skadessager, skal repræsentanten fremsætte et begrundet  

 erstatningstilbud, hvis ansvaret ikke bestrides, og tabet er opgjort,  

 medmindre selskabet har fremsat begrundet erstatningstilbud inden fristens  

 udløb.
 Stk. 2. Inden for samme frist skal den i stk. 1  

 nævnte repræsentant give et begrundet svar på de punkter,  

 der er omhandlet i erstatningskravet, hvis ansvaret afvises eller ikke er  

 klart fastlagt, eller hvis skadelidtes krav ikke er endeligt opgjort,  

 medmindre det udenlandske forsikringsselskab har fremsat begrundet svar inden  

 fristens udløb.
 Stk. 3. Begrundet tilbud eller svar efter stk. 1 og 2  

 skal afgives skriftligt eller på andet læsbart medie, og skal  

 indeholde grundlaget for vurderingen af ansvaret og skaden.
Stk. 4. Senest tre måneder efter den dato, hvor en  

 skadelidt bosat i en anden medlemsstat i Den Europæiske Union eller Det  

 Europæiske Økonomiske Samarbejdsområde i forbindelse med  

 et uheld i en anden medlemsstat end den, hvori skadelidt er bosat, eller i en  

 ikke-medlemsstat tilsluttet grønkortordningen, fremsætter sit  

 erstatningskrav over for skadevolderens forsikringsselskab eller selskabets  

 skadebehandlingsrepræsentant i skadelidtes bopælsstat, skal  

 selskabet fremsætte begrundet tilbud eller svar som nævnt i  

 stk. 1-3. Dette gælder dog kun, hvis selskabet har Finanstilsynets  

 tilladelse (koncession) til at drive forsikringsvirksomhed, jf.  

 færdselslovens § 105, stk. 1, 1. pkt., og det skadevoldende  

 motordrevne køretøj er hjemmehørende i en anden  

 medlemsstat end den, hvori skadelidte er bosat.
Bestemmelsen i 1. pkt. finder  

 ikke anvendelse, hvis selskabets skadebehandlingsrepræsentant inden for  

 fristen har fremsat begrundet tilbud eller svar.
Kapitel 5 Dansk erstatningsorgan og garantifond § 16. Dansk Forening for International  

 Motorkøretøjsforsikring (DFIM) anerkendes som dansk  

 erstatningsorgan, der kan udbetale erstatning for skader forvoldt af et  

 motordrevet køretøj, hvis 1)	skadelidte er bosat i Danmark, 2)	køretøjet er forsikret og hjemmehørende i en  

 anden medlemsstat i Den Europæiske Union eller Det Europæiske  

 Økonomiske Samarbejdsområde, eller det ikke er muligt at  

 identificere det forsikringsselskab, der har ansvarsforsikret  

 køretøjet, og 3)	skaden er sket i en anden medlemsstat i Den Europæiske Union  

 eller Det Europæiske Økonomiske Samarbejdsområde eller i  

 en ikke-medlemsstat, der har tilsluttet sig  

 grønkortordningen.
 Stk. 2. Erstatningsorganet kan ikke samtidig påtage sig  

 hvervet som skadebehandlingsrepræsentant for udenlandske  

 forsikringsselskaber.
 § 17. En skadelidt bosat i Danmark kan, i  

 forbindelse med et uheld som nævnt i § 16, stk. 1, indgive  

 erstatningskrav til DFIM som erstatningsorgan, hvis skadevolderens  

 udenlandske forsikringsselskab eller dettes  

 skadebehandlingsrepræsentant i Danmark ikke har givet et begrundet  

 tilbud eller svar inden for fristen på tre måneder fra det  

 tidspunkt, hvor skadelidte indgav sit erstatningskrav til  

 forsikringsselskabet eller skadebehandlingsrepræsentanten, jf.  

 henholdsvis artikel 6 i fjerde motorkøretøjforsikringsdirektiv  

 og § 15, stk. 1-2, i denne bekendtgørelse.
Stk. 2. En skadelidt som nævnt i stk. 1 kan  

 ligeledes indgive erstatningskrav til DFIM som erstatningsorgan, hvis  

 skadevolderens forsikringsselskab ikke har udpeget en  

 skadebehandlingsrepræsentant i Danmark i overensstemmelse med artikel 4  

 i fjerde motorkøretøjforsikringsdirektiv.
Skadelidte kan dog  

 ikke indgive erstatningskrav til DFIM efter 1. pkt., hvis han har fremsat  

 erstatningskrav direkte over for skadevolderens forsikringsselskab og har  

 modtaget et begrundet svar senest tre måneder efter fremsættelsen  

 af erstatningskravet.
 Stk. 3. Skadelidte kan ikke fremsætte erstatningskrav  

 over for DFIM efter stk. 1 og 2, hvis han har anlagt  

 søgsmål direkte mod skadevolderens forsikringsselskab.
Stk. 4. DFIM indleder behandlingen af sagen senest to  

 måneder efter, at skadelidte har fremsat sit erstatningskrav over for  

 foreningen.
DFIM afslutter behandlingen af sagen, hvis skadevolderens  

 forsikringsselskab eller dettes skadebehandlingsrepræsentant  

 efterfølgende giver et begrundet svar på erstatningskravet fra  

 skadelidte.
 Stk. 5. DFIM underretter ved erstatningskravets modtagelse  

 skadevolderens forsikringsselskab eller skadebehandlingsrepræsentanten  

 i Danmark, erstatningsorganet i den medlemsstat, hvor det forsikringsselskab,  

 der har udstedt forsikringspolicen, har sit etablerede forretningssted og  

 skadevolderen, hvis denne er kendt, om, at foreningen har modtaget et  

 erstatningskrav fra skadelidte, og at den vil behandle kravet senest to  

 måneder efter, at skadelidte har indgivet sit erstatningskrav.
Uheld forvoldt af ukendt eller uforsikret, motordrevet  

 køretøj § 18. DFIM erstatter som erstatningsorgan  

 umiddelbart over for en skadelidt bosat i Danmark skade som følge af  

 uheld i en anden medlemsstat i Den Europæiske Union eller Det  

 Europæiske Økonomiske Samarbejdsområde, der må  

 antages forvoldt af ukendt, motordrevet køretøj, eller som er  

 forvoldt af et motordrevet køretøj, der er hjemmehørende  

 i en medlemsstat i Den Europæiske Union eller Det Europæiske  

 Økonomiske Samarbejdsområde, eller i en ikke-medlemsstat, der  

 har tilsluttet sig grønkortordningen, hvis det ikke er muligt inden  

 for to måneder efter uheldet at identificere det forsikringsselskab,  

 der har ansvarsforsikret køretøjet.
 Stk. 2. DFIM erstatter som garantifond umiddelbart over for en  

 skadelidt personskade som følge af uheld i Danmark, der må  

 antages forvoldt af ukendt, motordrevet køretøj.
 Stk. 3. DFIM erstatter som garantifond umiddelbart over for en  

 skadelidt skade som følge af uheld i Danmark, der er forvoldt af et  

 motordrevet køretøj, for hvilket forsikring ikke er tegnet,  

 eller for hvilket forsikring er tegnet, men ophævet af selskabet eller  

 ikke holdt i kraft.
 Stk. 4. Erstatning efter stk. 2 og 3 ydes af DFIM  

 på grundlag af reglerne i den til enhver tid gældende  

 færdselslovgivning og inden for dennes dækningssummer.
Stk. 5. Erstatning efter stk. 1, 2 og 3 ydes ikke,  

 såfremt DFIM kan godtgøre, at den skadelidte, der frivilligt har  

 taget plads i det skadevoldende køretøj, vidste at lovpligtig  

 ansvarsforsikring ikke forelå i skadesøjeblikket.
Erstatning  

 efter disse bestemmelser ydes heller ikke til dækning af regreskrav fra  

 tredjemand.
 Stk. 6. DFIM hæfter ikke ved skade som følge af  

 uheld, der må antages forvoldt af motordrevne køretøjer  

 tilhørende staten, en kommune eller en anden offentlig institution,  

 der i almindelighed er selvforsikrer.
 Stk. 7. Uden for de i § 20 nævnte tilfælde  

 kan DFIM efter dansk rets almindelige regler søge regres mod  

 eventuelle ansvarlige for erstatning.
 § 19. DFIM dækker forsikringsansvaret for  

 udenlandske køretøjer, der midlertidigt benyttes i Danmark uden  

 at være registreret i Danmark, hvis anden forsikringsdækning ikke  

 foreligger.
Refusion, regres og subrogation § 20. Det erstatningsorgan, som i henhold til  

 artikel 6 i fjerde motorkøretøjforsikringsdirektiv har ydet  

 erstatning til en skadelidt i den medlemsstat i Den Europæiske Union  

 eller Det Europæiske Økonomiske Samarbejdsområde, hvor  

 skadelidte er bosat, kan kræve refusion af den udbetalte erstatning af  

 DFIM, 1)	hvis det forsikringsselskab, der har udstedt policen for det  

 skadevoldende køretøj, har Finanstilsynets koncession til at  

 drive forsikringsvirksomhed, jf. færdselslovens § 105, stk. 1, 1.  

 pkt., 2)	det køretøj, der har forvoldt skaden, er  

 hjemmehørende i en anden medlemsstat i Den Europæiske Union  

 eller Det Europæiske Økonomiske Samarbejdsområde end den,  

 hvor skadelidte er bosat, og 3)	skaden er sket i en anden medlemsstat i Den Europæiske Union  

 eller Det Europæiske Økonomiske Samarbejdsområde end den,  

 hvor skadelidte er bosat, eller i en ikke-medlemsstat, der har tilsluttet sig  

 grønkortordningen.
Stk. 2. Det erstatningsorgan, som i henhold til artikel 7 i  

 fjerde motorkøretøjforsikringsdirektiv har ydet erstatning til  

 skadelidte i den medlemsstat i Den Europæiske Union eller Det  

 Europæiske Økonomiske Samarbejdsområde, hvor skadelidte er  

 bosat, kan kræve refusion af DFIM, 1)	hvis køretøjet er hjemmehørende i Danmark og  

 forsikringsselskabet ikke kan identificeres, eller 2)	hvis der er tale om et ukendt skadevoldende køretøj,  

 eller køretøjet er hjemmehørende i en ikke-medlemsstat,  

 der har tilsluttet sig grønkortordningen, og uheldet er sket i  

 Danmark.
 Stk. 3. Nærmere bestemmelser om fremgangsmåden ved  

 refusion mellem DFIM og erstatningsorganer og garantifonde i de andre  

 medlemsstater i Den Europæiske Union eller Det Europæiske  

 Økonomiske Samarbejdsområde fastsættes i en aftale mellem  

 erstatningsorganerne, jf. artikel 6, stk. 3, i fjerde  

 motorkøretøjforsikringsdirektiv.
 Stk. 4. DFIM indtræder i skadelidtes rettigheder over  

 for skadevolderen eller dennes forsikringsselskab i den udstrækning,  

 erstatningsorganet i den medlemsstat i Den Europæiske Union eller Det  

 Europæiske Økonomiske Samarbejdsområde, hvor skadelidte er  

 bosat, har ydet denne erstatning for tabet eller den lidte skade og i  

 overensstemmelse med aftalen nævnt i stk. 3 har fået  

 refunderet det ydede beløb af DFIM.
Kapitel 6 Informationskontor § 21. DFIM anerkendes som informationskontor.
Stk. 2. Informationskontoret skal koordinere indsamling og  

 formidling af oplysninger om 1)	registreringsnumrene på de motorkøretøjer, som  

 er hjemmehørende i Danmark, 2)	numrene på de forsikringspolicer, der dækker ansvar  

 hidrørende fra brugen af motorkøretøjer  

 hjemmehørende i Danmark, og, såfremt policens gyldighedsperiode  

 er udløbet, ligeledes datoen for forsikringsdækningens  

 ophør, 3)	nummeret på det grønne kort eller på  

 grænseforsikringspolicen for visse køretøjer, der er  

 undtaget fra pligten til at være dækket af en ansvarsforsikring,  

 hvis køretøjet er dækket af et af disse dokumenter, 4)	de forsikringsselskaber, der dækker de  

 motorkøretøjer, der er hjemmehørende i Danmark, for  

 ansvar hidrørende fra brugen af motorkøretøjer og de  

 skadebehandlingsrepræsentanter, som forsikringsselskaberne har udpeget  

 i henhold til forsikringsvirksomhedsloven § 29, stk. 3, eller  

 § 20, stk. 4, i lov nr. 428 af 6. juni 2002, og som er anmeldt til  

 informationskontoret i henhold til stk. 3 i nærværende  

 bestemmelse, 5)	visse køretøjer, der er undtaget fra pligten til at  

 være dækket af en ansvarsforsikring, og navnet på den  

 myndighed, der dækker ansvar for skader forvoldt af  

 køretøjet.
 Stk. 3. Forsikringsselskaber, som i henhold til  

 forsikringsvirksomhedslovens § 29 har opnået koncession til  

 forsikringsklasse 10 (ansvarsforsikring for motordrevne  

 landkøretøjer), skal give informationskontorerne i alle  

 medlemsstater i Den Europæiske Union og Det Europæiske  

 Økonomiske Samarbejdsområde oplysning om navn og adresse  

 på den skadebehandlingsrepræsentant, de har udpeget i henhold til  

 forsikringsvirksomhedslovens § 29, stk. 3.
 Stk. 4. Informationskontoret skal bistå berettigede  

 personer, jf. § 22, med at få adgang til de i stk. 2  

 omhandlede oplysninger.
 Stk. 5. De i stk. 2, litra 1)-4), omhandlede oplysninger  

 skal opbevares i et tidsrum af syv år efter køretøjets  

 slettelse i registret eller forsikringsaftalens ophør.
 § 22. Skadelidte, der er bosat i Danmark, har,  

 hvis det skadevoldende køretøj er forsikret og  

 hjemmehørende i en medlemsstat i Den Europæiske Union eller Det  

 Europæiske Økonomiske Samarbejdsområde, og skaden er sket  

 i en anden medlemsstat end Danmark, eller i en ikke-medlemsstat, der har  

 tilsluttet sig grønkortordningen, i en periode på syv år  

 efter uheldet ret til fra informationskontoret på begæring straks  

 at få følgende oplysninger:
1)	forsikringsselskabets navn og adresse, 2)	nummeret på forsikringspolicen, 3)	navn og adresse på forsikringsselskabets  

 skadebehandlingsrepræsentant i Danmark.
 Stk. 2. Skadelidte, der er bosat i en anden medlemsstat i Den  

 Europæiske Union eller Det Europæiske Økonomiske  

 Samarbejdsområde end Danmark, har, hvis det skadevoldende  

 motorkøretøj er forsikret og hjemmehørende i Danmark og  

 skaden er sket i en anden medlemsstat end den, hvor skadelidte er bosat eller  

 i en ikke-medlemsstat, der har tilsluttet sig grønkortordningen, i en  

 periode på syv år efter uheldet ret til fra informationskontoret  

 på begæring straks at få følgende  

 oplysninger:
1)	forsikringsselskabets navn og adresse, 2)	nummeret på forsikringspolicen, 3)	navn og adresse på forsikringsselskabets  

 skadebehandlingsrepræsentant i den medlemsstat, hvor skadelidte er  

 bosat.
 Stk. 3. Skadelidte bosat i en anden medlemsstat i Den  

 Europæiske Union eller Det Europæiske Økonomiske  

 Samarbejdsområde end Danmark har endvidere ret til på  

 begæring straks at få de i stk. 2 nævnte oplysninger,  

 hvis det skadevoldende motorkøretøj er forsikret og  

 hjemmehørende i en anden medlemsstat og uheldet har fundet sted i  

 Danmark.
 Stk. 4. Informationskontoret skal samarbejde med de  

 øvrige medlemsstaters informationskontorer.
 § 23. Informationskontoret skal oplyse skadelidte  

 som nævnt i § 22 om ejerens, den sædvanlige førers  

 eller den registrerede indehavers navn og adresse, hvis skadelidte har en  

 berettiget interesse i at få disse oplysninger.
 Stk. 2. For visse køretøjer, der er undtaget fra  

 pligten til at være dækket af en ansvarsforsikring, meddeler  

 informationskontoret skadelidte navnet på den myndighed, der  

 dækker for skader forvoldt af køretøjet.
Kapitel 7 Bestemmelser om straf, ikrafttrædelse mv.
 § 24. Forsikringsselskabers og  

 skadebehandlingsrepræsentanters manglende overholdelse af fristen for  

 fremsættelse af begrundet tilbud eller begrundet svar, jf. § 15,  

 straffes med bøde.
 Stk. 2. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 § 25. Bekendtgørelsen træder i kraft  

 den 20. januar 2003.
 Stk. 2. Bekendtgørelsens §§ 14-17, 18,  

 stk. 1, og 20-23 har virkning for skader, der indtræder efter  

 bekendtgørelsens ikrafttræden.
 Stk. 3. Bekendtgørelse nr. 1171 af 16. december 1992 om  

 ansvarsforsikring for motordrevne køretøjer mv., som senest  

 ændret ved bekendtgørelse nr. 148 af 7. marts 1995,  

 ophæves.
Justitsministeriet, den 9. juli 2002 Lene Espersen /Henrik Øe 1)   Bekendtgørelsen indeholder  

 bestemmelser, der gennemfører dele af Europa-Parlamentets og  

 Rådets direktiv 2000/26/EF af 16. maj 2000 om indbyrdes  

 tilnærmelse af medlemsstaternes lovgivning om ansvarsforsikring for  

 motorkøretøjer og om ændring af Rådets direktiv  

 73/239/EØF og 88/357/EØF (fjerde  

 motorkøretøjforsikringsdirektiv), jf.
EF-Tidende 2000 L 181,  

 side 65 ff.
Aftalen om Det Europæiske Økonomiske  

 Samarbejdsområde (EØS-aftalen), som tilpasset ved protokollen om  

 tilpasning af aftalen om Det Europæiske Økonomiske  

 Samarbejdsområde, er ved afgørelse af Det Blandede  

 EØS-udvalg nr. 4/2001 den 31. januar 2001 om ændring af bilag IX  

 (finansielle tjenesteydelser) til EØS-aftalen gjort anvendelig  

 på fjerde motorkøretøjforsikringsdirektiv, jf.
EF-Tidende  

 2001 L 66, s. 46.
