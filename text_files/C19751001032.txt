 Handelsministeriet har udtalt, at det må anses for at være i  

 overensstemmelse med sømandslovens § 8, at en sømand, der efter  

 hyrekontrakten skal tiltræde tjeneste i et skib i udenlandsk havn på en i  

 kontrakten fastsat dato, men som faktisk først har kunnet påbegynde tjenesten  

 nogle dage senere på grund af skibets forsinkelse, kan få medregnet den tid,  

 han har måttet vente i den pågældende havn udover den i hyrekontrakten  

 aftalte tiltrædelsesdato, i de 6 måneder, der berettiger til fri hjemrejse  

 efter § 8.
 Man skal derfor anmode om, at skibsførerne instrueres om, at der i sådanne  

 tilfælde på blanketten »Anmodning om fri hjemrejse efter sømandslovens §  

 8« (Dfs. 53-212)(* 1) gøres en tilføjelse af følgende ordlyd:  

 »ventetid i X havn på grund af skibets forsinkelse fra (dato) til  

 (dato)».
 Den ventetid, indenfor en 6 måneders periode, der kan opstå i tilfælde,  

 hvor en søfarende skifter fra et skib til et andet sib, tilhørende samme  

 rederi, kan ligeledes - som hidtil - medregnes ved opgørelsen af de krævede 6  

 måneders tjeneste.
 Handelsministeriet har samtidig udtalt, at det for at opnå ret til fri  

 hjemreejse efter sømandslovens § 8 er en betingelse, at den søfarende har  

 været i tjeneste på samme skib eller på skibe tilhørende samme reder i fulde  

 6 måneder.
 Yderligere eksemplarer af denne meddelelse kan fås ved henvendelse til  

 direktoratet for søfarende(* 2), Borgergade 18, 1300 København K., tlf.  

 (01)ä15ä48ä15, lokal 233.
(* 1) Nu blanket Dfs. 88-212 (* 2) Direktoratet for søfarende, H.
C.
Andersens Boulevard 40, 1553  

 København V., tlf. (01) 15 48 15, lokal 215.
