Nr LSF 29 Forslag til Lov om ændring af lov om valg til menighedsråd Fremsat af kirkeministeren (Mette Madsen) den 14. oktober 1987 Vedtaget ved tredjebehandling den 17. december 1987 LOV nr 865 af 23/12/1987 § 1 I lov nr. 616 af 21. december 1983 om valg til menighedsråd foretages følgende ændringer:
 1. I § 7, stk. 1, indsættes som 3. pkt.:
»Valglisten består af en hovedvalgliste og en  

 supplementsvalgliste.« 2. § 8, stk. 2 og 3, ophæves, og i stedet indsættes:
»Stk. 2. På hovedvalglisten optages vælgere, der senest 18.-dagen før valget er flyttet til menighedsrådskredsen, og som senest på denne dag har anmeldt dette til folkeregistret.
Stk. 3. På supplementsvalglisten optages vælgere, der ikke er optaget på hovedvalglisten, og som senest 11.-dagen før valget er flyttet til menighedsrådskredsen, og som senest på denne dag har anmeldt dette til folkeregistret.
Stk. 4. Vælgere, der senest 18.-dagen før valget er flyttet inden for menighedsrådskredsen, og som senest på denne dag har anmeldt dette til folkeregistret, skal optages på hovedvalglisten under den nye bopæl.« Stk. 4 og 5 bliver herefter stk. 5 og 6.
 3. I § 12, stk. 1, udgår »i en angivet rækkefølge«.
 4. § 12, stk. 2, affattes således:
»Stk. 2. Listerne indleveres til formanden for valgbestyrelsen eller til en anden person efter valgbestyrelsens bemyndigelse.
De kan tidligst indleveres kl. 19 syv uger før valgdagen og skal være indleveret senest kl. 19 seks uger før valgdagen.« § 2 Loven træder i kraft den 1. april 1988.
Oprindeligt fremsat lovforslag § 1 I lov nr. 616 af 21. december 1983 om valg til menighedsråd foretages følgende ændringer:
 1. I§ 7, stk. 1, indsættes som 3 pkt.:
»Valglisten består af en hovedvalgliste og en  

 supplementsvalgliste.« 2. § 8, stk. 2 og 3 ophæves, og i stedet indsættes:
»Stk. 2. På hovedvalglisten optages vælgere, der senest 18.-dagen før valget er flyttet til menighedsrådskredsen, og som senest på denne dag har anmeldt dette til folkeregistret.
Stk. 3. På supplementsvalglisten optages vælgere, der ikke er optaget på hovedvalglisten, og som senest 11.-dagen før valget er flyttet til menighedsrådskredsen, og som senest på denne dag har anmeldt dette til folkeregistret.
Stk. 4. Vælgere, der senest 18.-dagen før valget er flyttet inden for menighedsrådskredsen og som senest på denne dag har anmeldt dette til folkeregistret skal optages på hovedvalglisten under den nye bopæl.« Stk. 4 og 5 bliver herefter stk. 5 og 6.
3. I § 12, stk. 1, udgår: »i en angivet rækkefølge.« 4. § 12, stk. 2, affattes således:
»Stk. 2. Listerne indleveres til formanden for valgbestyrelsen eller til en anden person efter valgbestyrelsens bemyndigelse.
De kan tidligst indleveres kl. 19 syv uger før valgdagen og skal være indleveret senest kl. 19 seks uger før valgdagen«.
§ 2 Loven træder i kraft den 1. april 1988.
BEMÆRKNINGER TIL LOVFORSLAGET I Almindelige bemærkninger Da der i 1988 skal finde ordinært valg sted til samtlige menighedsråd, foreslås nogle enkelte bestemmelser ændret dels som følge af ændringer i den kommunale valglov dels som følge af indvundne erfaringer fra sidste valg.
For at bringe bestemmelserne om de kirkelige valglister i overensstemmelse med reglerne for optagelse på de kommunale valglister stilles der forslag om at også vælgere, der flytter til en menighedsrådskreds senest 11.-dagen før valget, får mulighed for at stemme ved, at der udskrives supplerende valglister over nytilkomne vælgere.
Lovforslaget indeholder endvidere forslag om at gøre det muligt at foretage sideordnet opstilling af kandidaterne, således at det overlades til stillerne at bestemme, om kandidaterne ønskes opstillet i en på kandidatlisten anført rækkefølge eller om de ønskes opstillet sideordnet.
 Samtidig stilles der forslag om en enkelt redaktionel ændring.
Gennemførelsen af lovforslaget, der er tiltrådt af samtlige biskopper og Landsforeningen af Menighedsrådsmedlemmer, medfører ingen økonomiske konsekvenser for staten og kommunerne.
For så vidst angår de lokale kirkelige kasser anslås det, at udgifterne ved udskrivningen af supplerende valglister vil andrage ca. 35.000 kr.
Det forventes, at ca. 5.000 vælgere vil kunne optages på supplementsvalglisten.
Da der ved menighedsrådsvalget i 1984 var afstemning i 20,4 pct. af kredsene, vil nyordningen berøre ca.
 1.000 vælgere og udgiften pr. stemmeberettiget andrage ca. 35 kr.
Det forudsættes herved, at antallet af kredse med afstemning fortsat vil udgøre ca. 20 pct.
 Ved valget var stemmeprocenten i disse kredse 16,8.
 Ved uændret valgdeltagelse ved det kommende valg vil udgiften pr.
afgivet stemme - for så vidt angår vælgere optaget på supplementsvalglisten - således være ca. 208 kr.
I bilaget er (med mindre skrift) indsat den gældende formulering af de bestemmelser, der berøres af lovforslaget.
II Bemærkninger til de enkelte bestemmelser Til § 1 Til nr. 1 De foreslåede betegnelser for den generelle pr. 18.-dagen udskrevne valgliste og den supplerende valgliste, der udskrives pr.
11.-dagen før valget, svarer til betegnelserne i den kommunale valglov.
Til nr. 2 Det er i forhold til den gældende lovtekst præciseret, at flytning skal være anmeldt og rent faktisk foretaget pr. 18.-dagen, henholdsvis pr. 11.-dagen før valget.
Til nr. 3 Den ændrede formulering medfører, at der skabes mulighed for sideordnet opstilling af kandidater.
Bestemmelsen bringes herved i overensstemmelse med den kommunale valglov.
Ved sideordnet opstilling erklæres de kandidater, der har fået flest personlige stemmer, for valgt i det antal, hvori der er tilfaldet listen mandater.
I tilfælde af stemmelighed foretages lodtrækning ved valgbestyrelsens foranstaltning.
Til nr. 4 Ændringen er alene af redaktionel art.
Til § 2 Under hensyn til de bestemmelser, der vil være at fastsætte om valgets forberedelse og gennemførelse m.m., bør de foreslåede ændringer efter ministeriets opfattelse træde i kraft hurtigst muligt.
BILAG I dette bilag er (markeret med --/ og /-- ) indsat gældende formulering af de bestemmelser, der berøres af lovforslaget 1. I§ 7, stk. 1, indsættes som 3 pkt.:
»Valglisten består af en hovedvalgliste og en  

 supplementsvalgliste.« --/ § 7. Stk. 1. Forud for hvert valg udarbejder  

 valgbestyrelsen en valgliste over vælgerne i menighedsrådskredsen.
Har flere  

 sogne eller kirkedistrikter fælles menighedsråd, udarbejdes særskilt  

 valgliste for hvert af de pågældende sogne eller distrikter. /-- 2. § 8, stk. 2 og 3 ophæves, og i stedet indsættes:
»Stk. 2. På hovedvalglisten optages vælgere, der senest 18.-dagen før valget er flyttet til menighedsrådskredsen, og som senest på denne dag har anmeldt dette til folkeregistret.
Stk. 3. På supplementsvalglisten optages vælgere, der ikke er optaget på hovedvalglisten, og som senest 11.-dagen før valget er flyttet til menighedsrådskredsen, og som senest på denne dag har anmeldt dette til folkeregistret.
Stk. 4. Vælgere, der senest 18.-dagen før valget er flyttet inden for menighedsrådskredsen og som senest på denne dag har anmeldt dette til folkeregistret skal optages på hovedvalglisten under den nye bopæl.« Stk. 4 og 5 bliver herefter stk. 5 og 6. --/ § 8. Stk. 2. På valglisten  

 optages vælgere, hvis tilflytning til menighedsrådskredsen er anmeldt til  

 folkeregistret senest 18. dagen før valget.
Stk. 3. Vælgere, der senest 18.  

 dagen før valget har anmeldt flytning inden for menighedsrådskredsen, skal  

 optages på valglisten under den nye bopæl. /-- 3. I § 12, stk. 1, udgår: »i en angivet rækkefølge.« --/ § 12.  

 Stk. 1. Afstemningen sker i henhold til kandidatlister, på hvilke bestemte  

 personer bringes i forslag til valg i en angivet rækkefølge. /-- 4. § 12, stk. 2, affattes således:
