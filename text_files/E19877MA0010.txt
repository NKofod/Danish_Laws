 Der var rejst spørgsmål om, hvorvidt en kommune er registreringspligtig  

 efter momsloven for udskænkning af kaffe mv.
Kommunen driver en kaffestue, hvor en rengøringsdame udskænker kaffe til  

 de ansatte.
De ansatte kan desuden købe øl og vand fra en automat, som er  

 opstillet i kaffestuen.
I forbindelse med kaffestuen er indrettet et lokale  

 med kogeapparater, service og rengøringsartikler mv.
Kaffestuen forestår  

 endvidere servering af kaffe og brød til kommunalstyrelsens medlemmer ved  

 møder på rådhuset.
Nævnet traf afgørelse om, at der ved den nævnte virksomhed er tale om  

 kantinedrift, hvorfor salget til de ansatte skal momsberigtiges efter  

 reglerne i toldvæsenets Vejledning om merværdiafgift -  

 marketenderier/kantiner.
Desuden skal værdien af kaffe og brød, som udtages  

 til udvalgsmøder, medregnes til den momspligtige omsætning.
 Nævnet fandt det ved afgørelsen uden betydning, at det kun er de ansatte i  

 kommunen, der kan købe kaffe, samt at betalingen sker ved løntræk.
 Se også Mn.550, Mn.839, Mn.846 og Mn.1059.
