 I medfør af bestemmelserne i §§ 7, stk. 1, og 12, stk. 2, i lov om  

 mærkning og skiltning med pris mv., jf. lovbekendtgørelse nr. 122 af 11.  

 marts 1986, og under hensyn til Rådets direktiv nr. 88/316/EØF af 7. juni  

 1988 om ændring af direktiv 75/106 om indbyrdes tilnærmelse af  

 medlemsstaternes lovgivning om færdigpakninger af visse væsker i bestemte  

 volumenstørrelser, fastsættes:
§ 1 Denne bekendtgørelse gælder for færdigpakninger af vin, druemost, spiritus  

 mv. som angivet i bilaget til denne bekendtgørelse.
§ 2 Stk. 1. Færdigpakninger med vin og druemost, som angivet i bilagets punkt  

 1, a) og b), må kun udbydes i detailsalg i de anførte nominelle volumener.
 Stk. 2. Uanset bestemmelsen i stk. 1 kan færdigpakninger med de  

 omhandlede produkter indtil den 31. december 1988 udbydes i detailsalg med et  

 nominelt volumen på 0,35 liter, 0,70 liter og 1,25 liter, jf. endvidere art.  

 3 stk. 3 i Kommissionens forordning nr. 997/81 af 26. marts 1981 om  

 gennemførelsesbestemmelser vedrørende betegnelse og præsentation af vin og  

 druemost, hvorefter allerede aftappede produkter kan udbydes i detailsalg til  

 lageret er opbrugt.
§ 3 Færdigpakninger med mousserende vin som angivet i bilagets punkt 2, a), må  

 efter den 31. december 1990 kun udbydes i detailsag i de anførte nominelle  

 volumener.
§ 4 Færdigpakninger med spiritus mv., som angivet i bilagets punkt 3, må efter  

 den 31. december 1991 kun udbydes i detailsalg i de anførte nominelle  

 volumener.
§ 5 Ved nominelt volumen forstås det rumfang, der er angivet på pakningen.
§ 6 Overtrædelser af bestemmelserne i §§ 2, 3 og 4 straffes med bøde.
§ 7 Denne bekendtgørelse træder i kraft den 19. september 1988, og samtidig  

 ophæves Monopoltilsynets bekendtgørelse MT. nr. 22-85 af 10. oktober 1985 om  

 volumenstørrelser for vin og druemost.
