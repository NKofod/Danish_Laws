Cirkulæreskrivelse om meddelelse om  

 fratrædelsesgodtgørelses indflydelse på tidspunktet for  

 overgang til efterløn Kommentar m.v.:
 Et medlem, som ved frivillig fratræden i henhold til  

 en kommunal fratrædelsesordning fik udbetalt en  

 fratrædelsesgodtgørelse svarende til 3 måneders  

 løn, kunne ikke overgå til efterløn før  

 udløbet af de 3 måneder.
 Meddelelse om afgørelsen:
 Et medlem opsagde sin stilling som kommunal  

 hjemmehjælper til fratræden ved udgangen af marts 1993 for at  

 overgå til efterløn pr. 1. april 1993.
 I forbindelse med sin fratræden fik medlemmet  

 udbetalt en fratrædelsesgodtgørelse svarende til 3  

 måneders løn i henhold til kommunens lokalaftale om  

 fratrædelsesordning for overenskomstansatte.
 Arbejdsgiverens opsigelsesvarsel ville have været 6  

 måneder.
 Kassen fandt, at fratrædelsesgodtgørelsen var  

 omfattet af reglerne i direktoratets bekendtgørelse nr. 968 af 7.  

 december 1992, og at der tidligst kunne udbetales efterløn fra den 1.  

 juli 1993.
I sin klage over kassens afgørelse oplyste  

 medlemmet blandt andet, at hun ikke havde sagt op for at få del i  

 fratrædelsesgodtgørelsen, men alene fordi hun blev 63 år  

 og dermed kunne få efterløn med samme beløb i hele  

 efterlønsperioden.
Medlemmet påpegede desuden, at hendes  

 stilling blev opslået ledig straks efter, at hun havde sagt op.
 Direktoratet tiltrådte kassens afgørelse om,  

 at godtgørelsen var omfattet af bekendtgørelsens regler.
Der blev herved lagt vægt på, at  

 fratrædelsesordningen ifølge sit indhold var begrundet i de  

 seneste års meget stramme økonomi for kommunerne, kombineret med  

 de stadige ændringer af de kommunale opgaver.
Direktoratet henviste  

 endvidere til, at det fremgik af ordningen, at formålet var at sikre,  

 at personalereduktioner i videst mulig omfang kunne ske ved naturlig  

 afgang.
 Direktoratet fandt, at det ikke er afgørende, om  

 der i det enkelte, konkrete tilfælde sker genbesættelse af  

 stillingen.
 Endelig bemærkede direktoratet, at hvis det  

 udbetalte beløb kun svarer til løn i en kortere periode end det  

 gældende opsigelsesvarsel, kan medlemmet dog overgå til  

 efterløn efter udløbet af denne kortere periode.
 Direktoratet var herefter enig med kassen i, at medlemmet  

 tidligst var berettiget til at overgå til efterløn med virkning  

 fra 1. juli 1993.
 Arbejdsmarkedets Ankenævn tiltrådte  

 direktoratets afgørelse med den givne begrundelse.
