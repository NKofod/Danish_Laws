Bekendtgørelse om  

 beskæftigelseskrav, dagpengeperiode og aktivperiode I medfør af § 52 f, § 53, stk. 7, § 55,  

 stk. 8, § 55 a, stk. 3, og § 95 i lov om  

 arbejdsløshedsforsikring m.v., jf. lovbekendtgørelse nr. 587 af  

 10. august 1998, som ændret ved lov nr. 897 af 16. december 1998,  

 fastsættes efter forhandling med Landsarbejdsrådet:
Kapitel 1 Beskæftigelseskravet § 1. Indplacering i dagpengeperioden er for et  

 fuldtidsforsikret medlem betinget af, at medlemmet har været  

 beskæftiget som lønmodtager i en tid, som sammenlagt svarer til  

 beskæftigelse i fagets fulde, sædvanlige arbejdstid i mindst 52  

 uger inden for de sidste 3 år, eller i en tilsvarende periode har  

 udøvet selvstændig erhvervsvirksomhed i væsentligt omfang,  

 jf. lovens § 53, stk. 2, litra a.
 Stk. 2. Indplacering i dagpengeperioden er for et  

 deltidsforsikret medlem betinget af, at medlemmet har været  

 beskæftiget som lønmodtager i en tid, som sammenlagt svarer til  

 beskæftigelse i fagets fulde, sædvanlige arbejdstid i mindst 34  

 uger inden for de sidste 3 år, jf. lovens § 53, stk. 2, litra  

 b.
Stk. 3. Indplacering i dagpengeperioden er for et medlem,  

 der har opbrugt sin dagpengeret efter § 6, § 12, stk. 3, jf.  

 § 20, eller efter § 13  betinget af, 1)	at et fuldtidsforsikret medlem har været beskæftiget som  

 lønmodtager i en tid, som sammenlagt svarer til beskæftigelse i  

 fagets fulde, sædvanlige arbejdstid i mindst 26 uger inden for de  

 sidste 3 år, eller har udøvet selvstændig  

 erhvervsvirksomhed i væsentligt omfang i en tilsvarende periode,  

 eller 2)	at et deltidsforsikret medlem har været beskæftiget som  

 lønmodtager i en tid, som sammenlagt svarer til beskæftigelse i  

 fagets fulde, sædvanlige arbejdstid i mindst 17 uger inden for de  

 sidste 3 år.
 Stk. 4. Efter genoptagelse i en  

 arbejdsløshedskasse af et medlem, som har meldt sig ud af  

 arbejdsløshedskassen, som er slettet på grund af svig eller  

 kontingentrestance, eller hvis medlemskab er annulleret, er indplacering i  

 dagpengeperioden betinget af, at medlemmet opfylder  

 beskæftigelseskravet i stk. 1 eller 2.
Stk. 5. Den i stk. 1-3 angivne periode, inden for  

 hvilken beskæftigelseskravet skal være opfyldt, forlænges  

 med sammenlagt op til 2 år, hvis der forekommer følgende  

 forhold 3)	perioder med støtte til pasning af alvorligt sygt barn efter  

 lov om dagpenge ved sygdom eller fødsel, 4)	perioder med støtte til pasning af nærtstående,  

 der ønsker at dø i eget hjem, efter lov om social service, 5)	perioder med orlov til uddannelse efter reglerne for  

 beskæftigede lønmodtagere og selvstændige erhvervsdrivende  

 i henhold til lov om orlov, 6)	perioder med orlov til børnepasning efter lov om orlov,  

 eller 7)	perioder med fravær på grund af barsel eller adoption  

 efter lov om ligebehandling af mænd og kvinder med hensyn til  

 beskæftigelse og barselorlov m.v.
Stk. 6. Den i stk. 1-3 angivne periode, inden for  

 hvilken beskæftigelseskravet skal være opfyldt, forlænges  

 med sammenlagt op til 2 år, hvis der under ophold i et andet  

 EØS-land forekommer forhold som nævnt i stk. 5 efter  

 tilsvarende regler som de danske.
Der kan ikke ske forlængelse udover,  

 hvad der er muligt efter danske regler.
 Stk. 7. De i stk. 5 og 6 nævnte perioder skal  

 ligge i en medlemsperiode, for at de kan forlænge den i stk. 1-3  

 angivne periode, inden for hvilken beskæftigelseskravet skal være  

 optjent.
Lønarbejde § 2. Beregning af beskæftigelseskravet  

 foretages på baggrund af opgjorte løntimer i et sædvanligt  

 beskæftigelsesforhold, der er i overensstemmelse med gældende  

 overenskomster eller i øvrigt er udført på almindelige  

 løn- og arbejdsvilkår, jf. dog stk. 2-8 og § 3.
 Stk. 2. I tilfælde, hvor arbejdstiden anses for  

 ukontrollabel, jf. bekendtgørelse om supplerende dagpenge,  

 lægges det timetal, der er beregnet på grundlag af  

 indtægten, til grund ved opgørelsen af beskæftigelsen.
 Stk. 3. Beskæftigelse, hvortil der ydes offentligt  

 løntilskud, kan ikke medregnes ved beregningen af  

 beskæftigelseskravet, jf. lovens § 53, stk. 3.
Stk. 4. Uddannelse kan i sin helhed medregnes til  

 beskæftigelseskravet, hvis den uddannelsessøgende under hele  

 uddannelsesforløbet 1)	er ansat af en arbejdsgiver og 2)	får udbetalt overenskomstmæssig løn.
 Stk. 5. I andre tilfælde end de i stk. 4  

 nævnte kan den del af en uddannelse, der anses som praktik, medregnes  

 til beskæftigelseskravet, hvis der under praktikken udbetales  

 overenskomstmæssig løn.
Stk. 6. Stk. 4 og 5 finder ikke anvendelse i  

 tilfælde, hvor 1)	uddannelsen indgår som et tilbud i henhold til lov om en aktiv  

 arbejdsmarkedspolitik, 2)	der er givet uddannelsesorlov i henhold til lov om orlov til  

 uddannelsen, eller 3)	der ydes offentligt tilskud til lønnen.
 Stk. 7. Perioder, hvor beskæftigelsen er  

 midlertidigt afbrudt på grund af orlov givet i henhold til lov om orlov  

 eller lov om støtte til voksenuddannelse, kan ikke medregnes ved  

 beregningen af beskæftigelseskravet, selv om arbejdsgiveren udbetaler  

 løn under orloven.
 Stk. 8. Det er en forudsætning for anvendelse af  

 stk. 1, 2, 4 og 5, at lønindtægten medtages i medlemmets  

 årsopgørelse.
 § 3. Til beskæftigelseskravet kan, uanset at  

 betingelsen om overenskomstmæssig eller tilsvarende løn i  

 § 2, stk. 1, ikke er opfyldt, medregnes:
 1)	Beskæftigelse, der udføres af u-landsfrivillige i  

 forbindelse med frivilligprogrammer, hvortil der ydes bistand i henhold til  

 Lov om Internationalt Udviklingssamarbejde, eller private frivilligprogrammer  

 udført for humanitære organisationer, der er godkendt i henhold  

 til ligningslovens § 12, stk. 3.
 2)	Afholdt ferie med feriegodtgørelse samt supplerende feriedage  

 i henhold til ferielovens § 6 a, medmindre der er udbetalt dagpenge eller  

 feriedagpenge.
 3)	Søgnehelligdage i et beskæftigelsesforhold, medmindre  

 der er udbetalt dagpenge eller feriedagpenge.
 4)	Overenskomstmæssige fridage i et beskæftigelsesforhold,  

 medmindre der er udbetalt dagpenge eller feriedagpenge.
 5)	Perioder, hvori en afskediget tjenestemand modtager  

 rådighedsløn.
 Stk. 2. Opgørelsen, jf. stk. 1, nr. 2-4, sker  

 efter de af direktoratet fastsatte regler om supplerende dagpenge ved  

 belægning for egen optjent ferie.
 § 4. Perioder, hvor der ifølge overenskomst  

 arbejdes mindre end det for faget gældende normaltimetal, men hvor der  

 udbetales fuld normal løn, sidestilles med beskæftigelse  

 på fuld tid.
Selvstændig virksomhed § 5. Selvstændig virksomhed medregnes til  

 opfyldelse af beskæftigelseskravet, hvis medlemmet godtgør at  

 have udøvet virksomheden i væsentligt omfang.
Ved  

 væsentligt omfang forstås, at beskæftigelsen i den  

 selvstændige virksomhed har haft et omfang, der kan sidestilles med  

 lønarbejde i over 30 timer pr. uge.
 Stk. 2. Udøvelse af selvstændig virksomhed i  

 en delpensionsperiode kan medregnes med den nedsatte arbejdstid, der ligger  

 til grund for tildelingen af delpension.
 Stk. 3. Udøvelse af selvstændig virksomhed i  

 perioder, hvor medlemmet har modtaget iværksætterydelse i henhold  

 til lov om arbejdstilbud, etableringsydelse i henhold til lov om en aktiv  

 arbejdsmarkedspolitik, igangsætningsydelse i henhold til lov om social  

 bistand eller lignende, kan ikke medregnes til opfyldelse af  

 beskæftigelseskravet.
 Stk. 4. Det er en forudsætning for anvendelsen af  

 stk. 1-2, at overskud eller underskud fra virksomheden oplyses til  

 skattevæsenet, og at virksomheden har anmeldt lovpligtige  

 momsangivelser.
Kapitel 2 Dagpengeperioden og aktivperioden § 6. Dagpengeperioden er den periode på  

 sammenlagt 52 uger (ydelsesperiode) inden for 24 måneder  

 (referenceperiode), hvor et medlem kan modtage dagpenge i henhold til lovens  

 § 55, stk. 1, jf. dog § 12, stk. 3, § 13,  

 stk. 1, og § 16.
 Stk. 2. Aktivperioden er den periode på sammenlagt  

 156 uger (ydelsesperiode) inden for 48 måneder (referenceperiode), hvor  

 et medlem har ret og pligt til at deltage i tilbud efter lov om en aktiv  

 arbejdsmarkedspolitik henholdsvis kan modtage dagpenge i henhold til lovens  

 § 55, stk. 2, jf. dog stk. 3, § 12, stk. 3, og § 13,  

 stk. 2.
Stk. 3. Perioder under ledighed med sygedagpenge efter  

 lov om dagpenge ved sygdom eller fødsel forlænger aktivperioden,  

 jf. stk. 2 og § 13, stk. 2, med den periode, der ligger ud  

 over 6 uger.
Aktivperioden forlænges dog kun med sygeperioder, der har  

 forbrugt af en ydelsesperiode.
For så vidt angår perioder med  

 sygedagpenge i henhold til afsnit IV i lov om dagpenge ved sygdom eller  

 fødsel henvises til § 10, stk. 1, nr. 1.
Indplacering i dagpengeperioden § 7. Indplacering i dagpengeperioden sker -  

 såvel for ydelses- som for referenceperioden - fra det tidspunkt, hvor  

 medlemmet anmoder om og herefter får udbetalt 1)	dagpenge, 2)	efterløn, 3)	delefterløn, eller hvor medlemmet 4)	har ret til dagpenge i henhold til artikel 69 i EF-forordning nr.  

 1408/71 (Attest E 303), 5)	påbegynder orlov til uddannelse efter reglerne for ledige i  

 henhold til lov om orlov, 6)	som ledig og dagpengeberettiget får udbetalt  

 godtgørelse for tab af indtægt eller arbejdsmulighed og  

 elevstøtte efter lov om arbejdsmarkedsuddannelser, eller 7)	deltager i uddannelsesforløb oprettet ved aftale mellem  

 Arbejdsmarkedsrådet og uddannelsesinstitutionen, jf. lov om en aktiv  

 arbejdsmarkedspolitik § 29.
 Stk. 2. Et medlem, der er udelukket fra ret til dagpenge  

 som følge af effektiv karantæne, indplaceres fra det tidspunkt,  

 hvor medlemmet ville have været berettiget til ydelse, jf. stk. 1,  

 hvis medlemmet ikke havde været udelukket fra ret til dagpenge.
 Stk. 3. For et medlem, der har ret til at overgå  

 til aktivperioden, begynder denne umiddelbart efter udløbet af  

 dagpengeperioden.
Fastlæggelse af ydelsesperioder for personer,der  

 medregner forsikrings- og beskæftigelsesperioder fra et andet  

 EØS-land eller på Færøerne § 8. Indplacering af en person, der medregner  

 forsikrings- og beskæftigelsesperioder fra et andet EØS-land  

 eller Færøerne i henhold til reglerne herom, sker efter  

 § 7, stk. 1.
Stk. 2. Indplacering efter stk. 1 sker med en  

 ledighedsanciennitet svarende til forskellen mellem den periode i  

 EØS-landet eller på Færøerne, som ligger til grund  

 for beregningen af beskæftigelseskravet, og medlemmets  

 beskæftigelse i den pågældende periode.
Hvis medlemmet  

 fremlægger dokumentation fra den kompetente myndighed i  

 EØS-landet eller på Færøerne for, at der kun er  

 udbetalt arbejdsløshedsydelser for en mindre del af den periode, hvor  

 beskæftigelseskravet er optjent, lægges denne dokumentation til  

 grund ved indplaceringen.
 Stk. 3. Reglen i stk. 2 finder anvendelse på  

 personer, der medregner forsikrings- og beskæftigelsesperioder fra et  

 andet EØS-land eller Færøerne, og som ikke er indplaceret  

 i en dagpenge- eller aktivperiode.
Ret til ny dagpengeperiode § 9. Et medlem, der er indplaceret i en  

 dagpengeperiode eller aktivperiode, erhverver ret til en ny dagpengeperiode,  

 når der foreligger 52 henholdsvis 34 ugers beskæftigelse inden  

 for de sidste 3 år, jf. § 1. Beskæftigelsen kan kun  

 indgå i opgørelsen een gang, jf. dog § 1, stk. 4.
Stk. 2. Opgørelsen efter stk. 1 skal i  

 dagpengeperioden foretages 1)	4 måneder før ydelses- eller referenceperiodens  

 udløb for medlemmer, der får dagpenge efter § 6,  

 stk. 1, 2)	3 måneder før ydelses- eller referenceperiodens  

 udløb for medlemmer, der får dagpenge efter § 13,  

 stk. 1, 3)	når medlemmet har gennemført en uddannelse som  

 nævnt i lovens § 41, stk. 1, nr. 3, litra b, og opnår  

 dagpengeret på grundlag af uddannelsen, 4)	når medlemmet fylder 60 år, hvis medlemmet er omfattet  

 af § 20, stk. 2 eller 3, eller 5)	når medlemmet overgår til efterløn.
 Stk. 3. Efter opgørelsestidspunktet i henhold til  

 stk. 2, nr. 1 og 2, skal opgørelsen i den resterende del af  

 dagpengeperioden ske løbende.
 Stk. 4. Opgørelsen efter stk. 1 skal for  

 medlemmer i aktivperioden og for medlemmer omfattet af lovens § 55,  

 stk. 4, ske løbende.
 Stk. 5. Et medlem, der har opfyldt et  

 beskæftigelseskrav svarende til lovens § 53, stk. 2, som er  

 givet i medfør af bekendtgørelse om selvforskyldt ledighed,  

 erhverver samtidig ret til en ny dagpengeperiode.
Forlængelse af referenceperioderne § 10. De i § 6, stk. 1 og 2, samt  

 § 13, stk. 1 og 2, nævnte referenceperioder forlænges,  

 hvis der i perioderne forekommer følgende forhold, og der ikke  

 udbetales løn, 1)	perioder med sygedagpenge i henhold til afsnit IV i lov om dagpenge  

 ved sygdom eller fødsel, 2)	perioder med støtte til pasning af handicappet barn efter lov  

 om social service, 3)	perioder med støtte til pasning af nærtstående,  

 der ønsker at dø i eget hjem, efter lov om social service, 4)	perioder med fravær på grund af barsel eller adoption  

 efter lov om ligebehandling af mænd og kvinder med hensyn til  

 beskæftigelse og barselorlov m.v., eller 5)	perioder med delefterløn.
Stk. 2. Referenceperioderne forlænges endvidere,  

 hvis der forekommer følgende forhold, 1)	perioder med orlov til uddannelse efter reglerne for  

 beskæftigede lønmodtagere og selvstændige erhvervsdrivende  

 i henhold til lov om orlov, eller 2)	perioder med orlov til børnepasning efter lov om  

 orlov.
 Stk. 3. Referenceperioderne forlænges også  

 med perioder som nævnt i stk. 1, nr. 1-4, og stk. 2 efter tilsvarende  

 regler som de danske i et andet EØS-land.
Stk. 4. Ud over de i stk. 1, nr. 1, nævnte perioder  

 forlænges referenceperioden i aktivperioden, jf. § 6, stk. 2, og § 13,  

 stk. 2, også med andre perioder under ledighed med sygedagpenge efter  

 lov om dagpenge ved sygdom eller fødsel, med den del af  

 sygdomsperioden, der ligger ud over 6 uger.
Referenceperioden forlænges  

 kun med sygeperioder, der har forbrugt af en ydelsesperiode.
 Stk. 5. Afgørelse af, om der skal ske  

 forlængelse af referenceperioden, træffes på det tidspunkt,  

 hvor arbejdsløshedskassen skal opgøre medlemmets hidtidige  

 beskæftigelse efter § 9. Hvis medlemmet på dette tidspunkt  

 opfylder beskæftigelseskravet, indplaceres medlemmet i en ny  

 dagpengeperiode, selv om der er grundlag for at forlænge  

 referenceperioden.
Forbrug af ydelsesperioderne § 11. Ved opgørelse af de i § 6,  

 stk. 1 og 2, § 12, stk. 3, samt § 13, stk. 1 og 2,  

 nævnte ydelsesperioder indgår 1)	uger, hvor der er udbetalt dagpenge, 2)	uger, hvor der er udbetalt feriedagpenge, medmindre medlemmet  

 på tidspunktet for afholdelse af ferie med feriedagpenge ikke var  

 indplaceret i en dagpenge- eller aktivperiode, og medlemmet  

 efterfølgende har optjent beskæftigelseskravet, jf.  

 § 1, 3)	perioder under ledighed med sygedagpenge efter lov om dagpenge ved  

 sygdom eller fødsel, medmindre sygedagpengene er udbetalt i henhold  

 til lovens afsnit IV, jf. dog stk. 3 og § 18, stk. 1, 4)	uger, hvor der er udbetalt ydelser i henhold til den før 1.  

 januar 1996 gældende § 55, stk. 6, eller i henhold til den  

 før 1. april 1995 gældende § 55, stk. 3, 5)	uger, hvor medlemmet deltager i tilbud efter kap. 5-7 og 9-10 eller  

 kap. 11 a i lov om en aktiv arbejdsmarkedspolitik, medmindre medlemmet er  

 syg, og der udbetales fuld løn under sygdommen, jf. dog nr. 6, 6)	uger, hvor unge deltager i tilbud om uddannelse efter kap. 11 a i  

 lov om en aktiv arbejdsmarkedspolitik, hvis arbejdsløshedskassen  

 udbetaler ydelse under uddannelsen, 7)	uger, hvor medlemmet har deltaget i tilbud efter det før 1.  

 januar 1998 gældende kap. 8 i lov om en aktiv  

 arbejdsmarkedspolitik, 8)	uger, hvor medlemmet deltager i uddannelsesforløb oprettet  

 ved aftale mellem Arbejdsmarkedsrådet og uddannelsesinstitutionen, jf.  

 § 29 i lov om en aktiv arbejdsmarkedspolitik, 9)	uger, hvor et ledigt og dagpengeberettiget medlem får  

 godtgørelse for tab af indtægt eller arbejdsmulighed eller  

 elevstøtte efter lov om arbejdsmarkedsuddannelser, 10)	uger med orlov til sabat efter lov om orlov, 11)	uger, hvor et medlem har orlov til uddannelse efter reglerne for  

 ledige i henhold til lov om orlov, 12)	uger, hvor medlemmet helt eller delvist er udelukket fra ret til  

 dagpenge som følge af effektiv karantæne, 13)	uger, hvor medlemmet modtager efterløn, 14)	uger, hvor medlemmet modtager aktivitetsydelse efter den før  

 1. januar 1998 gældende § 97 g i lov om  

 arbejdsløshedsforsikring m.v., og 15)	uger, hvor medlemmet modtager ydelser, der træder i stedet  

 for dagpenge, jf. lovens § 55, stk. 6.
 Stk. 2. Uger med ydelser efter stk. 1, som er  

 udbetalt med urette, men som ikke skal tilbagebetales af medlemmet,  

 indgår i de i § 6, stk. 1 og 2, § 12, stk. 3, og §  

 13, stk. 1 og 2, nævnte ydelsesperioder.
 Stk. 3. Sygdomsperioder fra og med medlemmets 60.  

 år medregnes ikke i perioden på 130 uger efter § 12,  

 stk. 3.
Kapitel 3 Over 50-årige § 12. Et medlem, som ved udløbet af  

 aktivperioden og senest den 31. december 1998 er fyldt 50 år, kan  

 bevare retten til dagpenge til det fyldte 60. år, hvis medlemmet ved  

 fortsat medlemskab kan opfylde anciennitetskravet for at gå på  

 efterløn ved det fyldte 60. år, jf. den før 1. januar  

 1999 gældende § 55, stk. 4, i  

 arbejdsløshedsforsikringsloven.
 Stk. 2. Et medlem, som den 1. januar 1999 eller senere  

 fylder 50 år, og som ved udløbet af aktivperioden er fyldt 55  

 år, kan bevare retten til dagpenge til det fyldte 60. år, hvis  

 medlemmet ved fortsat medlemskab kan opfylde anciennitetskravet for at  

 gå på efterløn ved det fyldte 60. år, jf. lovens  

 § 55, stk. 4.
 Stk. 3. Et medlem, der er fyldt 60 år, kan  

 højst få dagpenge i 130 uger, jf. lovens § 55,  

 stk. 5.
Under 25-årige § 13. Et medlem under 25 år kan i  

 dagpengeperioden modtage dagpenge mv. i 26 uger (ydelsesperiode) inden for 18  

 måneder (referenceperiode).
 Stk. 2. Et medlem under 25 år har i aktivperioden  

 ret og pligt til at deltage i tilbud efter lov om en aktiv  

 arbejdsmarkedspolitik henholdsvis kan modtage dagpenge i henhold til lovens  

 § 52 a, stk. 3, i 182 uger (ydelsesperiode) inden for 57  

 måneder (referenceperiode), jf. dog § 6, stk. 3.
 Stk. 3. Hvis et medlem fylder 25 år inden  

 udløbet af dagpengeperioden, jf. stk. 1, kan medlemmet modtage  

 dagpenge efter § 6.
Kapitel 4 Ikrafttrædelses- og overgangsbestemmelser § 14. Der udarbejdes en vejledning til  

 bekendtgørelsen.
 § 15. Bekendtgørelsen træder i kraft  

 den 1. januar 1999.
 Stk. 2. Samtidig med bekendtgørelsens  

 ikrafttræden ophæves Direktoratet for  

 Arbejdsløshedsforsikringens bekendtgørelse nr. 532 af 8. juli  

 1998 om beskæftigelseskrav, dagpengeperiode og aktivperiode.
 § 16. I perioden fra den 4. januar 1999 til den 2.  

 januar 2000 er dagpengeperioden på sammenlagt 91 uger (ydelsesperiode)  

 inden for 33 måneder (referenceperiode).
 Stk. 2. I perioden fra den 3. januar 2000 til den 31.  

 december 2000 er dagpengeperioden på sammenlagt 65 uger  

 (ydelsesperiode) inden for 27 måneder (referenceperiode).
 Stk. 3. Medlemmer, der fylder 50 år i 1999, og hvis  

 dagpengeret udløber i 1999 efter det fyldte 50. år, kan bevare  

 retten til at modtage ydelser efter lovens § 55, stk. 4, indtil  

 udgangen af 1999.
 § 17. For medlemmer under 25 år, som har  

 gennemført en uddannelse, jf. lovens § 41, stk. 1, nr. 3,  

 litra b, og som er indplaceret før den 1. januar 1999, regnes de 26  

 uger inden for 18 måneder, jf. § 13, stk. 1, fra den 12.  

 oktober 1998.
 Stk. 2. Medlemmer under 25 år, som ikke har  

 gennemført en uddannelse, jf. lovens § 41, stk. 1, nr. 3,  

 litra b, og som den 1. januar 1999 ikke er omfattet af den indtil 31.  

 december 1998 gældende § 52 b i  

 arbejdsløshedsforsikringsloven, men som har modtaget dagpenge i 26  

 uger inden for 18 måneder, overgår til aktivperioden med virkning  

 fra den 1. januar 1999.
 Stk. 3. For medlemmer under 25 år, som ved  

 overgangen til aktivperioden har modtaget dagpenge i mere end 26 uger,  

 reduceres aktivperioden efter § 13, stk. 2, med ledighed ud over de  

 26 uger.
 Stk. 4. For medlemmer under 25 år, der den 1.  

 januar 1999 er omfattet af den indtil 31. december 1998 gældende  

 § 52 b i arbejdsløshedsforsikringsloven, reduceres aktivperioden  

 efter § 13, stk. 2, med uger med aktivering og dagpenge efter det  

 tidspunkt, hvor medlemmet har haft 6 måneders ledighed inden for de  

 seneste 9 måneder.
 § 18. § 6, stk. 3, og § 11,  

 stk. 1, nr. 3, har virkning for sygdomsperioder, der påbegyndes  

 den 1. januar 1999 eller senere.
 Stk. 2. Sygdomsperioder, der påbegyndes senest den  

 31. december 1998 forlænger de i § 6, stk. 1 og 2, og  

 § 13, stk. 1 og 2, nævnte referenceperioder.
 § 19. Bestemmelsen i § 11, stk. 1, nr.  

 9, finder ikke anvendelse på medlemmer, der under ledighed forud for  

 den 4. oktober 1995 enten er påbegyndt en uddannelse, hvorunder der  

 ydes godtgørelse for tab af indtægt eller arbejdsmulighed eller  

 elevstøtte efter lov om arbejdsmarkedsuddannelser, eller har indgivet  

 ansøgning herom og er påbegyndt uddannelsen senest den 31.  

 januar 1996.
 Stk. 2. Bestemmelsen i § 11, stk. 1, nr. 11,  

 finder ikke anvendelse på medlemmer, der under ledighed forud for den  

 4. oktober 1995 enten er påbegyndt orlov til uddannelse eller har  

 indgivet ansøgning herom og er påbegyndt orloven senest den 31.  

 januar 1996.
 Stk. 3. For medlemmer, der er omfattet af stk. 2,  

 forlænges referenceperioden, jf. § 6 og § 13, svarende til  

 orlovens længde.
 § 20. Bestemmelsen i § 12, stk. 3,  

 finder anvendelse på medlemmer, der indplaceres i en dagpengeperiode  

 efter den 23. november 1994.
 Stk. 2. Medlemmer, der senest er eller bliver indplaceret  

 i en dagpengeperiode eller en aktivperiode i henhold til  

 bekendtgørelse nr. 906 af 1. december 1993 om overgangsordninger for  

 medlemmer af anerkendte arbejdsløshedskasser ved ikrafttræden af  

 lov om en aktiv arbejdsmarkedspolitik og lov om  

 arbejdsløshedsforsikring m.v., er ikke omfattet af bestemmelsen i  

 § 12, stk. 3.
 Stk. 3. Medlemmer, der er indplaceret i en  

 dagpengeperiode den 23. november 1994 eller tidligere, og som ikke er  

 omfattet af bekendtgørelse nr. 906 af 1. december 1993 om  

 overgangsordninger for medlemmer af anerkendte arbejdsløshedskasser  

 ved ikrafttræden af lov om en aktiv arbejdsmarkedspolitik og lov om  

 arbejdsløshedsforsikring m.v., kan efter det fyldte 60. år  

 højst få dagpenge i dagpengeperioden i 30 måneder.
 Stk. 4. Medlemmer, der er omfattet af stk. 2 eller 3, kan ikke  

 overgå til aktivperioden efter det fyldte 60. år.
