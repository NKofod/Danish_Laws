§ 1 I justitsministeriets bekendtgørelse nr. 154 af 20. april 1977 om  

 køretøjers indretning og udstyr som ændret ved bekendtgørelse nr. 531 af 12.  

 oktober 1977 og bekendtgørelse nr. 106 af 21. marts 1978 foretages følgende  

 ændringer:
 1. I § 9 indsættes som stk. 4:
»Stk. 4.  Bil med fremadragende kranbjælke eller  

 lignende skal være forsynet med særlig afmærkning.« 2. § 10, stk. 1 og 2, affattes således:
 »En bils påbudte positionslygter, baglygter, nummerpladelygter,  

 markeringslygter og eventuelle gule sidemarkeringslygter skal kunne holdes  

 tændt, uanset at motoren er standset.
Stk. 2.  En bils positionslygter, baglygter,  

 nummerpladelygter, markeringslygter og eventuelle gule sidemarkeringslygter  

 må ikke kunne slukkes, når nær- eller fjernlyslygter eller tågeforlygter er  

 tændt.« 3. I § 29 indsættes som stk. 2:
»Stk. 2.  Der må ikke foretages konstruktive  

 ændringer ved motor samt lyddæmpningssystem eller ændres i udvekslingen  

 mellem motor og drivhjul og i drivhjulsstørrelsen.« § 2 Bekendtgørelsen træder i kraft den 1. april 1979.
