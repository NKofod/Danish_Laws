 Arbejdsformidlingskontorerne.
 De statsanerkendte arbejdsløshedskasser.
Cirkulære vedrørende spørgsmålet om, hvorvidt arbejdet i hjemmet som dagplejemor kan betragtes som arbejde på en almindelig arbejdsplads i forhold til jobtilbudsordningen for langstidsledige, jfr. § 97 b i lov om arbejdsformidling og arbejdsløshedsforsikring m.v.
 På given foranledning og efter at spørgsmålet har været forelagt  

 arbejdsministeriet, skal man herved meddele, at arbejde i hjemmet som  

 dagplejemor i princippet bør ligestilles med arbejde på en almindelig  

 arbejdsplads.
 Det er dog en forudsætning herfor, at arbejdet sker på løn- og  

 arbejdsvilkår, der svarer til dem, som efter overenskomst mellem  

 arbejdsgivere og arbejdstagere gælder for tilsvarende arbejde, jfr. § 4 i  

 bekendtgørelse nr. 414 af 24/8 1978 om arbejdstilbud til langtidsledige.
 På grund af det omhandlede arbejdes specielle karakter kan det imidlertid  

 næppe i alle tilfælde anses for at opfylde jobtilbudsordningens  

 genoptræningsformål, såsom i tilfælde, hvor den langtidsledige agter at vende  

 tilbage til arbejdsmarkedet uden for hjemmet.
Et jobtilbud som dagplejemor bør derfor alene komme i betragtning som  

 rimeligt, hvis den langtidsledige ønsker at modtage dette.
I tilfælde af at  

 den langtidsledige ikke ønsker at modtage dette job, skal der gives et andet  

 rimeligt arbejdstilbud.
 P.D.V.
 E.B.
Niels Heine fm.
