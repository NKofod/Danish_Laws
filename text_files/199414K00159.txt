Nr BTL 159 Betænkning over Forslag til lov om kontrol med arbejder af ædle metaller  

 m.v.   

 Nr L 159 1994-95, 1. samling Afgivet af Erhvervsudvalget Afgivet: 19950406 Udvalget har behandlet lovforslaget i nogle møder og har herunder stillet spørgsmål til erhvervsministeren, som denne har besvaret skriftligt.
 Endvidere har udvalget modtaget en fælles skriftlig og mundtlig  

 henvendelse fra:
Danmarks Guldsmedeforening, Danske Guld- og Sølvvarefabrikanters Handelsforening og Guld- og Sølvvarefabrikantforeningen.
 Herefter indstiller et flertal (Socialdemokratiets, Socialistisk  

 Folkepartis, Fremskridtspartiets, Det Radikale Venstres, Enhedslistens og  

 Centrum-Demokraternes medlemmer af udvalget) lovforslaget til vedtagelse  

 uændret.
Et mindretal (Venstres og Det Konservative Folkepartis medlemmer af  

 udvalget) indstiller lovforslaget til vedtagelse.
Mindretallet ønsker  

 lovforslaget tilbage til fornyet udvalgsbehandling efter 2. behandling med  

 henblik på at stille ændringsforslag.
Lissa Mathiasen (S) fmd.
Per Kaalund (S) Ole Vagn Christensen (S) Sonja  

 Mikkelsen (S) Hardy Hansen (S) Kjeld Rahbæk Møller (SF) Bjørn Elmquist (RV)  

 Frank Aaen (EL) Sonja Albrink (CD) Svend Erik Hovmand (V) Svend Heiselberg  

 (V) Pia Larsen (V) Erik Larsen (V) Kai Dige Bach (KF) nfmd.
Pernille  

 Sams (KF) Niels Ahlmann-Ohlsen (KF) Kirsten Jacobsen (FP) Tillægsbetænkningen Udvalget har, efter at lovforslaget ved 2. behandling blev henvist til  

 fornyet udvalgsbehandling, behandlet dette i et møde.
 Der er af et mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (Socialdemokratiets, Socialistisk  

 Folkepartis, Det Radikale Venstres, Enhedslistens og Centrum-Demokraternes  

 medlemmer af udvalget) lovforslaget til vedtagelse uændret.
 Et mindretal (Venstres, Det Konservative Folkepartis og  

 Fremskridtspartiets medlemmer af udvalget) indstiller lovforslaget til  

vedtagelse med de af mindretallet stillede ændringsforslag.
 ÆndringsforslagAf et mindretal (V, KF og FP):
 Til § 10 1) I stk. 2 ændres ordene »uden  

 retskendelse« til: »med retskendelse«.
 Til § 11 2) I stk. 1 ændres ordene »uden  

 retskendelse« til: »med retskendelse«.
Bemærkninger Til nr. 1 og 2 Ændringsforslagene indebærer, at Ædelmetalkontrollen alene  

 har adgang til de nævnte virksomheder med retskendelse.
