Den finansielle sektor   

 Metoder til foreløbig opgørelse af delvis fradragsret for købsmoms Baggrund Told- og Skattestyrelsen har i TSS-cirkulære  

  

 2003-20  


  

 af 9. juli 2003 ophævet den finansielle sektors hidtidige adgang til med en  

 standardsats at fradrage købsmoms af varer og ydelser, der delvis indkøbes  

 til brug for virksomhedens ikke-momspligtige del og til de momspligtige  

 pengeinstitutydelser som bankbokse og depotgebyrer.
Ophævelsen sker med  

 virkning fra den 1. januar 2004.
 Ophævelsen af standardfradragene betyder, at den  

 finansielle sektors adgang til at fradrage købsmoms af varer og ydelser, der  

 indkøbes til brug i såvel den ikke-momsregistrerede del, som den  

 momsregistrerede del af virksomheden, fra og med 1. januar 2004 skal beregnes  

 efter momslovens almindelige regler om delvis fradragsret, jf. momslovens §  

 38,  

 stk. 1.
 Told- og Skattestyrelsen har indledt drøftelser  

 med Finansrådet om retningslinier for opgørelsen af omsætningen i et  

 pengeinstitut i henhold til momslovens § 38, stk. 1.
 Disse drøftelser er imidlertid ikke afsluttet.  

 Indtil retningslinierne foreligger skal berørte pengeinstitutter forholde sig  

 på den nedenfor angivne måde.
Foreløbig  

 beregning af den delvise fradragsret Pengeinstitutter m.fl. skal med virkning fra 1.  

 januar 2004 for hver momsperiode foretage en foreløbig opgørelse af den  

 delvise  

 fradragsret, jf, momsbekendtgørelsens § 16. Den endelige opgørelse af den  

 delvise fradragsret for regnskabsåret foretages efter dettes udløb.
 De virksomheder, som indtil den 1. januar 2004 har  

 anvendt standardfradrag ved opgørelsen af den delvise fradragsret, kan indtil  

 videre foretage den foreløbige opgørelse af den delvise fradragsret på  

 baggrund  

 af de indtil 1. januar 2004 gældende standardfradrag.
 Virksomhederne kan i stedet vælge at overgå til at  

 anvende momslovens § 38, stk. 1, ved opgørelse af den delvise fradragsret.  

 Virksomheden skal så rette henvendelse til den regionale told- og  

 skattemyndighed med forslag til foreløbig opgørelse af omsætningen i  

 forbindelse med beregning af fradragsprocenten i henhold til momslovens § 38,  

 stk. 1. Cirkulærets pkt. 9 vil således indtil videre finde tilsvarende  

 anvendelse for den foreløbige opgørelse af delvis fradragsret.
Virksomheder, der allerede anvender momslovens §  

 38, stk. 1, ved opgørelse af den delvise fradragsret, kan indtil videre  

 fastholde beregningen af fradragsprocenten i forbindelse med den foreløbige  

 opgørelse af den delvise fradragsret.
Cirkulærets pkt. 8 vil således indtil  

 videre finde tilsvarende anvendelse for den foreløbige opgørelse af delvis  

 fradragsret.
 For alle tre grupper af virksomheder gælder, at  

 virksomhederne ved den endelige opgørelse af den delvise fradragsret for  

 perioden fra 1. januar 2004 og frem skal anvende de retningslinier, som Told-  

 og Skattestyrelsen senere vil offentliggøre.
