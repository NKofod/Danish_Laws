Begrænset fradragsret for billeasing   

 ekstraordinær leasingydelse Spørgsmål Hvis der i forbindelse  

 med indgåelse af en leasingkontrakt på en personbil, indbetales en  

 ekstraordinær  

 leasingydelse, vil en del af den erlagte moms på denne engangsydelse, kunne  

 refunderes, såfremt det beregnede månedlige momsfradrag for de kommende  

 ydelser, overstiger den faktisk betalte moms på disse ydelser? Svar Ja.
Beskrivelse af  

 de faktiske forhold Forespørger er  

 interessent i et registreret revisionsinteressentskab, som har indgået en  

 leasingkontrakt på en personbil, som han selv kører i.
 Leasingaftalen  

 er indgået for en periode på 36 måneder, og størstedelen (ca. 75 %) af  

 kørslen  

 vedrører momspligtige formål.
Leasingaftalen  

 er indgået i december 2005 og løber de næste 36 måneder frem.
Der er  

 indbetalt  

 en ekstraordinær leasingydelse og en delleasingydelse for december 2005,  

 herefter betales en månedlig leasingydelse på 4.290 kr. med tillæg af moms.
 Der er indbetalt  

 en ekstraordinær leasingydelse på 120.076 kr. med tillæg af moms 30.019 kr.,  

 i  

 alt 150.095 kr.
 Den månedlige  

 leasingydelse udgør 4.290 kr., med tillæg af moms 1.072,50, i alt incl. moms  

 5.362,50 kr.
 Momsfradragsbeløbet  

 som udlejer oplyser på de månedlige fakturaer udgør 1.702,09 kr.
 Der vil således  

 kunne opnås fuldt momsfradrag ved leasing af denne bil med en leasingydelse  

 op  

 til (1.702,09 kr./0,25) 6.808,36 kr.
 Leasingaftalen  

 kunne indgås med en mindre ekstraordinær leasingydelse, hvilket ville have  

 betydet, at der månedligt ville kunne afløftes en større momsandel.
 Forespørger  

 mener således, at den ekstraordinære leasingydelse skal fordeles på de 36  

 måneder,  

 som leasingkontrakten løber over, når det skal vurderes hvor meget det kan  

 afløftes i moms.
 Forespørger har  

 som tidligere nævnt betalt 30.019 kr. i moms af den ekstraordinære ydelse.  

 Momsfradraget  

 som udlejer har opgjort på grundlag af fradragsgrundlaget er (1.702,09 kr. -  

 1.072,50 kr.) 629,59 kr. større end den faktiske betalte månedlige moms.
På 36 måneder  

 vil dette betyde et yderligere fradrag på (36 * 629,59 kr.) 22.665,24 kr.
Da  

 dette beløb er mindre end det faktisk betalte momsbeløb på 30.019 kr., må  

 dette  

 betyde at der hver måned i de 36 måneder må afløftes 1.702,09 kr. i moms.
 Såfremt momsen  

 af den ekstraordinære ydelse havde været mindre end det opgjorte beløb på  

 22.665,24 kr., ville det månedlige fradrag kun have været den faktiske  

 betalte  

 moms af den ekstraordinære leasingydelse delt med 36, med tillæg af det  

 faktisk  

 betalte månedlige momsbeløb.
Spørgers  

 eventuelle opfattelse ifølge anmodning og bemærkninger til sagsfremstilling Forespørger  

 mener, at dette må kunne lade sig gøre, da det momsmæssigt ellers vil være en  

 ulempe at betale en ekstraordinær ydelse.
Betales der ikke en ekstraordinær  

 ydelse, eller betales der en mindre ekstraordinær ydelse, vil den  

 efterfølgende  

 månedlige ydelse stige.
Er det momsfradrag der beregnes af momsgrundlaget  

 større end det momsfradrag der opnås, vil en reduktion af den ekstraordinære  

 ydelse, med deraf følgende større månedlige ydelser, betyde at der opnås et  

 større momsfradrag.
SKATs  

 indstilling og begrundelse Det fremgår af  

 momslovens § 42, stk. 1, nr. 7, at virksomheder ikke kan fradrage afgift af  

 indkøb m.v., som vedrører anskaffelse og drift af personmotorkøretøjer, der  

 er  

 indrettet til befordring af ikke mere end 9 personer, jf. dog stk. 4, 6 og 7.
 Af § 42, stk. 4,  

 fremgår, at virksomheder, der lejer personmotorkøretøjer i mere end 6 måneder  

 i  

 sammenhæng, uanset bestemmelsen i stk. 1, nr. 7, kan fradrage afgiften af  

 lejen, dog højest med 25 pct. af fradragsgrundlaget efter stk. 5. Det er en  

 betingelse, at mindst 10 pct. af den årlige kørsel med det lejede køretøj  

 anvendes i forbindelse med virksomhedens fradragsberettigede levering af  

 varer  

 og ydelser.
Efter stk. 5 er  

 grundlaget for fradrag efter stk. 4 inden for de første 3 år fra køretøjets  

 første indregistrering 2 pct. pr. måned af den for køretøjet betalte  

 registreringsafgift her i landet og 1 pct. pr. måned i det følgende år.
Hvis  

 et  

 køretøj har været i brug inden registreringen, eller hvis første  

 registreringstidspunkt  

 ikke kan fastslås, regnes perioden nævnt i 1. pkt. fra køretøjets  

 fremstillingstidspunkt.  

 Såfremt registreringsafgiftsbeløbet er ukendt, anvendes i stedet 55 pct. af  

 udlejerens anskaffelsespris inkl.
Afgifter for køretøjet.
Skatteministeren  

 kan  

 fastsætte nærmere regler om udlejers pligt til at give oplysninger til brug  

 for  

 beregningen af fradraget.
 Af § 40, stk. 4,  

 i momsbekendtgørelsen (bekendtgørelse nr. 663 af 16. juni 2006 om  

 merværdiafgiftsloven  

 (momsloven)) fremgår, at når en registreret virksomhed udlejer eller leaser  

 personmotorkøretøjer ud til registrerede virksomheder for en periode på mere  

 end 6 måneder, skal den til lejeren afgive de oplysninger, der er nødvendige  

 ved beregningen af det månedlige fradragsbeløb efter lovens § 42, stk. 4 og  

 5,  

 for eksempel ved angivelse af fradragsbeløbet på fakturaen.
Det fremgår af  

 Momsvejledningens afsnit  


  

 J.3.4  


,  

 at udgangspunktet for momsfradraget i § 42, stk. 4 og 5 er det beregnede  

 momsbeløb, der udgør 25 pct. af det særlige fradragsgrundlag.
Er momsen af  

 lejen lavere end det beregnede momsbeløb, vil der være fuldt fradrag for  

 momsen  

 af lejen.
Er momsen af lejen højere end det beregnede momsbeløb, er der kun  

 fradrag for den del af momsen, der svarer til det beregnede momsbeløb.
Det  

 har  

 ingen betydning, om leasingydelsen også omfatter reparation og brændstof mv.
Det fremgår  

 ligeledes af vejledningen, at virksomhederne fuldt ud kan medregne fradraget  

 til købsmomsen, hvis virksomheden i øvrigt har fuld fradragsret for indkøb  

 til  

 virksomheden eller den sektor af virksomheden, hvori det lejede køretøj  

 anvendes.
Har virksomheden derimod delvis fradragsret, vil det nævnte fradrag  

 også kun delvist kunne medregnes til købsmomsen.
Beskrivelsen i  

 momsvejledningen bygger på bestemmelsernes forarbejder.
Af forarbejderne  

 (lovforslag  

 nr. 75 i folketingsåret 1997/98, 2. samling) fremgår (indledning til de  

 almindelige bemærkninger), at "Ved  

 lovforslaget reduceres erhvervslivets momsbelastning ved leasing af  

 personbiler  

 fra biludlejere her i landet.
I forbindelse  

 med vurderingerne af konsekvenserne af EF - Domstolens dom i sag C - 190/95  

 ARO  

 Lease BV, der vedrører leasing af biler fra et hollandsk leasingselskab til  

 belgiske virksomheder, er der blevet sat fokus på, at de nuværende momsregler  

 diskriminerer mod danske leasingvirksomheders leasing til danske  

 virksomheder.  

 Dommen indebærer, at danske virksomheder kan vælge at lease biler i et andet  

 EU-land efter dette lands momsregler.
Da denne diskrimination efter dommen  

 kan  

 have større negative virkninger for dansk økonomi, foreslår regeringen, at  

 momsreglerne ændres, således at der ikke længere diskrimineres mellem, om en  

 erhvervsvirksomhed selv køber en personbil til erhvervsformål eller leaser en  

 sådan bil.
Efter de danske  

 momsregler kan erhvervsvirksomheder ikke afløfte dansk moms på anskaffelse og  

 drift af motorkøretøjer.
Leasingvirksomheder afløfter dog momsen på indkøb,  

 men  

 til gengæld er der moms på leasingydelsen.
Erhvervsvirksomhederne kan ikke  

 afløfte momsen på leasingydelsen fra en dansk virksomhed.
Da  

 registreringsafgiften ikke indgår i momsgrundlaget, men et vederlag for  

 forrentning og afdrag herpå indgår i leasingydelsen, er det billigere  

 momsmæssigt for en erhvervsvirksomhed selv at købe en personbil end at lease  

 den.
Det er en urimelig konkurrenceforvridning.
 Regeringen  

 forslår derfor, at momsregistrerede virksomheder vil kunne afløfte en del af  

 momsen  

 på leasingydelsen, der beregningsmæssigt kan henføres til forrentning og  

 afdrag  

 af registreringsafgiften.
I de første 3 år  

 efter registreringen vil der kunne afløftes moms af den del af  

 leasingydelsen,  

 der svarer til 2 pct. af registreringsafgiften pr. måned.
Herefter vil der  

 kunne afløftes svarende til 1 pct.
Af en bil til  

 ca. 180.000 kr udgør registreringsafgiften ca. 100.000 kr.
Forslaget giver  

 således mulighed for, at der for en sådan bil vil kunne ske momsafløftning  

 ved  

 leasing på 6.000 kr årligt hver af de første 3 år og 3.000 kr årligt  

 herefter.
 De 2 pct.  

 henholdsvis 1 pct. er fastsat ud fra oplysninger fra branchen om, at der ved  

 salg af en 3 år gammel leasingbil til en brugtvognshandler typisk må  

 afskrives  

 med 40- 50 pct., og under forudsætning af en rente på omkring 6 pct.
For en  

 leasingbil af alder under 3 år, hvor ydelsen alene dækker forrentning og  

 afdrag  

 af udlejers anskaffelsespris (finansiel leasing) , vil regeringens forslag  

 medføre, at erhvervsvirksomheder vil kunne afløfte omkring 60 pct. af momsen  

 på  

 leasingydelsen.
Hvis leasingydelsen endvidere omfatter reparation og  

 brændstof  

 mv. (total leasing) vil den andel af ydelsen, hvoraf momsen kan afløftes være  

 mindre.
 Ønsket om at  

 fjerne den momsmæssige forskelsbehandling kan i sig selv begrunde regeringens  

 forslag.
Forslaget vil  

 endvidere give et væsentlig bidrag til reduktion af de incitamenter til  

 leasing  

 via et udenlandsk selskab, der blev skabt ved EF-Domstolens dom.
For  

 finansiel  

 leasing til erhverv reduceres momsincitamentet til leasing hos et udenlandsk  

 selskab med ca. 60 pct. ved forslaget.
Efter dommen er  

 der nu mulighed for at lease en bil i udlandet, f.eks.
Tyskland.
Den tyske  

 moms  

 er mindre end den danske og yderligere gælder, at man efter de tyske  

 momsregler  

 vil kunne få afløftning for hele momsen.
Mens der  

 isoleret set kan være momsmæssige fordele ved leasing i udlandet, er der  

 sandsynligvis  

 andre forhold, der vil gøre det dyrere for danske virksomheder at lease via  

 udlandet herunder større administrative omkostninger.
Med stor usikkerhed kan  

 det skønnes, at forslaget i det mindste på kortere sigt vil medføre en så  

 tilstrækkelig reduktion i momsincitamentet til leasing i udlandet, at der  

 ikke  

 i væsentlig udstrækning vil ske et større skift i markedsforholdene.
..." Af  

 bemærkningerne til forslagets enkelte bestemmelser fremgår (Til § 1, Til nr.  

 2), at "Det  

 foreslås, at der indføres en begrænset momsfradragsret for virksomheder, der  

 lejer herunder leaser personmotorkøretøjer.
De enkelte køretøjer skal lejes  

 for  

 et tidsrum af mindst 6 måneder.
Fradraget er momsbeløbet, det vil sige 25  

 pct.,  

 af et særligt grundlag.
Som grundlag for  

 dette fradrag er valgt en vis procent af registreringsafgiftsbeløbet i stedet  

 for af fakturabeløbet.
Dette skyldes, at en leasingydelse også kan indeholde  

 driftsudgifter, som andre virksomheder, der har valgt at købe personbiler i  

 stedet for at lease, ikke har fradrag for.
 Dette grundlag  

 foreslås fastsat til 2 pct. pr. måned af registreringsafgiftsbeløbet i de 3  

 første år (dvs. 36 måneder) efter registreringen, herefter 1 pct. pr. måned.  

 Den anvendte procent afhænger således af køretøjets alder, idet alderen  

 regnes  

 fra første registreringstidspunkt her i landet eller i udlandet.
..." SKAT finder på  

 baggrund af bestemmelsernes forarbejder, at det beløb, som i en given  

 afgiftsperiode kan henføres til virksomhedens købsmoms, er det beregnede  

 momsbeløb.
Er momsen af lejen lavere end det beregnede momsbeløb for  

 afgiftsperioden, er det alene momsbeløbet af lejen, som kan medregnes til  

 virksomhedens købsmoms.
Hvis momsen af lejen i den indeværende og tidligere  

 afgiftsperioder tilsammen set under et ikke er lavere end det beregnede  

 momsbeløb,  

 kan det beregnede momsbeløb for afgiftsperioden dog alligevel fuldt ud  

 medregnes  

 til virksomhedens købsmoms.
Det er forudsat, at virksomheden har fuld  

 fradragsret.
 SKAT indstiller  

 derfor, at spørgsmålet besvares bekræftende.
Skatterådets  

 afgørelse og begrundelse Skatterådet  

  

 tiltræder SKATs  

 indstilling.
Svaret er  

 bindende for skattemyndighederne i følgende periode 1. januar 2006 -  

 31. december 2008.
