Baggrund Antallet af falske nødalarmeringer i forbindelse med installation,  

 servicering og anvendelse af GMDSS-udstyr er for stort og er desværre  

 stigende.
De falske nødalarmeringer stammer fra nødradiopejlsendere  

 (EPIRB's), INMARSAT-terminaler samt udstyr for digitale selektive opkald  

 (DSC).
Alle falske alarmer vil af søredningstjenesterne skulle behandles som om  

 de var ægte, hvilket medfører en forøget arbejdsbyrde.
Endvidere kan, hvis  

 situationen ikke ændres, tilliden til GMDSS undergraves.
 Alle som har eller får med GMDSS-udstyr at gøre, dette være sig som  

 fabrikant, leverandør, installatør, servicetekniker, operatør eller  

 underviser, skal være opmærksomme på problemet og gøre hvad der står i deres  

 magt for at forhindre sådanne udsendelser.
I den internationale søfartsorganisation IMO, som ser med stor alvor på  

 problemet, er der taget adskillige initiativer, som vil medvirke til at  

 begrænse, og helst helt fjerne falske nødalarmeringer.
På den tekniske side  

 er der ved at blive færdiggjort funktionsnormer ("Performance  

 Standards"), som bl.a. skal sikre en ensartet betjening uanset udstyrets  

 oprindelse samt krav om sikkerhedsforanstaltninger ved den fysiske aktivering  

 af nødalarmeringsknapper.
 SAMTLIGE AF DE NEDENSTÅENDE FORHOLDSREGLER BØR LÆSES AF ALLE, SOM
KOMMER I BERØRING MED GMDSS-UDSTYR.
Især for fabrikanter Radioudstyr som kan anvendes til udsendelse af nødalarmer bør være  

 indrettet således, at der skal en overlagt handling til for at foretage en  

 sådan udsendelse (f.eks. et tryk på to knapper samtidigt eller et tryk på en  

 enkelt knap i et længere tidsrum). Desuden bør sådanne aktiveringsknapper  

 være fysisk beskyttede, f.eks. ved et plomberet dæksel.
Brugeren af udstyret skal gøres tydeligt opmærksom på at en nødalarmering  

 bliver udsendt, helst i form af en advarsel med mulighed for fortrydelse før  

 udsendelsen begynder.
Både synlig og hørbar advarsel bør gives.
Især for leverandører/installatører/serviceteknikere Alle relevante medarbejdere skal have et så godt kendskab til  

 GMDSS-systemet og til det relevante udstyr, at udsendelse af falske  

 nødalarmeringer ikke finder sted.
Medarbejderne skal også vide præcis hvad de  

 skal foretage sig, hvis en nødalarmering alligevel skulle blive udsendt.
I forbindelse med enhver leverance, installation, servicering og/eller  

 afprøvning af GMDSS-udstyr skal den største omhu udvises for at undgå  

 udsendelse af falske nødalarmeringer.
Alle tekniske og operationelle  

 muligheder for at forhindre sådanne udsendelser skal anvendes.
 Særlig omhu skal udvises i forbindelse med installation og afprøvninger af  

 nødradiopejlsendere (EPIRB's), incl. eventuelle hydrostatiske  

 udløsermekanismer, idet det kan være vanskeligt umiddelbart at konstatere, at  

 en nødalarmering er blevet udsendt.
 Enhver afprøvning skal foretages på en sådan måde, at udsendelse af falske  

 nødalarmeringer ikke forekommer.
 Alle skriftlige betjeningsvejledninger skal være så klare og tydelige som  

 muligt således, at de er lette at forstå og anvende.
Når GMDSS-udstyr installeres, skal alle relevante personer om bord gøres  

 bekendt med de vigtigste betjeningsregler for udstyret, herunder også  

 operationelle procedurer.
Der skal her især lægges vægt på eventuelle  

 "særheder" ved netop dette udstyr.
Sådanne mundtlige instruktioner  

 skal ledsages af relevant skriftligt materiale.
Især for skibsførere/besætningsmedlemmer Skibsføreren skal, i forbindelse med installation af GMDSS-udstyr, sørge  

 for at det indføres i skibsdagbogen eller i radiojournalen, at instruktion er  

 givet samt til hvem.
 Skibsføreren skal sikre sig at alle besætningsmedlemmer, som kan blive  

 ansvarlige for udsendelse af nødalarmeringer, er instruerede i anvendelsen af  

 skibets GMDSS-udstyr samt i,hvordan man undgår falske nødalarmeringer.  

 Oplysninger om at dette er sket, på hvilken måde og hvem der har modtaget  

 instruktionen, skal indføres i skibsdagbogen eller i radiojournalen.
 Yderligere foranstaltninger skal træffes til at forhindre at falske  

 nødalarmeringer udsendes fra skibets GMDSS-udstyr, herunder:
Regelmæssig orientering af alle besætningsmedlemmer om GMDSS-udstyrets  

 rette brug og advarsler mod misbrug.
Denne orientering kan gives af den  

 person, som af skibsføreren er udpeget som ansvarlig for radiokommunikationen  

 i en nødsituation.
 Øvelser afholdt som foreskrevet i SOLAS-konventionens regel III/18, skal  

 også omfatte radioudstyr til brug i forbindelse med redningsmidler.
 Afprøvninger af GMDSS-udstyr må kun foretages af den person, der er  

 ansvarlig for GMDSS-udstyrets vedligehold eller for radiokommunikationen i en  

 nødsituation.
Alle relevante personer Specielt vedrørende nødradiopejlsendere (EPIRB's) skal følgende iagttages:
 Skibsføreren skal til enhver tid sikre at ombordværende EPIRB's er korrekt  

 kodet med det af Telestyrelsen tildelte identifikationsnummer (MMSI =  

 Maritime Mobile Service Identity).
Den yderste omhu skal udvises, så EPIRB's ikke aktiveres i forbindelse med  

 montering, nedtagning, rengøring eller andet arbejde.
Afprøvning skal som  

 hovedregel kun udføres af en skibsinspektør ("Surveyor") i  

 forbindelse med radiosyn.
 En EPIRB må ikke fastgøres til skibet med den tilhørende fangline eller på  

 anden vis, idet den skal kunne flyde fri af skibet, hvis dette skulle gå ned.
 Fabrikantens/leverandørens anvisninger med hensyn til batteriudskiftning  

 og service skal nøje følges.
Hvis en EPIRB skulle blive aktiveret, tilsigtet eller utilsigtet, skal man  

 lade den forblive aktiveret indtil man fra en søredningstjeneste har fået  

 bekræftelse på at signalerne er modtaget.
I mellemtiden skal der gøres alt  

 for at kontakte den nærmeste søredningscentral (MRCC = Maritime Rescue  

 Co-ordination Centre) med anvendelse af det i Radioreglementet beskrevne  

 ilsignal.
 Hvis det skulle blive nødvendigt at kassere en EPIRB skal den gøres  

 inoperativ, d.v.s. batterierne skal fjernes, og den skal enten destrueres  

 eller returneres til leverandøren.
Især for uddannelsesinstitutioner I forbindelse med elevers praktiske arbejde med GMDSS-udstyr skal alle  

 foranstaltninger træffes til undgå udsendelse af falske nødalarmer.
Det kan  

 her eventuelt være nødvendigt at sendefunktioner fysisk sættes ud af drift.
 Det skal indskærpes eleverne, at falske nødalarmeringer skal forhindres og  

 at ethvert relevant middel skal tages i brug for at sikre dette.
Især for rederier Hvis et skib skifter navn, ejer eller flag, samt hvis et skib ønskes  

 udrustet med nyt GMDSS-udstyr, foreskrevet eller overtalligt, skal  

 oplysninger herom omgående indsendes til Telestyrelsen.
Med hensyn til nyt  

 udstyr, skal tilladelse fra Telestyrelsen foreligge forinden udstyret  

 installeres.
 Forholdsreglerne indeholdt i denne vejledning skal bringes til  

 skibsførernes kendskab.
