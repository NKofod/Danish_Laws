Bekendtgørelse om tilmelding og  

 forsøg med grundregistrering af ledige medlemmer af en  

 arbejdsløshedskasse I medfør af § 39 a i lov om en aktiv arbejdsmarkedspolitik,  

 jf. lovbekendtgørelse nr. 666 af 19. august 1999, som ændret ved  

 lov nr. 1082 af 29. december 1999, fastsættes:
Formål § 1. Som led i samarbejdet mellem  

 Arbejdsformidlingen og arbejdsløshedskasserne kan  

 arbejdsløshedskasser tilmelde ledige medlemmer og med henblik på  

 en vurdering af, hvordan kvaliteten af indsatsen over for de ledige kan  

 forøges i en forsøgsperiode på 2 år, foretage  

 grundregistrering af ledige medlemmer.
Tilmelding § 2. Arbejdsløshedskasser kan tilmelde egne  

 ledige medlemmer som dagpengemodtagere hos Arbejdsformidlingen.  

 Arbejdsløshedskassen skal registrere de samme oplysninger ved  

 tilmeldingen som Arbejdsformidlingen.
Oplysningerne skal registreres i  

 Arbejdsformidlingens EDB-system.
 § 3. Ledige medlemmer af en  

 arbejdsløshedskasse, der ønsker at modtage dagpenge eller er  

 berettigede til dagpengegodtgørelse for 1. og 2. ledighedsdag skal  

 på den første ledighedsdag tilmelde sig ved personligt  

 fremmøde i arbejdsløshedskassen, jf. § 2, eller på  

 Arbejdsformidlingen i den AF-region, hvor de bor (folkeregisteradresse).
§ 4. Ledige medlemmer af en  

 arbejdsløshedskasse kan udsætte det personlige fremmøde i  

 de tilfælde, der er nævnt i § 13, stk. 2, i  

 bekendtgørelse om en aktiv arbejdsmarkedsindsats.
Denne  

 bekendtgørelses § 13, stk. 3, finder tilsvarende anvendelse.
 Stk. 2. Arbejdsløshedskassen skal registrere i  

 Arbejdsformidlingens EDB-system, hvis den ledige udebliver fra det personlige  

 fremmøde, der er aftalt med arbejdsløshedskassen i forbindelse  

 med telefonisk tilmelding i det tilfælde, der er nævnt i  

 § 13, stk. 2, nr. 2, i bekendtgørelse om en aktiv  

 arbejdsmarkedsindsats.
 Stk. 3. Ledige medlemmer af en arbejdsløshedskasse  

 kan undlade tilmeldingen i de tilfælde, der er nævnt i § 14  

 i bekendtgørelse om en aktiv arbejdsmarkedsindsats.
 § 5. Ved tilmelding hos  

 arbejdsløshedskassen modtager den ledige et dagpengekort med  

 arbejdsløshedskassens påstempling, der er dokumentation for, at  

 vedkommende er tilmeldt Arbejdsformidlingen.
 § 6. Ved tilmelding hos  

 arbejdsløshedskassen skal arbejdsløshedskassen informere den  

 ledige om pligter i forhold til Arbejdsformidlingen, herunder om  

 afmelding.
Forsøg med grundregistrering § 7. Arbejdsmarkedsstyrelsen kan godkende op til  

 10 forsøg i 4 AF-regioner med arbejdsløshedskassers  

 grundregistrering af ledige medlemmer i en periode på 2 år.
Stk. 2. AF-regionerne er udpeget af Arbejdsmarkedsstyrelsen  

 efter udtalelse fra Landsarbejdsrådet.
De nærmere kriterier for  

 udvælgelsen af arbejdsløshedskasser af Arbejdsmarkedsstyrelsen  

 fastsættes efter udtalelse fra Landsarbejdsrådet.
 § 8. Arbejdsløshedskasser, der har  

 fået godkendelse efter § 7, registrerer oplysninger af arbejds- og  

 uddannelsesmæssig karakter, som er af betydning for  

 Arbejdsformidlingens formidling af arbejde m.v., jf. dog § 14,  

 stk. 2.
Stk. 2. Arbejdsløshedskassen kan alene registrere  

 oplysninger efter stk. 1 om egne ledige medlemmer, der er tilmeldt som  

 dagpengemodtagere.
De ledige skal have bopæl i den AF-region, som  

 arbejdsløshedskassen deltager i forsøg med.
Oplysningerne skal  

 registreres i Arbejdsformidlingens EDB-system.
 § 9. Ledige medlemmer af en  

 arbejdsløshedskasse har pligt til at møde til en samtale om  

 grundregistrering, som arbejdsløshedskassen har indkaldt vedkommende  

 til skriftligt og personligt.
 § 10. Ledige medlemmer af en  

 arbejdsløshedskasse, som ønsker at stå tilmeldt  

 Arbejdsformidlingen, har pligt til at give arbejdsløshedskassen  

 fyldestgørende og korrekte oplysninger om tidligere  

 beskæftigelse, uddannelse, kvalifikationer og øvrige forhold af  

 betydning for formidlingen af arbejde m.v.
 Stk. 2. Den ledige skriver under på en erklæring  

 om, at de afgivne oplysninger efter stk. 1 er fyldestgørende og  

 korrekte.
§ 11. Arbejdsløshedskassen skal foretage  

 registreringen senest 4 uger efter tilmeldingen.
Inden for  

 erhvervsområder, hvor der efter det regionale Arbejdsmarkedsråds  

 vurdering er mangel på arbejdskraft, skal arbejdsløshedskassen  

 foretage registreringen inden 2 uger.
 Stk. 2. Såfremt Arbejdsmarkedsrådet har fastsat  

 kortere frist end de i stk. 1 nævnte, skal  

 arbejdsløshedskassen foretage grundregistrering i overensstemmelse  

 hermed.
 Stk. 3. Arbejdsformidlingen skal orientere  

 arbejdsløshedskassen om Arbejdsmarkedsrådets vurdering efter  

 stk. 1.
 § 12. Arbejdsløshedskassen afmelder en  

 ledig, hvis den ledige udebliver fra en samtale efter § 9, eller hvis  

 den ledige ikke vil give oplysninger efter § 10, stk. 1.
Arbejdsløshedskassen skal forinden underrette den ledige om, at  

 vedkommende vil blive afmeldt.
 § 13. Arbejdsløshedskassen skal registrere  

 i Arbejdsformidlingens EDB-system, hvis den ledige udebliver fra en samtale  

 efter § 9, eller hvis den ledige ikke vil give oplysninger efter  

 § 10, stk. 1, eller hvis den ledige ikke vil underskrive  

 erklæring efter § 10, stk. 2.
 § 14. Arbejdsløshedskassens registreringer  

 skal opfylde de samme kvalitetskrav, som Arbejdsformidlingen skal opfylde ved  

 registrering af arbejdssøgende, herunder krav om dokumentation og  

 opfølgning.
 Stk. 2. Arbejdsformidlingen kan justere  

 arbejdsløshedskassens registreringer, hvis Arbejdsformidlingen  

 vurderer, at en justering er påkrævet af hensyn til  

 Arbejdsformidlingens formidling af arbejde m.v.
Ansøgningsprocedure § 15. Arbejdsløshedskassen orienterer  

 Arbejdsmarkedsstyrelsen, såfremt arbejdsløshedskassen  

 ønsker at foretage tilmelding.
Arbejdsmarkedsstyrelsen godkender,  

 hvornår tilmelding kan foretages fra.
Stk. 2. Arbejdsløshedskassen indgiver ansøgning  

 om forsøg med grundregistrering til en udpeget AF-region.
AF-regionen  

 sender ansøgningen vedlagt regionens bemærkninger samt en  

 udtalelse fra det regionale Arbejdsmarkedsråd til  

 Arbejdsmarkedsstyrelsen.
Arbejdsmarkedsstyrelsen meddeler efter godkendelse,  

 hvornår forsøget kan iværksættes.
Ikrafttrædelse § 16. Bekendtgørelsen træder i kraft  

 den 23. august 2000.
 Stk. 2. Arbejdsmarkedsstyrelsen fastsætter frister for  

 anmeldelse om tilmelding og ansøgning om forsøg med  

 grundregistrering.
 Stk. 3. Ved bekendtgørelsens ikrafttræden  

 ophæves bekendtgørelse nr. 1023 af 16. december 1999 om  

 tilmelding og forsøg med grundregistrering af ledige medlemmer af en  

 arbejdsløshedskasse.
