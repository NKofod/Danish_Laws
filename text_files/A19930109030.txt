 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov nr. 850 af 23. december 1987 om en indskydergarantifond foretages  

 følgende ændringer:
 1. Efter § 1 indsættes:
»§ 1 a.  Såfremt Finanstilsynet har inddraget et  

 instituts tilladelse til at drive virksomhed, kan fonden tilføre midler og  

 stille garantier til dækning af instituttets ikkeefterstillede kreditorer i  

 forbindelse med afvikling af instituttet.
De tilførte midler og garantier må  

 ikke overstige fondens skønnede tab ved en eventuel konkurs.
Stk. 2.  Fondens medvirken kan ske i fællesskab med  

 andre.« 2. I § 2, stk. 2 , ændres »indskud af ansvarlig  

 kapital« til: »efterstillede kapitalindskud«.
 3. I § 4, stk. 1 , indsættes som 2. pkt. :
»Ved betalingsstandsning indtræder fondens forpligtelse dog først 3  

 bankdage efter, at anmeldelse af betalingsstandsning har fundet sted.« § 2 Loven træder i kraft den 1. januar 1994.
Givet på Christiansborg Slot, den 22.  

 december 1993 Under Vor Kongelige Hånd og Segl MARGRETHE R.
