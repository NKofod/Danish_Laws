I medfør af § 3, stk. 1, i lov om fremskyndet tilbagebetaling af visse afgifter, jf. lovbekendtgørelse nr. 923 af 2. december 1993, som ændret ved § 2 i lov nr. 376 af 18. maj 1994, fastsættes:
 § 1.  Virksomheder med forkortet afgiftsperiode, jf.  

 merværdiafgiftslovens § 57, stk. 3, kan efter anmodning til de statslige  

 told- og skattemyndigheder på de i §§ 2-4 anførte betingelser forskudsvis få  

 udbetalt et beløb svarende til det gennemsnitlige tilgodehavende af  

 overskydende afgift efter § 63 i merværdiafgiftsloven.
 § 2.  En anmodning efter § 1 skal være ledsaget af  

 virksomhedens opgørelse af den samlede overskydende afgift for de nærmest  

 forudgående 12 måneder, jf. dog § 4. Positive merværdiafgiftstilsvar angivet  

 i samme periode skal være fratrukket i opgørelsen.
Stk. 2.  Til virksomheder, hvis afgiftsperiode efter  

 merværdiafgiftsloven er kalendermåneden, kan udbetales et beløb svarende til  

 3/52 af det i stk. 1 nævnte beløb.
Til virksomheder, hvis afgiftsperiode  

 efter merværdiafgiftsloven er ugen, kan udbetales et beløb svarende til 3/104  

 af det i stk. 1 nævnte beløb.
Stk. 3.  Forskudsvis udbetalte beløb reguleres hver 12.  

 måned på grundlag af virksomhedens opgørelse af den samlede overskydende  

 afgift i de forudgående 12 måneder opgjort efter stk. 1. Opgørelsen skal være  

 de statslige told- og skattemyndigheder i hænde inden 4 uger efter udløbet af  

 de 12 måneder.
Der foretages ikke regulering for beløb under 1.000 kr.
 Stk. 4.  De i stk. 1 og 3 nævnte opgørelser skal være  

 underskrevet af virksomhedens ansvarlige ledelse.
 § 3.  Virksomheder, der ikke længere opfylder  

 betingelsen i § 1 eller ophører, skal tilbagebetale beløb modtaget efter § 2.
 Stk. 2.  Såfremt en virksomhed får ændret sin  

 afgiftsperiode efter merværdiafgiftsloven, foretages der regulering af de  

 udbetalte beløb efter reglerne i § 2.
§ 4.  For virksomheder, der efter merværdiafgiftsloven  

 har haft tilladelse til kortere afgiftsperiode i mindre end 12 måneder, dog  

 mindst 6 måneder, foretages opgørelsen efter § 2, stk. 1, for den da forløbne  

 periode samt for den periode, der har dannet grundlag for de statslige told-  

 og skattemyndigheders tilladelse til kortere afgiftsperiode.
Såfremt de 2  

 perioder tilsammen udgør mindre end 12 måneder, forhøjes det fremkomne beløb  

 svarende til en 12 måneders periode.
 Stk. 2.  Såfremt en virksomhed har haft overskydende  

 afgift efter merværdiafgiftsloven i mindre end 6 måneder, skal virksomheden  

 over for de statslige told- og skattemyndigheder sandsynliggøre størrelsen af  

 overskydende afgift opgjort efter § 2, stk. 1, for de følgende 12 måneder  

 gennem budgetter, ordrebekræftelser og lign.
 § 5.  Tilladelse til månedsvis tilbagebetaling af de i  

 lovens § 2, stk. 1 og 2, nævnte afgifter kan kun gives med virkning fra  

 begyndelsen af virksomhedens afgiftsperiode efter merværdiafgiftsloven, og  

 anmodning om tilladelse hertil må fremsættes senest 1 måned, før ændringen  

 ønskes iværksat.
 Stk. 2.  Tilladelse til kvartalsvis tilbagebetaling af  

 vandafgift, jf. lovens § 2, stk. 5, kan kun gives med virkning fra  

 begyndelsen af virksomhedens afgiftsperiode efter merværdiafgiftsloven, og  

 anmodning om tilladelse hertil må fremsættes senest 2 måneder efter  

 afgiftsperiodens begyndelse.
 Stk. 3.  Ved anmodning om tilladelse til månedsvis  

 tilbagebetaling, jf. stk. 1, eller kvartalsvis tilbagebetaling, jf. stk. 2,  

 skal virksomheden over for de statslige told- og skattemyndigheder kunne  

 sandsynliggøre, at den i de kommende 12 måneder vil opfylde henholdsvis de i  

 lovens § 2, stk. 3, og § 2, stk. 5, nævnte betingelser.
 § 6.  Opgørelse af tilbagebetalingsbeløbet for en  

 måned eller et kvartal omfatter afgiften for de af virksomheden i månedens  

 eller kvartalets løb modtagne leverancer af varer, der er afgiftspligtige  

 efter henholdsvis de i lovens § 2, stk. 1 og 2, og § 2, stk. 5, nævnte love.  

 Beløbet angives i hele kroner, idet der ses bort fra ørebeløb.
 Stk. 2.  Virksomheder, der har fået tilladelse til  

 månedsvis tilbagebetaling af afgift, jf. § 5, stk. 1, eller kvartalsvis  

 tilbagebetaling af afgift, jf. § 5, stk. 2, må ikke i afgiftsangivelsen efter  

 merværdiafgiftsloven anføre noget beløb for de afgifter, der er omfattet af  

 tilladelsen.
 Stk. 3.  Virksomheden skal kunne fremlægge samme  

 dokumentation som ved tilbagebetaling af afgift efter lovene nævnt i lovens §  

 2, stk. 1, 2 eller 5. Den i stk. 1 nævnte opgørelse skal være underskrevet af  

 virksomhedens ansvarlige ledelse.
§ 7.  Udbetaling af beløb efter § 2, stk. 2 eller 3,  

 eller § 3, stk. 2, samt tilbagebetaling af afgift efter § 6, stk. 1, sker  

 senest 3 uger efter modtagelsen af anmodning om udbetaling eller  

 tilbagebetaling.
Kan de statslige told- og skattemyndigheder på grund af  

 virksomhedens forhold ikke foretage kontrol af anmodningen, afbrydes fristen,  

 indtil virksomhedens forhold ikke længere hindrer kontrol.
 Stk. 2.  Udbetaling eller tilbagebetaling efter stk. 1  

 kan kun ske, såfremt virksomheden for tidligere afgiftsperioder har opfyldt  

 sine angivelses- og betalingsforpligtelser efter merværdiafgiftsloven.
 § 8.  Såfremt en virksomhed skal tilbagebetale beløb  

 efter § 2, stk. 3, eller § 3, eller har fået for meget afgift tilbagebetalt  

 efter § 6, stk. 1, afkræves virksomheden det overskydende beløb til betaling  

 senest 14 dage efter påkrav.
 § 9.  Den, der forsætligt eller groft uagtsomt afgiver  

 urigtige eller vildledende oplysninger eller fortier oplysninger til brug for  

 kontrollen med beregning, regulering og udbetaling af beløb eller  

 tilbagebetaling af afgift, straffes med bøde, medmindre højere straf er  

 forskyldt efter lovens § 5, stk. 3. Bestemmelserne i lovens § 5, stk. 4 og 5,  

 finder anvendelse.
 Stk. 2.  Forsætlig eller grov uagtsom overtrædelse af §  

 2, stk. 1, 3, 2. pkt., eller 4, eller § 6, stk. 2 eller 3, straffes med bøde.
 § 10.  Bekendtgørelsen træder i kraft den 1. juli  

 1994. Samtidig ophæves bekendtgørelse nr. 229 af 23. april 1993 om  

 fremskyndet tilbagebetaling af visse afgifter.
