 Baggrund:
 - Bekendtgørelse nr. 323 af 7. juli 1983 om arbejdets udførelse.
 Ethvert arbejde kan under visse betingelser medføre stress.
 Denne At-meddelelse oplyser om, hvad stress er, hvilke følger den kan  

 have, hvad der er årsag til den, og vejleder om, hvilke foranstaltninger der  

 bør sættes ind.
Psykisk belastning Et menneske skal, for at kunne fungere hensigtsmæssigt i det daglige  

 arbejde, have en passende stimulering (aktivering) af centralnervesystemet  

 (hjerne og rygmarv).
 Både en for lav og en for høj stimulering bør undgås.En for lav  

 stimulering kan medføre monotoni-tilstand, se At-meddelelse nr. 4.08.1.
En for høj stimulering kan medføre psykisk træthed eller stress.
Om  

 psykisk træthed, se At-meddelelse nr. 4.08.2.
Stress Stress er en tilstand, der under visse forudsætninger opstår, når  

 stimuleringen er for høj.
Stress som sådan er ikke noget unormalt, hvis der er tale om en  

 forbigående situation.
Problemerne opstår først, når man er stresset hver dag  

 i lang tid.
 Under tilstanden er man mere anspændt, og aktiviteten i  

 centralnervesystemet er øget.
Under stresstilstanden er man typisk, - nervøs, ængstelig eller bange - anspændt - urolig eller rastløs - irritabel eller uligevægtig.
Stresstilstanden indvirker også på måden, man arbejder på.  

 Virkningerne kan typisk være - at man arbejder mindre hensigtsmæssigt og derfor bruger flere kræfter  

 end nødvendigt - at man hyppigere overser signaler fra instrumenter, fejl ved materialer  

 o.l.
 - at man føler trang til flere nydelsesmidler end normalt under arbejdet.
Følger Følgerne af stress kan bl.a. være - større risiko for skader på personer og materiel - forringelse af det fysikse helbred, fx hovedpine, smerter i nakke og  

 skuldre og i mave (mavesår) - forringelse af det psykiske helbred, fx mere vedvarende angst- og  

 tvangsprægede træk hos personen - større risiko for hjerte-karlidelser.
Årsager I arbejdet vil stress først og fremmest kunne opstå, når - et ensformigt arbejde udføres i et højt tempo, især når tempoet er  

 styret af maskine eller bånd - et arbejde udføres under tidspres - der stilles modsatrettede (konfliktfyldte) krav til arbejdet - kravene til arbejdet er uklare, fx uklare mål, uklar ansvars- og  

 kompetencefordeling - der under arbejdet hyppigt opstår uforudsigelige situationer, fx på  

 grund af produktionsstop, ændrede materialer o.l.
- der skal arbejdes hurtigt og præcist under ugunstige betingelser, fx i  

 støj - man arbejder alene og ikke kan få hjælp og støtte fra kolleger - man ikke har tilstrækkelig indflydelse på eget arbejde, fx med hensyn  

 til arbejdsmetode, tidspunkt for arbejdsindsats o.l.
Vejledende foranstaltninger Hvis der på en virksomhed opstår problemer, forårsaget af stress, bør  

 problemet behandles i sikkerhedsudvalget, forinden ledelsen træffer  

 beslutning om, hvilke foranstaltninger der skal gennemføres for at fjerne  

 eller mindske den psykiske belastning.
 Stress kan modvirkes ved en række foranstaltninger:
 Hvis stress i arbejdet først og fremmest skyldes et ensformigt,  

 maskinstyret tempoarbejde, kan een eller flere af følgende foranstaltninger  

 benyttes:
- nedsættelse af arbejdstempoet.
Da dette medfører et fald i  

 produktiviteten, er det som regel en uacceptabel løsning - øget automatisering, hvorved de ansatte aflastes for ensidigt belastende  

 arbejdsopgaver - ændret fordeling af arbejdsopgaver mellem de ansatte, så de ikke hver  

 dag i længere tid er bundet til ensidigt belastende arbejdsopgaver.
 Hvis stress i arbejdet først og fremmest skyldes, at et varieret arbejde  

 skal udføres under vanskelige betingelser, kan een eller flere følgende  

 foranstaltninger benyttes:
- hensigtsmæssig planlæging og tilrettelæggelse af arbejdet for at undgå  

 tidspres - præcise jobbeskrivelser med klare afgrænsninger af kompetence og ansvar - tilrettelæggelse af arbejdet, så man har mulighed for at få hjælp og  

 støtte i arbejdet.
