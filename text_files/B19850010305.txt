 I medfør af § 8 i lov om registrerede revisorer, jfr. lovbekendtgørelse  

 nr. 25 af 25. januar 1985, fastsættes:
§ 1.  Registrerede revisorer må ikke 1. drive erhvervsvirksomhed, som er betinget af  

 offentlig autorisation eller bevilling eller drive næring, som er omfattet af  

 næringsloven eller lov om restaurations- og hotelvirksomhed m.v..
 2. drive bankvirksomhed, forsikringsvirksomhed,  

 forlagsvirksomhed, entreprenørvirksomhed, rederivirksomhed, skibsbefragtning,  

 toldklarering, forlystelses- eller teatervirksomhed, udlejningsvirksomhed  

 eller nogen virksomhed, der kan sidestilles hermed.
 3. beklæde fastlønnet stilling i offentlig virksomhed,  

 bortset fra stilling som lærer ved erhvervsundervisning.
 4. beklæde stilling som bestyrelsesmedlem, direktør,  

 administrator, likvidator eller funktionær eller i øvrigt som ansat i en  

 erhvervsvirksomhed eller institution, som driver anden erhvervsvirksomhed end  

 bogførings-, regnskabs- og revisionsvirksomhed.
 Stk. 2.  Industriministeren kan undtage fra  

 bestemmelserne i stk. 1.
 Stk. 3.  Ønsker en registreret revisor at udøve en  

 virksomhed eller beklæde en stilling, der er uforenelig med stillingen som  

 registreret revisor, skal den pågældende, inden virksomheden påbegyndes eller  

 stillingen overtages, slettes i revisorregistret.
§ 2.  Såfremt føring af revisionsprotokol er  

 foreskrevet i lovgivningen eller en virksomheds vedtægter, eller dette ønskes  

 af en virksomheds bestyrelse, ledelse eller ejer, skal en registreret revisor  

 under behørigt hensyn til vedkommende bestemmelser eller ønsker i  

 revisionsprotokollen, - når der er foretaget revision, indføre en beretning om, hvilke  

 revisionsarbejder, der er udført, og hvilke mangler vedrørende virksomhedens  

 bogholderi og regnskabsvæsen, der måtte være forefundet, og - ved revisionen af årsregnskabet indføre en beretning om, hvilke  

 revisionsarbejder, der er udført, og hvilke mangler vedrørende virksomhedens  

 bogholderi og regnskabsvæsen, der måtte være forefundet.
Denne beretning skal  

 bl.a. indeholde oplysninger om, 1. hvorvidt revisor opfylder de i lovgivningen  

 indeholdte habilitetsbetingelser, 2. hvorvidt revisor under sin revision har modtaget  

 alle de oplysninger, der er anmodet om, til bekræftelse af regnskabets  

 rigtighed, og 3. hvorvidt revisor anser regnskabet for aflagt efter  

 lovgivningens og vedtægternes regnskabs- og revisionsbestemmelser.
 Stk. 2.  Såfremt der mellem en virksomheds bestyrelse,  

 ledelse eller ejer og revisor er truffet særlige aftaler om udførelse af  

 detaljeret kontrol, afgivelse af særlige beretninger eller lignende, skal  

 tillige sådanne aftaler indføres i revisionsprotokollen.
 § 3.  En registreret revisor må ikke betinge sig  

 højere vederlag for sit arbejde, end der kan anses for rimeligt.
 Stk. 2.  En registreret revisor må ikke betinge sig  

 vederlag, der er gjort afhængigt af det økonomiske resultat af arbejdet.
 § 4.  En registreret revisor må ikke oprette eller  

 indgå i aftaler, som forhindrer, at en klient når som helst kan skifte  

 revisor.
 § 5.  Registrerede revisorer må ikke ved deres  

 varetagelse af klienters anliggender uden klientens samtykke for sig selv  

 eller andre af tredjemand modtage eller fordre en formuefordel.
 § 6.  Registrerede revisorer må ikke under nogen form  

 drive bogførings-, regnskabs- og revisionsvirksomhed sammen med andre end  

 registrerede revisorer.
Stk. 2.  Såfremt der i lovgivningen eller i en  

 virksomheds vedtægter er foreskrevet valg af flere revisorer kan en valgt  

 registreret revisors personale eller medinteressenter ikke vælges som  

 medrevisorer.
Vælges et revisionsselskab eller en i et sådant ansat  

 registreret revisor som den ene revisor, kan ingen i selskabet ansat person  

 vælges som medrevisor.
 § 7.  Selvstændigt praktiserende revisorer og  

 revisionsselskaber skal føre en efter forholdene afpasset oversigt over  

 revisionsarbejdernes art og udførelse og opbevare denne oversigt samt  

 genparter af de afgivne erklæringer, beretninger og regnskaber i mindst 5 år.
 § 8.  En registreret revisor må højst beskæftige 3  

 revisormedarbejdere, som ikke i mindst 3 år efter det fyldte 18. år har  

 deltaget i udførelsen af de på en statsautoriseret eller registreret revisors  

 kontor almindeligt forefaldende bogførings-, regnskabs- og revisionsarbejder.  

 Når særlige omstændigheder taler derfor, kan industriministeren undtage fra  

 denne bestemmelse.
 Stk. 2.  Revisormedarbejdere skal beskæftiges med sådant  

 almindeligt forefaldende bogførings-, regnskabs- og revisionsarbejde, som kan  

 give dem den for optagelse i revisorregistret fornødne praktiske færdighed.
 § 9.  Uanset bestemmelserne i § 1, stk. 1, og § 6,  

 stk. 1, kan registrerede revisorer, der hidtil lovligt drev virksomhed eller  

 beklædte stilling som omhandlet i disse bestemmelser, fortsætte hermed.  

 Virksomhed og beklædelse af stilling i strid med § 1, stk. 1, skal dog være  

 bragt til ophør inden udgangen af 1987.
 § 10.  Overtrædelse af bestemmelserne i § 1, stk. 1, §  

 2, § 3, stk. 2, § 4, § 5, § 6 og § 7 straffes med bøde.
 § 11.  Denne bekendtgørelse træder i kraft den 1.  

 april 1985.
 Stk. 2.  Samtidig ophæves handelsministeriets  

 bekendtgørelse nr. 463 af 13. september 1976 om registrerede revisorers  

 virksomhed og forretningsbetingelser.
