En underentreprenør udførte for et ingeniør- og arkitektfirma arbejder  

 ved opførelsen af et renseanlæg.
Det fandtes, at omkostningerne ved  

 genopførelsen af en betonvæg kunne fordeles til underentreprenøren, fordi for  

 store dæklag havde gjort vægkonstruktionen mindre stabil, samt til firmaet,  

 fordi de projekterede rammehjørner ikke havde været forsvarlige i en ydervæg  

 med så stor spændvidde.
I konsekvens heraf fordeltes udgiften til erstatning  

 for den totalskadede kran.
Endvidere fandtes det, at etablering af gangbroer  

 væsentligst måtte henføres til afhjælpning af udførelsesfejl og at  

 underentreprenøren derfor kun havde krav på en del af udgiften.
Endelig  

 afgjordes tvist om fordeling af udgift til bånd om brøndringe i buffertank,  

 firmaets modkrav for medarbejderes øgede tidsforbrug og rentekrav.
K E N D E L S E i Voldgiftssag nr.
C 2676 K A/S mod Ingeniør- & Arkitektfirmaet A A/S Ved klageskrift af 29. november 1988 har klageren, K A/S, indbragt en  

 tvist med indklagede, Ingeniør- & Arkitektfirmaet A A/S, for en i henhold  

 til »Regler for behandling af sager ved Voldgiftsretten for Bygge- og  

 Anlægsvirksomhed« nedsat voldgiftsret, bestående af projektleder,  

 civilingeniør T.
Boe Larsen, direktør, civilingeniør Anton Rasmussen og  

 højesteretsdommer Henning Funch Jensen, sidstnævnte som retsformand.
Efter at  

 civilingeniør Anton Rasmussen er afgået ved døden, er i hans sted udpeget  

 civilingeniør Robert Knudsen.
 Det fremgår af sagen, at klageren som underentreprenør for indklagede har  

 udført jord-, kloak-, beton-, murer- og belægningsarbejder samt udførelse af  

 transmissionsledning for spildevand ved opførelsen af et renseanlæg for B  

 A/S, x-by.
 Tvisten vedrører i første række spørgsmålet om ansvar for, at en betonvæg  

 under fyldning af et fældningsbassin kollapsede den 29. marts 1988, hvorved  

 en kran blev totalskadet, samt ansvaret for, at det blev anset for nødvendigt  

 at etablere gangbroer for at stabilisere bassinkonstruktionerne.
Retableringen af den kollapsede væg og levering og montering af  

 gangbroerne er foretaget af klageren, som har krævet disse arbejder betalt  

 som ekstraarbejder.
Spørgsmålet er, om der foreligger projektfejl, som  

 indklagede er ansvarlig for, eller om der foreligger udførelsesfejl, som  

 klageren bærer ansvaret for, eller om der foreligger en kombination af begge  

 disse faktorer.
 Disse spørgsmål vil blive behandlet nedenfor under pkt. 1 og pkt. 2.
 Herudover behandles under pkt. 3-7 nogle yderligere tvistepunkter mellem  

 parterne.
 Klageren har nedlagt endelig påstand om, at indklagede tilpligtes at  

 betale 2.189.422 kr. med sædvanlig procesrente fra den 29. november 1988.
 Endvidere har klageren påstået sig tillagt et rentebeløb, udgørende  

 forrentning af klagerens tilgodehavende forud for den 29. november 1988.
 Indklagede har påstået frifindelse mod betaling af et mindre beløb.
 Der er under de mundtlige forhandlinger, der fandt sted den 6. november  

 1989 og den 19. og 20. marts 1990 afgivet en række vidneforklaringer, bl.a.  

 af civilingeniør V, Jysk Teknologisk Institut, og professor W, Danmarks  

 Tekniske Højskole.
 Der er endvidere fremlagt et omfattende bilagsmateriale, herunder en række  

 tekniske erklæringer og beregninger fra Jysk Teknologisk Institut.
 På det således foreliggende grundlag skal voldgiftsretten om de enkelte  

 tvistepunkter bemærke:
 1. Vedrørende den kollapsede ydervæg og den totalskadede kran.
Voldgiftsretten finder, at det har formodningen for sig, at denne væg -  

 som senere konstateret på indervæggene - har haft et for stort dæklag,  

 navnlig på stritterne.
For så vidt angår bassinbundene skal anføres, at den  

 på tegning 1.020 viste placering af fugebånd (ned til armeringen) har  

 nødvendiggjort en dybere liggende armering i bundpladen, således at dæklaget  

 i bundpladen er blevet større end 35 mm.
 Voldgiftsretten finder det ikke godtgjort, at arkitekt C på indklagedes  

 vegne har godkendt, at vægarmeringen blev udført i overensstemmelse med den  

 håndskrevne påtegning på tegning 1.020. Voldgiftsretten finder heller ikke  

 forholdet så grelt, at det burde være opdaget og påtalt af C som indklagedes  

 tilsynsførende, at armeringen afveg fra projektmaterialet.
 De for store dæklag har medvirket til at gøre vægkonstruktionen mindre  

 stabil, men selv om væggene var blevet udført som projekteret, finder  

 voldgiftsretten, at de projekterede rammehjørner, således som de er vist på  

 den fremlagte tegning bb 1020, ikke har været forsvarlige i en ydervæg med så  

 stor spændvidde.
Voldgiftsretten har herved bl.a. lagt vægt på, at det af svenske  

 undersøgelser, publiceret i 1973, fremgår, at rammehjørners faktiske styrke  

 er afhængig af den valgte armeringsføring.
For rammehjørner, der er udført  

 som det hjørne, hvor der skete brud, viser den svenske rapport, at den  

 faktiske styrke er under halvdelen af den beregnede styrke.
De svenske  

 resultater er summarisk gengivet i en publikation af Gert Hesko, Aalborg  

 Universitetscenter, »Rammehjørner i armerede betonkonstruktioner«  

 fra september 1985.
 De nævnte publikationer blev forelagt for parterne af voldgiftsrettens  

 tekniske dommere under den mundtlige forhandling i x-by den 6. november 1989,  

 og forholdet blev yderligere uddybet ved de vidneforklaringer, som blev  

 afgivet af civilingeniør V og professor W under sagens fortsatte forhandling  

 i marts 1990.
 Den omstændighed, at den anden ydervæg ikke brød sammen, kan hænge sammen  

 med, at spændvidden var mindre, og tyder i øvrigt på, at vægkonstruktionen  

 bevæger sig på grænsen mellem brud og ikke-brud.
 Forholdet vedrørende rammehjørnekonstruktionerne kan efter det anførte  

 ikke lægges klageren til last, og klageren kan således ikke pålægges alle  

 omkostningerne ved genopførelse af betonvæggen.
Det følger imidlertid af det anførte, at der samlet er tale om forhold,  

 som kan henføres til såvel projektering som udførelse.
Omkostningerne ved  

 genopførelsen af væggen findes derfor at kunne fordeles med 2/3 til  

 indklagede og 1/3 til klageren.
I forbindelse hermed behandles spørgsmålet om erstatning for den væltede  

 kran, som - også efter de fremlagte fotografier - blev totalskadet.  

 Voldgiftsretten må give indklagede medhold i, at den afholdte syns- og  

 skønsforretning, hvori indklagede ikke deltog og ikke var skønsindstævnt,  

 under de foreliggende omstændigheder ikke kan være bindende for denne sag.
På  

 den anden side må det lægges til grund, at kranen i længere tid har været  

 funktionsduelig under byggearbejdet og har virket efter hensigten.
Under  

 hensyn hertil og til kranens alder, finder voldgiftsretten, at erstatning for  

 kranen passende kan fastsættes til 100.000 kr. med tillæg af moms eller ialt  

 122.000 kr.
 I konsekvens af det ovenfor anførte om ansvarsfordelingen skal indklagede  

 heraf betale 2/3 og klageren 1/3.
 I klagerens påstand fragår herefter på disse poster 320.698 kr.
 2. Udgifter til etablering af gangbroer.
 I forbindelse med udbedringen af revnedannelser og utætheder blev det  

 besluttet at etablere gangbroer for at stabilisere og forstærke  

 konstruktionerne.
 Voldgiftsretten skal herom indledningsvis bemærke, at bygherren i den  

 påståede situation formentlig har overreageret, men at dette på den anden  

 side har været forståeligt, og at det således har været nødvendigt for  

 indklagede at gennemføre foranstaltninger, der kunne give fuld sikkerhed mod  

 fremtidige skader.
 Foranstaltningerne, der må anses rimeligt begrundet i revnevidderne, er i  

 første række motiveret ved de for store dæklag, der jfr. ovenfor, er en  

 entreprenørfejl.
 Voldgiftsretten finder imidlertid, at gangbroerne også har medvirket til  

 en stabilisering af den ydervæg, der ikke brød sammen, og har således  

 afhjulpet skavankerne i denne væg, hidrørende fra rammehjørnekonstruktionen.
 Voldgiftsretten finder ikke grundlag for at kritisere den af klageren  

 forlangte pris for gangbroerne, men da etableringen af disse væsentligst må  

 henføres til afhjælpning af udførelsesfejl, findes klageren kun at have krav  

 på 1/3 af udgiften eller 73.452 kr.
 3. Bånd om brøndringe i buffertank.
Voldgiftsretten kan ikke lægge til grund - som forklaret af ingeniør D -  

 at aftalesedlen nr. 1.14 (bilag D), som nævner iltningstårn, buffertank og  

 recipientbrønd alene skal forstås som »levering af 12 stk. brøndringe  

 lagt ovenpå hinanden«.
Klageren må efter voldgiftsrettens opfattelse  

 have været klar over funktionen, herunder at tanken skulle fyldes med vand i  

 indtil 6 meters højde.
Problemet er, at der er brugt en standardvare på en usædvanlig måde, idet  

 brøndringe normalt anvendes således, at de er omgivet af og stabiliseret af  

 jord.
Dette forhold burde have været taget i betragtning af den  

 projekterende.
Som sagen foreligger oplyst, er der ikke udarbejdet  

 projektmateriale vedrørende tanken.
 Det må imidlertid også lægges til grund, at der har været lodrette revner  

 i brøndringene, og at det derfor har været nødvendigt at forsyne dem med  

 bånd.
 Efter det anførte finder voldgiftsretten, at udgiften til etablering af  

 båndene bør bæres med halvdelen af hver af parterne, således at klagerens  

 krav nedsættes til 22.821 kr.
 4. Betaling af indklagedes udlæg til JTI.
 Voldgiftsretten finder, at udlægget på 20.007 kr. bør betales af klageren,  

 da det vedrører kontrolmålinger af midtervæggene i bassinerne.
Da parterne i øvrigt har forligt to poster med halvdelen til hver, finder  

 voldgiftsretten, at JTI's faktura af 28. oktober 1988 på 38.136 kr., der har  

 relation til de forligte poster, bør deles mellem parterne med halvdelen til  

 hver.
I klagerens krav fragår således yderligere 39.075 kr.
 5. Indklagedes modkrav for medarbejderes øgede tidsforbrug.
Efter de afgivne forklaringer og indholdet af sagens bilag G finder  

 voldgiftsretten det ikke godtgjort, at ingeniør D på klagerens vegne under et  

 møde hos indklagede den 18. april 1988 har accepteret videregående  

 forpligtelser end den aftalte midlertidige tilbageholdelse af 750.000 kr. +  

 moms.
Voldgiftsretten kan således ikke lægge til grund, at det blev aftalt at  

 yde indklagede godtgørelse for medarbejderes øgede tidsforbrug eller, jf.  

 nedenfor under pkt. 6, at forrente de beløb, som bygherren tilbageholdt i  

 indklagedes entreprisesum.
Disse modkrav må således afgøres efter almindelige  

 retsregler.
 Om modkravet vedrørende øget tidsforbrug skal voldgiftsretten herefter  

 bemærke:
 Voldgiftsretten finder ikke, at det kan pålægges klageren at yde  

 indklagede betaling for det merarbejde, som er udført af indklagedes ledelse  

 og ledende medarbejdere.
 Etablering af gangbroer m.v. har vel medført, at E har haft merarbejde i  

 forbindelse med omprojektering, men en del må henføres til indklagedes egne  

 forhold, og - ifølge byggemødereferater m.v. - meget muligt også til andre  

 forhold, der er klageren uvedkommende.
Til delvis dækning af E's arbejde findes klageren skønsmæssigt at burde  

 betale 40.000 kr. + moms, eller ialt 48.800 kr.
Det bemærkes herved også, at  

 timesatserne synes meget store og administrationsfaktoren på 2,36 høj.
 6. Om det nævnte rentekrav bemærkes:
 Kravet er af indklagede begrundet med, at tidsplaner ikke blev overholdt,  

 at bygherren tilbageholdt dele af indklagedes entreprisesum fra 10. maj til  

 9. september 1988 og fra 10. juni til 7. september 1988, og at indklagedes  

 likviditet herved blev anstrengt, hvilket har medført et rentetab på 13% af  

 de tilbageholdte beløb i de nævnte perioder.
Det fremgår vel af de fremlagte bygge- og entreprenørmødereferater, at det  

 er noteret, at klageren har været bagud i op til 4 uger i forhold til  

 udarbejdede tidsplaner, men der er ikke under byggeriet gjort  

 forsinkelsesansvar gældende mod klageren, og det er heller ikke under sagen  

 dokumenteret, at bygherren har afkrævet indklagede erstatning for  

 forsinkelse.
Det nærmere indhold af kontraktforholdet mellem bygherren og  

 indklagede er i øvrigt ikke oplyst for voldgiftsretten, ligesom det ikke er  

 oplyst, hvorledes indklagede har finansieret byggeriet.
 I hvert fald under disse omstændigheder finder voldgiftsretten det ikke  

 godtgjort, at indklagede har lidt et rentetab, som kan pålægges klageren.
 7. Klagerens rentepåstand.
Rentekravet er opgjort i sagens bilag 79 pr. 28. november 1988 og er  

 således afkrævet og beregnet meget sent.
Klageskrift er indgivet den 29. s.m.
Efter sagens udfald - punkterne 1-5 ovf. - og det indgåede forlig om visse  

 poster er denne renteberegning ikke dækkende, men måtte i givet fald  

 korrigeres.
Voldgiftsretten er imidlertid ikke i stand til at foretage en  

 sådan korrektion og finder heller ikke, at der er et tilstrækkeligt sikkert  

 grundlag for at fastsætte et skønsmæssigt mindre beløb.
 Som følge af det anførte vil det i klagerens påstand nævnte  

 resttilgodehavende 2.189.422 kr. være at nedsætte med følgende beløb:
 hvorefter klagerens krav udgør 1.611.124 kr. med tillæg af procesrente som  

 påstået.
 Indklagede skal i delvise sagsomkostninger til klageren betale 72.000 kr.
 Voldgiftsrettens omkostninger fordeles med 1/3 til klageren og 2/3 til  

 indklagede.
 T H I B E S T E M M E S:
 Indklagede, Ingeniør- & Arkitektfirmaet A A/S, skal til klageren, K  

 A/S, betale 1.611.124 kr. med tillæg af sædvanlig procesrente fra den 29.  

 november 1988, til betaling sker.
 I sagsomkostninger skal indklagede betale 72.000 kr. til klageren.
Voldgiftsrettens omkostninger betales af parterne in solidum.
I det  

 indbyrdes forhold fordeles disse omkostninger med 1/3 til klageren og 2/3 til  

 indklagede.
 Beløbene skal betales inden 14 dage fra modtagelsen af kendelsen.
