Et pengeinstitut markedsførte en aktionærkredit til indkøb af  

 værdipapirer, som skulle lægges til sikkerhed for kreditten.
Der blev  

 derudover indgået en aftale mellem kunden og pengeinstituttet om  

 formuestyring.
På grund af kursfald på værdipapirerne stillede  

 pengeinstituttet krav om indbetaling eller indlæggelse af yderligere  

 sikkerheder.
Forbrugerombudsmanden udtalte, at der i kreditaftalen eller  

 formuestyringsaftalen burde være anført nærmere om yderligere  

 sikkerhedsstillelse, henholdsvis nedbringelse af kreditten i tilfælde af  

 pantets forringelse, jfr.
 markedsføringslovens § 2, stk. 1. Kreditaftalens henvisning til  

 »pengeinstituttets forretningsbetingelser« fandtes ikke  

 tilstrækkelig.
 3.5.4. Banks tilbud om aktionærkredit og formuestyring af samme.
 Finanstilsynet anmodede FO om en udtalelse i anledning af en klage over en  

 banks fremgangsmåde i forbindelse med et investeringsarrangement.
 Sagens omstændigheder var følgende:
I forbindelse med åbningen af nye forretningslokaler indbød banken sine  

 navnenoterede aktionærer til en reception.
I forbindelse med indbydelsen  

 tilbød bankens bestyrelse aktionærerne en kredit- og formuestyringsaftale på  

 følgende måde:
»Aktionærkredit« på kr. 200.000,-! Af dette beløb er kr. 25.000,- til Deres frie disposition.
Resten (mindst  

 175.000) skal investeres i værdipapirer, der skal lægges som sikkerhed for  

 kreditten.
Investeringen skal ske i samråd med bankens investeringsrådgivere  

 som et led i den service, vi har døbt »formuestyring«.
 De kan læse om de nærmere betingelser for »aktionærkredit« på  

 det informationsblad, der ligger i omslaget »Deres x-bank«, og i  

 brochuren »Formuestyring« kan De læse mere om, hvordan vi kan  

 hjælpe Dem og bankens andre kunder med at få det størst mulige udbytte af  

 Deres investeringer.
Hvis De er interesseret i at modtage tilbudet om  

 »aktionærkredit«, beder jeg Dem underskrive og returnere selve  

 tilbudsbladet sammen med det udfyldte informationsskema til  

 »Formuestyring«.
Derefter vil De modtage de officielle  

 lånedokumenter i løbet af ganske kort tid.' Herefter indgik klageren en formuestyringsaftale i forbindelse med  

 oprettelsen af en aktionærkredit hos banken.
 På grund af en dårlig kursudvikling - herunder børskrakket i 1987 -  

 medførte engagementet et tab på de investerede værdipapirer, hvorfor banken i  

 december 1987 stillede krav til klageren om inddækning på ca. kr. 87.000 -  

 enten ved indbetaling afbeløbet eller ved forøgelse af sikkerheden og  

 påbegyndelse af afvikling.
 For så vidt angår markedsføringen af selve formuestyringsaftalen var det  

 FO's opfattelse, at udbudsmaterialet pa tilstrækkeligt oplysende og loyal  

 måde angav, hvilke risici der var forbundet med investering i værdipapirer,  

 og for hvis regning og risiko investeringerne blev foretaget.
 Med hensyn til den i forbindelse med formuestyringsaftalen bevilgede  

 kreditaftale og dennes overensstemmelse med markedsføringsloven udtalte FO  

 bl.a. følgende:
»Af aftalen fremgår ikke, hvorledes kreditten nedbringes, eller  

 hvilke krav banken kan gøre mod debitor i tilfælde af pantets forringelse.  

 Det fremgår ej heller, hverken direkte eller indirekte, afaftalens  

 almindelige bestemmelser (pkt.
A) eller bestemmelserne vedrørende pant  

 stillet af låntager (pkt.
B).
 Efter de forelagte bilag at dømme henviser banken, i forbindelse med sit  

 krav om ekstraordinær nedbringelse af kreditten, subsidiært supplerende  

 sikkerhedsstillelse, alene til »bankens regler for kreditgivning«.
 Når henses til, at det af kreditaftalen alene fremgår, at  

 sikkerhedsstillelsen er de til enhver tid i depotet beroende effekter, og der  

 hverken i kreditaftalen eller formuestyringsaftalen er anført nærmere om  

 yderligere sikkerhedsstillelse, henholdsvis ekstraordinær nedbringelse  

 afkreditten i tilfælde afpantets forringelse, og at dette spørgsmål må  

 antages at være af helt afgørende betydning for debitors bedømmelse  

 afinvesteringsarrangementet som sådan, er det min opfattelse, at  

 markedsføringen afkreditaftalen er urimeligt mangelfuld og derfor er i strid  

 med markedsføringslovens § 2, stk. 1.
Jeg bemærker herved særligt, at i det omfang »Bankens regler for  

 kreditgivning« alene refererer til »Bankens forretningsbetingelser,  

 der til enhver tid fås udleveret ved henvendelse i banken«, jfr.  

 kreditaftalen in fine, må dette i relation til markedsføringslovens regler  

 anses for utilstrækkeligt.' På denne baggrund fandt FO, at selv om markedsføringen af  

 formuestyringsaftalen isoleret set ikke var i strid med markedsføringsloven,  

 var den imidlertid afuængig afog så tæt forbundet med kreditaftalen, at  

 arrangementet som sådan var markedsført i strid med markedsføringslovens § 2,  

 stk. 1.
For så vidt angår markedsføringen af arrangementet henholdt Finanstilsynet  

 sig i sit svar til klageren i det hele til det af FO anførte.
Hvad angår  

 kreditaftalen bemærkede tilsynet herudover bl.a., at man med henvisning til  

 det af FO anførte måtte anse det for stridende mod god pengeinstitutpraksis,  

 at banken havde etableret et kreditfinansieret produkt på et på væsentlige  

 punkter uklart grundlag med hensyn til bankens rettigheder i henhold til  

 kreditaftalen.
 (* 1)Offentliggjort i Forbrugerstyrelsens Juridiske Årbog 1989, s. 30-31.
