Vejledning  

 om rådighed I bekendtgørelse nr. 179 af 19. februar 2007 er der  

 fastsat regler om rådighed.
 I denne vejledning beskrives bekendtgørelsens regler, og  

 nogle af reglerne uddybes med nærmere retningslinjer.
Kapitel 1 Område og begreber mv.
 Rådighed for arbejdsmarkedet er en grundlæggende  

 betingelse for, at et medlem kan opnå rettigheder fra sin a-kasse.
 I kapitel 1 er det defineret, hvornår et medlem er omfattet  

 af bekendtgørelsen om rådighed, og centrale begreber er beskrevet.
 Formålet med rådighedsreglerne er at sikre, at et ledigt  

 medlem kun kan få ydelser fra a-kassen, hvis medlemmet reelt står til  

 rådighed  

 for det danske arbejdsmarked.
Bekendtgørelsen omfatter også medlemmer, som modtager  

 aktiveringsydelse.
Dette betyder fx, at bestemmelsen om frigørelsesattest i  

 § 15 også gælder for medlemmer, som samtidig med deltagelse i et tilbud  

 med aktiveringsydelse har et arbejde på nedsat tid.
 Et ledigt medlem, der modtager VEU eller SVU, skal stå til  

 rådighed for formidlet arbejde, medmindre staten i jobcenteret (i det  

 følgende  

 kaldet jobcenteret) har fraveget kravet, se vejledningen til kapitel 3.
A-kassen kan indkalde medlemmet til en forudgående  

 formidlingssamtale med henblik på formidling af arbejde, hvis a-kassen finder  

 det formålstjenligt.
Der er således ikke en pligt for a-kassen til at afholde  

 en formidlingssamtale forud for formidlingen.
Kapitel 2 Generelle rådighedsbetingelser Kapitel 2 omfatter de generelle  

 rådighedsbetingelser,  

 som a-kassen skal påse, at et medlem opfylder, inden medlemmet kan få  

 dagpenge.
Bopæl og ophold Til § 4 Principperne i reglerne om optagelse som medlem i  

 en  

 a-kasse er afgørende for, om et medlem har bopæl i Danmark.
Der skal være tale om en egentlig bopæl i Danmark.
En  

 postboksadresse eller poste restante er ikke tilstrækkeligt.
Medlemmet skal  

 oplyse a-kassen og jobcenteret om bopælsadressen.
Hvis et medlem har bopæl i  

 Danmark, men ikke en fast adresse, kan medlemmet få dagpenge, hvis  

 betingelserne  

 i § 7 er opfyldt.
Det er således ikke en betingelse for opfyldelse af  

 bopælskravet,  

 at medlemmet har en folkeregisteradresse.
 Medlemmet skal også opholde sig i Danmark.
Et medlem kan holde ferie i udlandet, hvis medlemmet rejser  

 til udlandet efter normal arbejdstids ophør den sidste hverdag, før ferien  

 begynder.
Ved feriens afslutning skal medlemmet vende hjem til Danmark i så  

 god  

 tid, at medlemmet kan gøre sig bekendt med sin post.
Medlemmet skal kunne  

 begynde på et evt. formidlet arbejde ved arbejdstids begyndelse den første  

 dag  

 efter ferien.
 Hvis et medlem rejser til udlandet, men kommer tilbage til  

 Danmark inden for samme døgn, kan medlemmet få dagpenge for den pågældende  

 dag,  

 hvis medlemmet har kunnet overtage arbejde, jf. § 7.
 Medlemmet skal komme tilbage til Danmark tids nok til at  

 kunne overtage arbejde, deltage i samtaler mv. hos jobcenteret, a-kassen  

 eller  

 hos anden aktør dagen efter udrejsen.
 Der kan dog efter EØS-reglerne være ret til dagpenge, selvom  

 kravet om bopæl ikke er opfyldt, eller medlemmet ikke opholder sig i Danmark.
Til § 5 Der er tale om en undtagelse fra hovedreglen i  

 § 4  

 om, at et medlem skal opholde sig i Danmark for at få dagpenge.
 Hvis medlemmet er i udlandet i mere end 5 dage, mister  

 medlemmet retten til dagpenge fra afrejsedagen, og til medlemmet igen står  

 til  

 rådighed for det danske arbejdsmarked.
 Bestemmelsen vedrører ikke medlemmets ret til at søge  

 arbejde med en attest E 303 i et land, hvor forordning (EØF) nr. 1408/71  

 finder  

 anvendelse.
Registrering som arbejdssøgende hos jobcenteret Til § 6, stk. 1 Et medlem skal være registreret som arbejdssøgende  

 hos  

 jobcenteret i det fælles datagrundlag for beskæftigelsesindsatsen for at have  

 ret til dagpenge.
A-kassen kan gå ind via personopslaget i  

 arbejdsmarkedsportalen  

 for at se, om registreringen har fundet sted i det fælles datagrundlag.
 A-kassen skal vejlede medlemmet om, at medlemmet både skal  

 lade sig registrere og oprette/genaktivere sit CV.
Til § 6, stk. 2 Bestemmelsen omhandler kun tilfælde, hvor der ikke  

 er  

 udbetalt dagpenge.
 Hvis der er udbetalt dagpenge, skal a-kassen vurdere, om  

 medlemmet skal tilbagebetale og evt. pålægges en sanktion efter §§ 86 og  

 87 i loven.
Til § 6, stk. 2, nr. 1 Bestemmelsen gælder, hvis medlemmet har et  

 datostemplet  

 dagpengekort eller en elektronisk kvittering, der bekræfter registreringen,  

 og  

 medlemmet trods dette ikke er blevet registreret som arbejdssøgende hos  

 jobcenteret.
 Eksempel:
Medlemmet har en kvittering for digital  

 registrering,  

 der oplyser, at medlemmet er registreret den 20. april.
Medlemmet bliver  

 først  

 registreret i det fælles datagrundlag for beskæftigelsesindsatsen den 24.  

 april.
A-kassen kan fra den 24. april udbetale dagpenge for perioden 20. til  

 23. april.
 Alene det forhold, at medlemmet har kvitteringen, vil  

 sædvanligvis betyde, at medlemmet ikke har kunnet hindre eller afhjælpe den  

 manglende registrering.
Til § 6, stk. 2, nr. 2, og stk. 3 A-kassen kan dispensere, når den manglende  

 registrering  

 eller fejlagtige afmelding skyldes jobcenteret eller a-kassen.
Hvis fejlen  

 ligger hos jobcenteret, skal jobcenteret eller Arbejdsmarkedsstyrelsen (AMS)  

 have bekræftet dette.
Der kan ikke dispenseres, hvis den manglende registrering  

 skyldes medlemmet.
Medlemmet må ikke kunne have hindret eller afhjulpet den  

 manglende registrering.
A-kassen skal notere, hvilke medlemmer der har fået  

 dagpenge, selvom de ikke har været registreret.
A-kassen skal til enhver tid  

 kunne oplyse, hvilke og hvor mange medlemmer, som har fået dispensation efter  

 § 6, stk. 2, nr. 2.
Registreringen som arbejdssøgende hos jobcenteret er en af  

 flere betingelser for retten til dagpenge.
A-kassen skal sikre sig, at et  

 medlem opfylder de øvrige betingelser for at få dagpenge, før den træffer  

 afgørelse eller ansøger om dispensation.
Opfylder medlemmet ikke de øvrige  

 betingelser for at få dagpenge, skal a-kassen træffe afgørelse herom.
Et medlem, der har registreret sig hos jobcenteret uden  

 ydelse for at beskytte sin dagpengesats, kan ved en fejl være blevet afmeldt  

 hos jobcenteret.
Dette forhold skal afgøres efter bekendtgørelsen om  

 beregning  

 af arbejdsfortjenesten for lønmodtagere.
Til § 6, stk. 4 A-kassen kan først udbetale dagpenge, når det  

 ledige  

 medlem er registreret som arbejdssøgende hos jobcenteret.
A-kassen skal  

 derfor  

 inden udbetalingen sikre sig, at den har fået underretning fra jobcenteret  

 herom.
 Medlemmer, der eksempelvis efterfølgende er gået i arbejde  

 eller er sygemeldt, kan få udbetalt dagpenge efter denne bestemmelse, selvom  

 de  

 ikke er registreret hos jobcenteret som arbejdssøgende.
Til § 6, stk. 5 Der kan være tilfælde, hvor AMS ikke har bekræftet,  

 at  

 der er tale om en fejl fra jobcenterets side.
A-kassen kan da søge  

 direktoratet  

 om dispensation.
A-kassen skal vedlægge udtalelsen fra AMS.
Overtagelse af arbejde Til § 7 Kendskab til daglig post Et medlem skal gøre sig bekendt med den daglige  

 post.  

 Medlemmet skal enten selv vente på den daglige post eller på anden måde sikre  

 sig kendskab hertil.
 Det er medlemmets ansvar at modtage posten, så længe  

 medlemmet ikke har givet sin opholdsadresse til a-kassen og jobcenteret.
 Eksempler:
Et medlem ser ikke et brev fra jobcenteret, fordi  

 medlemmet opholder sig på en anden adresse, som medlemmet ikke har givet  

 besked  

 om til a-kassen og jobcenteret.
Medlemmet må da selv bære ansvaret for sin  

 manglende viden om brevet, herunder konsekvenserne af en udeblivelse.  

 Medlemmet  

 er i disse tilfælde omfattet af bekendtgørelse om selvforskyldt ledighed.
Et medlem kan have aftalt med en anden person, at denne skal  

 holde øje med posten.
Et medlem kan også have fået sin post omadresseret på  

 posthuset.
Hvis medlemmet i disse tilfælde ikke møder på jobcenteret på grund  

 af manglende kendskab til indkaldelsen fra jobcenteret, er medlemmet omfattet  

 af bekendtgørelse om selvforskyldt ledighed.
Manglende oplysning om vedvarende  

 adresseændring Hvis et medlem ikke får et brev fra jobcenteret på  

 grund  

 af en vedvarende adresseændring, som jobcenteret ikke har fået besked om,  

 står  

 medlemmet ikke til rådighed.
I så fald har medlemmet ikke ret til dagpenge  

 fra  

 fraflytningstidspunktet, og indtil der gives besked om ændringen til  

 jobcenteret og a-kassen.
Medlemmet er i disse tilfælde ikke omfattet af  

 bekendtgørelse om selvforskyldt ledighed.
Manglende oplysning om adresseændring til en  

 anden aktør Hvis et medlem ikke har givet besked om sin  

 opholdsadresse eller en ny adresse til en anden aktør, skal a-kassen foretage  

 en rådighedsvurdering efter § 26.
 Det gælder også, hvis et medlem ikke møder til aktiviteter  

 efter § 7, stk. 3, dagen efter, at medlemmet har fået besked herom  

 af  

 en anden aktør.
1-dags-fristen Fristen gives for at give medlemmet tid til at  

 indrette  

 sig på at skulle i arbejde, til samtale mv.
A-kassen eller jobcenteret kan formidle et arbejde med  

 kortere varsel end det, som er beskrevet.
Hvis medlemmet da kontakter  

 arbejdsgiveren, er formidlingen gyldig.
Til § 8 I kravet om, at et medlem skal kunne overtage  

 rimeligt  

 arbejde, ligger, at der ikke må være faktiske eller retlige hindringer for at  

 kunne overtage arbejde.
Løn- og arbejdsvilkår Løn- og arbejdsvilkår skal svare til, hvad der  

 gælder  

 efter overenskomsten mellem arbejdsgivere og lønmodtagere, eller hvad der  

 gælder for samme slags arbejde på ikke overenskomstdækkede områder.
Børnepasningsproblemer Medlemmet skal give jobcenteret besked om, at  

 medlemmet  

 ikke kan arbejde på visse tider som følge af, at medlemmet ikke kan få passet  

 sine børn.
Hvis der ikke er stillinger nok, som medlemmet kan overtage, står  

 medlemmet ikke til rådighed.
Medlemmet skal give jobcenteret besked, når  

 medlemmet ikke længere har børnepasningsproblemer.
 Helbred mv.
Et medlems sygdom eller handicap betyder ikke  

 automatisk, at medlemmet ikke står til rådighed.
Der skal blot være arbejde,  

 som medlemmet har vilje, evne og kræfter til at klare.
Se i øvrigt  

 vejledningen  

 til §§ 11 og 24.
Økonomisk godtgørelse for tabt  

 arbejdsfortjeneste Hvis medlemmet får økonomisk godtgørelse for tabt  

 arbejdsfortjeneste efter lov om social service eller lov om ret til orlov og  

 dagpenge ved barsel, skal a-kassen vurdere, om medlemmet kan overtage arbejde  

 på normale vilkår.
Hvis medlemmet går ned i arbejdstid i forbindelse med, at  

 medlemmet får godtgørelsen, har medlemmet som udgangspunkt tilkendegivet, at  

 medlemmet ikke kan overtage fuldtidsarbejde.
Frihedsberøvelse Et medlem kan ikke overtage arbejde, hvis medlemmet  

 er  

 berøvet sin frihed ved domstols- eller administrativ afgørelse eller  

 forsørges  

 på institution.
Medlemmet anses for frihedsberøvet uanset frihedsberøvelsens  

 art.
Et medlem, der under afsoning har generel tilladelse til udgang ved  

 arbejde uden for en pension under Kriminalforsorgen, kan anses for at stå til  

 rådighed.
Et medlem, der har fået en dom om samfundstjeneste, kan også anses  

 for at stå til rådighed, hvis medlemmet kan overtage arbejde med dags varsel.
Transporttid Til § 9, stk. 1 I opgørelsen indgår al den tid, som medlemmet  

 bruger fra  

 hjemmet forlades, til medlemmet igen er hjemme, herunder også ventetid ved fx  

 togskifte.
 Der skal være tale om en mindre overskridelse af de 3 timer  

 efter § 9, stk. 1, 2. pkt.
Til § 9, stk. 2 og 3 Bestemmelserne finder anvendelse, hvis der i en  

 region  

 opstår mangel på arbejdskraft med bestemte kvalifikationer, og arbejdet ikke  

 i  

 nær fremtid anses at kunne dækkes af lokal arbejdskraft  

 (flaskehalssituationer).  

 Se også meddelelserne om flaskehalsområder til brug for administrationen af  

 § 25, stk. 3.
Der kan være mangel på arbejdskraft med et medlems  

 kvalifikationer.
Hvis jobcenteret vurderer, at et arbejde ikke i nær fremtid  

 kan formidles til ledige, der bor tæt på arbejdspladsen, skal medlemmet  

 acceptere arbejde i et geografisk område, hvor den samlede daglige  

 transporttid  

 med offentlige transportmidler er op til 4 timer.
Mellem- og højtuddannede skal dog acceptere en længere  

 daglig transporttid.
Der skal tages særligt hensyn til familiemæssige  

 forhold,  

 herunder til børnefamilier, enlige forældre og familier med syge eller  

 handicappede familiemedlemmer mv.
 Mellem- og højtuddannede er medlemmer, som har en uddannelse  

 på niveau 6 eller derover i Dansk Uddannelses-Nomenklatur (DUN). Se  

 www.dst.dk.
Til § 9, stk. 4 Et medlem, der bor i et område, hvor det er  

 nødvendigt  

 med længere transporttid end sædvanligt, må acceptere denne transporttid.  

 Overskridelsens  

 længde afhænger konkret af, hvor medlemmet har bosat sig.
Der skal ikke tages hensyn til, om der for tiden er ledige  

 arbejdspladser i området, men om der er mulighed for beskæftigelse.  

 Rådighedsforpligtelsen er som udgangspunkt uafhængig af den aktuelle  

 situation  

 på arbejdsmarkedet.
Medlemmet står dog ikke til rådighed, hvis medlemmet bor  

 et  

 sted, hvor der reelt ikke er mulighed for arbejde.
I så fald kan medlemmet  

 vælge at stille sig til rådighed for et større geografisk område.
Jobsøgning og CV Til § 10 Et ledigt medlem skal stå til rådighed for det  

 danske  

 arbejdsmarked og må derfor ikke kun søge arbejde i udlandet, herunder  

 Grønland  

 og Færøerne.
 Medlemmet skal udarbejde et CV og lægge det på Jobnet.  

 Medlemmet har pligt til at ajourføre CV'et, hvis medlemmet fx har haft  

 arbejde  

 eller har deltaget i uddannelse, som har betydning for medlemmets tilknytning  

 til arbejdsmarkedet.
Medlemmet skal søge arbejde på den måde, der er normal inden  

 for det pågældende faglige område.
Hvis det er normalt inden for det område,  

 hvor medlemmet søger arbejde, kan medlemmet søge skriftligt, personligt eller  

 telefonisk.
Medlemmet kan også søge arbejde ved at henvende sig til bureauer,  

 den faglige organisation, ved annoncering og ved uopfordrede henvendelser,  

 hvis  

 det er normalt inden for området.
Medlemmet skal benytte Jobnet.
Medlemmet  

 skal  

 søge relevante stillinger, der er opslået på Jobnet.
Medlemmet skal også  

 kontakte arbejdsgivere, som har meldt tilbage på medlemmets CV.
På Jobnet er indbygget en funktion, der medfører, at CVet  

 bliver inaktivt, hvis et medlem ikke har været på Jobnet i 12 uger.
Det  

 betyder, at CV'et ikke kan ses af arbejdsgivere m.fl.
Medlemmet vil dog, når  

 medlemmet ikke har været på Jobnet i 10 uger, modtage en besked med brev fra  

 jobcenteret - og eventuelt med e-post fra Jobnet - om, at CV'et vil blive  

 inaktivt.
 På Jobnet kan medlemmet bevare sit CV aktivt, hvis medlemmet  

 mindst hver 12. uge logger sig på fx for at:
  

 	  

 Tilføje eller ændre  

 oplysninger i sit CV   

 	  

 Se hvor mange gange  

 CV'et er læst eller udsøgt af en arbejdsgiver   

 	  

 Besvare henvendelser  

 fra arbejdsgivere.
 Hvis CV'et bliver inaktivt, skal a-kassen rådighedsvurdere  

 medlemmet, jf. § 24.
 Medlemmet skal så vidt muligt søge varigt arbejde, der  

 udbydes hele året.
 Et medlem må ikke holde op med at søge arbejde, gå på kurser  

 mv., fordi medlemmet fx skal begynde på en uddannelse, gå på efterløn,  

 overtage  

 andet arbejde eller begynde selvstændig virksomhed.
Der kan ikke stilles krav om, at medlemmet søger et bestemt  

 antal stillinger.
Hvis der er tvivl om medlemmets rådighed, skal a-kassen se  

 på, hvor mange job, der har været udbudt, evt. ved henvendelse til  

 jobcenteret.  

 Jobcenteret kan i AMANDAs datavarehus se, hvor mange jobordrer, der har  

 været  

 registreret som ordinære ordrer i AMANDA, og hvor mange åbne ordrer, der har  

 været registreret på Jobnet, som medlemmet kan bestride.
Oplysninger om  

 annoncering på Jobnet findes i AMANDAs datavarehus.
Konsekvenser Til § 11 Til § 11, stk. 1 Konsekvensen af ikke at opfylde de generelle  

 rådighedsbetingelser i kapitel 2 er som udgangspunkt, at et medlem ikke kan  

 få  

 dagpenge, så længe medlemmet ikke har bopæl og opholder sig i Danmark, ikke  

 er  

 registreret som arbejdssøgende eller ikke kan overtage arbejde eller deltage  

 i  

 samtaler, aktiviteter eller tilbud.
Et medlem, der fx er midlertidigt syg og derfor ikke kan  

 overtage arbejde, er omfattet af bestemmelsen.
Medlemmet har ikke pligt til  

 at  

 møde til fx samtaler i jobcenteret, i a-kassen, hos anden aktør eller hos en  

 arbejdsgiver, så længe medlemmet er syg.
Til § 11, stk. 2 Hvis et medlem ikke står til rådighed igennem en  

 længere  

 periode, kan a-kassen træffe afgørelse om, at medlemmet skal opfylde et  

 arbejdskrav, jf. § 29. Der kan være tale om meget lang tids sygdom,  

 eller  

 at medlemmet ikke har ønsket at stå til rådighed, fx fordi medlemmet gentagne  

 gange har holdt ferie ud over ferielovens rammer.
Hvis et medlems sygdom må anses for at være varig og for at  

 have medført en indskrænkning i medlemmets erhvervsevne, kan medlemmet som  

 udgangspunkt ikke anses for at stå til rådighed for arbejdsmarkedet.
I  

 sådanne  

 tilfælde kan medlemmet ikke få dagpenge, før medlemmet har opfyldt et  

 arbejdskrav.
Se vejledningen til § 24.
Kapitel 3 Rådighedsforpligtelsen i særlige situationer Det følger af § 15, stk. 1, i lov om  

 godtgørelse  

 ved deltagelse i erhvervsrettet voksen- og efteruddannelse, at ledige med ret  

 til selvvalgt uddannelse skal stå til rådighed for arbejde formidlet af  

 jobcenteret  

 eller a-kassen.
Jobcenteret kan dog fravige kravet.
Det følger også af § 11, stk. 4, i lov om statens  

 voksenuddannelsestøtte, at ledige med ret til selvvalgt uddannelse skal stå  

 til  

 rådighed for arbejde formidlet af jobcenteret eller a-kassen.
Jobcenteret kan  

 dog fravige kravet.
Tilbud Til § 12, stk. 1 Den almindelige rådighedsforpligtelse gælder også  

 for  

 medlemmer, der deltager i et tilbud.
 Jobcenteret kan fravige kravet for ledige, der deltager i et  

 særligt målrettet uddannelsesforløb inden for redskabet vejledning og  

 opkvalificering.
Medlemmer under 25 år, der ikke har gennemført en uddannelse,  

 som berettiger til optagelse i en a-kasse, har ret og pligt til tilbud i form  

 af uddannelse.
Disse medlemmer skal ikke stå til rådighed under vejlednings-  

 og  

 opkvalificeringsforløb, jf. bekendtgørelse om en aktiv beskæftigelsesindsats.
 Selvom et medlem er omfattet af et opsigelsesvarsel over for  

 en arbejdsgiver under en ansættelse med løntilskud uden frigørelsesattest,  

 kan  

 medlemmet anses for at stå til rådighed for arbejdsmarkedet.
Orlov Til § 13, stk. 1 Der er tale om, at et medlem i en orlovsperiode fra  

 et  

 arbejde beder om dagpenge før genoptagelsen af det arbejde, som medlemmet har  

 orlov fra.
 Dette kan fx være tilfældet, hvis medlemmet ønsker at stå  

 til rådighed, fordi medlemmet vender tilbage fra et ophold i udlandet.  

 Arbejdsgiveren skal have afslået at lade medlemmet genoptage arbejdet.
 Hvis der ikke er mere end 4 uger tilbage af medlemmets orlov  

 fra arbejdet, står medlemmet ikke til rådighed.
Medlemmet er i øvrigt omfattet af de almindelige regler om  

 arbejdsophør.
Hvis medlemmet uden en gyldig grund tager orlov fra et arbejde,  

 er medlemmet selvforskyldt ledig.
Det gælder dog ikke, hvis medlemmet tager  

 orlov fra arbejdet for at gå på uddannelse med voksenuddannelsesstøtte eller  

 med godtgørelse ved deltagelse i erhvervsrettet voksen- og efteruddannelse,  

 jf.  

 § 8 i bekendtgørelse om selvforskyldt ledighed.
Til § 13, stk. 2 Reglen betyder, at medlemmet kun kan få dagpenge,  

 hvis  

 ledighedsperioden er over 4 uger.
 Borgerligt ombud mv.
Til § 14 Borgerligt ombud omfatter bl.a. hverv som  

 kommunalbestyrelsesmedlem, domsmand, nævning og tilforordnet ved valg.
Andet  

 hverv i det offentliges interesse er fx hverv som offentlig vurderingsmand og  

 det offentliges repræsentant i institutioner, ankestyrelser mv.
 Bestemmelsen omfatter ikke hverv, der kan medregnes til  

 optjening af beskæftigelseskravet i lovens § 53. Bestemmelsen omfatter  

 dog  

 hverv, der er nævnt i § 53, stk. 3, litra c.
 Hverv, som snarere må sidestilles med fritidsaktiviteter,  

 som fx medlem af hjemmeværnet, er ikke omfattet.
Kapitel 4 Supplerende dagpenge og frigørelsesattest Til § 15 En arbejdsgiver anses for at have krav på et  

 opsigelsesvarsel, når et ansættelsesforhold er omfattet af en lov eller en  

 kollektiv overenskomst eller aftale, hvorefter der gælder et opsigelsesvarsel  

 fra den ansattes side.
 I relation til § 15 anses en arbejdsgiver derfor for at  

 have krav på et opsigelsesvarsel, selv om arbejdsgiveren og den ansatte  

 aftaler, at lovens, overenskomstens eller aftalens regler om opsigelsesvarsel  

 ikke skal gælde i det konkrete ansættelsesforhold.
 Når der i et ansættelsesforhold som udgangspunkt (dvs. uden  

 aftale om det modsatte) gælder et opsigelsesvarsel fra den ansattes side i  

 henhold til lov eller kollektiv overenskomst eller aftale, er retten til  

 supplerende dagpenge derfor betinget af, at der bliver indsendt en  

 frigørelsesattest på særlig blanket, der skal være underskrevet af  

 arbejdsgiveren, eller en kontrakt, et ansættelsesbevis eller lignende med den  

 indbyggede frigørelsesattest, jf. § 15, stk. 2, nr. 2, medmindre  

 medlemmets nedsatte arbejdstid til enhver tid kan placeres, så arbejdstiden  

 ikke er til hinder for overtagelse af andet arbejde, jf. § 15,  

 stk. 2, nr. 1.
 Frigørelsesattesten findes på blanket AR 230.
 På blanket AR 292 findes attesten om arbejdsgiverens  

 meddelelse om arbejdsfordeling.
Sædvanligvis har arbejdsgiveren krav på et opsigelsesvarsel  

 fra ansættelsesforholdets første dag.
Ansættelsen regnes for påbegyndt fra og  

 med ansættelsesdatoen i ansættelseskontrakten, uanset at medlemmet først  

 begynder i beskæftigelsen på en senere dag.
Dette kan fx være tilfældet for  

 en  

 lærer, der ansættes pr. 1. august, men hvor undervisningen på skolen først  

 begynder nogle dage senere.
 Hvis medlemmet selv tilrettelægger sit arbejde og ikke har  

 pligt til at udføre det på bestemte tidspunkter, vil arbejdet være omfattet  

 af  

 § 15, stk. 2, nr. 1. Dokumentationen herfor kan være en erklæring  

 fra  

 arbejdsgiveren eller en ansættelseskontrakt.
Et medlem, der arbejder på nedsat tid med opsigelsesvarsel  

 som eksempelvis kirkesanger eller fritidsunderviser, kan som udgangspunkt  

 ikke  

 frit placere sit arbejde.
Medlemmet skal derfor have en frigørelsesattest.
5-ugers-fristen løber først fra og med den dag, hvor  

 medlemmet skal have en frigørelsesattest for at kunne få supplerende  

 dagpenge.  

 Hvis der fx er aftalt en prøvetid, har arbejdsgiveren som udgangspunkt først  

 krav på et opsigelsesvarsel efter den aftalte prøvetid.
Under prøvetiden har  

 medlemmet  

 ret til supplerende dagpenge.
Når prøvetiden er slut, begynder  

 5-ugers-fristen  

 at løbe.
Hvis a-kassen ikke får dokumentation for, at arbejdsgiveren vil se  

 bort fra opsigelsesvarslet, inden 5-ugers-fristens udløb, har medlemmet ikke  

 længere ret til supplerende dagpenge.
I så fald kan medlemmet først få  

 supplerende dagpenge fra den dag, a-kassen får dokumentationen.
5-ugers-fristen anses for overholdt, hvis arbejdsgiveren i  

 stillingsopslaget eller i anden skriftlig form inden fristens udløb har  

 meddelt, at der vil blive udstedt frigørelsesattest, og denne snarest muligt  

 bliver sendt til a-kassen.
Det er en betingelse, at a-kassen modtager  

 stillingsopslaget eller den anden skriftlige dokumentation inden for  

 5-ugers-fristen.
Kapitel 5 Forbehold af arbejdskraft Til § 16 Sæsonarbejde kan være arbejde, som er betinget af  

 årstiderne.
Det kan også være arbejde, hvor der på grund af arbejdets  

 karakter  

 hvert år er en eller flere perioder uden løn.
 Sæsonarbejde kan fx være arbejde ved  

 forlystelsesetablissementer, arbejde på campingpladser og  

 fritidsundervisning,  

 idet arbejdsfri perioder i disse ansættelsesforhold typisk vil være  

 forudsigelige.
 Det er ikke sæsonarbejde, hvis medlemmet er beskæftiget med  

 arbejdet hele året, uanset at beskæftigelsen normalt udbydes som  

 sæsonarbejde.
Der kan være tilfælde, hvor et medlem får udbetalt sin løn  

 med 1/12 af årslønnen hver måned, men ikke arbejder hele året.
A-kassen skal  

 da  

 undersøge, om medlemmet derved har begrænset sin rådighed for en bestemt  

 arbejdsplads eller en bestemt arbejdsgiver.
 Som eksempel på forbehold af arbejdskraft for en bestemt  

 arbejdsgiver eller en bestemt arbejdsplads kan nævnes arbejde inden for  

 undervisningssektoren.
Ved vurderingen af om arbejdet er omfattet af § 16  

 indgår bl.a. oplysninger om arbejdets art, den individuelle  

 ansættelseskontrakt  

 og en evt. overenskomst for det pågældende arbejde.
Der skal også indgå  

 oplysninger om, hvorvidt medlemmet har haft sæsonarbejde eller arbejde for en  

 bestemt arbejdsgiver eller arbejdsplads med tilbagevendende  

 ledighedsperioder,  

 og der således kan observeres et gentagelsesmønster.
Til § 17 Begrundelsen for rådighedsvurderingen efter  

 § 17  

 er, at der er tvivl om medlemmets tilknytning til det øvrige arbejdsmarked.
 A-kassen skal ved rådighedsvurderingen lægge afgørende vægt  

 på, om medlemmet har søgt helårsarbejde med fuld sædvanlig arbejdstid.
 Det skal også indgå som et væsentligt led i rådighedsvurderingen,  

 hvis medlemmet for at overtage et arbejde omfattet af § 16 har opsagt et  

 helårsarbejde eller er ophørt med selvstændig virksomhed som  

 hovedbeskæftigelse.
Medlemmet står til rådighed for det øvrige arbejdsmarked,  

 hvis medlemmet har søgt arbejde, der kan udbydes hele året, mens medlemmet  

 har  

 haft sæsonarbejde.
Medlemmet har dog ikke pligt til at søge arbejde, hvis  

 medlemmet ikke får supplerende dagpenge.
 Vurderingen skal først foretages, hvis medlemmet i flere år  

 i træk har haft arbejde med tilbagevendende ledighedsperioder, og der således  

 kan observeres et gentagelsesmønster.
 Der henvises til vejledningen til §§ 24, 28,  

 stk. 2, og 29.
Særligt om lønmodtagerarbejde i nærståendes  

 virksomhed Der kan være tvivl om rådigheden, hvis et medlem  

 anses  

 som lønmodtager, og medlemmet bliver helt eller delvist ledig fra arbejde i  

 ægtefællens eller samleverens virksomhed, eller medlemmet tager lønarbejde på  

 nedsat tid i virksomheden.
 Hvis virksomheden fortsættes af ægtefællen eller samleveren,  

 skal følgende indgå i vurderingen af medlemmets rådighed: karakteren af  

 medlemmets hidtidige arbejde i virksomheden, årsagen til ledigheden fra  

 virksomheden og omfanget og arten af medlemmets hidtidige tilknytning til  

 andre  

 arbejdspladser.
 Det samme gælder, hvis medlemmet bliver delvist eller  

 midlertidigt ledig fra lønarbejde i en selvstændig virksomhed, der udøves af  

 medlemmets, ægtefællens eller samleverens børn eller forældre.
Kapitel 6 Manglende rådighed efter et afslag eller et  

 ophør Til § 18 Ved afslag på eller ophør i arbejde eller tilbud og  

 ved  

 afslag på medvirken til udarbejdelse eller revision af en jobplan skal  

 a-kassen  

 vurdere, om medlemmet er selvforskyldt ledig.
Er medlemmet selvforskyldt ledig, får medlemmet en sanktion,  

 jf. bekendtgørelse om selvforskyldt ledighed.
A-kassen skal være opmærksom  

 på,  

 at en effektiv karantæne ikke kan afvikles i perioder, hvor medlemmet ikke  

 har  

 ret til dagpenge.
En eventuel sanktion for selvforskyldt ledighed kan derfor  

 først afvikles, når medlemmet igen har ret til dagpenge.
 § 18 omfatter de situationer, hvor et medlem afslår  

 eller ophører med et arbejde, et tilbud mv., og hvor afslaget eller ophøret  

 skyldes medlemmets konkrete fremtidsplaner eller fremtidige forpligtelser,  

 som  

 tyder på, at medlemmet ikke ønsker eller kan stå til rådighed i den  

 mellemliggende periode.
Vejlednings- og afklaringsforløb, der ikke indgår som led i  

 en jobplan, og hvorunder medlemmet modtager dagpenge, er også omfattet af  

 bestemmelsen.
Disse forløb er ikke omfattet af bekendtgørelse om  

 selvforskyldt  

 ledighed.
 Ud over de situationer, der er nævnt i § 18, stk. 1,  

 gælder bestemmelsen fx i tilfælde, hvor et medlem afslår et formidlet  

 arbejde,  

 fordi medlemmet skal afsone frihedsstraf eller aftjene værnepligt.
 Der skal være egentlig årsagssammenhæng mellem medlemmets  

 afslag eller ophør og medlemmets fremtidsplaner eller fremtidige  

 forpligtelser.
Særligt om flytning på grund af ægtefællens  

 forhold Medlemmet kan tidligst få dagpenge igen, når  

 medlemmet  

 er flyttet, under forudsætning af, at betingelserne for ret til dagpenge i  

 øvrigt er opfyldt.
Har medlemmet fået en karantæne, kan medlemmet dog først  

 få  

 dagpenge, når karantænen er afviklet.
Særligt om børnepasningsorlov Hvis et medlem afslår eller ophører med et arbejde  

 eller  

 et tilbud med den begrundelse, at medlemmet har fået bevilget  

 børnepasningsorlov, kan medlemmet ikke få dagpenge i perioden fra tidspunktet  

 for afslaget eller ophøret, og indtil medlemmet går på orlov.
Et medlem, der fx har afslået et formidlet arbejde eller er  

 ophørt med et arbejde med den begrundelse, at medlemmet skal på  

 børnepasningsorlov, kan efter praksis påbegynde orloven, selvom medlemmet i  

 medfør af § 18, stk. 1, har mistet retten til dagpenge i den  

 mellemliggende periode.
Medlemmet kan dog ikke få orlovsydelse i et antal  

 timer, der svarer til (den resterende del af) en eventuel karantæne efter  

 reglerne om selvforskyldt ledighed, medmindre karantænen er forældet inden  

 orlovens påbegyndelse.
Særligt om attest E 303 Hvis et medlem afslår eller ophører med et arbejde  

 eller  

 et tilbud med henblik på at rejse til udlandet for at søge arbejde med en  

 attest E 303 i henhold til art. 69 i forordning (EØF) 1408/71, kan medlemmet  

 ikke få dagpenge fra tidspunktet for afslaget eller ophøret, og indtil  

 medlemmet er rejst.
Særligt om uddannelse Det er afgørende, om der er årsagssammenhæng.
Har  

 medlemmet fx opsagt et arbejde for at påbegynde uddannelse, er medlemmet  

 omfattet af bestemmelsen og skal udelukkes fra dagpenge.
 Udelukkelse fra dagpenge forudsætter ikke, at medlemmet på  

 afslags- eller opsigelsestidspunktet er optaget på en uddannelse.
Hvis a-kasssen ved et medlems afslag eller ophør finder ud  

 af, at medlemmet har søgt optagelse eller er optaget på en  

 uddannelsesinstitution, skal den undersøge om afslaget eller ophøret reelt er  

 begrundet i påbegyndelse af uddannelse.
Dette gælder uanset begrundelsen for  

 afslaget eller ophøret.
Det samme gælder, hvis medlemmet kort tid efter et  

 ophør begynder på en uddannelse, som medlemmet ikke har oplyst om ved  

 ledigmeldelsen.
I dette tilfælde kan a-kassen fx indhente oplysninger om,  

 hvornår medlemmet har søgt om optagelse på uddannelsen.
Særligt om unge mellem 25 og 30 år § 18 finder ikke anvendelse, hvis et medlem  

 fra og  

 med 25 til og med 29 år fravælger eller ophører i et tilbud om ansættelse med  

 løntilskud for at begynde på en uddannelse, jf. lov om en aktiv  

 beskæftigelsesindsats § 85, stk. 3. Medlemmet har således mulighed  

 for at bevare retten til dagpenge fra afslaget eller ophøret, og indtil  

 medlemmet begynder på uddannelsen.
Se i øvrigt § 42 i bekendtgørelse om  

 selvforskyldt  

 ledighed.
Til § 18, stk. 2 Se reglerne om afslag i bekendtgørelse om  

 selvforskyldt  

 ledighed.
Til § 18, stk. 3 Er det ikke muligt at dokumentere, at forudsætningen for  

 afslaget eller ophøret er bortfaldet, er en tro- og loveerklæring fra  

 medlemmet  

 tilstrækkelig.
Særligt for så vidt angår begyndelse af uddannelse bemærkes,  

 at forudsætningen for afslaget eller ophøret ikke er bortfaldet, når  

 medlemmet  

 begynder på uddannelsen.
Medlemmet kan således ikke få dagpenge under  

 uddannelsen.
Dette gælder også, selvom medlemmet begynder på en uddannelse,  

 som  

 er omfattet af undtagelsesbestemmelserne i § 19, stk. 2, og  

 § 20.
Kapitel 7 Uddannelse A-kassen skal før udbetaling af dagpenge sikre sig,  

 at  

 et medlem under uddannelse er aktivt arbejdssøgende.
Især hvis et medlem  

 deltager i flere uddannelser samtidig, kan det være nødvendigt at give  

 medlemmet en frist til gennem jobsøgning at vise sin tilknytning til  

 arbejdsmarkedet.
Til § 19, stk. 1 Deltagelse i uddannelse Hvis et medlem ikke er tilmeldt en  

 uddannelsesinstitution,  

 anses medlemmet ikke for at deltage i uddannelse.
 Hvis et medlem uddanner sig uden at være tilmeldt en  

 uddannelsesinstitution, fx ved at skrive på en afhandling, skal a-kassen  

 foretage en konkret rådighedsvurdering.
 Hvis et medlem er tilmeldt en uddannelsesinstitution, anses  

 medlemmet for at deltage i uddannelse, medmindre medlemmet har fået orlov fra  

 uddannelsen.
 Hvis et medlem har tilmeldt sig eksamen som såkaldt  

 »privatist«, dvs. uden at have deltaget i den forudgående undervisning, anses  

 medlemmet for at deltage i uddannelse fra det tidspunkt, medlemmet har  

 tilmeldt  

 sig eksamen.
Til § 19, stk. 2 En undervisningstime skal forstås som en  

 undervisningslektion, uanset at en lektion typisk er på 45 minutter.
I  

 tilfælde  

 af, at en lektion er på mere end 60 minutter, er det dog undervisningens  

 omfang  

 opgjort i timer pr. uge, der er afgørende for, om uddannelsen kan følges med  

 dagpenge.
 Hvis et medlem deltager i fjernundervisning, skal a-kassen  

 undersøge, hvor mange timers undervisning et traditionelt forløb ville vare.  

 Dette skal lægges til grund ved afgørelsen af, om medlemmet kan deltage i  

 undervisningen med dagpenge.
Til § 19, stk. 2, nr. 1 Uddannelse, der ikke giver ret til SU Udbydes et forløb med 20 timer eller derover om  

 ugen,  

 kan et medlem ikke deltage i uddannelsen med ret til dagpenge.
Der er ret til dagpenge, hvis der undervises under 20 timer  

 i hver uge.
Hvis et forløb lægges til rette på en sådan måde, at der er en  

 fast, regelmæssig overskridelse af timebegrænsningen, er der en formodning  

 for,  

 at medlemmet ikke står til rådighed for arbejdsmarkedet.
Hvis der i forløbet  

 derimod  

 undtagelsesvist er enkelte uger med 20 timers undervisning eller derover, fx  

 fordi den normale undervisning suppleres med et weekendseminar eller en  

 temaaften, kan retten til dagpenge bevares under uddannelsen som sådan.  

 Medlemmet kan dog ikke få dagpenge i den uge, hvor der undervises i 20 timer  

 eller mere.
 Et medlem kan ikke få dagpenge, hvis uddannelsen giver ret  

 til SU som heltidsuddannelse, selvom medlemmets undervisning er under 20  

 timer  

 om ugen.
 Eksempler på uddannelser, der ikke giver ret til SU og  

 derfor kan følges under 20 timer om ugen med ret til dagpenge, er meritlærer-  

 og meritpædagoguddannelsen, merkonomuddannelsen, HD-studiet, MBA og MPA.
Til § 19, stk. 2, nr. 2 HF-enkeltfag og lign.
 Enkeltfagsundervisning på det gymnasiale niveau  

 omfatter  

 studentereksamen, højere forberedelseseksamen (HF), højere handelseksamen  

 (HHx)  

 og højere teknisk eksamen (HTx).
 Et medlem kan ikke få dagpenge, hvis medlemmet får SU.
Til § 19, stk. 2, nr. 3 Folkeskoleundervisning Undervisningen svarer til folkeskolens 8.-10.  

 klassetrin, hvis undervisningen giver ret til videre uddannelse svarende til,  

 hvad der opnås ved folkeskolens afsluttende prøver, og hvis undervisningens  

 varighed og omfang ikke er meget forskelligt fra forløbet i folkeskolen.  

 Undervisning udbudt efter § 4, stk. 1 og 2, i lov om almen  

 voksenuddannelse (VUC) svarer også til undervisning på folkeskolens 8.-10.  

 klassetrin.
Undervisning udbudt efter lov om forberedende voksenuddannelse  

 svarer  

 også til folkeskolens 8.-10. klassetrin.
Ret til dagpenge kan også bevares  

 under kurser for ordblinde og kurser i dansk for indvandrere.
Til § 19, stk. 2, nr. 4 Aftenskoleundervisning og lign.
Der skal være tale om traditionel  

 aftenskoleundervisning  

 efter folkeoplysningsloven som fx engelsk og madlavning.
Det er uden  

 betydning,  

 hvornår på dagen undervisningen foregår.
Det afgørende er, at der er tale om  

 hobbyprægede forløb, som ikke er kompetencegivende, og at der ydes støtte  

 efter  

 folkeoplysningsloven.
 Endvidere kan weekend-kurser på 20 timer eller mere, som  

 arrangeres af oplysningsforbundene, være omfattet af bestemmelsen, hvis der  

 er  

 tale om de former for undervisning, som er nævnt ovenfor.
 Ligestillede kurser, der ikke er led i en kompetencegivende  

 uddannelse, er fx tillidsmandskurser og boligselskabernes fritidskurser for  

 boligbestyrelsesmedlemmer.
Til § 19, stk. 2, nr. 5 Undervisning på op til 2 uger, der styrker  

 medlemmets tilknytning til arbejdsmarkedet Et medlem kan deltage i flere kurser af op til 2  

 ugers  

 varighed, men medlemmet kan ikke bevare sin ret til dagpenge, hvis flere  

 kurser  

 af kortere varighed stykkes sammen til et forløb på mere end 2 uger.
Det er  

 altså en betingelse, at der er en periode af en vis varighed mellem de korte  

 kurser.
 Det er muligt at følge et kursus arrangeret af a-kassen,  

 medlemmets egen organisation, jobcenteret eller anden aktør med 2 ugers  

 undervisning på 37 timer pr. uge og de følgende uger med under 20 timer pr.  

 uge.
Et medlem kan også følge kurser arrangeret af en anden  

 a-kasse eller faglig organisation.
Det er en forudsætning, at medlemmets  

 a-kasse finder, at kurset styrker medlemmets tilknytning til arbejdsmarkedet.
 Vejlednings- og afklaringsforløb, der ikke indgår som led i  

 en jobplan, og hvorunder medlemmet modtager dagpenge, er ikke omfattet af  

 bestemmelsen.
Kombination Der kan udbetales dagpenge, selvom medlemmet  

 kombinerer  

 uddannelse efter § 19, stk. 2, nr. 1 til 5.
Til § 19, stk. 2, nr. 6 Åben uddannelse Unge under 30 år og medlemmer, der er fyldt 60 år,  

 kan  

 deltage i åben uddannelse og uddannelse efter lov om universiteter inden for  

 de  

 første 6 måneders sammenlagt ledighed. 30- til 59-årige kan deltage inden for  

 de første 12 måneders sammenlagt ledighed.
Fra 1. august 2007 kan de 30- til  

 59-årige dog kun deltage inden for de første 9 måneders sammenlagt ledighed.
 Det er på denne måde muligt for et medlem, der har taget en  

 erhvervsmæssig uddannelse på mindst 18 måneder, at ajourføre og vedligeholde  

 sine faglige kvalifikationer.
Det er ikke muligt for et medlem at følge eller begynde på  

 kurser, der kan være led i en ny uddannelse for medlemmet.
Fx kan en  

 cand.mag.  

 i engelsk og tysk ikke tage et kursus, som kan være led i et sidefag i  

 fransk.
Undervisningen må højst udgøre 6 timer om ugen eller svare  

 til 1/3 studenterårsværk.
Dette gælder også, hvis undervisningen ligger i  

 weekenden.
Hvis et studenterårsværk fx svarer til undervisning i 24  

 timer om ugen, må undervisningen højst udgøre 8 timer i hver enkelt uge.
Hvis  

 der i undervisningsforløbet forekommer 1 uge med mere end 8 timer, kan  

 medlemmet ikke bevare retten til dagpenge efter denne undtagelsesbestemmelse.
Kombination Et medlem kan kombinere åben uddannelse med  

 aftenskoleundervisning og kurser på op til 2 uger efter nr. 5.
Til § 19, stk. 2, nr. 7 Højskoleforløb for under 25-årige Medlemmet skal være under 25 år i hele den periode,  

 hvor  

 medlemmet deltager i skoleforløbet.
Under forløbet har medlemmet ret til 50  

 pct. af højeste dagpenge.
 Hvis medlemmet fx fylder 25 år efter at have deltaget i et  

 højskoleforløb i 1 måned, kan medlemmet ikke fortsætte med ret til dagpenge.
Kombination Det er muligt at kombinere undervisningen med  

 aftenskoleundervisning.
Til § 20, stk. 1 Ved opgørelsen af, om kravet om beskæftigelse er  

 opfyldt, tages der udgangspunkt i datoen for registreringen som  

 arbejdssøgende.
 Beskæftigelse udført uden for en medlemsperiode kan også  

 regnes med.
Det er ikke muligt at opfylde kravet om beskæftigelse på  

 mindre end 2 år.
Det er uden betydning, om der er arbejde i hele perioden.
Til § 20, stk. 2 Det er ikke muligt at få ret til nye 444  

 henholdsvis 360  

 timer til samme uddannelse.
Til § 21 Et medlem må ikke have ret til løn eller  

 uddannelsesgodtgørelse i ledighedsperioden.
 Det er en betingelse, at medlemmet i øvrigt står til  

 rådighed.
Medlemmet skal have dokumentation fra uddannelsesstedet på,  

 at medlemmet holder orlov.
En orlov fra en uddannelse skal kunne anses for at  

 være reel i forhold til uddannelsens opbygning og forløb.
Dette vil ved  

 videregående uddannelser fx være tilfældet, hvis orloven er mindst et  

 semester.  

 Hvis orloven er under et semester, skal a-kassen vurdere, om den er reel.
Det  

 kan være tilfældet, hvis orloven afskærer medlemmet fra at gå til eksamen ved  

 semestrets udgang.
Kapitel 8 Medlemmets oplysningspligt Til § 22, stk. 1 Opremsningen i stk. 1 er ikke udtømmende.  

 Medlemmet  

 skal således give a-kassen alle oplysninger, a-kassen anmoder om til brug for  

 vurderingen af medlemmets rådighed.
Medlemmet skal oplyse om en eventuel begrænsning i  

 rådigheden.
Hvis begrænsningen først indtræder senere, skal medlemmet straks  

 oplyse om dette.
Oplysningerne skal indgå i a-kassens rådighedsvurdering af  

 medlemmet.
Hvis medlemmet fx i forbindelse med en formidling påberåber  

 sig en gyldig grund, som udgør en begrænsning i rådigheden, fx dårligt  

 helbred,  

 og som ikke tidligere er oplyst over for Jobcenteret og a-kassen, skal  

 a-kassen  

 træffe afgørelse efter bekendtgørelse om selvforskyldt ledighed.
Medlemmet  

 kan  

 ikke påberåbe sig dårligt helbred som gyldig grund, medmindre medlemmet  

 dokumenterer dette med en lægeattest.
 Hvis medlemmet ikke har oplyst om begrænsninger om  

 rådigheden inden formidlingen, skal a-kassen vurdere, om medlemmet har stået  

 til rådighed i den forudgående periode, jf. § 24, samt om der er et evt.  

 tilbagebetalingskrav, og om medlemmet skal have en sanktion for svig eller  

 uagtsomhed.
Til § 22, stk. 3-5 Der skal i CVet, jf. stk. 3, være  

 oplysninger om  

 beskæftigelse, uddannelse, kvalifikationer og øvrige forhold af betydning for  

 medlemmets tilknytning til arbejdsmarkedet.
A-kassen skal sikre sig, at  

 oplysningerne er fyldestgørende og korrekte og har den fornødne kvalitet,  

 herunder at oplysningerne er i overensstemmelse med rådighedsforpligtelsen,  

 jf.  

 §§ 7-10. For så vidt angår § 8, betyder dette, at medlemmet i  

 CVet  

 ikke må være afvisende over for at overtage rimeligt arbejde.
 Hvis medlemmet ikke giver a-kassen de oplysninger, som  

 a-kassen har bedt om, jf. stk. 1-3, skal a-kassen træffe en skriftlig  

 afgørelse om, at medlemmet ikke kan få dagpenge, så længe medlemmet ikke har  

 givet oplysningerne, jf. stk. 4.
 Hvis medlemmet fortsat ikke giver a-kassen de ønskede  

 oplysninger, skal a-kassen som udgangspunkt træffe en egentlig afgørelse på  

 det  

 foreliggende grundlag inden for 3 måneder efter afgørelsen om den  

 midlertidige  

 standsning af dagpengene.
 Hvis a-kassen efterbetaler dagpenge til medlemmet, jf.  

 stk. 5, skal a-kassen notere dette med en begrundelse for  

 rådighedsvurderingen.
Til § 22, stk. 6 Medlemmet udelukkes kun fra ret til dagpenge, hvis  

 forholdet skyldes medlemmet.
 Som eksempel på, at forholdet ikke skyldes medlemmet, kan  

 nævnes, at medlemmet ikke har deltaget i en CV-samtale på grund af arbejde.
Til § 23 Pligter i forbindelse med kontrolbesøg Bestemmelsen er et led i indsatsen mod sort og  

 illegalt  

 arbejde og misbrug af sociale ydelser mv.
 Som led i denne indsats gennemfører offentlige myndigheder,  

 som fx SKAT, direktoratet og kommunerne, løbende kontrolbesøg for at modvirke  

 og afdække omfanget af misbrug af offentlige ydelser og sort arbejde.
 Hvis direktoratet mener, at der er tvivl om et medlems  

 rådighed, sender direktoratet umiddelbart efter kontrolbesøget en meddelelse  

 herom til a-kassen, som skal foretage en rådighedsvurdering, når medlemmet  

 efterfølgende anmoder om dagpenge.
 Jobcenteret skal straks sørge for en beskæftigelsesindsats  

 for medlemmet, hvis der på baggrund af et kontrolbesøg er rejst tvivl om  

 rådigheden, fx fordi medlemmet arbejder, samtidig med at medlemmet modtager  

 dagpenge, aktiveringsydelse, statens voksenuddannelsesstøtte (SVU) eller  

 lignende  

 ydelser.
 Den hurtige beskæftigelsesindsats forudsætter, at  

 jobcenteret straks får besked fra a-kassen, når et medlem efter at være mødt  

 ved et kontrolbesøg ønsker at få dagpenge eller anden ydelse fra a-kassen.
 A-kassen har derfor  efter modtagelsen af en indberetning  

 fra Arbejdsdirektoratet  pligt til straks skriftligt at meddele  

 medlemmet, at  

 medlemmet skal henvende sig til a-kassen den første dag, som medlemmet vil  

 bede  

 om dagpenge mv. for, efter at medlemmet har modtaget meddelelsen.
 Det er i stk. 2 fastsat, at der først vil kunne  

 udbetales dagpenge mv. fra den dag, hvor medlemmet henvender sig til a-kassen  

 efter, at medlemmet har fået brevet fra a-kassen.
 Hvis medlemmet ønsker at få dagpenge mv. for én eller flere  

 dage, som ligger mellem kontrolbesøget og modtagelsen af brevet fra a-kassen,  

 kan a-kassen udbetale dagpenge mv. for disse dage under forudsætning af, at  

 medlemmet straks henvender sig til a-kassen.
 Pligten for jobcenteret til straks at sørge for en  

 beskæftigelsesindsats gælder kun for medlemmer, der anmoder om dagpenge mv.  

 for  

 dage, som ligger efter kontrolbesøget og indtil 14 dage efter modtagelsen af  

 brevet fra a-kassen.
Det er derfor fastsat i stk. 3, at pligten for  

 medlemmet til at henvende sig til a-kassen den første dag, som medlemmet vil  

 bede om dagpenge mv. for, ikke gælder, hvis medlemmet først ønsker dagpenge  

 mv.  

 fra et tidspunkt, der ligger mere end 14 dage efter, at medlemmet har fået  

 brevet fra a-kassen.
A-kassen kan anføre dette i brevet til medlemmet.
Et  

 medlem, som først ønsker dagpenge mv. fra et tidspunkt, der ligger mere end  

 14  

 dage efter, at medlemmet har fået brevet fra a-kassen, kan således søge om  

 dagpenge mv. ved at indsende et dagpengekort på normal vis.
Kapitel 9 Rådighedsvurdering Til § 24, stk. 1 Når et medlem melder sig ledig, kan der være grund  

 til  

 at foretage en rådighedsvurdering.
 Hvis medlemmet er selvforskyldt ledig, kan det give  

 anledning til tvivl om rådigheden.
A-kassen skal også være opmærksom på andre forhold, der kan  

 skabe tvivl om rådigheden.
Det gælder fx tilfælde, hvor   

 	  

 medlemmet med en  

 gyldig grund har afbrudt flere arbejdsforhold inden for en kort periode,   

 	  

 medlemmet anmoder om  

 dagpenge, efter at medlemmet i en arbejdsfri periode ikke har været  

 registreret  

 som arbejdssøgende, eller   

 	  

 medlemmet gennem flere  

 år har holdt ferie ud over den periode, som ferieloven giver ret til.
A.
Underretninger fra jobcenteret A-kassen skal undersøge årsagen til underretningen.
 Hvis a-kassen finder, at medlemmet står til rådighed, skal  

 a-kassen notere hændelsen og begrundelsen for, at der ikke er tvivl.
 Hvis a-kassen finder, at medlemmet ikke står til rådighed,  

 kan medlemmet ikke få dagpenge fra det tidspunkt, hvor a-kassen modtog  

 underretningen.
B.
Deltagelse i særlige forløb for svage  

 ledige, bl.a. undervisning i dansk Jobcenteret styrker sammen med a-kasserne og andre  

 aktører indsatsen for svage ledige med særlige forløb.
Medlemmet skal stå til  

 rådighed under forløbet.
 Forløbene skal dels skabe afklaring af medlemmets  

 kvalifikationer, dels danne grundlag for en vurdering af medlemmets rådighed.
Ledige kan også få tilbud om undervisning i dansk.
Manglende  

 danskkundskaber vil ikke i sig selv være nok til, at medlemmet ikke er til  

 rådighed.
A-kassen skal dog sikre sig, at der er et arbejdsmarked for  

 medlemmet  

 trods de manglende danskkundskaber.
C.
Anmodning om dagpenge, når medlemmet har  

 opsagt et varigt arbejde for at overtage et arbejde med færre timer I vurderingen skal indgå:
   

 	  

 Begrundelse for  

 arbejdsskiftet.
   

 	  

 Forsøg på før  

 arbejdsskiftet at få anden fuldtidsbeskæftigelse.
   

 	  

 Hidtidig tilknytning  

 til arbejdsmarkedet.
   

 	  

 Mulighed for at få  

 flere arbejdstimer i deltidsbeskæftigelsen inden for en overskuelig tid.
   

 	  

 Fremtidige muligheder  

 for fuldtidsbeskæftigelse.
   

 	  

 Vilje til at overtage  

 rimeligt arbejde.
D.
Manglende tilknytning til arbejdsmarkedet i  

 en længere periode på grund af sygdom Når medlemmet melder sig ledig efter en periode med  

 sygedagpenge, skal a-kassen sikre sig dokumentation for, at  

 dagpengeudbetalingerne er ophørt.
 A-kassen skal undersøge, om medlemmet igen kan overtage  

 arbejde, jf. §§ 7-9. A-kassen kan indhente en tro- og loveerklæring som  

 dokumentation for, at medlemmets helbred ikke er til hinder for, at medlemmet  

 kan overtage arbejde.
 A-kassen skal vurdere medlemmets rådighed i tilfælde af, at  

 medlemmet i mindst 2 år har været uden tilknytning til arbejdsmarkedet på  

 grund  

 af sygdom, når medlemmet melder sig rask og beder om dagpenge.
Sygdommen skal indgå som et væsentligt led i vurderingen.  

 Det samme gælder, hvis medlemmet melder sig rask i forbindelse med, at  

 medlemmets ret til sygedagpenge udløber som følge af tidsbegrænsningen i  

 sygedagpengereglerne.
Det vil som hovedregel sige efter 52 ugers  

 sygedagpenge.  

 I vurderingen skal indgå, hvor ofte og i hvor lang tid, medlemmet har været  

 syg.
Medlemmets hidtidige tilknytning til arbejdsmarkedet og muligheder for  

 at  

 få job i fremtiden skal også indgå.
Bl.a. i den situation kan en lægeattest  

 være nødvendig for a-kassens vurdering af, om medlemmet står til rådighed for  

 arbejdsmarkedet.
Der er en standardlægeattest til brug ved a-kassens  

 rådighedsvurdering af et medlem efter længere tids sygdom (mere end 52 uger)  

 eller i ganske særlige tilfælde, hvor sygdommen kan tænkes at medføre eller  

 have medført indskrænkninger i medlemmets erhvervsevne.
Medlemmet får  

 attesten  

 hos a-kassen.
Attesten udfyldes sammen med lægen og afleveres i a-kassen.
En  

 kiropraktorerklæring sidestilles med en lægeattest.
Hvis medlemmet har været syg i mindre end 52 uger, kan  

 a-kassen bede medlemmets læge om en vurdering af erhvervsevnen.
A-kassen skal  

 i  

 anmodningen nærmere beskrive årsagen til og formålet med, at en lægelig  

 udtalelse ønskes.
Medlemmet skal give samtykke, inden a-kassen beder lægen om  

 en udtalelse.
 A-kassen kan vurdere, at medlemmet på grund af sit helbred  

 varigt ikke kan overtage arbejde efter §§ 7-9. Medlemmet kan da ikke få  

 dagpenge, før medlemmet har opfyldt kravet om arbejde i § 29.
 Hvis der ikke er sket en indskrænkning i medlemmets  

 erhvervsevne, men medlemmets sygdom pt. forhindrer medlemmet i at overtage  

 arbejde, jf. §§ 7-9, kan medlemmet ikke få dagpenge, så længe sygdommen  

 varer, jf. § 11.
 Indskrænkning i erhvervsevnen på grund af sygdom eller  

 handicap udelukker ikke, at medlemmet kan anses for at stå til rådighed:
   

 	  

 Hvis der er  

 arbejdsområder, som a-kassen vurderer, at medlemmet kan varetage  

 (erhvervsevne).
   

 	  

 Hvis en lægeerklæring  

 udtaler, at medlemmet har en arbejdsevne, selvom der er konkrete  

 indskrænkninger  

 i erhvervsevnen.
   

 	  

 Hvis medlemmet i  

 øvrigt har vilje til at overtage arbejde, hvilket bl.a. kan dokumenteres i  

 form  

 af arbejdssøgning.
 Om der er arbejdsområder, som medlemmet kan varetage, kan  

 evt. undersøges ved jobcenteret eller faglige organisationer.
 Følgende forhold kan indgå i vurderingen af rådigheden:
  

 	  

 Tidligere tilknytning  

 til arbejdsmarkedet både før og efter sygdommen/handicappet.
Herved skal der  

 lægges vægt på årsagen til eventuelle arbejdsophør.
   

 	  

 Om medlemmet har været  

 tilbudt arbejdsprøvning, og i så fald hvordan den er forløbet.
   

 	  

 Hvad medlemmet ifølge  

 sit CV står til rådighed for.
   

 	  

 Hvor ofte og i hvor  

 lange perioder, medlemmet har været sygemeldt.
   

 	  

 Om sygemeldingerne  

 falder sammen med tilbud.
   

 	  

 Om medlemmet er blevet  

 formidlet job eller tilbud, og om medlemmet har gennemført disse tilbud.
   

 	  

 Om medlemmet har  

 raskmeldt sig i a-kassen i forbindelse med ophør af sygedagpenge.
E.
Social pension, invaliditetsydelse,  

 revalidering eller fleksjob Når et medlem søger eller modtager en  

 helbredsbegrundet  

 ydelse, skal a-kassen foretage en rådighedsvurdering.
A-kassen skal på  

 baggrund  

 af bl.a. kommunens oplysninger vurdere, om medlemmet er i stand til at påtage  

 sig arbejde.
Rådighedsvurderingen skal vedrøre hele ledighedsperioden  

 efter ansøgningen om fx social pension.
Det gælder også, selvom a-kassen uden  

 kendskab til ansøgningen tidligere har foretaget en rådighedsvurdering efter  

 ansøgningstidspunktet.
 Det skal indgå som et væsentligt led i rådighedsvurderingen,  

 hvis medlemmet har haft arbejde, der svarer til fuldt normalt omfang efter  

 ansøgningstidspunktet.
F.
Tabt erhvervs-/arbejdsevne Hvis et medlem får tilkendt/modtager pension som  

 følge  

 af tab af erhvervs-/arbejdsevne, skal a-kassen vurdere rådigheden.
G.
Rådighed ved udstedelse af efterlønsbevis og  

 overgang til efterløn uden et efterlønsbevis Ved udstedelse af et efterlønsbevis og ved overgang  

 til  

 efterløn uden et efterlønsbevis, skal medlemmet stå til rådighed på  

 bevistidspunktet eller ved overgang til efterløn.
Det er ikke nok, at  

 medlemmet  

 stod til rådighed på ansøgningstidspunktet.
Medlemmet skal stå til rådighed for arbejde på fuld tid,  

 hvis medlemmet søger om rettigheder som fuldtidsforsikret.
Søger medlemmet om  

 rettigheder som deltidsforsikret, skal medlemmet alene stå til rådighed for  

 deltidsarbejde.
 Ved rådighedsvurderingen skal der især lægges vægt på, om  

 medlemmet har helbred til at klare et arbejde.
 Hvis medlemmet er ophørt i sin beskæftigelse og i en periode  

 herefter ikke ønsker at stå til rådighed for arbejdsmarkedet, fx fordi  

 medlemmet modtager fratrædelsesgodtgørelse, ventepenge eller lignende, vil  

 medlemmet efter en konkret vurdering kunne anses for at stå til rådighed uden  

 forinden at have været registreret som arbejdssøgende og uden at have været  

 arbejdssøgende.
Direktoratet kan give tilladelse til, at medlemmet får  

 udstedt et efterlønsbevis, selvom medlemmet ikke ville kunne anses for at stå  

 til rådighed efter § 17 om rådighedsvurdering i forbindelse med  

 forbehold  

 af arbejdskraft.
Der henvises til § 30.
 Der henvises i øvrigt til bekendtgørelsen om efterlønsbevis,  

 bekendtgørelse om fleksibel efterløn og bekendtgørelse om overgang til,  

 udtræden af og genindtræden i efterlønsordningen samt optjening af præmie med  

 tilhørende vejledninger.
H.
Rådighed ved overgang til efterløn med et  

 efterlønsbevis Et medlem, der ved udstedelsen af et efterlønsbevis  

 er i  

 beskæftigelse, modtager dagpenge eller aktiveringsydelse, anses for at stå  

 til  

 rådighed.
 Et medlem, der har fået udstedt et efterlønsbevis, kan gå på  

 efterløn, selvom medlemmet på tidspunktet for overgangen til efterløn på  

 grund  

 af sygdom eller frihedsberøvelse ikke længere opfylder betingelsen om at stå  

 til rådighed, jf. § 62, stk. 2, nr. 1 og 3, i lov om  

 arbejdsløshedsforsikring m.v.
 Medlemmet skal derudover opfylde de øvrige almindelige  

 rådighedsbetingelser (bortset fra sygdom og frihedsberøvelse) på tidspunktet  

 for overgang til efterløn.
 Der henvises i øvrigt til det under G anførte.
Til § 24, stk. 2 A-kassen skal fx opbevare underretninger fra  

 jobcenteret  

 om medlemmets deltagelse i - eller manglende medvirken til - kontaktforløb,  

 jobsamtaler, aktiviteter, tilbud, konkrete åbne jobordrer og særlige  

 jobprojekter.
A-kassen skal også opbevare underretninger fra jobcenteret om  

 formidling af medlemmet og resultatet heraf.
 Hvis a-kassen selv formidler medlemmet arbejde, skal  

 a-kassen registrere dette samt resultatet af formidlingen.
A-kassen skal registrere og opbevare de oplysninger,  

 medlemmet har givet efter § 22, som har betydning for medlemmets  

 rådighed.  

 A-kassen skal bl.a. registrere medlemmets oplysninger om kurser og  

 arbejdssøgning, så det fremgår, om medlemmet opfylder § 10. A-kassen  

 skal  

 altid registrere medlemmets kurser, og hvor mange job medlemmet har søgt samt  

 hvornår.
Oplysningerne skal indgå i vurderingen af, om medlemmet opfylder sin  

 pligt til at kunne overtage og søge arbejde, jf. §§ 7-10. I vurderingen  

 skal a-kassens egne oplysninger og oplysningerne fra Jobnet også indgå.
 A-kassen skal registrere, om medlemmet har fulgt eller er  

 ved at få udarbejdet en jobplan.
 Opbevaringen bør ske ved, at oplysningerne fremgår af  

 a-kassens edb-system, men kan også ske i form af kopi eller notat på  

 medlemmets  

 sag.
Til § 24, stk. 3 Hvis a-kassen vurderer, at medlemmet står til  

 rådighed,  

 skal a-kassen genoptage udbetalingen af dagpenge fra det tidspunkt, hvor  

 a-kassen stoppede udbetalingen.
Til § 25, stk. 1 og 2 De 3 måneders sammenlagt ledighed opgøres efter  

 reglerne  

 i bekendtgørelsen om beskæftigelseskrav og dagpengeperiode.
Der må højst være  

 3  

 måneders sammenlagt ledighed mellem hver rådighedssamtale.
Opgørelsen sker på  

 grundlag af de uger, hvor medlemmet har modtaget ydelser fra a-kassen,  

 deltaget  

 i tilbud mv.
Indkaldelsen til samtalen skal ske under forudsætning af, at  

 medlemmet  

 fortsat er ledig, og således at den kan afholdes, senest når medlemmet har  

 haft  

 3 måneders sammenlagt ledighed.
 Rådighedsvurderingen sker ved en individuel og personlig samtale  

 med medlemmet, således at a-kassen kan vurdere, om der er behov for at  

 vejlede  

 medlemmet om rådighedsforpligtelsen.
A-kassen skal registrere og opbevare alle oplysninger, der  

 har ligget til grund for rådighedsvurderingen.
A-kassen skal således til  

 enhver  

 tid kunne redegøre for, hvordan a-kassen har vurderet rådigheden i forhold  

 til  

 kravene i stk. 2.
A-kassen skal bl.a. sikre sig, at medlemmet har søgt arbejde,  

 herunder at medlemmet har været realistisk i sin jobsøgning.
Det vil bl.a.  

 sige  

 at medlemmet søger arbejde, som medlemmet kan varetage, herunder også  

 ufaglærte  

 job og job uden for medlemmets faglige område, jf. § 8.
A-kassen vil modtage en underretning fra jobcenteret, når et  

 medlem er blevet pålagt at søge konkrete job.
A-kassen skal ved  

 rådighedsvurderingen sikre sig, at medlemmet har fulgt pålægget.
 I samtalen vil også kunne indgå oplysninger, som a-kassen  

 har modtaget fra anden side (fx en anden aktør), ligesom der under samtalen  

 kan  

 dukke andre oplysninger op, som skal inddrages i vurderingen.
 Hvorvidt et medlem har søgt tilstrækkeligt mange job, vil  

 altid bero på en skønsmæssig vurdering, og der vil som udgangspunkt ikke  

 blive  

 stillet krav om et bestemt antal ansøgninger.
 A-kassens opgave er i denne forbindelse at undersøge, om medlemmet  

 deltager i kurser og andre opkvalificerende aktiviteter, som kan styrke  

 muligheden for en tilbagevenden til arbejdsmarkedet.
 A-kassen skal endvidere sikre sig, at medlemmets CV fortsat  

 indeholder korrekte og fyldestgørende oplysninger om beskæftigelse,  

 uddannelse,  

 kvalifikationer og øvrige forhold af betydning for medlemmets tilknytning til  

 arbejdsmarkedet, herunder at oplysningerne er i overensstemmelsen med  

 rådighedsforpligtelsen, jf. §§ 7-10. For så vidt angår § 8, betyder  

 dette, at medlemmet i CVet ikke må være afvisende over for at overtage  

 rimeligt arbejde.
 A-kassen skal også spørge medlemmet, om medlemmet har  

 faktiske eller retlige hindringer for overtagelse af arbejde på fuld tid som  

 fx  

 dårligt helbred eller manglende opholdstilladelse.
 A-kassen vil fortsat  imellem de systematiske rådighedsvurderinger  

  have pligt til at vurdere et medlems rådighed i bestemte situationer,  

 fx hvis  

 jobcenteret sender en begrundet anmodning herom, eller hvis der i øvrigt  

 opstår  

 tvivl om rådigheden.
Til § 25, stk. 3 Bestemmelsen medfører, at a-kassen har pligt til at  

 give  

 medlemmet en frist på højst 4 uger.
Medlemmet har pligt til at dokumentere  

 arbejdssøgningen inden for flaskehalsområdet.
 A-kassen har således pligt til ved hver rådighedssamtale at  

 give medlemmet en frist til at dokumentere arbejdssøgningen.
Direktoratet udsender rundskrivelse om flaskehalsområder  

 udvalgt af AMS ca. hver 6. måned.
Det er disse flaskehalsområder, som er  

 afgørende for a-kassens pligt.
 Når fristperioden er udløbet, skal a-kassen vurdere  

 medlemmets rådighed, jf. § 28, stk. 2.
Til § 26 Et ledigt medlem har pligt til at medvirke i de  

 forløb,  

 som en anden aktør står for.
Hvis a-kassen får underretning om, at et medlem  

 ikke overholder sine forpligtelser over for den anden aktør, er der tvivl om  

 rådigheden.
A-kassen skal stoppe udbetalingen af dagpenge, så længe a-kassen  

 undersøger forholdet, jf. § 24, stk. 3.
Til § 27 Bestemmelsen gælder uanset sygeperiodens varighed.
Sygemeldingerne fører ikke i sig selv til, at medlemmet ikke  

 står til rådighed, men årsagen hertil kan gøre det.
Hvis medlemmet melder sig  

 syg for at undgå at komme i tilbud mv., står medlemmet ikke til rådighed.
 A-kassen skal kun vurdere rådigheden ved sygemelding over  

 for anden aktør efter denne bestemmelse, hvis jobcenteret har givet a-kassen  

 besked.
Til § 28, stk. 1 I rådighedsvurderingen skal det indgå, om medlemmet  

 søger arbejde, herunder om medlemmet søger konkrete job på opfordring af  

 jobcenteret, a-kassen eller anden aktør.
 Det skal også indgå, om medlemmet har deltaget i aktiviteter  

 og tilbud, herunder i tilbud efter en jobplan.
Til § 28, stk. 2 En frist forudsætter, at a-kassen ikke har grundlag  

 for  

 at træffe afgørelse om, at medlemmet ikke står til rådighed på grund af en  

 for  

 ringe arbejdssøgning.
 A-kassen kan således give en frist, hvis der er tvivl om  

 medlemmets arbejdssøgning.
 En a-kasse kan også give en frist, hvis medlemmet fx har en  

 så nær tilknytning til en arbejdsplads, at der er tvivl om rådigheden for det  

 øvrige arbejdsmarked, jf. § 17.
Fristens længde skal stå i forhold til den forventede  

 ledighedsperiode.
Fristen skal gives skriftligt.
I meddelelsen om fristen  

 skal  

 a-kassen oplyse medlemmet om, at medlemmet kan miste retten til dagpenge ved  

 fristens udløb, hvis a-kassen vurderer, at medlemmet ikke står til rådighed.  

 Medlemmet har ikke adgang til at klage, fordi en frist ikke begrænser retten  

 til dagpenge.
 For så vidt angår krav til arbejdssøgning, henvises der til  

 § 10. Hvis der ikke har været job, som medlemmet kan søge, kan der gives  

 en ny frist.
A-kassen kan ikke anse medlemmet for ikke at stå til  

 rådighed inden fristens udløb alene på grund af for ringe arbejdssøgning i  

 første del af fristperioden.
Der kan dog være andre grunde til, at medlemmet  

 ikke står til rådighed, fx sygdom.
 Ved rådighedsvurderingen efter fristens udløb skal det  

 indgå, om medlemmet har deltaget i samtaler, aktiviteter og tilbud, som  

 jobcenteret eller anden aktør har indkaldt til.
Kapitel 10 Tab af retten til dagpenge og arbejdskrav Til § 29 Kravet om arbejde i stk. 2 og 3 opfyldes efter  

 § 2 i bekendtgørelse om beskæftigelseskrav og dagpengeperiode.
 Arbejdet skal ligge efter det tidspunkt, hvor medlemmet  

 mistede retten til dagpenge.
10-ugers-perioden i stk. 2 og 3 kan forlænges med  

 perioder med sygdom eller uarbejdsdygtighed, barsel, ferie inden for  

 ferieloven  

 samt med søgnehelligdage og overenskomstmæssige fridage.
Der må ikke være  

 udbetalt løn i perioderne.
Et fuldtidsforsikret medlem, der bliver deltidsforsikret,  

 kan opfylde kravet om arbejde efter stk. 3 som deltidsforsikret.
Hvis  

 årsagen til den manglende rådighed er, at et medlem ikke står til rådighed  

 for  

 fuldtidsarbejde, men alene for arbejde på deltid, og medlemmet bliver  

 overflyttet til deltidsforsikring, falder kravet om arbejde efter stk. 2  

 bort.
Til § 30 Det er en forudsætning for at overveje at give  

 dispensation, at medlemmet opfylder de almindelige rådighedsbetingelser.
Der skal lægges vægt på tilknytningen til arbejdsmarkedet,  

 inden medlemmet gik på efterløn eller fik et efterlønsbevis.
Der vil især  

 kunne  

 gives tilladelse, hvis arbejdet har svaret til beskæftigelse i fuldt  

 sædvanligt  

 omfang.
 Hvis medlemmet efter tilladelsen får et efterlønsbevis, skal  

 der ved tidspunktet for overgangen til efterløn ske en rådighedsvurdering,  

 jf.  

 vejledningen til § 24, stk. 1, H.
Kapitel 12 Ikrafttræden, overgangsbestemmelser mv.
Til § 31 Med denne vejledning bortfalder vejledning nr. 64  

 af 17.  

 juni 2003 om rådighed med senere ændringer.
Arbejdsdirektoratet, den 19. februar  

 2007 Tor Even Münter /Kenn Sessing Olsen Bilag 1 Vejledningen indeholder:
