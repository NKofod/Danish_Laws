Bekendtgørelse om bilæggelse af tvister vedrørende adgang til  

 naturgassystemet  

1) I medfør af § 19, stk. 5, § 50 og § 52 i lov nr. 449 af  

 31. maj 2000 om naturgasforsyning, fastsættes:
§ 1.  

  

 Anmodninger om adgang til at benytte transmissionsnet, lagre og  

 LNG-faciliteter  

 (systemet) efter § 18 og § 19 i lov om naturgasforsyning skal indeholde  

 oplysninger som angivet i reglerne om gastransport, der er fastsat i henhold  

 til § 23, stk. 1, i lov om naturgasforsyning.
Anmodning indgives til det  

 selskab,  

 hvis net, lager eller LNG-facilitet ønskes benyttet, jf. § 19, stk. 2, i lov  

 om  

 naturgasforsyning.
Stk. 2.  

  

 Inden 14 dage  

 efter modtagelsen af anmodningen meddeler selskabet ansøgeren, om anmodningen  

 kan imødekommes.
Afslag skal begrundes og kan påklages til Energitilsynet,  

 jf.  

 § 18, stk. 4 og 5, i lov om naturgasforsyning.
 § 2.  

  

 Imødekommes en anmodning efter § 1, stk. 2, indleder ansøgeren og selskabet  

 umiddelbart herefter forhandlinger om priser og betingelser for benyttelse af  

 systemet.
 Stk. 2.  

  

 Hvis  

 forhandlingerne ikke fører til indgåelse af en aftale inden 45 dage efter  

 deres  

 påbegyndelse, kan en part indbringe sagen for Energitilsynet til mægling  

 eller  

 afgørelse, jf. dog stk. 3.
Stk. 3.  

  

 Den i stk. 2  

 nævnte frist nedsættes til 21 dage, hvis der forhandles om aftaler, der ikke  

 er  

 af en omfattende og usædvanlig karakter.
I tvivlstilfælde træffer  

 Energitilsynet på begæring af en part afgørelse herom.
 § 3.  

  

 Den  

 part, der indbringer en sag for Energitilsynet i henhold til § 2, stk. 2,  

 skal  

 samtidig hermed sende Energitilsynet en kopi af den i § 1, stk. 1, omtalte  

 anmodning samt en redegørelse for:
 1)  

 	  

     

 De væsentligste  

 forhold i anmodningen i relation til forhandlingerne efter § 2, stk. 1.
 2)  

 	  

     

 Forhandlingsforløbet  

 og de forhold, som der ikke har kunnet opnås enighed om.
 3)  

 	  

     

 Parternes  

 standpunkter og begrundelser herfor.
 4)  

 	  

     

 Oplysninger af  

 betydning for Energitilsynets mulighed for at vurdere, om priserne og  

 betingelserne, som der forhandles om efter § 2, er rimelige, jf. § 38 i lov  

 om  

 naturgasforsyning.
Stk. 2.  

  

 Kopi af den i  

 stk. 1 omtalte redegørelse sendes til den anden part samtidig med  

 fremsendelsen  

 til Energitilsynet.
Denne part skal inden 7 dage efter modtagelsen af  

 redegørelsen afgive et svar i sagen, som sendes til Energitilsynet og  

 modparten.
 Stk. 3.  

  

 Parten skal i  

 det i stk. 2 omtalte svar tage stilling til redegørelsens indhold, jf. stk.  

 1,  

 nr. 1-4. Svaret skal indeholde:
 1)  

 	  

     

 Oplysning om,  

 hvorvidt parten er enig i de forskellige oplysninger i redegørelsen.
 2)  

 	  

     

 Eventuelle  

 supplerende bemærkninger til redegørelsen og begrundelser herfor.
 3)  

 	  

     

 Eventuelle andre  

 oplysninger, som parten finder det relevant, at Energitilsynet har kendskab  

 til.
Stk. 4.  

  

 Hver part har  

 herefter adgang til at afgive yderligere et indlæg i sagen, som fremsendes  

 til  

 Energitilsynet og modparten.
Indlægget skal afgives senest 7 dage efter  

 modtagelsen af den anden parts indlæg.
 § 4.  

  

 Efter udløbet af den i § 3, stk. 4, nævnte frist kan parterne kun fremlægge  

 nye  

 oplysninger i sagen, hvis Energitilsynet giver tilladelse hertil.
 § 5.  

  

 Energitilsynet kan på ethvert tidspunkt indhente oplysninger, som er  

 nødvendige  

 for Energitilsynets behandling af sagen, hos parterne.
 § 6.  

  

 Oplysningspligten i medfør af § 3 og § 5 påhviler den part, der er nærmest  

 til  

 at tilvejebringe de nødvendige oplysninger.
Stk. 2.  

  

 Parternes  

 oplysninger skal udgøre et fyldestgørende grundlag for Energitilsynets  

 vurdering af, om priserne og betingelserne, som parterne forhandler om efter  

 §  

 2, er rimelige, jf. § 38, stk. 2, i lov om naturgasforsyning.
Oplysningerne  

 skal gøre det muligt for Energitilsynet at vurdere, om priserne og vilkårene  

 fastsættes således, at der ikke diskrimineres mellem de forskellige brugere  

 af  

 systemet, jf. § 38, stk. 1, i lov om naturgasforsyning.
Stk. 3.  

  

 I det omfang der  

 inddrages fortrolige oplysninger om drifts- eller forretningsforhold eller  

 lignende i sagen, som ikke må videregives til modparten, skal parten  

 fremsende  

 dokumentation herfor til Energitilsynet eller henvise til dokumentationen,  

 såfremt Energitilsynet i forvejen ligger inde med den.
Parten skal endvidere  

 forelægge såvel Energitilsynet som modparten forholdene i en summarisk form,  

 i  

 det omfang det er foreneligt med hensynet til forholdenes fortrolighed.
Stk. 4.  

  

 Energitilsynet  

 kan af egen drift inddrage oplysninger, herunder om drifts- eller  

 forretningsforhold  

 eller lignende, som det ligger inde med, i sagen.
Såfremt oplysningerne er  

 fortrolige og ikke må videregives til modparten, skal Energitilsynet efter  

 høring af den part, som forholdene vedrører, forelægge parterne forholdene i  

 en  

 summarisk form, i det omfang det er foreneligt med hensynet til forholdenes  

 fortrolighed.
 § 7.  

  

 Senest ved udløbet af den i § 3, stk. 4, nævnte frist for afgivelse af indlæg  

 i  

 sagen tilkendegiver parterne særskilt over for Energitilsynet, om de ønsker  

 mægling i sagen, eller om de ønsker en afgørelse uden forudgående  

 mæglingsforhandlinger.
 Stk. 2.  

  

 Energitilsynet  

 indleder mæglingsforhandlinger, hvis det finder grundlag herfor.
 Stk. 3.  

  

 Energitilsynet  

 afgør, hvornår mæglingsforhandlingerne afsluttes.
 § 8.  

  

 Indtil 8 uger efter sagen er indbragt for Energitilsynet, kan parterne i  

 fællesskab begære sagens behandling udsat.
 Stk. 2.  

  

 En part kan på  

 ethvert tidspunkt anmode Energitilsynet om at genoptage behandlingen af  

 sagen.
 Stk. 3.  

  

 Hvis parterne  

 indgår en aftale om priser og betingelser for benyttelse af systemet, mens  

 sagens behandling er udsat, jf. stk. 1, skal de i fællesskab underrette  

 Energitilsynet herom, hvorefter sagen hæves.
§ 9.  

  

 På  

 en parts begæring kan Energitilsynet på ethvert tidspunkt efter sagens  

 indbringelse træffe en foreløbig afgørelse om priser og betingelser, herunder  

 fastsætte en frist for gennemførelsen af adgang til systemet.
Energitilsynet  

 træffer afgørelse på grundlag af de i henhold til § 19, stk. 3, i lov om  

 naturgasforsyning offentliggjorte kommercielle hovedvilkår for benyttelse af  

 systemet.
 Stk. 2.  

  

 Ved sagens  

 afslutning efterreguleres vilkårene efter den foreløbige afgørelse i  

 overensstemmelse med de mellem parterne endeligt aftalte vilkår,  

 mæglingsforliget eller Energitilsynets endelige afgørelse.
 § 10.  

  

 Energitilsynet træffer afgørelse i sagen senest 12 uger efter dens  

 indbringelse, medmindre der inden da er indgået mæglingsforlig, jf. dog stk.  

 2.
 Stk. 2.  

  

 Hvis sagens  

 behandling er blevet udsat efter § 8, stk. 1, men igen indbringes for  

 Energitilsynet, jf. § 8, stk. 2, forlænges den i stk. 1 nævnte frist med det  

 tidsrum, sagen blev udsat.
 § 11.  

  

 Hvis der efterfølgende opstår tvist om indholdet af vilkårene i et  

 mæglingsforlig eller i en afgørelse fra Energitilsynet, kan hver af parterne  

 indbringe spørgsmålet til afgørelse for Energitilsynet.
§ 12.  

  

 Energitilsynets afgørelser i henhold til § 10 og § 11 kan inden fire uger  

 efter, at afgørelsen er meddelt, indbringes for Energiklagenævnet.
Klage har  

 ikke opsættende virkning.
 § 13.  

  

 Energitilsynet kan meddele påbud om efterkommelse af afgørelser efter § 9,  

 stk.  

 1, § 10, stk. 1, § 11 og § 12.
§ 14.  

  

 Medmindre højere straf er forskyldt efter anden lovgivning straffes med bøde  

 den, der 1)  

 	  

     

 meddeler  

 Energitilsynet urigtige eller vildledende oplysninger efter § 3, stk. 1, 3 og  

 4, § 4 og § 5 eller efter anmodning undlader at afgive oplysninger efter § 5,  

 eller 2)  

 	  

     

 undlader at  

 efterkomme påbud efter § 13.
 Stk. 2.  

  

 Der kan pålægges  

 selskaber m.v. (juridiske personer) strafansvar efter reglerne i  

 straffelovens  

 5. kapitel.
 § 15.  

  

 Bekendtgørelsen træder i kraft den 10. august 2000.
Miljø- og Energiministeriet, den 31. juli  

 2000 Svend Auken /Ib Larsen 1)  Bekendtgørelsen indeholder  

 bestemmelser, der  

 gennemfører Europa-Parlamentets og Rådets direktiv 98/30/EF af 22. juni 1998  

 om  

 fælles regler for det indre marked for naturgas (EF-Tidende 1998, nr.
L 204,  

 side 1).
