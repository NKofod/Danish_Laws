Nr LSF 12 Forslag til Lov om ændring af lov om stempelafgift (Forhøjelse af  

 pantebrevsstempel for ejerboliger og fritidshuse) Fremsat af skatteministeren (Carsten Koch) den 7. oktober 1997 Vedtaget ved tredjebehandling den 23. oktober 1997 Lov nr. 804 af 24/10/1997 § 1 I lov om stempelafgift, jf. lovbekendtgørelse nr. 1066 af 6. december  

 1996, som ændret ved lov nr. 234 af 2. april 1997 og lov nr. 388 af 10. juni  

 1997, foretages følgende ændringer:
 1. I § 56, stk. 3, indsættes efter »§ 57«:  

 »eller § 57 A«.
 2. I § 57, stk. 1, indsættes efter »jf. dog stk. 2 og  

 3«: »samt § 57 A«.
 3. I § 57, stk. 5, indsættes efter »stk. 1«:  

 »eller § 57 A«.
 4. Efter § 57 indsættes:
»§ 57 A.
Dokumenter, herunder ejerpantebreve, hvorved der  

 stiftes underpant i en ejerbolig, stemples med 5 pct. af det pantesikrede  

 beløb, jf. dog stk. 2 og 3. Ejerboliger omfatter ejendomme til helårsbeboelse  

 til brug for ejeren samt fritidshuse.
Stk. 2 . Udstedes dokumentet til sikkerhed for lån til erhvervelse  

 af ejerboligen senest 1 år fra erhvervelsen, stemples dog efter § 57,  

 medmindre ejerboligen overdrages mellem ægtefæller.
Er ægtefællerne  

 separerede, eller udstedes dokumentet til finansiering af boslodkrav som led  

 i separation eller skilsmisse, stemples dog efter § 57.
 Stk. 3. Udstedes dokumentet til sikkerhed for lån til finansiering  

 af en nybygning, tilbygning eller ombygning af ejerboligen, og kræver dette  

 byggetilladelse, stemples dog efter § 57.
 Stk. 4 . Skatteministeren kan fastsætte regler for påtegning på  

 dokumenter og anden dokumentation som betingelse for, at dokumentet ikke  

 omfattes af stk. 1, og kan herunder fastsætte regler for kommunens påtegning  

 vedrørende betingelserne i stk. 1 og 3.
 Stk. 5. Pantebreve, der inden den 25. oktober 1997 er anmeldt i  

 tingbogen, skal ikke inden tilbagesendelsen anholdes for manglende stempling  

 efter § 57 A eller § 59.
Stk. 6. Stempelmyndigheden kan på begæring uden betaling fra  

 tinglysningskontorerne få udleveret kopi af journalen over pantebreve, der er  

 anmeldt til indførelse i tingbogen i perioden fra og med den 23. oktober 1997  

 til den 25. oktober 1997. Stempelmyndigheden kan på baggrund af disse kopier  

 af journalen pålægge den, der er i besiddelse af pantebrevet, at indsende  

 dette inden en nærmere angiven frist. § 24, stk. 4, finder tilsvarende  

 anvendelse.« 5. I § 59, stk. 1, 2. pkt., ændres »eller stk. 2, 4.  

 pkt., stemples med 3 pct. af pålydendet,» til: », stk. 2, 4. pkt.,  

 eller § 57 A, stemples med dobbelt sats,».
 6. I § 72, stk. 1 , ændres »de i §§ 56-57 nævnte  

 gælds- og pantebreve« til: »de i § 56, § 57 og § 57 A nævnte gælds-  

 og pantebreve«.
§ 2 Stk. 1. Loven træder i kraft den 25. oktober 1997.
 Stk. 2. Loven har virkning for dokumenter, hvis stempelpligt  

 indtræder i perioden fra og med den 23. oktober 1997 til og med den 31.  

 december 1998.
Oprindeligt fremsat forslag § 1 I lov om stempelafgift, jf. lovbekendtgørelse nr. 1066 af 6. december  

 1996, som ændret ved lov nr. 234 af 2. april 1997 og lov nr. 388 af 10. juni  

 1997, foretages følgende ændringer:
 1. I § 56, stk. 3, indsættes efter »§ 57«:  

 »eller § 57 A«.
 2. I § 57, stk. 1 , indsættes efter »jf. dog stk. 2 og  

 3«: »samt § 57 A«.
 3. I § 57, stk. 5 , indsættes efter »stk. 1«:  

 »eller § 57 A«.
 4. Efter § 57 indsættes:
»§ 57 A.
Dokumenter, herunder ejerpantebreve, hvorved der  

 stiftes underpant i en ejerbolig, stemples med 5 pct. af det pantsikrede  

 beløb, jf. dog stk. 2 og 3. Ejerboliger omfatter ejendomme til helårsbeboelse  

 til brug for ejeren samt fritidshuse.
 Stk. 2 . Udstedes dokumentet til sikkerhed for lån til erhvervelse  

 af ejerboligen senest 1 år fra erhvervelsen, stemples dog efter § 57,  

 medmindre ejerboligen overdrages mellem ægtefæller.
 Stk. 3. Udstedes dokumentet til sikkerhed for lån til finansiering  

 af en nybygning, tilbygning eller ombygning af ejerboligen, og kræver dette  

 byggetilladelse, stemples dog efter § 57.
 Stk. 4 . Skatteministeren kan fastsætte regler for påtegning på  

 dokumenter og anden dokumentation som betingelse for, at dokumentet ikke  

 omfattes af stk. 1, og kan herunder fastsætte regler for kommunens påtegning  

 vedrørende opfyldelse af betingelserne i stk. 3«.
 5. I § 59, stk. 1,2. pkt., ændres »eller stk. 2, 4.  

 pkt., stemples med 3 pct. af pålydendet,» til: », stk. 2, 4. pkt.,  

 eller § 57 A, stemples med dobbelt sats,».
 6. I § 72, stk. 1 , ændres »de i §§ 56-57 nævnte  

 gælds- og pantebreve« til: »de i § 56, § 57 og § 57 A nævnte gælds-  

 og pantebreve«.
§ 2 Loven har virkning for dokumenter, hvis stempelpligt indtræder i perioden  

 fra og med den 7. oktober 1997 til og med den 31. december 1998.
Bemærkninger til lovforslaget Almindelige bemærkninger Regeringen har tidligere tilkendegivet, at yderligere vækst i forbruget  

 risikerer at true stabiliteten og balancen i det økonomiske opsving, og  

 derfor ikke kan accepteres.
En optrapning af det lånefinansierede forbrug fra det allerede pænt høje  

 niveau rummer en betydelig risiko.
Den seneste tids markante prisstigninger  

 på ejerboligmarkedet har i kombination med den meget lave rente på lange  

 fastforrentede realkreditlån øget denne risiko, da tilskyndelsen til  

 lånefinansieret forbrug mod pant i ejerboligens friværdi nu er meget stor.
Med henblik på at modvirke tendensen til yderligere vækst i det  

 lånefinansierede forbrug, foreslår regeringen en forhøjelse af  

 stempelafgiften på pantebreve i ejerboliger og fritidshuse fra 1,5 pct. til 5  

 pct.
Forhøjelsen er midlertidig fra lovforslagets fremsættelse og til  

 udgangen af 1998.
 Forslaget er udformet, så det ikke griber ind i vilkårene ved salg af  

 ejerbolig eller nybyggeri, men alene sigter mod at begrænse tillægsbelåning  

 af friværdi.
Derfor undtages pantebreve for lån til erhvervelse af ejendomme og til  

 finansiering af byggearbejder, hvortil der kræves byggetilladelse.
Endvidere  

 undtages pantebreve i erhvervsejendomme og i konsekvens heraf også  

 pantsætning af ejendomme, der er registreret som benyttet til blandet bolig  

 og erhverv, f.eks. landbrugsejendomme.
 Da muligheden for tillægsbelåning af andre aktiver end fast ejendom,  

 f.eks. biler og lystfartøjer, ikke er tilsvarende gunstige som for fast  

 ejendom i henseende til fast lav rente og løbetider, omfattes pantebreve i  

 andet end fast ejendom ikke af forslaget.
Betydningen af den midlertidige forhøjelse af stempelafgiften er langt  

 mindre for statsfinanserne end den forventede betydning for omfanget af det  

 private forbrug.
Det afspejler, at hensigten ikke er at styrke  

 statsfinanserne, men at påvirke adfærden gennem at give forbrugerne en  

 behersket tilskyndelse til at fastholde et tempo i den samlede efterspørgsel,  

 som passer til virksomhedernes og arbejdsmarkedets muligheder for at  

 producere og skabe varige arbejdspladser.
Provenumæssige konsekvenser Den foreslåede forhøjelse af stempelafgiften ved tillægsbelåning af  

 ejerboliger må forventes at medføre en reduktion i det fremtidige låneomfang.  

 Med en anslået årlig tillægsbelåning på ca. 8 mia. kr. efter en reduktion på  

 20 pct. skønnes statens merprovenu ved lovforslaget til 250 mio. kr. på  

 årsbasis.
I finansåret 1997 skønnes merprovenuet til 25 mio. kr., og i 1998  

 250 mio. kr.
Administrative konsekvenser Lovforslaget skønnes ikke at have nævneværdige administrative konsekvenser  

 for de statslige myndigheder, men der må antages at blive tale om en  

 begrænset meradministration for kommunerne.
Disse skal påtegne pantebrevet om  

 opfyldelse af betingelsernes for friholdelse for den forhøjede stempelafgift  

 for pantebreve vedrørende lån til finansiering af byggearbejder, hvortil der  

 kræves byggetilladelse.
Erhvervsøkonomiske konsekvenser Lovforslaget skønnes ikke at have erhvervsøkonomiske konsekvenser, idet  

 pant i erhvervsejendomme og i de såkaldte »blandede ejendomme«  

 friholdes for stempelforhøjelsen.
Miljømæssige konsekvenser Lovforslaget skønnes ikke at have miljømæssige konsekvenser.
EU-retlige aspekter Lovforslaget skønnes ikke at have EU-retlige aspekter.
Bemærkninger til de enkelte bestemmelser Til § 1 Til nr. 1-3 og 6 Der er tale om konsekvensændringer som følge af forslaget under § 1, nr.  

 4.
Til nr. 4 Der foreslås en forhøjelse af pantebrevsstemplet for ejerboliger, hvorved  

 forstås ejendomme til helårsbeboelse til brug for ejeren samt fritidshuse.  

 Den nærmere definition af ejerboligbegrebet følger realkreditlovens § 26 og §  

 27. Stempelafgiften forhøjes for disse ejendomskategorier fra de nuværende  

 1,5 pct. til 5 pct.
Efter bestemmelsens stk. 2 fritages pantebreve, der stilles til sikkerhed  

 for låntagning til brug for erhvervelsen af den pågældende ejendom, for det  

 forhøjede pantebrevsstempel.
Sådanne pantebreve skal være udstedt senest 1 år  

 fra erhvervelsen af ejendommen.
 Overdragelse mellem ægtefæller anses ikke for ejerskifte i denne  

 sammenhæng, hvorfor pantebreve, der udstedes i forbindelse med en sådan  

 overdragelse, ikke er omfattet af fritagelsen for det forhøjede stempel.
Efter bestemmelsens stk. 3 fritages endvidere pantebreve, der stilles til  

 sikkerhed for låntagning i forbindelse med byggearbejder, hvortil der kræves  

 byggetilladelse fra kommunalbestyrelsen, jf. nærmere byggelovens § 16. Der  

 kan være tale om henholdsvis nybygning, tilbygning eller ombygning af en  

 ejerbolig.
Andre byggearbejder kan ikke sikres med pantebreve omfattet af  

 fritagelsesbestemmelsen, og fanges derfor af den forhøjede stempelafgift Efter bestemmelsens stk. 4 kan skatteministeren fastsætte nærmere regler  

 om, hvilke påtegninger der skal anvendes på dokumenter, der ikke omfattes af  

 forhøjelsen, samt hvilke dokumentationskrav, der skal stilles i den  

 forbindelse.
Til nr. 5 Der er tale om en konsekvensændring som følge af forslaget under § 1, nr.  

 4.
Forslaget under nr. 5 indebærer, at pantebreve med pant i fast ejendom  

 stemples efter en sats, der er dobbelt så høj som »normalstemplet«  

 efter § 57 eller § 57 A, når pantebrevet er udstedt til ihændehaver eller  

 uden angivelse af fordringshaverens navn.
Det betyder eksempelvis at et  

 sådant pantebrev med pant i en ejerbolig efter forslaget skal stemples med 10  

 pct.
Til § 2 Forhøjelsen af pantebrevsstemplet skal have virkning fra og med  

 lovforslagets fremsættelse den 7. oktober 1997 og indtil udgangen af 1998,  

 dvs. til og med den 31.december 1998.
 Da stempelpligten indtræder ved dokumentets underskrift, får forhøjelsen  

 virkning for pantebreve, der underskrives i perioden 7. oktober 1997 til  

 31.december 1998.
Skriftlig fremsættelse (7. oktober 1997) Skatteministeren (Carsten Koch):
 Herved tillader jeg mig for Folketinget at fremsætte:
 Forslag til lov om ændring af lov om stempelafgift. (Forhøjelse af  

 pantebrevsstempel for ejerboliger og fritidshuse).
(Lovforslag nr.
L 12).
 Regeringen har tidligere tilkendegivet, at yderligere vækst i forbruget  

 risikerer at true stabiliteten og balancen i det økonomiske opsving, og  

 derfor ikke kan accepteres.
En optrapning af det lånefinansierede forbrug fra det allerede pænt høje  

 niveau rummer en betydelig risiko.
Den seneste tids markante prisstigninger  

 på ejerboligmarkedet har i kombination med den meget lave rente på lange  

 fastforrentede realkreditlån øget denne risiko, da tilskyndelsen til  

 lånefinansieret forbrug mod pant i ejerboligens friværdi nu er meget stor.
Med henblik på at modvirke tendensen til yderligere vækst i det  

 lånefinansierede forbrug, foreslår regeringen en forhøjelse af  

 stempelafgiften på pantebreve i ejerboliger og fritidshuse fra 1,5 pct. til 5  

 pct.
Forhøjelsen er midlertidig fra lovforslagets fremsættelse og til  

 udgangen af 1998.
 Forslaget er udformet, så det ikke griber ind i vilkårene ved salg af  

 ejerbolig eller nybyggeri, men alene sigter mod at begrænse tillægsbelåning  

 af friværdi.
Derfor undtages pantebreve for lån til erhvervelse af ejendomme og til  

 finansiering af byggearbejder, hvortil der kræves byggetilladelse.
Endvidere  

 undtages pantebreve i erhvervsejendomme og i konsekvens heraf også  

 pantsætning af ejendomme, der er registreret som benyttet til blandet bolig  

 og erhverv, f.eks. landbrugsejendomme.
 Da muligheden for tillægsbelåning af andre aktiver end fast ejendom,  

 f.eks. biler og lystfartøjer, ikke er tilsvarende gunstige som for fast  

 ejendom i henseende til fast lav rente og løbetider, omfattes pantebreve i  

 andet end fast ejendom ikke af forslaget.
Betydningen af den midlertidige forhøjelse af stempelafgiften er langt  

 mindre for statsfinanserne end den forventede betydning for omfanget af det  

 private forbrug.
Det afspejler, at hensigten ikke er at styrke  

 statsfinanserne, men at påvirke adfærden gennem at give forbrugerne en  

 behersket tilskyndelse til at fastholde et tempo i den samlede efterspørgsel,  

 som passer til virksomhedernes og arbejdsmarkedets muligheder for at  

 producere og skabe varige arbejdspladser.
Forslagets gennemførelse forventes således at medføre en reduktion i det  

 fremtidige låneomfang.
Det skønnes, at staten får et merprovenu ved  

 lovforslaget på 250 mio. kr. på årsbasis.
I finansåret 1997 skønnes  

 merprovenuet til 25 mio. kr.
Forslaget skønnes ikke at have nævneværdige administrative konsekvenser  

 for de statslige myndigheder, men der må antages at blive tale om en  

 begrænset meradministration for kommunerne.
Disse skal attestere, at  

 pantebrevet opfylder betingelserne for friholdelse for den forhøjede  

 stempelafgift, når pantebreve vedrører lån til finansiering af byggearbejder,  

 hvortil der kræves byggetilladelse.
 Idet jeg i øvrigt henviser til lovforslagets bemærkninger, skal jeg  

 anbefale forslaget til en hurtig og velvillig behandling i det høje ting.
Bilag I dette bilag er (med mindre skrift) indsat den gældende formulering  

 af de bestemmelser, der berøres af lovforslaget § 1 I lov om stempelafgift, jf. lovbekendtgørelse nr. 1066 af 6. december  

 1996, som ændret ved lov nr. 234 af 2. april 1997 og lov nr. 388 af 10. juni  

 1997, foretages følgende ændringer:
 1. I § 56, stk. 3, indsættes efter »§ 57«:  

 »eller § 57 A«.
 § 56. Gældsbreve, som ikke er stempelpligtige efter andre regler i  

 loven, stemples med 3 promille af det beløb, som dokumentet lyder på.
 Stk. 2 . Kassekreditkontrakter og andre lånekontrakter stemples  

 med 3 promille af det højeste beløb for kreditten eller lånet.
 Stk. 3. Indeholder et dokument som nævnt i stk. 1 og 2  

 bestemmelser om sikkerhedsstillelse ved pant eller kaution, stemples  

 dokumentet efter reglerne i §57, dog mindst med afgiften efter stk. 1 og 2.
Stk. 4.-6. - - - 2. I § 57, stk. 1 , indsættes efter »jf. dog stk. 2 og  

 3«: »samt § 57 A«.
 3. I § 57, stk. 5 , indsættes efter »stk. 1«:  

 »eller § 57 A«.
 4. Efter § 57 indsættes:
»§ 57 A.
Dokumenter, herunder ejerpantebreve, hvorved der  

 stiftes underpant i en ejerbolig, stemples med 5 pct. af det pantsikrede  

 beløb, jf. dog stk. 2 og 3. Ejerboliger omfatter ejendomme til helårsbeboelse  

 til brug for ejeren samt fritidshuse.
 Stk. 2 . Udstedes dokumentet til sikkerhed for lån til erhvervelse  

 af ejerboligen senest 1 år fra erhvervelsen, stemples dog efter § 57,  

 medmindre ejerboligen overdrages mellem ægtefæller.
 Stk. 3. Udstedes dokumentet til sikkerhed for lån til finansiering  

 af en nybygning, tilbygning eller ombygning af ejerboligen, og kræver dette  

 byggetilladelse, stemples dog efter § 57.
 Stk. 4 . Skatteministeren kan fastsætte regler for påtegning på  

 dokumenter og anden dokumentation som betingelse for, at dokumentet ikke  

 omfattes af stk. 1, og kan herunder fastsætte regler for kommunens påtegning  

 vedrørende opfyldelse af betingelserne i stk. 3«.
 § 57. Dokumenter, hvorved der stiftes underpant i fast ejendom  

 eller løsøre, herunder ejerpantebreve, stemples med 1,5 pct. af det  

 pantsikrede beløb, jf. dog stk. 2 og 3. Dokumenter om sikkerhedsstillelse ved  

 pant i øvrigt eller ved kaution stemples med 3 promille af det pant- eller  

 kautionssikrede beløb.
Stk. 2. Dokumenter, hvorved der stiftes underpant i skibe, bortset  

 fra lystfartøjer, stemples med 2 promille af det pantsikrede beløb, når  

 skibet måler 5 bruttoregistertons eller derover.
Er kun bruttotonnagen målt,  

 skal den udgøre 5 eller derover.
Er en gæld sikret ved skibspantebrev som  

 nævnt i 1. pkt., betales ikke yderligere afgift, selv om pantets værdi er  

 lavere end gælden, eller tillige sikres ved kaution, bankgaranti eller anden  

 sikkerhed.
I øvrigt stemples dokumenter som underpant i skibe eller både med  

 tilbehør med 1,5 pct. af det pantsikrede beløb.
 Stk. 3. Høstpantebreve, der udstedes i henhold til lov om  

 høstpant, stemples med 3 promille af det pantsikrede beløb.
Stk. 4. Det pantsikrede beløb er det beløb, for hvilket der er  

 stillet pant, bortset fra renter og omkostninger.
Udgør værdien af det  

 pantsatte et lavere beløb, og fremgår dette af dokumentet, beregnes stemplet  

 af pantets værdi.
Er den angivne værdi efter stempelmyndighedens skøn for  

 lav, eller er parterne ikke enige om værdiansættelsen, finder reglerne i §  

 16, stk. 2, anvendelse.
Det kautionssikrede beløb er det beløb, som  

 kautionisten i det højeste kan komme til at betale, bortset fra renter og  

 omkostninger.
 Stk. 5 . Er der oprettet et stempelpligtigt dokument om stiftelsen  

 af den ret, for hvilken der stilles sikkerhed, nedsættes stempelafgiften  

 efter stk. 1 med afgiften vedrørende det nævnte dokument.
 Stk. 6. Gives ejerpantebrev i håndpant, beregnes stempelafgiften  

 for dokumenter, der oprettes vedrørende håndpantsætningen eller den fordring,  

 for hvilken der stilles håndpant, uden hensyntagen til stempelafgiften for  

 ejerpantebrevet, ligesom stempelafgitften for ejerpantebrevet beregnes uden  

 hensyntagen til stempelafgiften for de nævnte dokumenter.
 Stk. 7. Dokumenter om sikkerhedsstillelse ved pant eller kaution  

 for massegældsbreve som nævnt i § 56, stk. 5, er stempelfri, medmindre der  

 gives pant i fast ejendom.
 5. I § 59, stk. 1,2. pkt., ændres »eller stk. 2, 4.  

 pkt., stemples med 3 pct. af pålydendet,» til: », stk. 2, 4. pkt.,  

 eller § 57 A, stemples med dobbelt sats,».
§ 59. Et dokument, som er stempelpligtigt efter § 56 eller § 57,  

 stk. 2, 1. og 2. pkt., og som er udstedt til ihændehaveren eller uden  

 angivelse af fordringshaverens navn, stemples med 1 pct. af det pålydende  

 beløb.
Dokumenter, som er stempelpligtige efter § 57, stk. 1, 1. pkt., eller  

 stk. 2, 4. pkt., stemples med 3 pct. af pålydendet, såfremt dokumentet er  

 udstedt til ihændehaveren m.v. som nævnt i 1. pkt.
 Stk. 2. Overdragelse af de i stk. 1 nævnte dokumenter er  

 stempelfri.
 6. I § 72, stk. 1 , ændres »de i §§ 56-57 nævnte  

 gælds- og pantebreve« til: »de i § 56, § 57 og § 57 A nævnte gælds-  

 og pantebreve«.
 § 72. Dokumenter om overdragelse af de i §§ 56-57 nævnte gælds- og  

 pantebreve m.v. stemples efter reglerne for stiftelse af nyt retsforhold  

 vedrørende den ret, der overdrages.
