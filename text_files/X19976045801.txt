Betaling af psykologbehandling efter ulykkestilfælde En tømrer fik amputeret det meste af 2 fingre på højre hånd, da han udskar lægter i en radialsav.
 Skaden blev anerkendt som en arbejdsskade.
Arbejdsskadestyrelsen godkendte, at 5 psykologbehandlinger blev betalt  

 over arbejdsskadeforsikringen, fordi der var sammenhæng mellem  

 ulykkestilfældet og de psykiske gener.
Behandlingen var også nødvendig for,  

 at tømreren kunne vende tilbage til arbejdet ved samme maskine.
 KOMMENTAR:
 Psykologbehandling efter et ulykkestilfælde kan betales efter § 30 i lov  

 om forsikring mod følger af arbejdsskade, men der er nogle betingelser, der  

 skal være opfyldt.
 Der skal naturligvis være tale om en skade, der er anerkendt som  

 arbejdsskade.
Der skal også være årsagssammenhæng mellem ulykkestilfældet og de senere  

 psykiske gener.
Det vil sige, at der skal være tale om et ulykkestilfælde af  

 en vis alvor, som kan begrunde, at den skadelidte får de psykiske gener.
 Endelig skal en læge vurdere, at behandlingen er nødvendig.
 Yderligere oplysninger kan fås hos kontorchef Karin Holst Jensen.
