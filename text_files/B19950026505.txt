 I medfør af § 2, stk. 3, §§ 3, 9 a og 10 i lov om visse forhold på  

 telekommunikationsområdet, jf. lovbekendtgørelse nr. 474 af 1. juni 1994,  

 fastsættes:
Anvendelse og definitioner § 1.  Bekendtgørelsen omfatter vilkårene for  

 etablering og drift af satellitnet og satellitteletjenester, i det følgende  

 under et benævnt satellittjenester.
 Stk. 2.  Tele Danmark A/S' etablering og drift af  

 satellittjenester som led i udbud af tjenester omfattet af selskabets  

 koncession er ikke omfattet af bekendtgørelsen.
§ 2.  Ved et satellitnet forstås en konfiguration af  

 to eller flere satellitjordstationer, der kommunikerer indbyrdes via  

 satellit.
Et satellitnet består som minimum af en  

 radiokommunikationsforbindelse fra en satellitjordstation til en satellit  

 (opsending) og en radiokommunikationsforbindelse fra en satellit til en  

 satellitjordstation (nedtagning).
 Stk. 2.  Ved en satellitteletjeneste forstås  

 telekommunikation (f.eks. tale, tekst, video eller data), der fremføres via  

 et satellitnet, jf. dog § 1, stk. 2.
 Stk. 3.  Ved satellitjordstationer forstås udstyr, som  

 kan anvendes til at sende eller modtage eller til både at sende og modtage  

 radiokommunikationssignaler, som fremføres via satellit.  

 Satellitjordstationer, der er bestemt til at blive anvendt som en del af det  

 offentlige telenet, er ikke omfattet af bekendtgørelsen.
 Stk. 4.  Ved rumsegmentkapacitet forstås satellitbaseret  

 transmissionskapacitet, der anvendes til kommunikation med  

 satellitjordstationer eller med andre satellitter.
 Stk. 5.  Ved det offentlige telenet forstås den  

 offentlige faste telekommunikationsinfrastruktur, dvs. såvel det offentlige  

 koblede telefoninet som faste kredsløb, herunder internationale faste  

 kredsløb.
 Stk. 6.  Ved det offentlige koblede telefoninet forstås  

 det net, som i Danmark stilles til rådighed af Tele Danmark A/S med henblik  

 på udbud af en offentlig telefonitjeneste.
 Stk. 7.  Ved et fast kredsløb forstås en  

 transmissionsvej, som er stillet til rådighed af Tele Danmark A/S, og som er  

 fast etableret mellem to eller flere monopolskillepunkter.
 Stk. 8.  Ved et internationalt fast kredsløb forstås en  

 transmissionsvej, som er stillet til rådighed - helt eller delvis - af Tele  

 Danmark A/S, og som er fast etableret mellem to eller flere  

 monopolskillepunkter, og hvor mindst et monopolskillepunkt er placeret i  

 Danmark (eksklusive Færøerne og Grønland), og hvor et eller flere  

 monopolskillepunkter ligger uden for Danmark.
 Stk. 9.  Ved et monopolskillepunkt forstås den  

 grænseflade i telenettet, hvor teleterminaludstyr eller interne net  

 tilsluttes det offentlige telenet.
 Stk. 10.  Ved tjenesteudbyderen forstås den, der er  

 anmeldt som udbyder af en satellittjeneste, jf. § 3, stk. 1.
 Stk. 11.  Uanset definitionen i stk. 1 finder  

 bekendtgørelsen anvendelse på satellittjenester, der alene består i opsending  

 eller nedtagning.
 Stk. 12.  Satellittjenester, som er omfattet af § 1, kan  

 etableres og drives af enhver på de i §§ 3-6 nævnte vilkår.
Anmeldelse og vilkår § 3.  Etablering og drift af satellittjenester må kun  

 ske, hvis der er indgivet en gyldig anmeldelse til Telestyrelsen, jf. § 4.
Stk. 2.  Etablering og drift af et satellitnet må  

 endvidere kun ske, hvis § 4.  Anmeldelsen, jf. § 3, stk. 1, skal indeholde  

 følgende oplysninger:
 Stk. 2.  Anmeldelsen er kun gyldig, hvis de oplysninger,  

 tjenesteudbyderen har meddelt, til enhver tid er fuldstændige og korrekte.  

 Hvis der indtræder ændringer af de forhold, der er givet meddelelse om i  

 henhold til stk. 1, skal tjenesteudbyderen straks give meddelelse herom til  

 Telestyrelsen.
 Stk. 3.  Anmeldelse i henhold til stk. 1-2 og meddelelse  

 om ændringer i henhold til stk. 2 sker ved benyttelse af et skema, som er  

 udarbejdet af Telestyrelsen.
Stk. 4.  Anmeldelsesskemaet rekvireres hos Telestyrelsen  

 og returneres i udfyldt og underskrevet stand til Telestyrelsen.  

 Telestyrelsen registrerer de anmeldte satellittjenester.
Registret er  

 offentligt tilgængeligt.
 § 5.  Tjenesteudbyderen skal på forespørgsel over for  

 enhver oplyse de vilkår, herunder hvilken kvalitet samt hvilke takster og  

 leveringstider, der gælder for tjenesten.
 Stk. 2.  Hvis tjenesteudbyderen stiller krav til  

 satellitjordstationer eller andet udstyr som betingelse for brug af  

 satellittjenesten, skal disse krav være offentligt tilgængelige, objektive og  

 ikke-diskriminerende.
 Stk. 3.  Bestemmelserne i stk. 1 og 2 gælder kun, hvis  

 satellittjenesten udbydes til andre.
§ 6.  Hvis en satellitteletjeneste udbydes til andre,  

 må tjenesteudbyderen og dennes ansatte ikke uberettiget videregive eller  

 udnytte oplysninger om andres brug af tjenesten eller om indholdet heraf, som  

 de får kendskab til i forbindelse med udbud af tjenesten i henhold til denne  

 bekendtgørelse.
Tjenesteudbyderen skal tillige træffe foranstaltninger med  

 henblik på at sikre, at oplysningerne ikke er tilgængelige for uvedkommende.
 Stk. 2.  Stk. 1 gælder også i de tilfælde, hvor en  

 udbyder af en satellitteletjeneste har valgt - helt eller delvis - at lade  

 andre tjenesteudbydere stå for udbudet af tjenesten.
Klager og sanktioner § 7.  Klager over overtrædelser af bestemmelserne i §  

 3, § 5, stk. 1 og 2, og § 6, stk. 1, rettes til Telestyrelsen.
 § 8.  Etableres eller drives en satellittjeneste i  

 strid med bestemmelserne i denne bekendtgørelse, kan Telestyrelsen give  

 tjenesteudbyderen påbud om at foretage de fornødne ændringer.
§ 9.  Hvis et satellitnet er tilsluttet det offentlige  

 telenet, eller en satellitteletjeneste anvender et satellitnet, der er  

 tilsluttet det offentlige telenet, kan Telestyrelsen pålægge Tele Danmark A/S  

 at afbryde for satellitnettets adgang til det offentlige telenet, hvis Stk. 2.  Er der sket afbrydelse efter stk. 1 kan der  

 reetableres adgang til det offentlige telenet, hvis tjenesteudbyderen  

 foretager de fornødne ændringer for at bringe udbudet af satellittjenesten i  

 overensstemmelse med bestemmelserne i bekendtgørelsen.
Gebyrer § 10.  Til dækning af de omkostninger, der er  

 forbundet med administrationen af bekendtgørelsen, opkræver Telestyrelsen hos  

 tjenesteudbyderne gebyrer for registrering af og tilsyn med anmeldelser, jf.  

 § 3, stk. 1, og § 4. Gebyrerne fastsættes af Forskningsministeriet.
Straffebestemmelser § 11.  Med bøde straffes den, der Stk. 2.  Er overtrædelsen begået af et aktieselskab,  

 anpartsselskab, andelsselskab eller lignende, kan bødeansvar pålægges  

 selskabet som sådant.
Ikrafttræden § 12.  Bekendtgørelsen træder i kraft den 15. maj  

 1995.
 Stk. 2.  Bekendtgørelse nr. 686 af 20. juli 1994 om  

 satellitnet og -tjenester med henblik på nyhedsindsamling ophæves.
Stk. 3.  Tilladelser udstedt i medfør af den i stk. 2  

 nævnte bekendtgørelse til oprettelse og drift af satellitnet og -tjenester  

 med henblik på nyhedsindsamling bortfalder.
De satellittjenester, der er  

 omfattet af sådanne tilladelser, vil herefter blive betragtet som værende  

 anmeldt i overensstemmelse med denne bekendtgørelses § 3, stk. 1, jf. § 4, og  

 vil kunne forblive i drift efter reglerne i denne bekendtgørelse.
Forskningsministeriet, den 21. april  

 1995 Frank Jensen / Mogens Ritsholm (* 1) Bekendtgørelsen indeholder bestemmelser, der gennemfører  

 Kommissionsdirektiv nr. 94/46/EF, De Europæiske Fællesskabers Tidende  

 (EF-Tidende) 1994 L 268/15.
