Momsmæssig behandling af messehagler Told- og Skattestyrelsen har svaret på en henvendelse fra en  

 rådgiver om den momsmæssige behandling af messehagler:
Der skal opkræves moms af salg af messehagler.
Grunden er, at der er  

 tale om en vare, der leveres mod vederlag, jf. momslovens § 4.
 Kunstnere eller disses arvinger kan ved førstegangssalg af  

 kunstnerens egne værker opkræve moms på et reduceret  

 grundlag svarende til 20 pct. af afgiftsgrundlaget, jf. momslovens § 30, stk.  

 3.
 Ved kunstgenstande forstås i momsloven, hvad der er omfattet af §  

 69, stk. 4. Det drejer sig om varer omfattet af nærmere angivne  

 KN-koder, dvs. vareopdelinger i EU's Kombinerede Nomenklatur (KN).
 Messehagler er omfattet af KN-kode 61.14 som "andre  

 beklædningsgenstande af trikotage" eller KN-kode 62.11 som "andre  

 beklædningsgenstande" fremstillet af andre tekstilstoffer end  

 trikotage.
 Der er ikke henvist til KN-kode 62.11 eller 61.14 i momslovens § 69, stk.  

 4, hvorfor messehagler ikke kan anses som kunstgenstande i momslovens  

 forstand.
