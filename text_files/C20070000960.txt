Vejledning  

 om vederlag, diæter, pension m.v. for varetagelsen  

  

 af kommunale hverv Kapitel 1 Indledning Indenrigs- og Sundhedsministeriet har udstedt  

 bekendtgørelse nr. 1461 af 19. december 2005 om vederlag, diæter, pension  

 m.v.  

 for varetagelsen af kommunale hverv, der trådte i kraft den 1. januar 2007.  

 Sammen med bekendtgørelse nr. 1460 af 19. december 2005 om vederlag, diæter,  

 pension m.v. for varetagelsen af regionale hverv, der ligeledes trådte i  

 kraft  

 den 1. januar 2007, erstatter bekendtgørelsen Indenrigs- og  

 Sundhedsministeriets bekendtgørelse nr. 584 af 9. juli 2002 om vederlag,  

 diæter, pension m.v. for varetagelsen af kommunale hverv som ændret ved  

 bekendtgørelse  

 nr. 943 af 21. november 2002.
 Udstedelsen af de to nye bekendtgørelser er bl.a. foranlediget  

 af et behov for ændringer i forbindelse med kommunalreformen.
Bekendtgørelse nr. 1461 af 19. december 2005 om vederlag,  

 diæter, pension m.v. for varetagelsen af kommunale hverv indebærer bl.a. nye,  

 forhøjede rammer for udvalgsvederlag.
Endvidere er der fastsat regler om et  

 helt nyt pensionssystem for borgmestre samt en række overgangsbestemmelser,  

 der  

 bl.a. knytter sig til overgangen fra ét pensionssystem til et andet.  

 Bekendtgørelsen indeholder endvidere en præcisering af visse bestemmelser i  

 det  

 omfang, der er fundet behov herfor.
Bekendtgørelsen gælder for kommunerne.
Der er i  

 bekendtgørelsen dog tillige fastsat visse overgangsbestemmelser vedrørende  

 pension til tidligere amtsborgmestre.
Forpligtelsen til som pensionsgiver at  

 indestå for samt administrere og udbetale pension til tidligere  

 amtsborgmestre  

 påhviler fra den 1. januar 2007  

 regionsrådene  

 med  

 refusion fra staten, hvorfor nærværende vejledning i et vist omfang tillige  

 er  

 relevant for  

 regionsrådene.
Vejledningen indeholder en oversigtlig fremstilling af de  

 gældende regler i loven samt en fremstilling af de gældende regler i  

 bekendtgørelsen med særlig omtale af nye regler samt praksis på områder, hvor  

 der har vist sig at være et særligt behov herfor.
Der er ikke tale om en  

 udtømmende gennemgang af regelsættet og den hertil knyttede praksis.
 Ved loven forstås i denne vejledning lov om kommunernes  

 styrelse (lovbekendtgørelse nr. 1060 af 24. oktober 2006).
 Ved bekendtgørelsen forstås i denne vejledning Indenrigs- og  

 Sundhedsministeriets bekendtgørelse nr. 1461 af 19. december 2005 om  

 vederlag,  

 diæter, pension m.v. for varetagelsen af kommunale hverv som ændret ved  

 bekendtgørelse nr. 133 af 9. februar 2007.
Kapitel 2 Vederlæggelse af   

 kommunalbestyrelsesmedlemmer 2.1. Den grundlæggende vederlæggelse 2.1.1. Fast vederlag Efter § 16, stk. 1, i loven modtager  

 kommunalbestyrelsesmedlemmer et fast vederlag.
I § 2, stk. 1, i  

 bekendtgørelsen  

 er det bestemt, at det faste vederlag udgør 50.000 kr. årligt.
I kommuner med  

 et indbyggertal på over 80.000 indbyggere udgør vederlaget dog 60.000 kr., og  

 i  

 Københavns Kommune udgør det faste vederlag 70.000 kr.
Det faste vederlag reguleres i lighed med vederlagene til  

 borgmestre efter de for tjenestemænd i staten gældende reguleringssatser for  

 løn.
Beløbene er angivet som grundbeløb pr. 1. oktober 1997, jf. § 2,  

 stk. 2, i bekendtgørelsen.
De gældende reguleringssatser fremgår af  

 Finansministeriets  

 lønoversigt, der udgives af  

 Finansministeriet, Personalestyrelsen, og opreguleres hvert år pr. 1. april.  

 Ændringer i vederlagene til borgmestre, jf. bilag 1 i bekendtgørelsen, vil  

 også  

 fremgå heraf.
Pr. 1. april 2006 er reguleringsprocenten 19,4136 pct.
Det  

 betyder, at et kommunalbestyrelsesmedlem i en kommune med mindre end 80.000  

 indbyggere pr. 1. april 2006 modtager 59.706,80 kr. i fast årligt vederlag og  

 i  

 en kommune med mere end 80.000 indbyggere pr. 1. april 2006 modtager  

 71.648,16  

 kr. i fast årligt vederlag, i Københavns Kommune dog 83.589,52 kr.
Ved en kommunes indbyggertal forstås kommunens indbyggertal  

 pr. 1. juli i det foregående år i henhold til den af Danmarks Statistik  

 offentliggjorte opgørelse over befolkningen i de enkelte kommuner, jf.  

 § 33, stk. 1, i bekendtgørelsen.
Falder indbyggertallet i kommunen,  

 opretholdes de ovenfor anførte beløb indtil udløbet af kommunalbestyrelsens  

 funktionsperiode, jf. § 33, stk. 2, i bekendtgørelsen.
2.1.1.1. Hvad omfatter det faste vederlag? I § 16, stk. 1, litra  

 a-g,  

 i loven er det udtømmende angivet, hvilke aktiviteter det faste vederlag som  

 kommunalbestyrelsesmedlem omfatter.
Opregningen er foretaget af hensyn til en  

 nærmere afgrænsning af de tilfælde, hvor et medlem har krav på eller af  

 kommunalbestyrelsen kan tillægges ret til erstatning for tabt  

 arbejdsfortjeneste samt godtgørelse af afholdte udgifter.
»a)  

 	  

 deltagelse i møder i kommunalbestyrelsen og  

 dennes udvalg samt underudvalg,« Litra a vedrører deltagelse i møder i kommunalbestyrelsen,  

 økonomiudvalg, stående udvalg, udvalg nedsat i henhold til § 17,  

 stk. 4, i loven samt de underudvalg, der er nedsat af økonomiudvalget og  

 de stående udvalg.
Af forarbejderne til § 16, stk. 1, litra a,  

 fremgår det, at mødebetingelsen indebærer, at samtlige medlemmer af organet  

 skal være indkaldt til det pågældende møde, og at medlemmerne af organet skal  

 deltage i en forhandling og træffe beslutning eller i hvert fald have  

 mulighed  

 herfor.
Også deltagelse med observatørstatus efter § 20, stk. 5, i  

 loven  hvorefter økonomiudvalget kan tillade  

 kommunalbestyrelsesmedlemmer, som  

 ikke er medlemmer af økonomiudvalget, at overvære dettes afsluttende  

 behandling  

 af forslag til årsbudget og flerårige budgetoverslag  er omfattet af  

 bestemmelsen.
»b)  

 	  

 deltagelse i møder i forbindelse med  

 varetagelse af kommunale hverv, der udføres efter valg af  

 kommunalbestyrelsen,  

 medmindre der på andet grundlag er fastsat bestemmelse om særskilt  

 vederlæggelse,« Litra b vedrører deltagelse i møder i forbindelse med  

 varetagelse af kommunale hverv, der udføres efter valg af  

 kommunalbestyrelsen.  

 Bestemmelsen omfatter ikke hverv, der udføres efter valg af et udvalg eller  

 andre.
Betydningen af udtrykket »efter valg af kommunalbestyrelsen«  

 indebærer endvidere, at vedkommende reelt skal være udpeget af  

 kommunalbestyrelsen.
Hvis kommunalbestyrelsen ved udpegningen er bundet af  

 indstillinger fra foreninger eller organisationer på en sådan måde, at der  

 ikke  

 er nogen reel valgmulighed, kan vedkommende ikke anses for at være valgt af  

 kommunalbestyrelsen.
Omvendt kan der efter omstændighederne være tale om et  

 hverv udført efter valg af kommunalbestyrelsen, selv om kommunalbestyrelsen  

 alene har indstillingsret til det pågældende hverv.
Det vil således være  

 tilfældet, hvis kommunalbestyrelsens indstilling er retligt bindende for den  

 udpegende myndighed.
Det gælder efter ministeriets opfattelse også, selv om  

 der  

 af ligestillingsmæssige hensyn skal indstilles både en mand og en kvinde, som  

 den udpegende myndighed skal vælge imellem.
 Som eksempel på hverv, der på den baggrund ikke kan anses  

 som omfattet af § 16, stk. 1, litra b, kan nævnes medlemskab af de  

 kommunale ældreråd, hvor medlemmerne vælges ved direkte valg, jf. § 31,  

 stk. 1, i lov om retssikkerhed og administration på det sociale område  

 (lovbekendtgørelse nr. 56 af 18. januar 2007). Uanset at de kommunale  

 ældreråd  

 nedsættes af kommunalbestyrelsen, kan hvervene som medlemmer af ældrerådene  

 således  

 ikke betragtes som kommunale hverv udført efter valg af kommunalbestyrelsen.
 Dette indebærer, at medlemmerne ikke i medfør af lovens  

 § 16 a, jf. § 16, stk. 1, litra b, kan ydes diæter, erstatning  

 for tabt arbejdsfortjeneste eller udgiftsgodtgørelse.
 Det følger endvidere af § 16, stk. 1, litra b, at  

 kommunalbestyrelsesmedlemmer, der er valgt til at varetage et hverv, kan  

 modtage såvel det faste vederlag efter den kommunale styrelseslov som en  

 særlig  

 vederlæggelse i form af f.eks. diæter og honorarer m.v. i de tilfælde, hvor  

 der  

 på særligt grundlag  i særlovgivningen eller i vedtægter for kommunale  

 fællesskaber,  

 selvejende institutioner el.lign.  er fastsat bestemmelser herom.
 Det betyder f.eks., at kommunalbestyrelsesmedlemmer vil have  

 krav på diæter i forbindelse med varetagelsen af hvervet som medlem af  

 valgbestyrelsen efter § 18, stk. 3, i lov om kommunale og regionale  

 valg (lovbekendtgørelse nr. 1293 af 8. december 2006) og § 31,  

 stk. 3, i folketingsvalgloven (lovbekendtgørelse nr. 1292 af 8. december  

 2006) samt for deltagelse i møder i folkeoplysningsudvalget efter § 40,  

 stk. 2, i folkeoplysningsloven (lovbekendtgørelse nr. 535 af 14. juni  

 2004  

 som ændret ved § 2 i lov nr. 593 af 24. juni 2005 og ved lov nr. 1593 af  

 20. december 2006). Dette gælder dog ikke borgmestre, idet en borgmester ikke  

 kan oppebære anden økonomisk ydelse af kommunens kasse for bestridelse af et  

 kommunalt hverv, jf. § 19, stk. 4, i bekendtgørelsen.
»c)  

 	  

 deltagelse i kurser m.v., der af  

 kommunalbestyrelsen eller af økonomiudvalget efter bemyndigelse af  

 kommunalbestyrelsen anses for at have betydning for varetagelsen af de under  

 litra a og b nævnte hverv,« Ved kurser i henhold til litra c forstås arrangementer,  

 hvori der som en ikke uvæsentlig del indgår egentlig undervisningsvirksomhed.  

 Herudover antages bestemmelsen også at omfatte kursuslignende arrangementer  

 som  

 konferencer, årsmøder og orienteringsmøder.
Der er i praksis lagt vægt på, at  

 de arrangementer, der kan henføres under kurser m.v., er af almen karakter og  

 uden direkte sammenhæng med konkrete sager i kommunen.
Ministeriet har i en  

 konkret sag udtalt, at bestemmelsen ikke omfatter en kompetencegivende  

 uddannelse  

 af længere varighed (  

 MPA-uddannelse  

 ), der kun i  

 mindre grad har betydning for varetagelsen af det kommunale hverv.
Kompetencen til at afgøre, om et kursus anses for at have  

 betydning for varetagelsen af de nævnte hverv, tilkommer kommunalbestyrelsen  

 i  

 hvert enkelt tilfælde.
Kommunalbestyrelsen kan overlade kompetencen til at  

 træffe afgørelse om kursers betydning til økonomiudvalget, men ikke til et  

 stående  

 udvalg, andre udvalg, råd o. lign. eller til forvaltningen.
De praktiske  

 problemer, der måtte være forbundet med dette delegationsforbud, kan  

 eventuelt  

 afhjælpes ved udarbejdelse af generelle regler  f.eks. i et særligt  

 regulativ  

  for, hvilke kurser m.v. kommunalbestyrelsen anser for at have  

 betydning for  

 varetagelsen af de i § 16, stk. 1, litra a og b, nævnte hverv.
Det  

 skal efter sådanne faste regler hovedsageligt bero på objektivt konstaterbare  

 kendsgerninger, om et kursus, som et kommunalbestyrelsesmedlem  eller  

 et  

 ikke-kommunalbestyrelsesmedlem, jf. § 16 a, stk. 1  ønsker at  

 deltage i, er omfattet.
Reglerne skal således ikke overlade et skøn til de  

 medarbejdere, der administrerer kursusdeltagelsen.
Studieture o. lign. anses som udgangspunkt ikke for omfattet  

 af § 16, stk. 1, litra c.
Det er dog i praksis antaget, at en  

 studietur i særlige tilfælde kan indeholde aktiviteter, der har karakter af  

 kursusvirksomhed  

 eller kursuslignende virksomhed.
Det betyder, at disse aktiviteter vil kunne  

 være omfattet af litra c.
Dette indebærer, at der for den tid, der medgår til  

 disse aktiviteter, er ret til udbetaling af erstatning for dokumenteret tabt  

 arbejdsfortjeneste, hvor medlemmet generelt har valgt dette, og  

 udgiftsgodtgørelse,  

 men ikke for den tid, der medgår til andre aktiviteter.
Studieture, der  

 foretages efter anmodning fra kommunalbestyrelsen eller dennes udvalg, kan  

 dog  

 som helhed være omfattet af litra f, jf. nedenfor.
»d)  

 	  

 deltagelse i seminarer, jf. § 9 a,« Litra d omhandler seminarer for kommunalbestyrelsens  

 medlemmer efter § 9 a i loven, f.eks. budgetseminarer.
Seminarer for  

 udvalg  

 er ikke omfattet af bestemmelsen.
»e)  

 	  

 deltagelse i revisionens forelæggelse af  

 beretninger, jf. § 42 c,« Litra e vedrører kommunalbestyrelsesmedlemmernes deltagelse  

 i møder, hvor revisionen forelægger sin beretning mundtligt for den samlede  

 kommunalbestyrelse, jf. lovens § 42 c.
Der kan, jf. lovens § 42 c,  

 stk. 4, ikke træffes beslutninger i forbindelse med revisionens  

 forelæggelse  

 for kommunalbestyrelsen, og kommunalbestyrelsesmedlemmernes deltagelse i  

 mødet  

 er således ikke omfattet af § 16, stk. 1, litra a.
Bestemmelsen i  

 litra e sikrer kommunalbestyrelsens medlemmer, der har mødepligt til de  

 møder,  

 hvor revisionen forelægger sine beretninger mundtligt for  

 kommunalbestyrelsen,  

 ret til erstatning for dokumenteret tabt arbejdsfortjeneste, når medlemmet  

 har  

 valgt dette, samt udgiftsgodtgørelse.
»f)  

 	  

 varetagelse af andre nærmere angivne kommunale  

 hverv efter anmodning fra kommunalbestyrelsen eller dennes udvalg« Litra f vedrører varetagelse af andre kommunale hverv end  

 møder efter anmodning fra kommunalbestyrelsen eller dennes udvalg, herunder  

 særlige udvalg nedsat i henhold til lovens § 17, stk. 4. Der er  

 efter  

 forarbejderne til bestemmelsen tale om hverv, hvor mødebetingelsen ikke er  

 opfyldt.
Bestemmelsen omfatter f.eks. deltagelse i forhandlinger med andre  

 kommunale, regionale eller statslige myndigheder, studieture, repræsentativt  

 arbejde, besigtigelser og deltagelse i borgermøder, i det omfang udførelsen  

 af  

 hvervet sker efter anmodning fra kommunalbestyrelsen eller dennes udvalg.  

 Såfremt der planlægges f.eks. en studietur eller en besigtigelse for et  

 udvalg  

 som helhed, skal deltagelse heri ske efter anmodning fra kommunalbestyrelsen,  

 for at aktiviteten kan anses for omfattet af litra f.
 Hvis en aktivitet er omfattet af litra f, kan  

 kommunalbestyrelsen beslutte at yde erstatning for dokumenteret tabt  

 arbejdsfortjeneste  

 til et medlem, såfremt medlemmet har valgt dette, jf. § 16, stk. 5,  

 i  

 loven, men kommunalbestyrelsen er ikke som ved de under litra  

 a-e  

 nævnte aktiviteter forpligtet hertil.
Selvom det i loven alene er anført udtrykkeligt i  

 tilknytning til litra b om deltagelse i møder, at der på andet grundlag kan  

 ydes særskilt vederlæggelse for varetagelse af hverv efter valg af  

 kommunalbestyrelsen,  

 antages dette at gælde tilsvarende ved varetagelse af andre aktiviteter efter  

 anmodning fra kommunalbestyrelsen eller dennes udvalg.
Således har  

 kommunalbestyrelsesmedlemmer f.eks. ret til at modtage diæter efter  

 § 18,  

 stk. 3, i lov om kommunale og regionale valg og § 31, stk. 3,  

 i  

 folketingsvalgloven i forbindelse med udførelse af hverv som tilforordnede  

 eller valgstyrere.
»g)  

 	  

 udførelse af andre aktiviteter i forbindelse  

 med de under litra  

 a-f  

 nævnte møder m.v.« Litra g omfatter alle øvrige aktiviteter, som er forbundet  

 med varetagelsen af de hverv, der er nævnt i litra  

 a-f.  

 Under bestemmelsen hører således mødeforberedelse samt besigtigelser,  

 tilsynsforretninger,  

 studieture, venskabsbybesøg og deltagelse i repræsentativt arbejde, der ikke  

 finder sted efter anmodning fra kommunalbestyrelsen eller dennes udvalg.  

 Møder  

 i underudvalg, der ikke er nedsat af økonomiudvalget eller et stående udvalg,  

 men af særlige udvalg nedsat i henhold til § 17, stk. 4, i loven,  

 anses tillige som en aktivitet, der er omfattet af litra g.
Hvis en aktivitet er omfattet af litra g, kan der ikke ydes  

 erstatning for dokumenteret tabt arbejdsfortjeneste i forbindelse med  

 aktiviteten, jf. lovens § 16, stk. 5. Dette gælder også for  

 rejsetid  

 i forbindelse med studieture, hvor hovedformålet med turen og den overvejende  

 del af turens program vedrører forhold, der er omfattet af litra g.
Derimod  

 vil  

 kommunalbestyrelsen kunne træffe beslutning om at yde godtgørelse for  

 udgifter til  

 befordring, fravær fra hjemstedet samt dokumenterede, nødvendige udgifter  

 forbundet med et fysisk handicap og til pasning af syge, nære pårørende, jf.  

 lovens § 16, stk. 11. Kommunalbestyrelsen er dog ikke som ved de  

 under litra  

 a-f  

 nævnte aktiviteter forpligtet hertil,  

 jf. lovens § 16, stk. 10.
2.1.2. Tillægsvederlag Efter § 16, stk. 4, i loven modtager  

 kommunalbestyrelsesmedlemmer med hjemmeboende børn under 10 år et  

 tillægsvederlag.
Dette vederlag er i § 3, stk. 1, i bekendtgørelsen  

 fastsat til 10.000 kr. årligt.
 Tillægsvederlaget er angivet som et grundbeløb pr. 1.  

 oktober 1997 og reguleres  som det faste vederlag  efter de for  

 tjenestemænd  

 i staten gældende reguleringssatser for løn, jf. § 3, stk. 2, i  

 bekendtgørelsen  

 og pkt. 2.1.1.
Det er som udgangspunkt en betingelse for tillægsvederlaget,  

 at kommunalbestyrelsesmedlemmet eller dennes ægtefælle eller samlever har  

 forældremyndighed over det hjemmeboende barn.
Der gælder en række undtagelser  

 hertil, jf. nærmere bekendtgørelsens § 3, stk. 3-5.
 Der ydes kun ét vederlag til kommunalbestyrelsesmedlemmet,  

 uanset om der bor flere børn under 10 år i hjemmet.
 To kommunalbestyrelsesmedlemmer, der bor sammen og har et  

 eller flere hjemmeboende børn under 10 år, har begge ret til vederlaget, idet  

 de begge  hver for sig  vil opfylde lovens betingelser.
 Hvis et kommunalbestyrelsesmedlem tillige er medlem af et  

 regionsråd, ydes tillægsvederlag for begge hverv.
2.1.3. Erstatning for dokumenteret tabt arbejdsfortjeneste 2.1.3.1. Hvornår ydes erstatning for tabt arbejdsfortjeneste? Et medlem af kommunalbestyrelsen kan vælge erstatning for  

 tabt arbejdsfortjeneste efter reglerne i lovens § 16, stk. 5. I så  

 fald reduceres det faste vederlag med 20.000 kr., jf. § 2, stk. 3,  

 i  

 bekendtgørelsen.
Beløbet på 20.000 kr. er ikke omfattet af reglerne om  

 regulering.
Valget skal foretages forud for og med virkning for ét  

 regnskabsår ad gangen, jf. § 2, stk. 3, i bekendtgørelsen.
Der er  

 ikke hjemmel til at fravige dette, uanset at der i løbet af året indtræder  

 uforudsete  

 ændringer i kommunalbestyrelsesmedlemmets indtjeningsforhold, eller  

 vedkommende  

 af andre årsager ønsker at ændre sit valg.
Der er fastsat et maksimum for erstatningsbeløbet.  

 Erstatningsbeløbet kan således pr. dag højst udgøre det femdobbelte af  

 diætsatsen for møder af ikke over 4 timers varighed, jf. § 16,  

 stk. 5, i loven.
For 2007 er det maksimale erstatningsbeløb 5 x 365 kr.  

 =  

 1.825 kr. pr. dag, jf. § 5, stk. 2, sammenholdt med § 4,  

 stk. 2, i bekendtgørelsen.
 Hvis et kommunalbestyrelsesmedlem vælger erstatning for tabt  

 arbejdsfortjeneste, har vedkommende ret til erstatning i forbindelse med  

 varetagelsen af de i lovens § 16, stk. 1, litra  

 a-e,  

 nævnte hverv.
Kommunalbestyrelsen kan endvidere beslutte at yde erstatning  

 for tabt arbejdsfortjeneste i forbindelse med et medlems varetagelse af de i  

 lovens § 16, stk. 1, litra f, nævnte hverv.
Der er således adgang  

 til  

 at yde erstatning for tabt arbejdsfortjeneste i forbindelse med udførelsen af  

 hverv efter kommunalbestyrelsens eller et udvalgs anmodning, selv om der ikke  

 er tale om et møde.
Som eksempel kan nævnes, at et kommunalbestyrelsesmedlem  

 af  

 kommunalbestyrelsen bliver anmodet om at forelægge en sag for en minister  

 eller  

 et folketingsudvalg.
Kommunalbestyrelsen kan træffe beslutning herom fra gang til  

 gang.
Beslutningen kan imidlertid også træffes mere generelt, forudsat at det  

 er præcist angivet, hvilke hverv der skal kunne begrunde udbetaling af  

 erstatning for tabt arbejdsfortjeneste.
Et kommunalbestyrelsesmedlem, som i henhold til ovennævnte  

 regler har valgt erstatning for tabt arbejdsfortjeneste, eller som  

 kommunalbestyrelsen i henhold til ovennævnte regler har besluttet at yde  

 erstatning for tabt arbejdsfortjeneste, kan dog ikke modtage en sådan  

 erstatning i forbindelse med varetagelse af hverv, hvor der i henhold til  

 særlovgivningen eller på andet særligt grundlag ydes særskilt vederlæggelse,  

 jf. lovens § 16, stk. 6. Eksempelvis vil et  

 kommunalbestyrelsesmedlem,  

 der fungerer som valgstyrer ved et kommunalt valg, ikke kunne modtage  

 erstatning for dokumenteret tabt arbejdsfortjeneste i forbindelse med  

 varetagelsen af dette hverv, idet den pågældende modtager særskilt  

 vederlæggelse herfor i form af diæter efter § 18, stk. 3, i lov om  

 kommunale og regionale valg.
Tilsvarende kan der ikke ydes erstatning for  

 tabt  

 arbejdsfortjeneste for hvervet som formand for et udvalg, hvis dette hverv  

 særskilt vederlægges, jf. pkt. 2.4., eller for hvervet som stedfortræder i  

 kommunalbestyrelsen, der særskilt vederlægges efter reglerne i lovens  

 § 16, stk. 8. Derimod kan der efter lovens § 16, stk. 6,  

 godt ydes et medlem erstatning for tabt arbejdsfortjeneste i forbindelse med  

 hvervet som medlem af et udvalg, uanset om dette hverv særskilt vederlægges,  

 jf. pkt. 2.3.
 Der er ikke adgang til at yde erstatning for tabt  

 arbejdsfortjeneste i forbindelse med et medlems varetagelse af de i lovens  

 § 16, stk. 1, litra g, nævnte hverv, jf. pkt. 2.1.1.1.
2.1.3.2. Dokumentation for tabet Erstatning for tabt arbejdsfortjeneste forudsætter, at der  

 er lidt et tab i forbindelse med varetagelsen af et kommunalt hverv.
 Loven sondrer ikke mellem hovederhverv og bierhverv.  

 Indtægtstab, der skyldes, at den pågældende ikke kan varetage bibeskæftigelse  

 på grund af et kommunalt hverv, kan også kræves erstattet.
 Erstatningsbeløbet omfatter alle mistede økonomiske ydelser  

 i forbindelse med fraværet, herunder feriegodtgørelse, manglende  

 pensionsindbetalinger  

 m.v.
Erstatningen ydes for selve mødetiden m.v. og den samlede  

 rejsetid i forbindelse med mødet m.v.
Forberedelsestid i forbindelse med  

 møder  

 m.v. kan ikke indgå i erstatningsberegningen.
Da det er det tab, der faktisk lides i forbindelse med  

 deltagelse i møder m.v., der skal erstattes, kan der som udgangspunkt ikke  

 ydes  

 erstatning ud over den tid, der medgår til selve mødet m.v. og befordring  

 frem  

 og tilbage.
Kun hvis indholdet eller karakteren af vedkommendes arbejde gør,  

 at  

 kommunalbestyrelsesmedlemmet lider tab derudover, kan dette tab erstattes.  

 Kommunalbestyrelsen må i givet fald tage stilling til, hvorvidt  

 arbejdsforholdet har en sådan karakter, at der kan dokumenteres indtægtstab  

 for  

 en hel arbejdsdag eller et vist antal timer, uanset at varetagelsen af det  

 kommunale  

 hverv ikke har haft en tilsvarende tidsmæssig udtrækning.
Der er ikke efter loven eller bekendtgørelsen noget krav om,  

 at det pågældende kommunalbestyrelsesmedlem skal søge at begrænse sit tab ved  

 så vidt muligt at få omlagt sin arbejdstid, og der består ikke nogen adgang  

 for  

 kommunalbestyrelsen til at stille krav herom.
Det vil formentlig være  

 vanskeligt at påvise et tab, såfremt et kommunalbestyrelsesmedlem vælger at  

 bruge f.eks. opsparet  

 flextid  

 til at varetage det  

 kommunale hverv.
 Det er kommunalbestyrelsen, der afgør, om tabet kan anses  

 for dokumenteret.
 For lønmodtageres vedkommende vil en skriftlig erklæring fra  

 vedkommendes arbejdsgiver normalt være tilstrækkelig dokumentation.
For selvstændige erhvervsdrivende, der driver virksomhed i  

 selskabsform, vil det lidte tab ofte ikke umiddelbart give sig udtryk i  

 reduceret indtjening, men tabet vil i stedet manifestere sig som et formuetab  

 i  

 selskabet.
Dette har principielt ingen betydning for retten til erstatning  

 for  

 tabt arbejdsfortjeneste.
 Kommunalbestyrelsen vil normalt kunne anse tabet for  

 dokumenteret ved en erklæring fra den pågældende selvstændige  

 erhvervsdrivende,  

 forudsat at de foreliggende omstændigheder i øvrigt sandsynliggør, at det  

 påståede tab er lidt.
2.1.3.3. Udbetaling af erstatning for dokumenteret  

 tabt arbejdsfortjeneste Udbetaling af erstatning for dokumenteret tabt  

 arbejdsfortjeneste sker som udgangspunkt til kommunalbestyrelsesmedlemmet.
 Ministeriet har imidlertid tidligere tilkendegivet, at  

 ministeriet kan anerkende en ordning, hvorefter udbetaling af erstatning for  

 dokumenteret tabt arbejdsfortjeneste på visse betingelser sker til et  

 kommunalbestyrelsesmedlems arbejdsgiver, hvis arbejdsgiveren undlader at  

 reducere medlemmets løn.
Et kommunalbestyrelsesmedlem har dog ikke krav på, at  

 udbetaling af erstatning for dokumenteret tabt arbejdsfortjeneste sker til  

 arbejdsgiveren, såfremt denne er indforstået.
Den enkelte kommunalbestyrelse  

 afgør selv, om man ønsker at medvirke til en sådan ordning.
Gennemførelse af  

 ordningen  

 forudsætter endvidere, at der indgås en aftale med den enkelte arbejdsgiver,  

 hvorved vedkommende accepterer ordningen, herunder at udbetale den fulde løn  

 til den ansatte uanset dennes fravær og at opfylde de øvrige krav, som  

 stilles  

 til arbejdsgiveren.
Det er en betingelse for, at udbetaling af erstatning for  

 dokumenteret tabt arbejdsfortjeneste kan ske til arbejdsgiveren, at kommunen  

 forud for udbetalingen modtager en erklæring fra arbejdsgiveren om medlemmets  

 fravær i arbejdstiden som følge af varetagelse af kommunalbestyrelsesarbejde  

   

 med angivelse af dato for fraværet, antallet af mistede arbejdstimer de  

 enkelte  

 dage, medlemmets timesats samt størrelsen af det indtægtstab, den ansatte  

 ville  

 have lidt i den pågældende måned, hvis arbejdsgiveren havde trukket  

 vedkommende  

 i løn i fraværsperioden.
Denne erklæring skal sammenholdes med opgørelsen fra  

 medlemmet over deltagelse i møder m.v., herunder med angivelse af karakteren  

 af  

 de enkelte aktiviteter.
En generel aftale mellem kommunalbestyrelsesmedlemmet  

 og arbejdsgiveren om en fast nedsættelse af arbejdstiden uden samtidig  

 reduktion i medlemmets løn kan ikke danne grundlag for udbetalingen af  

 erstatning for tabt arbejdsfortjeneste til arbejdsgiveren.
 Det er endvidere en betingelse, at der på baggrund af  

 lønseddel eller lønspecifikation kan sondres mellem løn for de timer, hvor  

 den  

 pågældende faktisk har været beskæftiget for arbejdsgiveren, og det, der  

 udbetales som følge af, at arbejdsgiveren modtager erstatning for  

 dokumenteret  

 tabt arbejdsfortjeneste fra kommunen.
Den beskrevne udbetalingsordning kan ikke benyttes i forhold  

 til statstjenestemænd, tjenestemænd i folkekirken eller andre ansatte i  

 staten  

 og folkekirken samt ansatte ved tilskudsinstitutioner m.v., for hvilke en  

 minister fastsætter eller godkender  

 løn-  

 og  

 ansættelsesvilkår.
Det skyldes, at disse grupper af ansatte alene mod  

 lønafkortning  

 kan ydes tjenestefrihed til varetagelse af  

 kommunale hverv, jf.
Finansministeriets bekendtgørelse om tjenestefrihed og  

 lønafkortning  

 for tjenestemænd, der varetager ombud o.  

 lign. (bekendtgørelse nr. 536 af 25. november 1985 som ændret ved  

 bekendtgørelse  

 nr. 263 af 27. april 1987 og bekendtgørelse nr. 859 af 2. november 1993) og  

 Finansministeriets cirkulære nr. 128 af 25. november 1985 om tjenestefrihed  

 og  

 lønafkortning  

 for ansatte i staten m.v., der varetager  

 ombud o. lign.
Personalestyrelsen har tilkendegivet, at man vil overveje at  

 ændre den nævnte bekendtgørelse, således at ansatte i staten m.v. i denne  

 sammenhæng  

 kan sidestilles med  

 andre  

 borgere.
2.2. Det konstituerende møde For deltagelse i det konstituerende møde ydes diæter og  

 erstatning for dokumenteret tabt arbejdsfortjeneste, jf. lovens § 16,  

 stk. 3. Det gælder også den, der på mødet vælges til borgmester, samt  

 den  

 eventuelt deltagende borgmester for indeværende valgperiode.
Erstatning for  

 tabt arbejdsfortjeneste ydes også til medlemmer, der (endnu) ikke har valgt  

 eller agter at vælge denne ordning  under forudsætning af, at de  

 pågældende  

 har lidt et tab, jf. pkt. 2.1.3.2.
 Ydelsen af diæter og erstatning for dokumenteret tabt  

 arbejdsfortjeneste sker ifølge lovens § 16, stk. 3, i øvrigt efter  

 de  

 regler, der gælder for ydelse af diæter og erstatning for dokumenteret tabt  

 arbejdsfortjeneste til personer, der ikke er medlem af kommunalbestyrelsen.  

 Der  

 henvises til kapitel 3, pkt. 3.1.
2.3. Udvalgsvederlag Reglerne om vederlag til udvalgsmedlemmer er fastsat i  

 bekendtgørelsens §§ 7 og 8, § 14 (faste udvalg i magistratsstyre)  

 og  

 § 17 (medlemskab af det udvalg, der i kommuner med udvalgsløst styre  

 behandler sager om hjælp til enkeltpersoner på det sociale område, jf.  

 § 17 i lov om retssikkerhed og administration på det sociale område).
 Kommunalbestyrelsen kan i udvalgsstyrede kommuner efter  

 bekendtgørelsens § 7, stk. 1, beslutte at yde udvalgsvederlag til  

 medlemmer af kommunalbestyrelsen for medlemskab af økonomiudvalget og stående  

 udvalg og til de medlemmer, der er valgt af kommunalbestyrelsen til børn og  

 unge-udvalget efter § 19 i lov om retssikkerhed og administration på det  

 sociale område.
Der er afhængigt af kommunens indbyggertal fastsat en pulje,  

 der udgør det maksimale beløb, som kommunalbestyrelsen kan beslutte at  

 anvende  

 til vederlæggelse af samtlige de af ordningen omfattede udvalg.  

 Ekstraudgifter  

 til vederlæggelse af stedfortrædere for udvalgsmedlemmer, jf. § 28,  

 stk. 2, i loven, kan dog om fornødent afholdes uden for puljen.
Ved en  

 kommunes indbyggertal forstås kommunens indbyggertal pr. 1. juli i det  

 foregående år i henhold til den af Danmarks Statistik offentliggjorte  

 opgørelse  

 over befolkningen i de enkelte kommuner, jf. § 33, stk. 1, i  

 bekendtgørelsen.  

 Falder indbyggertallet i kommunen, opretholdes de ovenfor anførte puljer  

 indtil  

 udløbet af kommunalbestyrelsens funktionsperiode, jf. § 33, stk. 2,  

 i  

 bekendtgørelsen.
 Puljerne er med virkning fra den 1. januar 2007 i  

 forbindelse med tilførslen af nye opgaver til kommunerne ved kommunalreformen  

 blevet forhøjet med henblik på at understøtte et eventuelt behov for at  

 oprette  

 flere udvalg end hidtil.
Kommunalbestyrelsens beslutning om fordeling af  

 udvalgsvederlag mellem de enkelte udvalg skal efter bekendtgørelsens  

 § 7,  

 stk. 3, træffes forud for og med virkning for mindst ét regnskabsår ad  

 gangen, dog således at en nyvalgt kommunalbestyrelse kan træffe beslutning  

 herom i første kvartal af funktionsperioden med virkning fra den 1. i måneden  

 efter beslutningens vedtagelse.
Beslutning kan endvidere træffes på det  

 konstituerende møde, hvis der er enighed herom.
Fordelingen kan efter  

 bekendtgørelsens § 7, stk. 3, i øvrigt ændres i løbet af  

 regnskabsåret, hvis kommunalbestyrelsen foretager ændringer i  

 udvalgsstrukturen.
En nyvalgt kommunalbestyrelse vil  indtil en ny beslutning  

 om udvalgsvederlag eventuelt træffes i løbet af første kvartal af  

 funktionsperioden  kunne yde udvalgsvederlag i henhold til den  

 hidtidige  

 kommunalbestyrelsesbeslutning herom.
Hvis en nyvalgt kommunalbestyrelse  

 træffer  

 beslutning om fordeling af udvalgsvederlag i januar måned, vil  

 udvalgsvederlag  

 for januar måned således blive ydet i henhold til den tidligere  

 kommunalbestyrelsesbeslutning herom, mens den nyvalgte kommunalbestyrelses  

 beslutning får virkning fra 1. februar.
Det er kommunalbestyrelsen, der  

 fastsætter  

 størrelsen af vederlaget til de enkelte udvalg.
Den samlede sum af de årlige  

 udvalgsvederlag, herunder udvalgsvederlag ydet i henhold til en tidligere  

 kommunalbestyrelses beslutning herom, kan højst udgøre den i § 7,  

 stk. 2, fastsatte ramme.
 Kommunalbestyrelsernes første funktionsperiode i de nye kommuner,  

 der er dannet i forbindelse med kommunalreformen, regnes fra den 1. januar  

 2007  

 til den 31. december 2009, jf. § 7 i lov om revision af den kommunale  

 inddeling.
 Beslutning om at yde udvalgsvederlag efter bekendtgørelsens  

 § 7, stk. 1, i kommunalbestyrelsernes første funktionsperiode i de  

 nye kommuner, jf. ovenfor, kunne træffes af sammenlægningsudvalget som led i  

 dettes forberedelse af oprettelsen af den nye kommune.  

 Sammenlægningsudvalgets eventuelle  

 beslutning herom kan omgøres af kommunalbestyrelsen i første kvartal af  

 funktionsperioden, dvs. indtil den 31. marts 2007.
Det beløb, som kommunalbestyrelsen efter de ovennævnte  

 regler har fordelt til et udvalg, fordeles efter bekendtgørelsens § 7,  

 stk. 4, ligeligt mellem de kommunalbestyrelsesmedlemmer, der er medlem  

 af  

 udvalget.
Ved fordelingen ses bort fra udvalgets formand, hvis denne modtager  

 vederlag for formandshvervet, jf. herom pkt. 2.4. Dette gælder også, hvis  

 udvalgets formand er borgmester, jf. kapitel 5.
 Der er ikke hjemmel til at vederlægge medlemskab af et  

 udvalg nedsat i medfør af lovens § 17, stk. 4, eller eventuelle  

 underudvalg.
2.4. Vederlæggelse af udvalgsformænd 2.4.1. Formandsvederlag Reglerne om vederlag til udvalgsformænd er fastsat i  

 bekendtgørelsens §§ 9 og 10, § 15 (faste udvalg i kommuner med  

 magistratsstyre) og § 18 (det udvalg, der i kommuner med udvalgsløst  

 styre  

 behandler sager om hjælp til enkeltpersoner på det sociale område,  

 jf  

 § 17 i lov om retssikkerhed og administration på  

 det sociale område).
Kommunalbestyrelsen kan i udvalgsstyrede kommuner efter  

 bekendtgørelsens § 9, stk. 1, beslutte at yde  

 udvalgsformandsvederlag  

 til formænd for stående udvalg, formanden for børn og unge-udvalget og  

 formanden for et eventuelt folkeoplysningsudvalg.
Formandsvederlag kan også  

 ydes til et ikke-kommunalbestyrelsesmedlem, i den udstrækning et  

 ikke-kommunalbestyrelsesmedlem er valgt til formand for et  

 folkeoplysningsudvalg.
Den fastsatte pulje, jf. § 9, stk. 2, udgør det  

 maksimale beløb, som kommunalbestyrelsen kan beslutte at anvende til  

 vederlæggelse  

 af samtlige de af ordningen omfattede udvalgsformænd.
Puljen er afhængig af  

 kommunens indbyggertal.
Ved en kommunes indbyggertal forstås kommunens  

 indbyggertal  

 pr. 1. juli i det foregående år i henhold til den af Danmarks Statistik  

 offentliggjorte opgørelse over befolkningen i de enkelte kommuner, jf.  

 § 33, stk. 1, i bekendtgørelsen.
Falder indbyggertallet i kommunen,  

 opretholdes de oven for anførte puljer indtil udløbet af kommunalbestyrelsens  

 funktionsperiode, jf. § 33, stk. 2, i bekendtgørelsen.
Der er endvidere i § 9, stk. 3-5, fastsat  

 maksimumbeløb for vederlæggelsen af det enkelte formandshverv.
Det maksimale  

 vederlag for et formandshverv i et stående udvalg er således 40 pct. af  

 vederlaget til formanden for kommunalbestyrelsen i den pågældende kommune,  

 jf.  

 § 9, stk. 3. Vederlaget til formanden for børn og unge-udvalget kan  

 i  

 kommuner med indtil 40.000 indbyggere højst udgøre 10 pct. af vederlaget til  

 den pågældende kommunes borgmester og i kommuner med over 40.000 indbyggere  

 højst 20 pct.
Vederlaget til formanden for folkeoplysningsudvalget kan højst  

 udgøre 10 pct. af vederlaget til den pågældende kommunes borgmester.
 Der er ikke efter loven og bekendtgørelsen noget til hinder  

 for, at det samme kommunalbestyrelsesmedlem kan varetage  og blive  

 vederlagt  

 for  flere udvalgsformandsposter.
En vederlagt udvalgsformand, der har valgt erstatning for  

 tabt arbejdsfortjeneste i henhold til § 16, stk. 5, i loven, kan  

 ikke  

 modtage erstatning for tabt arbejdsfortjeneste for varetagelse af hverv, der  

 udføres  

 i dennes egenskab af udvalgsformand, jf. lovens § 16, stk. 6.  

 Eksempelvis anses en formands deltagelse i møder m.v., der vedrører forhold,  

 som falder inden for udvalgets område, for at være forbundet med den  

 pågældendes hverv som udvalgsformand.
Der kan således ikke ydes erstatning  

 for  

 tabt arbejdsfortjeneste i forbindelse med deltagelse i sådanne møder.  

 Formanden  

 vil endvidere ikke kunne modtage erstatning for tabt arbejdsfortjeneste i  

 forbindelse  

 med deltagelse i kurser, der vedrører udvalgets forretningsområde.
 Der er ikke hjemmel til at vederlægge formanden for et  

 udvalg nedsat i medfør af lovens § 17, stk. 4, eller eventuelle  

 underudvalg.
 I § 9, stk. 1, § 15, stk. 1, og  

 § 18 i bekendtgørelsen er det bestemt, at samtlige de omhandlede  

 formandsvederlag skal fastsættes i kommunens styrelsesvedtægt.
2.4.2. Funktionsvederlag Et udvalgsmedlem, der på grund af formandens fravær er  

 konstitueret som formand for et udvalg i en periode på mindst to uger, eller  

 en  

 næstformand, der på grund af formandens fravær fungerer som formand for et  

 udvalg i en periode på mindst to uger, modtager i funktionsperioden vederlag  

 svarende til formandens vederlag forholdsmæssigt for den pågældende periode,  

 jf. § 10 i bekendtgørelsen.
Det følger heraf, at hver konstituering eller  

 funktionsperiode skal udgøre en uafbrudt periode på mindst to uger for at  

 berettige til funktionsvederlag.
Kortere perioder kan således ikke lægges  

 sammen.
 Funktionsvederlag kan maksimalt ydes i en uafbrudt periode  

 på 9 måneder, jf. bekendtgørelsens § 10.
2.4.3. Efterløn til udvalgsformænd I henhold til bekendtgørelsens § 11 ydes der efterløn  

 til udvalgsformænd.
Efterlønnen er fastsat således, at den svarer til  

 formandens  

 funktionstid  

 i påbegyndte hele år gange  

 det sidst ydede månedlige udvalgsformandsvederlag  med et maksimum på 3  

 måneders vederlag.
Det er dog en betingelse for at opnå efterløn, at  

 formanden  

 har haft mindst ét års uafbrudt vederlæggelse som formand for et udvalg.
Ved beregningen af efterlønnen er det udelukkende  

 funktionstidens  

 varighed, der er afgørende  ikke dens  

 fordeling på kalenderår.
Ved beregningen kan der således ikke stilles krav  

 om,  

 at  

 funktionstiden  

 er inden for samme valgperiode,  

 eller at den pågældende har fungeret for det samme udvalg, såfremt  

 funktionstiden  

 i øvrigt er uafbrudt.
 Som eksempel kan nævnes, at en udvalgsformand, der går af  

 den 1. februar efter at have fungeret som formand i 1 ½ år, og på  

 fratrædelsestidspunktet vederlægges med 5.000 kr. om måneden, har krav på  

 10.000 kr. i efterløn.
I bekendtgørelsens § 11, stk. 3, er det fastsat,  

 at der ikke ydes efterløn, hvis den fratrådte udvalgsformand tiltræder som  

 vederlagt formand for et andet udvalg.
Dette gælder uden hensyn til  

 størrelsen  

 af det vederlag, der oppebæres.
Det indebærer, at der ikke er adgang til at  

 udbetale efterløn svarende til differencen mellem to udvalgsformandsvederlag,  

 selv om det formandshverv, der overtages, indebærer, at den pågældende ydes  

 et  

 væsentligt lavere udvalgsformandsvederlag end hidtil.
En udvalgsformand, der samtidig har varetaget flere  

 vederlagte formandshverv, kan være berettiget til efterløn på baggrund af  

 varetagelsen af hvert af disse hverv.
Det gælder, uanset om hvervene  

 fratrædes  

 samtidig, eller om et eller flere hverv fortsat bestrides.
En fratrådt  

 udvalgsformand kan således være berettiget til efterløn, selv om  

 udvalgsformanden fortsat bestrider en eller flere andre  

 udvalgsformandsposter.  

 Det skyldes, at den fratrådte udvalgsformand ikke i denne situation tiltræder  

 som formand for et andet vederlagt udvalg, jf. bekendtgørelsens § 11,  

 stk. 3. I forbindelse med fratræden af det sidste hverv kan tidligere  

 formandsperioder, der allerede én gang er indgået i grundlaget for  

 beregningen  

 af efterløn, ikke på ny indgå i beregningen, selvom det måtte kunne anføres,  

 at  

 funktionstiden  

 også i det foreliggende tilfælde har  

 været uafbrudt.
Det skyldes, at en funktionsperiode kun kan indgå i  

 beregningsgrundlaget én gang.
Begrundelsen herfor er, at efterløn til udvalgsformænd er  

 indført for at sikre en udvalgsformand økonomisk ved fratræden.
Efterløn  

 giver  

 en udvalgsformand en bedre mulighed for at tilrettelægge sin arbejdssituation  

 efter de ændrede vilkår.
Efterløn er som sådan ikke en rettighed, der løbende  

 optjenes, men en (overgangs)ydelse, der beregnes på grundlag af vederlaget og  

 ancienniteten som udvalgsformand på fratrædelsestidspunktet.
 Efterløn ydes ikke, hvis den fratrådte udvalgsformand  

 tiltræder som formand for kommunalbestyrelsen, som magistratsmedlem, som  

 formand for stående udvalg i kommuner, der har styreform med delt  

 administrativ  

 ledelse, eller som regionsrådsformand, jf. bekendtgørelsens § 11,  

 stk. 3.
Bestemmelsen er derimod ikke til hinder for, at der ydes  

 efterløn til en fratrådt udvalgsformand i en kommune, hvis den pågældende  

 tiltræder som formand for et særligt udvalg af midlertidig karakter i et  

 regionsråd.
Det skyldes, at der ikke er hjemmel til at yde  

 sådanne formænd et traditionelt, særskilt formandsvederlag, men alene et  

 vederlag på op til det dobbelte af det vederlag, der ydes et medlem i samme  

 udvalg.
 Efterløn kan også ydes til et  

 ikke-kommunalbestyrelsesmedlem, i den udstrækning et  

 ikke-kommunalbestyrelsesmedlem har været valgt til formand for et eventuelt  

 folkeoplysningsudvalg.
 Bestemmelsen giver ikke adgang til at yde  

 efterindtægt  

 til ægtefælle eller børn i tilfælde, hvor en  

 udvalgsformand afgår ved døden.
2.5. Vederlæggelse af næstformænd 2.5.1. Vederlæggelse af næstformand for  

 kommunalbestyrelsen Reglerne om vederlag til kommunalbestyrelsens næstformand  

 findes i bekendtgørelsens §§ 12 og 13.
Kommunalbestyrelsen kan beslutte at yde vederlag på indtil  

 10 pct. af formandens vederlag til en næstformand.
I Københavns Kommune kan  

 Borgerrepræsentationen dog beslutte at tillægge såvel første som anden  

 næstformand et vederlag på indtil 15 pct. af formandens vederlag.
Kommunalbestyrelsens beslutning om næstformandsvederlag skal  

 træffes forud for og med virkning for mindst ét regnskabsår ad gangen, dog  

 således at en nyvalgt kommunalbestyrelse kan træffe beslutning herom i første  

 kvartal af funktionsperioden med virkning fra den 1. i måneden efter  

 beslutningens  

 vedtagelse.
Beslutning om vederlæggelse af næstformanden for  

 kommunalbestyrelsen kan endvidere træffes på det konstituerende møde.
 Kommunalbestyrelsernes første funktionsperiode i de nye  

 kommuner, der er dannet i forbindelse med kommunalreformen, regnes fra den 1.  

 januar 2007 til den 31. december 2009, jf. § 7 i lov om revision af den  

 kommunale inddeling.
 Om vederlæggelse i de tilfælde, hvor en næstformand fungerer  

 som borgmester, se kapitel 5, pkt. 5.2.
2.5.2. Vederlæggelse af næstformand for udvalg Der er ikke mulighed for at tillægge næstformænd for udvalg  

 et særligt vederlag.
 Dog gælder det, at næstformanden for børn og unge-udvalget i  

 Københavns Kommune kan tillægges et vederlag, der højst kan udgøre 6 pct. af  

 vederlaget til formanden for Borgerrepræsentationen.
 For så vidt angår vederlæggelse i de tilfælde, hvor en  

 næstformand fungerer som udvalgsformand, henvises til pkt. 2.4.2.
Kapitel 3 Vederlæggelse af   

 ikke-kommunalbestyrelsesmedlemmer 3.1. Diæter og erstatning for dokumenteret tabt  

 arbejdsfortjeneste Efter § 16 a, stk. 1, i loven kan kommunalbestyrelsen  

 beslutte at yde ikke-kommunalbestyrelsesmedlemmer diæter og erstatning for  

 tabt  

 arbejdsfortjeneste for deltagelse i den type kommunale hverv, der er nævnt i  

 lovens § 16, stk. 1, litra  

 a-f.  

 Kommunalbestyrelsen kan vælge at udbetale begge ydelser, kun den ene af  

 ydelserne  

 eller ingen af disse.
 Kommunalbestyrelsen har således f.eks. mulighed for at  

 beslutte, at der til et ikke-kommunalbestyrelsesmedlem, der er medlem af et  

 særligt udvalg nedsat i henhold til lovens § 17, stk. 4, eller til  

 et  

 ikke-kommunalbestyrelsesmedlem, der varetager et kommunalt hverv efter valg  

 af  

 kommunalbestyrelsen, alene skal ydes diæter og erstatning for tabt  

 arbejdsfortjeneste  

 i forbindelse med møderne, jf. lovens § 16, stk. 1, litra a og b.  

 Der  

 vil herefter ikke være adgang til at yde diæter og erstatning for tabt  

 arbejdsfortjeneste, hvis et udvalg anmoder et medlem om at udføre et hverv,  

 jf.  

 lovens § 16, stk. 1, litra f.
 Det er forudsat, at offentligt ansatte ikke kan modtage  

 diæter eller erstatning for tabt arbejdsfortjeneste for varetagelse af hverv,  

 der er et led i de pågældendes embedsgerning.
 Kommunalbestyrelsens kompetence til at træffe beslutninger  

 om ydelse af diæter og erstatning for tabt arbejdsfortjeneste efter lovens  

 § 16 a, stk. 1, kan ikke delegeres til et af kommunalbestyrelsen  

 nedsat udvalg eller til forvaltningen.
Efter bemærkningerne til bestemmelsen kan  

 kommunalbestyrelsen træffe beslutninger om at yde diæter og erstatning for  

 tabt  

 arbejdsfortjeneste i forbindelse med varetagelsen af de enkelte hverv eller  

 generelt, f.eks. i form af et diætregulativ.
Det er i den forbindelse i  

 praksis  

 antaget, at kommunalbestyrelsen kan beslutte, at der kun ydes diæter og  

 erstatning for tabt arbejdsfortjeneste inden for en nærmere angivet grænse,  

 f.eks. et bestemt antal møder eller en beløbsgrænse.
Hvis  

 kommunalbestyrelsens  

 hjemmel til at yde diæter m.v. findes i særlovgivningen, må adgangen til at  

 fastsætte en grænse for udbetalingerne afhænge af en fortolkning af den  

 pågældende hjemmelsbestemmelse.
 Der kan ikke ydes et ikke-kommunalbestyrelsesmedlem diæter  

 og erstatning for tabt arbejdsfortjeneste i henhold til styrelseslovens  

 regler  

 i forbindelse med varetagelsen af kommunale hverv, hvis der er tillagt den  

 pågældende særligt honorar eller vederlag for varetagelsen af dette hverv,  

 jf.  

 lovens § 16 a, stk. 4.
Som eksempel kan nævnes reglerne om vederlag til medlemmer  

 af de af kommunalbestyrelserne nedsatte bestyrelser for kommunale  

 undervisningsinstitutioner efter lov om specialundervisning for voksne  

 (lovbekendtgørelse nr. 658 af 3. juli 2000 som ændret ved § 62 i lov nr.  

 145 af 25. marts 2002 og ved § 2 i lov nr. 592 af 24. juni 2005). I det  

 omfang kommunalbestyrelsen har vedtaget at yde diæter og erstatning for tabt  

 arbejdsfortjeneste efter bestemmelsen i § 6 e i lov om  

 specialundervisning  

 for voksne, er det udelukket at yde diæter eller erstatning for tabt  

 arbejdsfortjeneste  

 for deltagelse i bestyrelsens møder i medfør af den kommunale styrelseslov  

 til  

 ikke-kommunalbestyrelsesmedlemmer, der er udpeget som medlemmer af  

 bestyrelsen,  

 jf. lovens § 16 a, stk. 4. Derimod kan  

 ikke-kommunalbestyrelsesmedlemmer, der varetager hvervet som  

 bestyrelsesmedlem  

 i en institutionsbestyrelse, ydes diæter og erstatning for tabt  

 arbejdsfortjeneste  

 i medfør af den kommunale styrelseslov for deltagelsen i kurser, der af  

 kommunalbestyrelsen anses at have betydning for varetagelsen af hvervet som  

 bestyrelsesmedlem.
Dette gælder, selv om der ikke kan gives disse ydelser for  

 deltagelsen  

 i bestyrelsesmøder.
Det skyldes, at der alene er tillagt et bestyrelsesmedlem  

 særligt vederlag for deltagelsen i bestyrelsesmøder efter reglerne i lov om  

 specialundervisning for voksne, men ikke for deltagelsen i kurser af  

 betydning  

 for hvervet.
Diætsatsen for hverv, der beslaglægger højst 4 timer, udgør  

 i 2007 365 kr. pr. dag.
Dette beløb vil hvert år den 1. januar, første gang  

 den  

 1. januar 2008, blive forhøjet med 5 kr.
I 2008 vil diætbeløbet således  

 udgøre  

 370 kr. pr. dag.
Hvis hvervet beslaglægger mere end 4 timer, ydes der dog det  

 dobbelte af det for det pågældende år gældende diætbeløb.
Der henvises i det  

 hele til § 4, stk. 2, i bekendtgørelsen.
 Ved beregningen af den tid, varetagelsen af hvervet  

 beslaglægger, medtages også den tid, der er fornøden til at rejse til og fra  

 det sted, hvor hvervet udføres, medmindre hele rejsen foregår inden for samme  

 kommunes grænser, jf. lovens § 16 a, stk. 2.
I tilfælde, hvor der varetages flere diætberettigende hverv  

 samme dag, skal mødetiderne sammenlægges ved beregningen af diætbeløbet.
Der  

 kan således ikke foretages selvstændig beregning af diæter for de enkelte  

 kommunale hverv for sig.
Et møde, der har strakt sig ud over kl. 24.00,  

 betragtes  

 også diætmæssigt som ét møde.
Erstatning for tabt arbejdsfortjeneste kan pr. dag højst  

 udgøre det femdobbelte af diætsatsen for møder af ikke over 4 timers  

 varighed,  

 jf. § 16 a, stk. 3, i loven.
For 2007 er det maksimale  

 erstatningsbeløb  

 5 x 365 kr. = 1.825 kr. pr. dag, jf. § 5, stk. 2, sammenholdt med  

 § 4, stk. 2, i bekendtgørelsen.
Ydelse af erstatning for  

 dokumenteret  

 tabt arbejdsfortjeneste forudsætter, at der er lidt et tab, jf. kapitel 2,  

 pkt.  

 2.1.3.2.
Kapitel 4 Godtgørelse af udgifter 4.1. Godtgørelse til kommunalbestyrelsesmedlemmer 4.1.1. Obligatorisk godtgørelse I henhold til § 16, stk. 10, litra  

 a-c, i loven er tre godtgørelsestyper obligatoriske i  

 forbindelse med et kommunalbestyrelsesmedlems deltagelse i de møder m.v., der  

 er nævnt i lovens § 16, stk. 1, litra  

 a-f.  

 Det gælder også, selv om der er tale om møder m.v. inden for kommunegrænsen.
 Efter loven har et kommunalbestyrelsesmedlem ikke pligt til  

 at modtage de godtgørelser, der er nævnt i § 16, stk. 10. Et  

 kommunalbestyrelsesmedlem har imidlertid krav på at modtage de nævnte  

 godtgørelser, og kommunalbestyrelsen kan derfor ikke  heller ikke i  

 enighed   

 træffe beslutning om en begrænsning af medlemmernes krav på godtgørelse.
»a)  

 befordringsgodtgørelse og godtgørelse for fravær fra hjemstedet,« Befordringsgodtgørelse Bestemmelsen i § 16, stk. 10, litra a, giver kun  

 adgang til dækning af positive udgifter til befordring.
Bestemmelsen er ikke  

 til hinder for, at en kommunalbestyrelse generelt beslutter som udgangspunkt  

 alene at godtgøre udgifter til en bestemt type befordring  f.eks. bus  

 eller  

 tog.
Der kan dog forekomme tilfælde, hvor et kommunalbestyrelsesmedlem  

 desuagtet vil have krav på (anden) befordringsgodtgørelse, f.eks. hvis  

 busserne  

 ikke kører eller lader sig benytte, eller hvis medlemmet af helbredsmæssige  

 årsager er afskåret fra at benytte offentlige transportmidler.
Tilsvarende er  

 det antaget, at en kommunalbestyrelse kan træffe en generel beslutning om at  

 yde kommunalbestyrelsesmedlemmer befordringsgodtgørelse gennem fast ydelse af  

 et på forhånd fastsat antal færgebilletter årligt, forudsat at dette er  

 udtryk  

 for de faktiske omkostninger ved rejser med henblik på varetagelse af de i  

 § 16, stk. 10, litra  

 a-f, nævnte hverv.  

 Kommunalbestyrelsesmedlemmer, der dokumenterer større udgifter til  

 færgebilletter ved varetagelse af de i § 16, stk. 1, litra  

 a-f, nævnte hverv, har imidlertid uanset  

 kommunalbestyrelsens beslutning krav på godtgørelse af disse yderligere  

 udgifter, da godtgørelsen som nævnt er obligatorisk.
Det forhold, at der skal være tale om positive udgifter,  

 dvs. omkostningsdækning, er efter forarbejderne til bestemmelsen imidlertid  

 ikke til hinder for, at der fastsættes generelle godtgørelsessatser, når blot  

 dette sker under hensyn til de faktiske omkostninger.
Indenrigs- og  

 Sundhedsministeriet har i en konkret sag udtalt, at adgangen til at fastsætte  

 generelle godtgørelsessatser ikke er ensbetydende med, at sådanne satser kan  

 anvendes som grundlag for udbetaling af godtgørelse til et medlem, der rent  

 faktisk ikke har afholdt udgifter.
Eksempelvis kan der anvendes generelle  

 satser for befordring i bil, uanset at udgiften pr. kilometer vil variere  

 afhængig  

 af, hvilken bil der er tale om.
Dette er dog ikke ensbetydende med, at den  

 generelle kilometersats kan udbetales til en person, som rent faktisk ikke  

 har  

 haft udgifter til befordringen.
Et kommunalbestyrelsesmedlem, som får stillet  

 en bil til rådighed, hvor alle udgifter er afholdt af en anden end  

 kommunalbestyrelsesmedlemmet, er således ikke berettiget til at få godtgjort  

 udgifter, idet vedkommende ingen udgifter har haft.
Dette gælder, uanset hvem  

 der stiller bilen til rådighed.
Reglerne om  

  

 skattefri  

 befordringsgodtgørelse  

  

 fastsættes af Skatterådet.
De med virkning fra 1. januar  

 2007 gældende satser for skattefri befordringsgodtgørelse er således fastsat  

 i  

 bekendtgørelse nr. 1271 af 21. november 2006 om Skatterådets satser for 2007  

 vedrørende fradrag for befordring mellem hjem og arbejdsplads mv.  

 Bekendtgørelsen bestemmer bl.a., at der skattefrit kan udbetales indtil 3,35  

 kr. pr. km ved kørsel til og med  

 20.000  

 km  

 årligt.
For kørsel udover  

 20.000 km  

 årligt er satsen 1,78 kr.  

 pr. km.
Bekendtgørelsen fastsætter således et maksimum for, hvor stort et  

 beløb  

 der kan udbetales skattefrit.
Udbetales befordringsgodtgørelse med et højere  

 beløb end Skatterådets satser, anses hele beløbet for personlig indkomst.
Det  

 gælder dog ikke, såfremt arbejdsgiveren/hvervgiveren ved den endelige  

 opgørelse  

 anser det beløb, der overstiger satsen, for løn i relation til A-skat,  

 arbejdsmarkedsbidrag og  

 SP-bidrag.
Den skattemæssige behandling af befordringsgodtgørelsen er  

 ikke i sig selv afgørende for, om godtgørelsen er i overensstemmelse med  

 reglerne i lov om kommunernes styrelse.
Efter § 16, stk. 10, litra  

 a,  

 har kommunalbestyrelsen således adgang til  under hensyn til de  

 faktiske  

 udgifter  at fastsætte egne generelle satser for  

 befordringsgodtgørelse, der  

 kan være højere end satserne for skattefri befordringsgodtgørelse.
I så fald  

 skal der ske beskatning, jf. ovenfor.
Særlige befordringsudgifter, der er begrundet i handicap, er  

 ligesom udgifter til befordring i øvrigt omfattet af reglen i lovens  

 § 16,  

 stk. 10, litra a.
Dette gælder uanset den særlige regel i § 16,  

 stk. 10, litra b, der giver adgang til godtgørelse af dokumenterede,  

 nødvendige udgifter i forbindelse med et fysisk handicap.
Det vil således  

 ikke  

 være i overensstemmelse med § 16, stk. 10, litra a, på forhånd at  

 udelukke bestemte arter af befordringsudgifter, f.eks. særlige udgifter til  

 handicappede, fra godtgørelse efter bestemmelsen.
Det antages dog som anført,  

 at kommunalbestyrelsen generelt kan beslutte som udgangspunkt at godtgøre  

 udgiften til en bestemt type befordring  f.eks. bus eller tog.
Dette  

 betyder,  

 at en fysisk handicappet person ikke har krav på godtgørelse af  

 ekstraudgifter  

 til f.eks. transport med taxa, såfremt vedkommende faktisk er i stand til  

 uden  

 særlige gener at benytte bus eller tog.
 Uanset, at der ikke i lovens § 16, stk. 10, er  

 fastsat begrænsninger i kommunernes pligt til at yde befordringsgodtgørelse,  

 antages det, at bestemmelsen først og fremmest tager sigte på transport fra  

 bopælen  

 til det sted, hvor det kommunale hverv udøves.
Der vil dog efter bestemmelsen tillige være krav på  

 godtgørelse af transportomkostninger fra et arbejdssted eller et andet  

 opholdssted til mødestedet.
Dette gælder også, selv om arbejdssted eller  

 opholdssted ligger uden for kommunegrænsen, hvis det under hensyn til  

 transporttiden og de dermed forbundne udgifter må anses for naturligt, at den  

 pågældende deltager i mødet m.v.
Det må imidlertid antages, at kravet på  

 befordringsgodtgørelse har sammenhæng med den mødepligt, der følger af det  

 borgerlige ombud.
Har kommunalbestyrelsesmedlemmet ikke mødepligt, og er  

 medlemmet dermed ikke forpligtet til at varetage hvervet, har  

 kommunalbestyrelsesmedlemmet ikke krav på befordringsgodtgørelse.
Ministeriet  

 har i en konkret sag udtalt, at en afstand på  

 45 km  

 fra arbejdssted til mødested ikke  

 i sig selv medførte, at der ikke var mødepligt ved kommunalbestyrelsesmøder  

 m.v., og der ville derfor i en sådan situation være pligt til at yde  

 befordringsgodtgørelse  

 til det pågældende kommunalbestyrelsesmedlem, der kørte fra arbejdsstedet for  

 at deltage i et møde og returnerede til arbejdsstedet.
Der er derimod ikke  

 adgang til at godtgøre transportomkostninger, hvis medlemmet har lovligt  

 forfald, f.eks. på grund af bortrejse i forbindelse med arbejde eller ferie.  

 Det bemærkes i den forbindelse, at det er antaget, at sommerhusophold o.  

 lign.  

 ikke kan anses som lovligt forfald, medmindre opholdet skyldes forhold, der  

 kan  

 opveje det borgerlige ombud, f.eks. forretninger, ferie og sygdom, herunder  

 hos  

 nære pårørende.
Der kan endvidere være situationer, hvor medlemmet henset til  

 afstanden mellem arbejdsstedet eller opholdsstedet uden for kommunegrænsen og  

 mødestedet og de dermed forbundne meget omfattende rejseudgifter ikke har  

 mødepligt.  

 Det kan være tilfældet, hvis medlemmet arbejder eller opholder sig i en meget  

 betydelig afstand fra mødestedet, f.eks. i Bruxelles.
Der kan endvidere være situationer, hvor medlemmet henset  

 til afstanden mellem arbejdsstedet eller opholdsstedet uden for  

 kommunegrænsen  

 og mødestedet og de dermed forbundne omfattende rejseudgifter har mødepligt  

 uden at have krav på befordringsgodtgørelse.
Dette kan være tilfældet, hvis  

 medlemmet uden at have lovligt forfald opholder sig i betydelig afstand fra  

 mødestedet.
Ministeriet har i en konkret sag fundet, at en afstand på  

 200 km  

 fra et sommerhus til det sted,  

 hvor det kommunale hverv udøvedes, ikke fritog et kommunalbestyrelsesmedlem,  

 der var pensioneret, fra mødepligt, når vedkommende uden at holde ferie m.v.  

 opholdt sig i sommerhuset.
Ministeriet fandt imidlertid videre, at der var  

 tale  

 om så betydelig afstand, at kommunen ikke var forpligtet eller berettiget til  

 at godtgøre de hermed forbundne befordringsudgifter.
 Kommunalbestyrelsen kan  ud over de tilfælde, hvor kommunen  

 har pligt til at yde befordringsgodtgørelse  vælge at udbetale  

 befordringsgodtgørelse i særlige tilfælde, hvis kommunen har en saglig  

 interesse i, at en bestemt person varetager et kommunalt hverv uanset  

 afstanden  

 mellem mødestedet og vedkommendes opholdssted eller arbejdssted.
Det forhold, at et kommunalbestyrelsesmedlem ikke har brug  

 for en betalt hjemrejse, berettiger ikke til alternativt at få en anden  

 ydelse,  

 f.eks. overnatning.
Kun nødvendige udgifter kan dækkes i medfør af § 16,  

 stk. 10, litra a.
Hvorvidt f.eks. en overnatning er nødvendig af hensyn  

 til en fornuftig varetagelse af det kommunale hverv, skal vurderes af  

 kommunalbestyrelsen.
Godtgørelse for fravær fra hjemstedet   

 fraværsgodtgørelse Bestemmelsen i § 16, stk. 10, litra a, giver  

 endvidere adgang til dækning af positive udgifter i forbindelse med fravær  

 fra  

 hjemstedet.
Der vil typisk være tale om merudgifter til forplejning og logi.  

 Hvis kommunalbestyrelsen afholder udgifterne direkte, eller hvis udgifterne  

 afholdes som udlæg efter regning, skal det pågældende  

 kommunalbestyrelsesmedlem  

 ikke betale skat af beløbet.
Det forhold, at der skal være tale om positive udgifter,  

 dvs. omkostningsdækning, er efter forarbejderne til bestemmelsen imidlertid  

 ikke til hinder for, at der fastsættes generelle godtgørelsessatser, når blot  

 dette sker under hensyn til de faktiske omkostninger.
Kommunalbestyrelsen kan  

 herunder generelt beslutte, at der som udgangspunkt maksimalt kan godtgøres  

 udgifter af en bestemt størrelse til forplejning og logi, f.eks.  

 maksimumtakster  

 for morgenmad, frokost og aftensmad og en maksimumtakst pr. overnatning.  

 Adgangen til at fastsætte generelle godtgørelsessatser indebærer ikke, at  

 sådanne satser kan anvendes som grundlag for udbetaling af godtgørelse til et  

 medlem, der rent faktisk ikke har afholdt udgifter.
Kommunalbestyrelsen har  

 således en forpligtelse til at tilrettelægge administrationen af udbetaling  

 af  

 fraværsgodtgørelser således, at det sikres, at der ikke udbetales  

 godtgørelser  

 til medlemmer, der ikke har haft positive udgifter.
Det kan f.eks. ske i form  

 af en erklæring om, at medlemmet har haft positive udgifter i forbindelse med  

 fraværet.
De fraværsgodtgørelser, kommunerne kan udbetale efter de  

 ovennævnte regler, kan kun udbetales som  

  

 skattefri  

 fraværsgodtgørelse  

  

 i henhold til de regler, der fastsættes af Skatterådet  

 for skattefri rejsegodtgørelse.
De med virkning fra 1. januar 2007 gældende  

 satser for skattefri rejsegodtgørelse er fastsat i  

 SKAT-meddelelse  

 (SKM 2006.753.SKAT) om skattefri godtgørelse til dækning af rejseudgifter.  

 Meddelelsen bestemmer, at der bl.a. ikke kan udbetales skattefri godtgørelse  

 for rejser under 24 timer eller for rejser uden overnatning.
Meddelelsen  

 fastsætter endvidere et maksimum for, hvor stort et beløb der kan udbetales  

 skattefrit.
Den skattemæssige behandling af fraværsgodtgørelsen er ikke  

 i sig selv afgørende for, om godtgørelsen er i overensstemmelse med reglerne  

 i  

 lov om kommunernes styrelse.
Efter § 16, stk. 10, litra a, har  

 kommunalbestyrelsen således adgang til  under hensyn til de faktiske  

 udgifter  

  at fastsætte egne generelle satser for fraværsgodtgørelse, der kan  

 være  

 højere end satser for skattefri rejsegodtgørelse.
Bestemmelsen er heller ikke  

 til hinder for at fastsætte generelle satser for godtgørelse for fravær fra  

 bopælen  

  

 uden overnatning  

  

 , når blot  

 det sker under hensyn til de faktiske udgifter til forplejning.
Det er heller  

 ikke en betingelse for ydelse af fraværsgodtgørelse i medfør af bestemmelsen,  

 at der er tale om fravær fra bopælen i mindst 24 timer.
Opmærksomheden  

 henledes  

 på, at sådanne fraværsgodtgørelser efter generelle satser er skattepligtige,  

 jf. ovenfor.
 Det må antages, at kravet på fraværsgodtgørelse ligesom  

 kravet på befordringsgodtgørelse, jf. ovenfor, har sammenhæng med den  

 mødepligt,  

 der følger af det borgerlige ombud.
»b)  

 	  

 godtgørelse af dokumenterede, nødvendige  

 udgifter forbundet med et fysisk handicap,« Efter bemærkningerne til loven har bestemmelsen til formål  

 at sikre, at kommunalbestyrelsesmedlemmer, der har et fysisk handicap, i  

 videst  

 muligt omfang kan deltage på samme vilkår som andre  

 kommunalbestyrelsesmedlemmer.
Som eksempler på udgifter, der skal godtgøres  

 efter bestemmelsen, kan nævnes udgifter til hjælpemidler, særlig  

 sekretærbistand  

 m.v.
F.eks. skal blinde og andre personer, der ikke kan læse almindelig  

 skrift,  

 sikres en anden og lige så tilfredsstillende adgang til information ved  

 godtgørelse af udgifter til lydbånd, punktskrift eller bistand til oplæsning.  

 For personer med hørehandicap kan der være tale om godtgørelse af udgifter  

 til  

 tolkebistand.
I visse tilfælde vil det kunne give anledning til tvivl, om  

 en udgift er nødvendig for den fysisk handicappedes muligheder for at deltage  

 på rimelige vilkår i de nævnte møder m.v.
Der kan være tale om, at behovene  

 varierer under hensyn til de lokale forhold.
Efter bemærkningerne til  

 bestemmelsen  

 må kommunalbestyrelsen derfor indrømmes et vist skøn, navnlig med hensyn til  

 arten og omfanget af ydelserne.
 Godtgørelse af udgifter til hjælpemidler m.v. forudsætter,  

 at de almindelige muligheder for at få hjælpemidler m.v. efter den sociale  

 lovgivning er udtømt.
 Det må antages, at kravet på denne type godtgørelse har  

 sammenhæng med den mødepligt, der følger af det borgerlige ombud, jf. ovenfor  

 under pkt. a.
»c)  

 	  

 godtgørelse af dokumenterede, nødvendige  

 udgifter til pasning af syge nære pårørende.« Efter bemærkningerne til bestemmelsen er det en  

 forudsætning, at vedkommende normalt passer den syge, men på grund af  

 deltagelse i møder m.v. er nødsaget til at afholde specielle udgifter til  

 anden  

 pasning.
Det fremgår endvidere af bemærkningerne, at der ved nære pårørende  

 forstås forældre, børn, søskende, ægtefælle eller en person, med hvem  

 medlemmet  

 i øvrigt lever i fast parforhold.
 Det må antages, at kravet på denne type godtgørelse har  

 sammenhæng med den mødepligt, der følger af det borgerlige ombud, jf. ovenfor  

 under pkt. a.
4.1.2. Anden godtgørelse Efter § 16, stk. 11, i loven kan  

 kommunalbestyrelsen beslutte, at der til et medlem, der udfører de i  

 § 16,  

 stk. 1, litra g, nævnte aktiviteter, skal ydes de godtgørelsestyper, der  

 er nævnt i § 16, stk. 10, litra  

 a-c, dvs.  

 befordringsgodtgørelse, godtgørelse for fravær fra hjemstedet, godtgørelse af  

 dokumenterede, nødvendige udgifter forbundet med et fysisk handicap og  

 godtgørelse af dokumenterede, nødvendige udgifter til pasning af syge nære  

 pårørende.
Beslutningen om at yde de nævnte godtgørelser kan træffes fra gang  

 til gang.
Såfremt beslutningen træffes generelt, må det være en forudsætning,  

 at det er præcist angivet, hvilke aktiviteter der skal begrunde udbetaling af  

 godtgørelser.
Det er således ikke tilstrækkeligt at henvise til, at alle  

 aktiviteter, der er omfattet af § 16, stk. 1, litra g, kan begrunde  

 udbetaling af godtgørelse.
Kommunalbestyrelsen kan endvidere beslutte at godtgøre andre  

 udgifter, som afholdes i forbindelse med et medlems varetagelse af kommunale  

 hverv, eller beslutte at yde anden støtte i den forbindelse.  

 Kommunalbestyrelsen kan f.eks. beslutte at godtgøre udgifter til telefon,  

 telefax, internetadgang, avishold m.v. eller beslutte at stille lokaler eller  

 pc til rådighed.
Ministeriet har i en konkret sag meddelt, at betaling for et  

 kommunalbestyrelsesmedlems behandling for alkoholmisbrug ikke er omfattet af  

 § 16, stk. 11, da støtten ikke findes at have en sådan nær  

 sammenhæng  

 med udførelsen af de aktiviteter, som den pågældende varetager i sin egenskab  

 af kommunalbestyrelsesmedlem, som må kræves for at yde støtte i medfør  

 bestemmelsen.
Tilsvarende har ministeriet udtalt, at bestemmelsen ikke giver  

 hjemmel til, at en kommune afholder udgifter til betaling af  

 forsikringspræmien  

 for en sundhedsforsikring for kommunalbestyrelsesmedlemmerne, der dækker  

 udgifter til operationer.
 Bestemmelsen er ikke til hinder for, at der fastsættes et  

 maksimumbeløb, inden for hvilket støtte kan ydes  f.eks. avisabonnement  

 til én  

 avis.
 4.2. Godtgørelse til borgmestre m.fl.
Borgmestre, magistratsmedlemmer, jf. § 64 i loven, samt  

 formænd for stående udvalg i kommuner, der har en styreform med delt  

 administrativ ledelse, jf. § 64 a i loven, har som udgangspunkt  

 tilsvarende  

 krav på og adgang til udgiftsgodtgørelse som andre  

 kommunalbestyrelsesmedlemmer.  

 Efter § 16, stk. 12, i loven kan de pågældende dog ikke modtage den  

 i  

 lovens § 16, stk. 10, litra c, nævnte godtgørelse af udgifter til  

 pasning af syge nære pårørende.
De pågældende har således som anført i  

 bekendtgørelsens § 19, stk. 4, krav på at modtage de  

 godtgørelsestyper, der er nævnt i lovens § 16, stk. 10, litra a og  

 b,  

 dvs. befordringsgodtgørelse, godtgørelse for fravær fra hjemstedet og  

 godtgørelse af dokumenterede, nødvendige udgifter forbundet med et fysisk  

 handicap, ligesom de pågældende har adgang til efter kommunalbestyrelsens  

 beslutning at modtage anden godtgørelse som nævnt i lovens § 16,  

 stk. 11.
 Det antages, at bestemmelserne i lovens § 16,  

 stk. 10, og § 16, stk. 11, ikke giver adgang til at godtgøre  

 borgmestres, magistratsmedlemmers og de nævnte udvalgsformænds udgifter i  

 forbindelse med fremmøde for at varetage funktionen som administrationsleder.  

 Det afgørende for, om bestemmelserne finder anvendelse, er således, om de  

 aktiviteter, som borgmesteren, magistratsmedlemmet eller de i § 64 a  

 nævnte udvalgsformænd skal udføre den pågældende dag, efter en konkret  

 vurdering anses for omfattet af bestemmelsen i lovens § 16, stk. 1.
Det samme gælder i forhold til en udvalgsformand, der møder  

 op på rådhuset for at drøfte sager med forvaltningen eller i øvrigt tage del  

 i  

 det administrative arbejde.
Aktiviteten skal efter en konkret vurdering være  

 omfattet af lovens § 16, stk. 1, for at berettige til  

 udgiftsgodtgørelse i forbindelse med fremmødet.
Det er antaget, at det ligger inden for kommunens  

 driftsmæssige råderum at stille en tjenestebil til rådighed for borgmesteren.  

 Tjenestebilen, der ikke må bruges privat, er en mere generel støtte til  

 borgmesteren, som ydes af kommunen som arbejdsgiver, idet borgmesterhvervet  

 har  

 karakter af fuldtidsbeskæftigelse og ud fra hensynet til en hensigtsmæssig  

 tilrettelæggelse af kommunens drift.
At stille en tjenestebil til rådighed  

 for  

 borgmesteren adskiller sig således markant fra at dække borgmesterens  

 udgifter  

 til befordring.
Det er imidlertid antaget, at § 16, stk. 12, i  

 loven  

 ikke er til hinder for, at der af kommunen ydes anden støtte til  

 borgmesteren,  

 når støtten har direkte forbindelse med borgmesterhvervet.  

 Kommunalbestyrelsen  

 må således have mulighed for at yde borgmesteren støtte til alle dele af  

 borgmesterhvervet.  

 Det bemærkes, at en tjenestebil ikke anses som anden økonomisk ydelse  

 af  

 kommunens kasse, som borgmesteren i givet fald ikke må modtage, jf.  

 § 19,  

 stk. 4, i bekendtgørelsen og kapitel 5, pkt. 5.1.
4.3. Godtgørelse til  

 ikke-kommunalbestyrelsesmedlemmer Efter § 16 a, stk. 6, i loven har  

 ikke-kommunalbestyrelsesmedlemmer, der deltager i de i § 16,  

 stk. 1,  

 litra  

 a-c, nævnte møder m.v., krav på de  

 godtgørelsestyper, der er nævnt i § 16, stk. 10, litra  

 a-c, dvs. befordringsgodtgørelse, godtgørelse for fravær  

 fra hjemstedet, godtgørelse af dokumenterede, nødvendige udgifter forbundet  

 med  

 et fysisk handicap og godtgørelse af dokumenterede, nødvendige udgifter til  

 pasning  

 af syge nære pårørende.
 I lighed med, hvad der gælder for kommunalbestyrelsesmedlemmer,  

 jf. pkt. 4.1., har kommunalbestyrelsen ikke pligt til at yde godtgørelse til  

 et  

 ikke-kommunalbestyrelsesmedlem i tilfælde, hvor der er betydelig afstand  

 mellem  

 mødestedet og vedkommendes opholdssted eller arbejdssted.
 Kommunalbestyrelsen kan dog  ud over de tilfælde, hvor  

 kommunen har pligt til at yde befordringsgodtgørelse  vælge at udbetale  

 befordringsgodtgørelse til et ikke-kommunalbestyrelsesmedlem i særlige  

 tilfælde, hvis kommunen har en saglig interesse i, at en bestemt person  

 varetager et kommunalt hverv uanset afstanden mellem mødestedet og  

 vedkommendes  

 opholdssted eller arbejdssted.
 Herudover har ikke-kommunalbestyrelsesmedlemmer, der  

 deltager i de pågældende møder m.v., efter § 16 a, stk. 6, i loven  

 krav på godtgørelse af dokumenterede, nødvendige udgifter til børnepasning.
 I henhold til § 16 a, stk. 7, i loven kan  

 kommunalbestyrelsen endvidere beslutte at godtgøre  

 ikke-kommunalbestyrelsesmedlemmer, der deltager i aktiviteter omfattet af  

 § 16, stk. 1, litra  

 d-g, de tilsvarende  

 udgifter.
 Kommunalbestyrelsen kan efter § 16 a, stk. 7, i  

 loven yderligere beslutte at godtgøre ikke-kommunalbestyrelsesmedlemmer andre  

 udgifter, som de pågældende har afholdt i forbindelse med varetagelsen af  

 kommunale hverv, eller beslutte at yde anden støtte i den forbindelse.
 Det bemærkes, at det med affattelsen af lovens § 16 a,  

 stk. 6 og 7, er præciseret, at der alene kan udbetales godtgørelser til  

 personer, der enten er valgt af kommunalbestyrelsen til at varetage kommunale  

 hverv, eller som deltager i seminarer, jf. § 9 a i loven, eller møder,  

 hvor revisionen mundtligt forelægger sin beretning for kommunalbestyrelsen,  

 jf.  

 § 42 c i loven,  


  

 eller varetager kommunale hverv efter  

 anmodning fra kommunalbestyrelsen eller dennes udvalg, jf.   16,  

 stk  

   1, litra f.
Kapitel 5 Vederlag og pension til borgmestre m.fl.
5.1. Vederlag Reglerne om vederlag til borgmestre er fastsat i § 19 i  

 bekendtgørelsen.
Omfattet af borgmesterbegrebet er formanden for  

 kommunalbestyrelsen,  

 magistratsmedlemmer, jf. § 64 i loven, samt formænd for stående udvalg i  

 kommuner, der har en styreform med delt administrativ ledelse, jf. § 64  

 a  

 i loven.
Borgmestre vederlægges i forhold til indbyggertallet i  

 kommunen.
Borgmestrene er på den baggrund indplaceret i lønrammer for  

 statslige  

 tjenestemænd og oppebærer den til enhver tid gældende løn for en tjenestemand  

 i  

 staten, der er i samme lønramme, jf. bilag 1 i bekendtgørelsen.
Ved en  

 kommunes  

 indbyggertal forstås kommunens indbyggertal pr. 1. juli i det foregående år i  

 henhold til den af Danmarks Statistik offentliggjorte opgørelse over  

 befolkningen  

 i de enkelte kommuner, jf. § 33, stk. 1, i bekendtgørelsen.
Falder  

 indbyggertallet i kommunen, oppebærer borgmesteren dog sit hidtidige vederlag  

 indtil udløbet af kommunalbestyrelsens funktionsperiode, jf. § 33,  

 stk. 2, i bekendtgørelsen.
Den, der modtager vederlag som borgmester, kan ikke samtidig  

 oppebære anden økonomisk ydelse af kommunens kasse, jf. § 19,  

 stk. 4,  

 i bekendtgørelsen.
Der henvises dog for så vidt angår godtgørelse til kapitel  

 4, pkt. 4.2.
 En borgmester, der tillige er formand for eller medlem af en  

 havnebestyrelse, kan derimod godt oppebære vederlag for dette hverv, da  

 vederlaget i medfør af § 8 i bekendtgørelse nr. 625 af 30. juni 2003 om  

 vederlag m.v. til medlemmer af kommunale selvstyrehavnes bestyrelser afholdes  

 af havnekassen og ikke kommunekassen.
5.2. Funktionsvederlag Reglerne om vederlag til en fungerende borgmester er fastsat  

 i § 34, stk. 3-6, i loven og § 19, stk. 2-4, i  

 bekendtgørelsen.
Et kommunalbestyrelsesmedlem, der er udpeget til at fungere  

 som borgmester, jf. § 15, stk. 5, i loven, oppebærer i  

 funktionsperioden et vederlag svarende til borgmesterens, jf. § 34,  

 stk. 3, i loven og § 19, stk. 2, i bekendtgørelsen.
Det er en  

 betingelse for, at kommunalbestyrelsen kan udpege en fungerende borgmester,  

 at  

 borgmesterens stedfortræder er indkaldt som følge af borgmesterens fravær på  

 mindst en måned, jf. lovens § 15, stk. 2, og at fraværet forventes  

 at  

 have en varighed på mindst 2 måneder, jf. lovens § 15, stk. 5. Et  

 tilsvarende vederlag oppebæres af det medlem, der under tilsvarende  

 betingelser  

 er udpeget til at fungere som magistratsmedlem, jf. § 34, stk. 3, i  

 loven og § 19, stk. 2, i bekendtgørelsen.
Et medlem af et stående  

 udvalg, der i en kommune med delt administrativ ledelse er udpeget til at  

 fungere som udvalgsformand, jf. § 64 a, stk. 4, i loven, oppebærer  

 ligeledes i funktionsperioden et vederlag svarende til borgmesterens, jf.  

 § 34, stk. 3, i loven og § 19, stk. 2, i bekendtgørelsen.  

 Det er en betingelse for at udpege en fungerende udvalgsformand i en kommune  

 med delt administrativ ledelse, at udvalgsformanden har forfald i mindst 1  

 måned, jf. § 64 a, stk. 4. Et medlem, der i henhold til § 66,  

 stk. 2, jf. tillige § 64 a, stk. 3, i loven, er udpeget til at  

 fungere som borgmester, magistratsmedlem eller udvalgsformand i en kommune  

 med  

 delt administrativ ledelse i tilfælde af borgmesterens, magistratsmedlemmets  

 eller udvalgsformandens suspension som følge af grov eller gentagen vægring  

 ved  

 udførelsen af sine lovpligtige opgaver, oppebærer ligeledes i  

 funktionsperioden  

 et vederlag svarende til borgmesterens, jf. § 34, stk. 3, i loven  

 og  

 § 19, stk. 2, i bekendtgørelsen.
Kommunalbestyrelsen har pligt til  

 at  

 yde disse vederlag.
 Efter kommunalbestyrelsens bestemmelse kan der endvidere i  

 henhold til § 34, stk. 4, i loven ydes vederlag til et medlem, som  

 uden for de ovennævnte tilfælde varetager opgaver, der påhviler  

 kommunalbestyrelsens  

 formand.
 I tilfælde, hvor en næstformand eller et andet medlem af  

 kommunalbestyrelsen uden for de i bekendtgørelsens § 19, stk. 2,  

 (lovens § 34, stk. 3) nævnte tilfælde fungerer i borgmesterens  

 fravær, kan der kun ydes funktionsvederlag, når kommunalbestyrelsen træffer  

 konkret beslutning herom, jf. lovens § 34, stk. 4.
Forarbejderne til bestemmelsen forudsætter, at bestemmelsen  

 yderst sjældent kommer i anvendelse.
Kommunalbestyrelsens beslutning om  

 ydelse  

 af vederlag i henhold til lovens § 34, stk. 4, skal træffes på  

 grundlag af de konkrete forhold.
Beslutning må derfor træffes fra gang til  

 gang, f.eks. for en bestemt periode eller for bestemte hverv.
Der kan ikke  

 vedtages en generel ordning om vederlæggelse, f.eks. om nærmere angivet  

 vederlag til viceborgmesteren hver gang, denne varetager borgmesterens  

 opgaver.
Størrelsen af vederlaget efter lovens § 34,  

 stk. 4, må fastsættes af kommunalbestyrelsen efter en konkret vurdering.  

 I  

 vurderingsgrundlaget kan indgå arbejdsbyrdens omfang og varighed, herunder  

 hvorvidt borgmesterens fravær nødvendiggør, at den fungerende borgmester  

 varetager alle borgmesterfunktioner.
Der kan endvidere tages hensyn til den  

 vederlæggelse,  

 som vedkommende i forvejen modtager fra kommunen.
Vederlaget efter § 34,  

 stk. 4, skal således ikke nødvendigvis modsvare borgmestervederlaget.
 Såfremt en næstformand, der er vederlagt efter §§ 12 og  

 13 i bekendtgørelsen, fungerer som borgmester, kan vedkommende kun modtage  

 funktionsvederlag for den funktionsperiode, der ligger ud over 5 uger i et  

 regnskabsår, jf. § 34, stk. 5, i loven og § 19, stk. 3, i  

 bekendtgørelsen.
 Det bemærkes endvidere, at der i lovens § 34,  

 stk. 6, er fastsat en begrænsning for vederlagets størrelse, idet det  

 funktionsvederlag, som en næstformand eller et medlem af kommunalbestyrelsen  

 måtte modtage efter lovens 34, stk. 2-4, sammen med de øvrige vederlag  

 m.v., som den pågældende modtager fra kommunens kasse, inden for et  

 regnskabsår  

 ikke kan overstige borgmestervederlaget.
5.3. Efterløn Formålet med efterlønsordningen for aftrådte borgmestre er  

 bl.a.  i en overgangsperiode  at give de pågældende en bedre  

 mulighed for at  

 indrette sig økonomisk efter deres fratræden og den deraf følgende  

 indtægtsnedgang, inden de eventuelt på ny indtræder på arbejdsmarkedet.
Det  

 er  

 således ikke sikkert, at den fratrådte borgmester umiddelbart kan genoptage  

 sit  

 tidligere erhverv ved borgmesterhvervets ophør.
Eventuelle økonomiske  

 problemer  

 i den anledning modvirkes af efterlønsordningen.
Det bemærkes endvidere, at  

 efterlønsbeløbets størrelse afhænger af, hvor længe den pågældende har stået  

 uden for det almindelige arbejdsmarked som følge af varetagelsen af hvervet  

 som  

 borgmester.
 Efterlønsordningen gælder også for aftrådte  

 magistratsmedlemmer og formænd for stående udvalg i kommuner med en styreform  

 med delt administrativ ledelse, der er omfattet af borgmesterbegrebet, jf.  

 pkt.  

 5.1.
 Efterløn til en borgmester ydes således, jf. § 20,  

 stk. 1, i bekendtgørelsen, med et beløb, der for hvert påbegyndt hele  

 år,  

 borgmesterens seneste sammenhængende  

 funktionstid  

 har  

 varet, svarer til 1 ½ gange det sidst ydede månedlige vederlag, dog højst 12  

 gange det sidst ydede månedlige vederlag.
I den sammenhængende  

 funktionstid  

 medregnes, jf. § 20, stk. 2, i bekendtgørelsen, som ændret ved  

 bekendtgørelse nr. 133 af 9. februar 2007,  

 funktionstid  

 som formand for et sammenlægningsudvalg, som formand for et  

 forberedelsesudvalg,  

 som magistratsmedlem, som udvalgsformand i en kommune med delt administrativ  

 ledelse  

 og som regionsrådsformand.
Bestemmelsen indebærer, at der ikke ydes efterløn  

 separat for de enkelte hverv, når f.eks. en borgmester bliver formand for et  

 sammenlægningsudvalg og umiddelbart efter varetagelsen af dette hverv  

 fortsætter som borgmester.
Bestemmelsen skal ses i sammenhæng med  

 bestemmelsen  

 i § 20, stk. 4, i bekendtgørelsen, hvorefter der ikke ydes  

 efterløn,  

 hvis en fratrådt borgmester (herunder magistratsmedlem eller formand for et  

 stående udvalg i en kommune med delt administrativ ledelse) senere tiltræder  

 som regionsrådsformand eller på ny tiltræder som borgmester (herunder som  

 magistratsmedlem eller som formand for et stående udvalg i en kommune med  

 delt  

 administrativ ledelse).
 I tilfælde, hvor en formand for et sammenlægningsudvalg i  

 2006 samtidig har været borgmester, magistratsmedlem eller udvalgsformand i  

 en  

 kommune med delt administrativ ledelse, medregnes  

 funktionstiden  

 som formand for sammenlægningsudvalget dog ikke i den sammenhængende  

 funktionstid, jf. bekendtgørelsens § 20, stk. 2.  

 Bestemmelsen sikrer, at  

 funktionstid  

 i to samtidige  

 kommunale hverv i 2006 ikke tæller dobbelt.
 Det er kommunen, hvori den pågældende sidst er i funktion,  

 der skal beregne, udbetale og afholde den samlede udgift til efterløn, uanset  

 om der i den pågældende borgmesters sammenhængende  

 funktionstid  

 indgår en periode som f.eks. regionsrådsformand eller som borgmester i en  

 kommune, der pr. 1. januar 2007 er sammenlagt med andre kommuner.
Efterlønnen udbetales i henhold til reglerne i § 20,  

 stk. 3, i bekendtgørelsen.
Eksempelvis modtager en borgmester, der går  

 af  

 den 31. december 2007 med 8 års anciennitet eller mere, 6 måneders efterløn  

 som  

 et engangsbeløb den 1. januar 2008, og herefter 6 måneders efterløn, der  

 udbetales månedsvis, første gang den 1. februar 2008 og sidste gang den 1.  

 juli  

 2008. Såfremt den pågældende på dette tidspunkt er fyldt 60 år, kan pensionen  

 herefter påbegyndes udbetalt den 1. august 2008, jf. § 24, stk. 1.
 Der kan ikke ydes efterløn og pension samtidig, jf.  

 § 24, stk. 1, i bekendtgørelsen.
5.4. Egenpension Reglerne om egenpension til borgmestre er fastsat i  

 §§ 21-24 i bekendtgørelsen.
5.4.1.  

 Funktionstid Pensionssystemet er ændret som et led i kommunalreformen.  

 Ændringen indebærer, at borgmestre i lighed med folketingsmedlemmer og  

 ministre  

  når betingelserne for pensionens udbetaling opfyldes, jf. afsnit  

 5.4.3.  er  

 berettigede til egenpension efter 1 års  

 funktionstid,  

 jf. bekendtgørelsens § 22, stk. 1.
I  

 funktionstiden  

 medregnes de  

 perioder, hvor den pågældende efter valg har varetaget hvervet som  

 borgmester.  

 Endvidere medregnes  

 funktionstid  

 som amtsborgmester,  

 formand for et sammenlægningsudvalg, formand for et forberedelsesudvalg,  

 regionsrådsformand, magistratsmedlem og udvalgsformand i en kommune med delt  

 administrativ ledelse.
Udover de perioder, hvor den pågældende efter valg har  

 varetaget hvervet som borgmester, medregnes også de perioder, hvor den  

 pågældende  

 har fungeret som borgmester, magistratsmedlem eller formand for et stående  

 udvalg  

 med delt administrativ ledelse ved dennes forfald eller vægring, jf.  

 § 7,  

 stk. 3, § 15, stk. 5, § 64 a, stk. 4, og § 66,  

 stk. 2, i loven.  

 Funktionstiden  

 skal i givet  

 fald sammenlægges.
Der henvises i det hele til § 22, stk. 2, 1.-4.  

 pkt., i bekendtgørelsen.
I 2006 har der været mulighed for at varetage flere af de  

 nævnte hverv samtidig, f.eks. hvervet som borgmester og formand for et  

 sammenlægningsudvalg.
Ved samtidig  

 funktionstid  

 i  

 2006 medregnes alene  

 funktionstid  

 i det ene hverv ved  

 beregningen af egenpension, jf. bekendtgørelsens § 22, stk. 2, 5.  

 pkt.  

 Funktionstid  

 i 2006 indgår således ikke med  

 ekstra vægt i beregningen af egenpensionen, uanset om vedkommende borgmester  

 i  

 2006 har varetaget flere hverv samtidig.
Det fremgår endvidere udtrykkeligt af bekendtgørelsens  

 § 22, stk. 2, 6. pkt., at i tilfælde, hvor det ene af de hverv, der  

 varetages samtidig, er hvervet som formand for et sammenlægningsudvalg eller  

 formand for et forberedelsesudvalg, medregnes alene  

 funktionstiden  

 i dette hverv.
Dette har betydning for den senere fordeling af udgiften til  

 den  

 pågældendes egenpension mellem de myndigheder, hvor den pågældende har  

 varetaget borgmesterhvervet, jf. bekendtgørelsens § 23, stk. 3.
Det er i bekendtgørelsens § 22, stk. 3, angivet,  

 hvordan borgmesterens pensionsalder, jf. afsnit 5.4.2., beregnes efter  

 funktionstiden.
Omregningstabellen i § 22,  

 stk. 3, skal forstås således, at en  

 funktionstid  

 på præcis 2 år og en længere  

 funktionstid  

 indtil 4 år  

 omregnes til en pensionsalder på 8 år, en  

 funktionstid  

 på præcis 4 år og en længere  

 funktionstid  

 indtil 6 år  

 omregnes til en pensionsalder på 12 år osv.
Hvis en borgmester i løbet af det første år af sin  

 funktionstid  

 fratræder på grund af sygdom eller afgår ved  

 døden, følger det af § 22, stk. 4, i bekendtgørelsen, at hele det  

 kalenderår, i hvilket fratræden eller dødsfaldet sker, medregnes i  

 funktionstiden.
Bestemmelsen er blevet justeret som følge  

 af ændringen af pensionssystemet, hvorefter egenpension nu opnås efter et års  

 funktionstid.
Der er herefter ikke som tidligere adgang til  

 at medregne hele valgperioden i  

 funktionstiden.  

 Bestemmelsens formål er således at modvirke situationer, hvor sygdom eller  

 dødsfald indebærer, at der slet ikke opnås ret til egenpension eller  

 ægtefællepension.
5.4.2. Beregning Egenpensionen for en borgmester svarer efter § 21 i  

 bekendtgørelsen til den til enhver tid gældende egenpension til en  

 tjenestemand  

 i staten, der er indplaceret i samme lønramme som borgmesteren, jf. bilag 1  

 til  

 bekendtgørelsen, og har den samme pensionsalder.
Egenpensionen ydes med de  

 undtagelser, der følger af bekendtgørelsen, jf. nedenfor, efter de regler,  

 der  

 gælder for egenpension m.v. til tjenestemænd i henhold til lov om  

 tjenestemandspension.
 Når en tjenestemand begærer afsked efter at være fyldt 60  

 år, nedsættes pensionen beregnet efter § 6, stk. 1-3, i  

 tjenestemandspensionsloven  

 i forhold til den tid, der står tilbage, indtil han fylder 65 år eller opnår  

 den  

 lavere alder, ved hvilken han skulle have været afskediget, jf. § 6,  

 stk. 6, i tjenestemandspensionsloven.
 Da pensionsalderen for borgmestre er 60 år, jf. afsnit  

 5.4.3., og ikke som for tjenestemænd 65 år, finder bestemmelsen om, at  

 tjenestemandspensionen skal nedsættes, når en tjenestemand begærer afsked  

 efter  

 at være fyldt 60 år, indtil tjenestemanden fylder 65 år eller opnår den  

 lavere  

 alder, ved hvilken han skulle have været afskediget, jf.  

 tjenestemandspensionslovens § 6, stk. 6, ikke anvendelse på  

 borgmesterpensioner, jf. i det hele bekendtgørelsens § 24, stk. 3.
Det bemærkes, at det fremgår af den aftale, et flertal af  

 Folketingets partier har indgået i juni 2006 om fremtidens velstand og  

 velfærd  

 og investeringer i fremtiden, at aldersgrænsen for udbetaling af pension til  

 bl.a. borgmestre skal hæves parallelt med efterlønsalderen, således at  

 pension  

 vedrørende den  

 funktionstid, der ligger efter  

 ændringslovens ikrafttrædelse, først kan udbetales fra efterlønsalderen, mens  

 pension, der er optjent før ikrafttrædelsen, udbetales efter hidtidige  

 regler.  

 Aftalen indeholder også bestemmelser om at hæve aldersgrænserne for  

 tjenestemandspension.
Lovgivning om ændring af efterlønsalderen og om  

 aldersgrænserne for tjenestemandspension træder i kraft den 1. juli 2009.  

 Bekendtgørelsens regler om aldersgrænsen for udbetaling af borgmesterpension  

 vil derfor inden den 1. juli 2009 blive ændret i overensstemmelse med  

 ovennævnte  

 aftale.
Bestemmelsen i § 23 i bekendtgørelsen, som ændret ved  

 bekendtgørelse nr. 133 af 9. februar 2007, har efter kommunalreformen fået  

 særlig relevans.
Det følger heraf, at egenpensionen til en borgmester  

 beregnes  

 efter det sidst ydede borgmestervederlag til den pågældende, jf.  

 bekendtgørelsens  

 § 23, stk. 1. I de tilfælde, hvor en borgmester  hvorved  

 forstås en  

 indehaver af et af de i § 19, stk. 1, nævnte hverv (dvs. en  

 borgmester, et magistratsmedlem eller en udvalgsformand i en kommune med delt  

 administrativ ledelse)  tidligere har varetaget de i § 22,  

 stk. 2,  

 nævnte hverv (dvs. hvervet som borgmester, amtsborgmester, formand for et  

 forberedelsesudvalg, formand for et sammenlægningsudvalg, magistratsmedlem  

 eller udvalgsformand i en kommune med delt administrativ ledelse), beregnes  

 egenpensionen efter det sidst ydede vederlag for det højst indplacerede  

 hverv,  

 jf. bekendtgørelsens § 23, stk. 2.
5.4.3. Udbetaling Bestemmelserne om udbetaling af egenpension til borgmestre  

 er i det væsentlige uændrede.
Egenpensionen til en borgmester m.v. med den fornødne  

 funktionstid  

 udbetales den 1. i måneden efter den sidste  

 udbetaling af efterløn, såfremt borgmesteren på dette tidspunkt er fyldt 60  

 år,  

 jf. bekendtgørelsens § 24, stk. 1. Der kan således ikke ydes  

 efterløn  

 og pension samtidig.
Såfremt en borgmester ved efterlønnens ophør ikke er  

 fyldt  

 60 år, udbetales egenpensionen til den pågældende den 1. i måneden efter det  

 fyldte 60. år.
Såfremt den pågældende får tilkendt førtidspension som følge  

 af  

 nedsat arbejdsevne, udbetales pensionen dog fra samme tidspunkt som  

 førtidspensionen, jf. bekendtgørelsens § 24, stk. 2.
 Hvis en person, der oppebærer egenpension som tidligere  

 borgmester, amtsborgmester, magistratsmedlem, udvalgsformand for et stående  

 udvalg i en kommune med delt administrativ ledelse eller regionsrådsformand,  

 vælges som borgmester henholdsvis regionsrådsformand, bortfalder  

 pensionsudbetalingerne,  

 indtil den pågældende fratræder hvervet, jf. bekendtgørelsens § 19,  

 stk. 5, henholdsvis § 11, stk. 6, i bekendtgørelse nr. 1460 af  

 19. december 2005 om vederlag, diæter, pension m.v. for varetagelsen af  

 regionale  

 hverv.
 For så vidt angår spørgsmålet om en fremtidig forhøjelse af  

 aldersgrænsen for udbetaling af pension parallelt med forhøjelsen af  

 efterlønsalderen henvises til afsnit 5.4.2.
5.4.4. Udgiftsfordeling I de tilfælde, hvor en borgmester m.v. tidligere har  

 varetaget hvervet som borgmester m.v. for en anden myndighed, fordeles  

 udgiften  

 til den pågældendes egenpension mellem de pågældende myndigheder i forhold  

 til  

 borgmesterens  

 funktionstid  

 og uden hensyntagen til  

 borgmesterens vederlagsmæssige indplacering.
Udgiftsberegningen og  

 udbetalingen  

 forestås af den kommune, hvor den pågældende borgmester sidst har været i  

 funktion, jf. i det hele bekendtgørelsens § 23, stk. 3.
 Hvis der er tale om en borgmester, der tidligere har været  

 borgmester i en kommune, som pr. 1. januar 2007 indgår i en ny kommune,  

 overtager den nye kommune den del af udgifterne til den pågældende  

 borgmesters  

 egenpension, som før 1. januar 2007 påhvilede den kommune, der indgår i den  

 nye  

 kommune, jf. § 36 i lov nr. 540 af 24. juni 2005 om revision af den  

 kommunale  

 inddeling.
 I tilfælde, hvor en borgmester tidligere har været  

 borgmester i en kommune, som pr. 1. januar 2007 er delt mellem to eller flere  

 nye kommuner, vil den af de nye kommuner, der har overtaget den største andel  

 af den delte kommunes nettoformue, overtage forpligtelsen til at betale den  

 del  

 af udgifterne til den pågældende borgmesters egenpension, som før 1. januar  

 2007 påhvilede den delte kommune, jf. § 13, stk. 2, jf. § 13,  

 stk. 1, nr. 3, i bekendtgørelse nr. 868 af 16. september 2005 om deling  

 af  

 kommuner.
Hvis der er tale om en borgmester, der tidligere har været  

 amtsborgmester, følger det af reglerne i bekendtgørelse nr. 965 af 14.  

 oktober  

 2005 om tjenestemandspensionsforpligtelser i forbindelse med  

 kommunalreformen,  

 at regionerne pr. 1. januar 2007 overtager forpligtelsen over for kommunen  

 til  

 at betale den del af udgiften til den pågældende borgmesters egenpension, som  

 før den 1. januar 2007 påhvilede den pågældende amtskommune.
Staten  

 refunderer  

 regionens udgifter hertil, medmindre der er tale om pensionsudgifter  

 vedrørende  

 en pensionsforpligtelse, der er forsikringsmæssigt afdækket.
Der kan henvises  

 til §§ 3, 4 og 13 i bekendtgørelse nr. 965 af 14. oktober 2005.
5.4.5. Andet Den hidtidige bestemmelse i § 25 i bekendtgørelse nr.  

 584 af 9. juli 2002 om understøttelse til tidligere borgmestre, der ikke har  

 opnået ret til egenpension, er ikke videreført efter ændringen af  

 pensionssystemet.  

 Adgangen til understøttelse eksisterer imidlertid efter omstændighederne  

 stadig  

 for borgmestre i en kommune eller amtskommune, der er fratrådt hvervet inden  

 den 1. januar 2007 uden at opnå ret til ydelse af egenpension, jf.  

 overgangsbestemmelsen i § 35 i bekendtgørelsen.
Bekendtgørelsens regler regulerer udtømmende, i hvilket  

 omfang en kommune kan medvirke til at udbetale pension til en tidligere  

 borgmester, herunder administrere en pensionsordning for en nuværende  

 borgmester.
Ministeriet har i anledning af en konkret henvendelse meddelt, at  

 en kommune ikke lovligt kan tegne og administrere en  

 ratepension/kapitalpensionsordning  

 til fordel for borgmesteren, uanset at ydelserne på ordningen skal udredes af  

 borgmesterens vederlag.
5.5. Ægtefællepension Ægtefællen efter en borgmester eller en tidligere borgmester  

 er efter bekendtgørelsens § 25, stk. 1, berettiget til  

 ægtefællepension,  

 såfremt den afdøde borgmester har opnået en  

 funktionstid  

 på mindst 1 år.
Beregningen af den afdøde borgmesters  

 funktionstid  

 sker efter reglerne i bekendtgørelsens § 22, jf. pkt. 5.4.1.  

 Pensionsordningen gælder også for magistratsmedlemmer og udvalgsformænd i  

 kommuner med delt administrativ ledelse, jf. bekendtgørelsens § 25,  

 stk. 7.
 Det er efter bekendtgørelsens § 25, stk. 2, en  

 betingelse for, at en ægtefælle efter en borgmester eller en tidligere  

 borgmester opnår ret til ægtefællepension, at ægteskabet blev indgået, før  

 den  

 afdøde borgmester var fyldt 65 år, før egenpensionen til den afdøde  

 borgmester  

 var påbegyndt udbetalt, og mindst 3 måneder inden dødsfaldet.
Ægteskaber indgået, efter at en borgmester er fratrådt  

 borgmesterhvervet, giver således ikke ret til ægtefællepension, hvis den  

 fratrådte borgmester på tidspunktet for ægteskabets indgåelse er mellem 60 og  

 65 år.
Dog vil et ægteskab indgået i den periode, hvor den fratrådte  

 borgmester  

 oppebærer efterløn efter § 20 i bekendtgørelsen, berettige til  

 ægtefællepension.
Dette gælder, uanset om den tidligere borgmester er fyldt  

 60  

 år (men ikke 65 år), når ægteskabet indgås.
 Kravet om, at ægteskabet er indgået, før egenpensionen til  

 den afdøde borgmester er påbegyndt udbetalt, gælder ikke for personer, der  

 inden den 1. januar 2000 havde indgået ægteskab, jf. bekendtgørelsens  

 § 25, stk. 3.
 Kravet om, at ægteskabet er indgået mindst 3 måneder inden  

 dødsfaldet, gælder ikke, hvis dødsfaldet skyldes et ulykkestilfælde eller en  

 akut infektionssygdom indtruffet efter ægteskabets indgåelse, jf.  

 bekendtgørelsens § 25, stk. 4.
Ægtefællepensionen ydes på grundlag af borgmesterens  

 egenpension og efter de regler, der i øvrigt gælder for ægtefællepension i  

 §§ 12 og 13 i lov om tjenestemandspension. § 12, stk. 3, 1.  

 pkt., i lov om tjenestemandspension, hvorefter ægtefællepension beregnes  

 efter  

 den af tjenestemanden optjente pensionsalder, dog mindst efter 15 års  

 pensionsalder, finder imidlertid ikke anvendelse. Ægtefællepensionen efter en  

 afdød borgmester beregnes således efter den af borgmesteren optjente  

 pensionsalder, uanset at pensionsalderen ved en  

 funktionstid  

 på indtil 6 år som borgmester efter bekendtgørelsens § 22, stk. 3,  

 ikke overstiger 15 års pensionsalder.
Der henvises i det hele til  

 bekendtgørelsens  

 § 25, stk. 5.
 Ægtefællepension udbetales den 1. i måneden efter den måned,  

 hvor der er udbetalt  

 efterindtægt, eller i tilfælde  

 af, at ægtefællen ikke er berettiget til  

 efterindtægt,  

 den 1. i måneden efter borgmesterens død, jf. bekendtgørelsens § 25,  

 stk. 5.
 I de tilfælde, hvor en borgmester m.v. tidligere har  

 varetaget hvervet som borgmester m.v. for en anden myndighed, fordeles  

 udgiften  

 til ægtefællepension mellem de pågældende myndigheder efter reglerne i  

 bekendtgørelsens § 23, stk. 3, jf. § 25, stk. 6. Se herom  

 pkt. 5.4.4.
 Bekendtgørelsen giver ikke mulighed for at bevare retten til  

 ægtefællepension i tilfælde af skilsmisse.
5.6.  

 Efterindtægt Ægtefællen  eller hvis ægtefælle ikke efterlades,  

 borgmesterens børn under 21 år  efter den borgmester, der ved sin død  

 oppebar  

 vederlag som borgmester, eller efter en tidligere borgmester, der ved sin død  

 oppebar egenpension eller understøttelse, er berettiget til  

 efterindtægt  

 i henhold til § 26 i bekendtgørelsen. Ægtefællen eller, hvis ægtefælle  

 ikke efterlades, børn under 21 år efter en formand for et  

 sammenlægningsudvalg,  

 et magistratsmedlem eller en udvalgsformand i en kommune med delt  

 administrativ  

 ledelse er tilsvarende berettiget til  

 efterindtægt,  

 jf. bekendtgørelsens § 26, stk. 4.
Såfremt en borgmester  f.eks. pga. sygdom  fritages for  

 borgmesterhvervet, forinden vedkommende samme måned afgår ved døden, er der  

 fortsat adgang til at yde  

 efterindtægt.
Borgmesteren  

 oppebærer i denne situation vederlag som borgmester måneden ud, jf.  

 bekendtgørelsens § 29, 1. pkt., og § 30, stk. 1. Tilsvarende  

 gælder, hvor borgmesteren afgår ved døden i tilfælde, hvor vedkommende ikke  

 har  

 varetaget hvervet i en periode, men fortsat oppebærer vederlag, jf. § 30  

 i  

 bekendtgørelsen.
 Såfremt en tidligere borgmester afgår ved døden i den  

 periode, hvor den pågældende oppebærer efterløn, eller i den periode, hvor  

 egenpensionen er opsat, er der ikke adgang til at yde  

 efterindtægt.
 Om beregningen af  

 efterindtægt  

 er  

 det i bekendtgørelsens § 26 fastsat, at den svarer til 3 gange det sidst  

 ydede månedlige borgmestervederlag, den sidst ydede egenpension eller den  

 sidst  

 ydede understøttelse.
 Efterindtægten  

 udbetales ifølge  

 bekendtgørelsens § 26 den 1. i måneden efter borgmesterens død.
5.7. Børnepension Efter bekendtgørelsens § 27, stk. 1, er børn under  

 21 år af en tidligere borgmester, der oppebærer egenpension, jf.  

 bekendtgørelsens § 21 og § 24, berettiget til børnepensionstillæg.  

 Når en borgmester afgår ved døden, bliver den pågældendes børn berettiget til  

 børnepension, såfremt borgmesteren har opnået en  

 funktionstid  

 på mindst 1 år, jf. bekendtgørelsens § 27, stk. 2. Beregningen af  

 borgmesterens  

 funktionstid  

 sker efter reglerne i  

 bekendtgørelsens § 22, jf. pkt. 5.4.1. Børnepensionstillæg og  

 børnepension  

 ydes i øvrigt efter de regler, der gælder for børnepensionstillæg og  

 børnepension i henhold til lov om tjenestemandspension, jf. bekendtgørelsens  

 § 27, stk. 3. Tilsvarende gælder for børn under 21 år af en  

 tidligere  

 formand for et sammenlægningsudvalg, et tidligere magistratsmedlem eller en  

 tidligere udvalgsformand i en kommune med delt administrativ ledelse, jf.  

 bekendtgørelsens § 27, stk. 4.
5.8. Samordning af pensioner Reglerne om samordning af egenpension til en borgmester er  

 uændrede.
Reglerne er fastsat i § 28 i bekendtgørelsen.
Samordning  

 indebærer, at egenpensionen som borgmester bliver nedsat.
Reglerne gælder  

 tilsvarende for et magistratsmedlem eller en udvalgsformand i en kommune med  

 delt administrativ ledelse, jf. bekendtgørelsens § 28, stk. 6.
Samordning skal ske, hvis en tidligere borgmester oppebærer  

  

 egenpension  

  

 efter lov om tjenestemandspension,  

 lov om vederlag og pension m.v. for ministre, lov om valg til Folketinget  

 samt  

 lov om vederlag og pension m.v. for de danske repræsentanter i  

 Europa-Parlamentet.
Samordning skal endvidere ske, hvis en tidligere  

 borgmester  

 oppebærer egenpension fra en stilling på tjenestemands- eller  

 tjenestemandslignende vilkår i en kommune, en region, et koncessioneret  

 selskab, anden offentlig virksomhed eller fra en statsgaranteret  

 pensionskasse,  

 jf. i det hele bekendtgørelsens § 28, stk. 1. Såfremt der tilkommer  

 en tidligere borgmester  

  

 løn eller  

 vederlag  

  

 fra en stilling, som berettiger til pension som angivet ovenfor,  

 sker der ligeledes samordning, jf. bekendtgørelsens § 28, stk. 3.
 Alene en tjenestemandsstilling eller en  

 tjenestemandslignende stilling i en kommune, en region, et koncessioneret  

 selskab eller anden offentlig virksomhed kan begrunde nedsættelse af  

 borgmesterpensionen.  

 Der skal således ikke ske nedsættelse af borgmesterpensionen, hvis en  

 tidligere  

 borgmester oppebærer pension fra en overenskomstansættelse i en stilling i en  

 kommune m.v.
 Samordningen sker dels efter en halvdelsregel og dels efter  

 en maksimumsregel.
Halvdelsreglen går ud på, at borgmesterpensionen nedsættes  

 med halvdelen af de øvrige ovennævnte ydelser, den tidligere borgmester har  

 krav på.
Nedsættelsen kan dog aldrig overstige halvdelen af  

 borgmesterpensionen, jf. bekendtgørelsens § 28, stk. 2 og 3.
Maksimumsreglen går ud på, at borgmesterpensionen i sin  

 reducerede form sammen med andre pensioner  f.eks. ministerpension  

  ikke må  

 overstige den til enhver tid højst opnåelige tjenestemandspension.
Hvis de  

 sammenlagte ydelser overstiger den højst opnåelige tjenestemandspension,  

 nedsættes borgmesterpensionen med det overskydende beløb, jf.  

 bekendtgørelsens  

 § 28, stk. 2. Såfremt der ved siden af borgmesterpensionen modtages  

 løn eller andre vederlag, må borgmesterpensionen i sin reducerede form sammen  

 med lønnen og de andre vederlag i henhold til maksimumsreglen ikke overstige  

 den højeste pensionsgivende  

 tjenestemandsløn, jf.  

 bekendtgørelsens § 28, stk. 3.
 Hvis der i henhold til bestemmelser vedrørende udbetalingen  

 af pension eller løn som nævnt i § 28, stk. 1 og stk. 3, sker  

 tilsvarende pensionsbegrænsninger som følge af pension hidrørende fra  

 borgmesterhvervet, foretages ikke nedsættelse af borgmesterpensionen, jf.  

 § 28, stk. 5, i bekendtgørelsen.
Tjenestemandspensionsloven indeholder ikke regler om  

 samordning.
Der er imidlertid fastsat regler om samordning af  

 tjenestemandspension med pension, der oppebæres som borgmester og rådmand, i  

 en  

 tekstanmærkning til finansloven, jf. tekstanmærkning nr. 102 til § 36 i  

 finansloven for 2007. I henhold til tekstanmærkningen skal reducering ske i  

 den  

 pension, der er mindst.
Hvis tjenestemandspensionen er større end  

 borgmesterpensionen, skal der i medfør af tekstanmærkningen ske udbetaling af  

 den fulde tjenestemandspension og ske nedsættelse af borgmesterpensionen i  

 medfør af vederlagsbekendtgørelsen.
Hvis tjenestemandspensionen er mindre end  

 borgmesterpensionen, skal tjenestemandspensionen nedsættes med halvdelen i  

 medfør af tekstanmærkningen, hvilket medfører at borgmesterpensionen ikke  

 nedsættes,  

 jf. vederlagsbekendtgørelsens § 28, stk. 5. Udover halvdelsreglen  

 er  

 der endvidere i tekstanmærkningens stk. 3 indsat en maksimumsregel.
I henhold til § 3, stk. 3, i lov om vederlag og  

 pension m.v. for ministre sker der modregning af borgmesterpension i det  

 eftervederlag, der oppebæres som minister.
I henhold til  

 § 109, stk. 3, nr. 4, i lov om valg til Folketinget sker der også  

 modregning af borgmesterpension i  

 eftervederlaget  

 som  

 folketingsmedlem fra og med den 13. måned,  

 eftervederlaget  

 ydes.
I disse situationer vil der derfor heller ikke skulle ske nedsættelse  

 af  

 borgmesterpensionen, jf. § 28, stk. 5, i bekendtgørelsen.
Ægtefællepensionen  

  

 efter en borgmester m.v. er  

 undergivet tilsvarende regler om samordning.
Såfremt en efterlevende  

 ægtefælle  

 efter en borgmester m.v. har krav på ægtefællepension efter lov om  

 tjenestemandspension, lov om vederlag og pension m.v. for ministre, lov om  

 valg  

 til Folketinget samt lov om vederlag og pension m.v. for de danske  

 repræsentanter  

 i Europa-Parlamentet eller fra en stilling på tjenestemands- eller  

 tjenestemandslignende vilkår i en kommune, en region, et koncessioneret  

 selskab, anden offentlig virksomhed eller fra en statsgaranteret  

 pensionskasse,  

 nedsættes ægtefællepensionen efter både halvtidsreglen og maksimumsreglen,  

 medmindre der i henhold til bestemmelser vedrørende udbetalingen af de nævnte  

 øvrige pensioner sker tilsvarende pensionsbegrænsninger, jf. nærmere  

 bekendtgørelsens  

 § 28, stk. 4 og 5.
Kapitel 6 Fælles bestemmelser 6.1. Udbetaling Vederlag for hvervene som borgmester, magistratsmedlem,  

 næstformand, udvalgsformand, udvalgsmedlem og kommunalbestyrelsesmedlem  

 udbetales månedsvis forud og ydes for hver påbegyndt kalendermåned, jf.  

 bekendtgørelsens § 29, 1. pkt.
Ved indtræden i et hverv senere end den 1. i måneden ydes  

 det vederlag for den første måned, som vedkommende er berettiget til, bagud  

 ved  

 månedens udgang, jf. bekendtgørelsens § 29, 2. pkt.
Størrelsen af  

 vederlaget, som vedkommende er berettiget til for den første måned, må  

 afgøres  

 ud fra lovens og bekendtgørelsens regler i øvrigt.
Eksempelvis er et  

 kommunalbestyrelsesmedlem, der vælges som udvalgsformand for et stående  

 udvalg  

 midt i en måned, berettiget til udvalgsformandsvederlag forholdsmæssigt for  

 den  

 del af måneden, hvor den pågældende er udvalgsformand, såfremt  

 kommunalbestyrelsen i henhold til bekendtgørelsens § 9 har besluttet at  

 yde vederlag til formanden for det pågældende udvalg.
Tilsvarende er et  

 kommunalbestyrelsesmedlem, der tiltræder som borgmester midt i en måned,  

 berettiget til borgmestervederlag forholdsmæssigt for den del af måneden,  

 hvor  

 den pågældende er borgmester.
Se i øvrigt bekendtgørelsens § 6,  

 § 8,  

 § 10, § 13 og § 19, stk. 2.
 Vederlag til stedfortrædere udbetales månedsvis bagud, jf.  

 bekendtgørelsens § 29, 3. pkt., og ydes i henhold til bekendtgørelsens  

 § 6.
6.2. Ophør Vurderingen af, om vederlæggelse skal ophøre, skal foretages  

 i forhold til hvert enkelt vederlag for sig.
Vurderingen skal således  

 foretages  

 både i forhold til det faste vederlag som kommunalbestyrelsesmedlem og i  

 forhold til eventuelle yderligere vederlag i form af udvalgsvederlag,  

 udvalgsformandsvederlag  

 eller vederlag som næstformand for kommunalbestyrelsen samt i forhold til  

 vederlag  

 som borgmester, udvalgsformand i en kommune med delt administrativ ledelse  

 eller magistratsmedlem.
Tillægsvederlaget knytter sig til det faste vederlag.
Såfremt et medlem fratræder et af de nævnte hverv, ophører  

 vederlæggelsen med udgangen af måneden, jf. bekendtgørelsens § 30,  

 stk. 1. Bestemmelsen indebærer bl.a., at der ikke kan kræves dele af et  

 udbetalt vederlag tilbagebetalt, hvis f.eks. en udvalgsformand eller et  

 udvalgsmedlem fratræder sit hverv midt i måneden.
I en situation, hvor  

 hvervet  

 fratrædes, fordi kommunalbestyrelsesmedlemmet har rimelig grund til at ønske  

 sig fritaget, er fraflyttet den pågældende kommune eller i øvrigt har fortabt  

 sin valgbarhed, skal der således betales vederlag til udgangen af den måned,  

 hvori kommunalbestyrelsen træffer afgørelse om, at medlemmet kan fritages  

 eller  

 har fortabt sin valgbarhed.
 Ved dødsfald ophører vederlaget med udgangen af den måned,  

 hvori dødsfaldet er indtruffet.
 Vederlæggelsen for varetagelsen af de nævnte hverv ophører  

 endvidere med udgangen af den måned, hvor den pågældende i en uafbrudt  

 periode  

 på 3 måneder ikke har varetaget dette, jf. bekendtgørelsens § 30,  

 stk. 1.
 Da vederlæggelse for varetagelse af de enkelte   

 selvstændigt vederlagte  hverv kan ophøre hver for sig, kan eksempelvis  

 vederlæggelsen som udvalgsmedlem ophøre, fordi hvervet ikke er varetaget i 3  

 måneder, uden at det behøver at få indflydelse på det faste vederlag som  

 kommunalbestyrelsesmedlem, såfremt vedkommende i øvrigt deltager i  

 kommunalbestyrelsesmøderne.
 Ved fravær på grund af sygdom, graviditet, barsel og  

 adoption er der ret til vederlag i indtil 9 måneder, jf. bekendtgørelsens  

 § 30, stk. 2. Ved beregningen af 9-måneders perioden medregnes  

 sammenhængende  

 måneder, hvor den pågældende ved fravær af de nævnte grunde har modtaget  

 vederlag  

 som medlem af sammenlægningsudvalget, jf. bekendtgørelsens § 43.
 Bekendtgørelsens § 30, stk. 2, omfatter også en  

 mandlig borgmesters fravær på grund af barsel og adoption og et  

 kommunalbestyrelsesmedlems fravær på grund af sin ægtefælles, sit barns eller  

 anden  

 nærtståendes meget alvorlige sygdom.
 Det er efter bekendtgørelsens § 30, stk. 2, en  

 betingelse for at modtage vederlag i indtil 9 måneder, at kommunalbestyrelsen  

 i  

 hele denne periode har truffet beslutning om at indkalde en stedfortræder som  

 følge af en af de nævnte forfaldsgrunde, jf. § 15, stk. 2, i loven.  

 Eksempelvis kan et kommunalbestyrelsesmedlem ikke blive vederlagt i mere end  

 3  

 måneder, uanset at fraværet efter det oplyste skyldes sygdom, medmindre  

 kommunalbestyrelsen har truffet beslutning om indkaldelse af stedfortræder.
Hvilket vederlag kommunalbestyrelsesmedlemmet har ret til  

 under sit fravær, afgøres af, hvilke hverv den pågældende er valgt til.
Et  

 kommunalbestyrelsesmedlem, der efter at være gået på barsel bliver valgt til  

 hvervet som formand for et stående udvalg i en kommune med delt administrativ  

 ledelse, har f.eks. ret til vederlag i overensstemmelse med bestemmelserne  

 herom fra det tidspunkt, hvor valget gælder fra.
Betingelsen om  

 stedfortræderindkaldelse gælder fortsat, og der er fortsat kun ret til  

 vederlag  

 i samlet indtil 9 måneder.
6.3. Feriegodtgørelse Der beregnes ikke feriegodtgørelse efter reglerne i  

 ferieloven (lovbekendtgørelse nr. 407 af 28. maj 2004 som senest ændret ved  

 lov  

 nr. 404 af 8. maj 2006) af de ydelser, som kommunalbestyrelsesmedlemmer  

 oppebærer i henhold til den kommunale styrelseslov og regler udstedt i medfør  

 heraf.
 Af § 31, stk. 1, i bekendtgørelsen følger imidlertid,  

 at borgmestre, magistratsmedlemmer, udvalgsformænd i kommuner med delt  

 administrativ ledelse, viceborgmestre og formænd for stående udvalg oppebærer  

 en feriegodtgørelse på 1 ½ pct. af vederlag efter bekendtgørelsens §§ 9,  

 12, 13, 15, 18 og 19. Feriegodtgørelsen udbetales pr. 1. maj for de vederlag,  

 der er oppebåret i det foregående kalenderår, jf. bekendtgørelsens § 31,  

 stk. 2. Herudover giver de ydelser, som kommunalbestyrelsesmedlemmer  

 modtager i henhold til den kommunale styrelseslov og regler udstedt i medfør  

 heraf, ikke grundlag for udbetaling af feriegodtgørelse.
Kapitel 7 Overgang og ikrafttræden 7.1. Overgangsbestemmelser Bekendtgørelse nr. 1461 af 19. december 2005 om vederlag,  

 diæter, pension m.v. for varetagelsen af kommunale hverv er i sin helhed  

 trådt  

 i kraft den 1. januar 2007 og erstatter bekendtgørelse nr. 584 af 9. juli  

 2002  

 om vederlag, diæter, pension m.v. for varetagelsen af kommunale hverv, jf.  

 bekendtgørelsens  

 § 34.
Der er i bekendtgørelsens §§ 35-42 fastsat en række  

 overgangsbestemmelser for borgmestre, der bl.a. knytter sig til overgangen  

 fra  

 ét pensionssystem til et andet.
Overgangsbestemmelserne finder tilsvarende  

 anvendelse på magistratsmedlemmer og udvalgsformænd i kommuner med delt  

 administrativ  

 ledelse, jf. bekendtgørelsens § 44.
Overgangsbestemmelser  

 vedrørende tidligere borgmestre i en kommune eller en amtskommune, der  

 hverken  

 den 1. januar 2007 eller senere er genvalgt som borgmestre eller  

 regionsrådsformænd Med de undtagelser, der fremgår af §§ 36-42 i  

 bekendtgørelsen, finder bestemmelserne i §§ 20-29 i bekendtgørelse nr.  

 584  

 af 9. juli 2002 fortsat anvendelse for borgmestre, der er fratrådt hvervet  

 senest den 31. december 2006, jf. bekendtgørelsens § 35. For borgmestre,  

 der er fratrådt hvervet senest den 31. december 2006, og som den 1. januar  

 2007  

 eller senere vælges som borgmestre henholdsvis regionsrådsformænd, findes  

 særlige overgangsregler i bekendtgørelsens §§ 41 og 42 henholdsvis  

 §§ 27 og 28 i bekendtgørelse nr. 1460 af 19. december 2005. Borgmestre,  

 der er fratrådt hvervet den 1. januar 2007 eller senere, er omfattet af de  

 nye  

 regler.
Bestemmelsen i bekendtgørelsens § 35 indebærer, at ret  

 til ydelse af egenpension for disse fratrådte borgmestre og amtsborgmestre  

 fortsat forudsætter en  

 funktionstid  

 som borgmester  

 eller amtsborgmester på mindst 8 år.
Bestemmelsen indebærer endvidere, at  

 disse  

 fratrådte borgmestre  forudsat at de har opnået ret til egenpension  

  fortsat  

 vil være omfattet af de mere gunstige regler vedrørende omregning af  

 funktionstid  

 til pensionsalder i § 22, stk. 3, i  

 bekendtgørelse nr. 584 af 9. juli 2002. Endelig indebærer bestemmelsen, at  

 borgmestre eller amtsborgmestre, der er fratrådt senest den 31. december 2006  

 uden at opnå ret til ydelse af egenpension, i ganske særlige tilfælde fortsat  

 vil have mulighed for af kommunalbestyrelsen at blive tildelt understøttelse  

 med Indenrigs- og Sundhedsministeriets tilladelse, jf. § 25 i  

 bekendtgørelse  

 nr. 584 af 9. juli 2002.
Bestemmelserne i §§ 36-38 giver adgang til, at de pr.  

 31. december 2006 fratrådte borgmestre eller amtsborgmestre, der ved  

 overgangen  

 til det nye pensionssystem ikke har opnået ret til egenpension, dvs. har  

 opnået  

 8 års  

 funktionstid  

 som (amts)borgmester, alligevel  

 kan opnå ret til ydelse af egenpension, når visse betingelser er opfyldt.
For  

 disse borgmestre gælder det, at pensionen beregnes på grundlag af de nye  

 regler  

 vedrørende omregning af  

 funktionstid  

 til  

 pensionsalder, jf. § 22, stk. 3, i bekendtgørelse nr. 1461 af 19.  

 december 2005. Der er herved taget højde for, at fratrådte borgmestre ikke  

 stilles bedre økonomisk end borgmestre med samme baggrund, der fortsætter som  

 borgmestre.
Bestemmelsen i § 36 fastsætter, at en  

  

 amtsborgmester  

  

 , der har været  

 amtsborgmester i valgperioden fra 1. januar 2002 til den 31. december 2005 og  

 er fortsat som amtsborgmester i perioden 1. januar 2006 til 31. december 2006  

 uden at opnå ret til ydelse af egenpension, vil være berettiget til en  

 forholdsmæssig pension.
Den forholdsmæssige pension beregnes efter den til  

 enhver tid gældende egenpension til en tjenestemand i staten i lønramme 40 og  

 efter en pensionsalder, der svarer til 8 års  

 funktionstid.  

 En tidligere amtsborgmester med 5 års  

 funktionstid  

 vil således være berettiget til en pension, der svarer til 5/8 af den  

 pension,  

 som tilkommer en borgmester, der er omfattet af det nye pensionssystem og  

 indplaceret i lønramme 40, med 8 års  

 funktionstid.  

 Den forholdsmæssige pension udbetales i overensstemmelse med de almindelige  

 regler i bekendtgørelsens § 24.
§ 37 udmønter den udvidelse af området for borgmesterpension,  

 der indgik i aftalen om kommunalreformen med henblik på at fremme processen  

 omkring frivillige kommunesammenlægninger.
Det følger af bestemmelsen, at en  

  

 borgmester,  

  

 der har været borgmester i  

 en kommune i hele perioden fra 1. januar 2002 til 31. december 2006 uden at  

 opnå ret til ydelse af egenpension, vil være berettiget til egenpension  

 svarende til en borgmester med 8 års  

 funktionstid,  

 hvis den pågældende har opnået valg til kommunalbestyrelsen i en sammenlagt  

 kommune og er kommunalbestyrelsesmedlem i hele valgperioden til og med 2009.
§ 38 fastsætter, at en borgmester, der har været  

 borgmester i en kommune i en del af valgperioden fra 1. januar 1998 til 31.  

 december 2001 og i hele perioden fra 1. januar 2002 til 31. december 2006  

 uden  

 at opnå ret til ydelse af egenpension, vil være berettiget til egenpension  

 svarende til en borgmester med 8 års  

 funktionstid,  

 hvis den pågældende har opnået valg til kommunalbestyrelsen i en sammenlagt  

 kommune,  

 er fyldt 60 år og har haft en sammenhængende  

 funktionstid  

 på mindst 8 år som dels borgmester og dels kommunalbestyrelsesmedlem i den  

 sammenlagte kommune.
Til forskel fra § 37 er det således efter § 38  

 ikke en betingelse for at opnå ret til ydelse af egenpension, at den  

 pågældende  

 er kommunalbestyrelsesmedlem i hele valgperioden til og med 2009, hvis den  

 pågældende  

 i øvrigt opfylder alderskravet og kravet til længden af den sammenhængende  

 funktionstid.
 § 39, stk. 1 og 2, vedrører de  

  

 fratrådte borgmestre,  

  

 der er omfattet af  

 pensionsreglerne i bekendtgørelse nr. 669 af 20. december 1984. Disse gamle  

 pensionsregler, hvorefter egenpensionen kom til udbetaling straks efter  

 fratræden, og der bl.a. ikke var adgang til efterløn for borgmestre, der  

 havde  

 opnået ret til ydelse af egenpension, blev ændret med virkning fra den 1.  

 januar 1994. Det har imidlertid i de senere vederlagsbekendtgørelser   

 under  

 visse betingelser  været muligt for en borgmester, som var blevet valgt  

 som  

 borgmester første gang senest i 1990, ved skriftlig meddelelse til  

 kommunalbestyrelsen at tilkendegive et ønske om fortsat at være omfattet af  

 disse gamle regler. § 39, stk. 1, fastslår, at pensionsreglerne i  

 bekendtgørelse nr. 669 af 20. december 1984 fortsat finder anvendelse for  

 borgmestre og amtsborgmestre, der er fratrådt hvervet inden 1. januar 1994.  

 § 39, stk. 2, fastslår endvidere, at pensionsreglerne i  

 bekendtgørelse nr. 669 af 20. december 1984 fortsat finder anvendelse for  

 borgmestre eller amtsborgmestre, der er fratrådt hvervet i perioden fra 1.  

 januar 1994 til 31. december 2006, men i henhold til de tidligere  

 vederlagsbekendtgørelser har valgt at være omfattet af disse gamle regler.
 § 40 fastsætter, at det for de nu nedlagte hverv som  

 henholdsvis formand for Københavns Borgerrepræsentation og formand for  

 Hovedstadsrådet  

 samt deres ægtefæller og børn under 21 år  

 gælder, at henholdsvis  

 efterindtægt  

 og understøttelse  

 samt pension ydes efter de på tidspunktet for hvervets nedlæggelse gældende  

 regler.
Overgangsbestemmelser  

 vedrørende tidligere borgmestre i en kommune eller en amtskommune, der den 1.  

 januar 2007 eller senere er valgt som borgmestre Bestemmelsen i § 41 fastsætter, at en borgmester, der  

 den 31. december 2006 allerede har opnået ret til egenpension eller oppebærer  

 egenpension, fortsat vil være omfattet af de mere gunstige regler vedrørende  

 omregning af  

 funktionstid  

 til pensionsalder i  

 § 22, stk. 3, i bekendtgørelse nr. 584 af 9. juli 2002 efter  

 overgangen til det nye pensionssystem den 1. januar 2007.
Bestemmelsen i § 42 fastsætter som noget nyt, at en  

 borgmester, der hidtil har været omfattet, herunder har valgt at være  

 omfattet,  

 af de pensionsregler, der var gældende før den 1. januar 1994, skal have  

 Indenrigs- og Sundhedsministeriets tilladelse til fortsat at være omfattet af  

 disse gamle pensionsregler, hvis vedkommende på ny vælges som borgmester.  

 Ministeriets tilladelse til at blive på denne gamle pensionsordning vil bero  

 på  

 en udregning af, hvorvidt dette vil være økonomisk fordelagtigt for  

 vedkommende  

  også på længere sigt.
Hvis en borgmester er fyldt 58 år og har haft 8  

 års  

 funktionstid  

 som borgmester eller amtsborgmester, vil det  

 uden tvivl være mere økonomisk fordelagtigt at være omfattet af det nye  

 pensionssystem.
I tilfælde, hvor vedkommende hidtil har været omfattet af de  

 pensionsregler, der var gældende før den 1. januar 1994, er det derfor  

 udtrykkeligt  

 fastsat i § 42, stk. 3, at de nugældende pensionsregler finder  

 anvendelse.
Den pågældendes pension beregnes efter § 22, stk. 3, i  

 bekendtgørelse nr. 584 af 9. juli 2002.
 Der er endvidere i §§ 27 og 28 i bekendtgørelse nr.  

 1460 af 19. december 2005 om vederlag, diæter, pension m.v. for varetagelsen  

 af  

 regionale hverv fastsat en række tilsvarende overgangsregler, der vedrører  

 tidligere borgmestre i en kommune eller amtskommune, der den 1. januar 2007  

 eller senere er valgt som regionsrådsformænd.
7.2. Tidligere vejledning Vejledning nr. 79 af 9. juli 2002 om vederlag, diæter,  

 pension m.v. for varetagelsen af kommunale hverv bortfalder.
Indenrigs- og Sundhedsministeriet, den 9.  

 februar 2007 Lars Løkke Rasmussen /Christian Vigh Bilag 1 Oversigt over det nye pensionssystem Egenpension for en borgmester svarer til den til enhver tid  

 gældende egenpension til en tjenestemand i staten, der er indplaceret i samme  

 lønramme som borgmesteren og har den samme pensionsalder.
Hvem er omfattet? Borgmestre, der fratræder som borgmester den 1. januar  

 2007 eller senere, med mindst 1 års  

 funktionstid  

 (se bilag 2 vedrørende ikrafttrædelses- og overgangsbestemmelser), jf.  

 § 22, stk. 1.
Hvad medregnes i  

 funktionstid  

 ? Hvervet som borgmester, amtsborgmester, formand for et  

 sammenlægningsudvalg eller forberedelsesudvalg, regionsrådsformand,  

 magistratsmedlem og udvalgsformand i en kommune med delt administrativ  

 ledelse, jf. § 22, stk. 2.
 Hvis en borgmester i løbet af det første år af sin  

 funktionstid  

 fratræder pga. sygdom eller afgår ved døden,  

 medregnes hele det kalenderår, hvor fratræden eller dødsfaldet sker, i  

 funktionstiden, jf. § 22, stk. 4.
Beregning af  

 pensionsalder Funktionstid  

 :
Pensionsalder 1 år indtil 2 år 4 år 2 år indtil 4 år 8 år 4 år indtil 6 år 12 år 6 år indtil 8 år 16 år 8 år indtil 10 år 20 år 10 år indtil 12 år 24 år 12 år indtil 14 år 28 år 14 år indtil 16 år 32 år 16 år indtil 18 år 34 år 18 år indtil 20 år 36 år 20 år og derudover 37 år (jf. § 22, stk. 3) Beregning af  

 egenpension Egenpensionen beregnes efter det sidst ydede borgmestervederlag.  

 Når borgmesteren tidligere har varetaget hvervet som borgmester m.v.,  

 beregnes egenpensionen efter det sidst ydede vederlag for det højst  

 indplacerede  

 hverv, jf. § 23, stk. 1 og 2.
Efterløn til  

 borgmestre Efterløn ydes med et beløb, der for hvert påbegyndt hele  

 år, borgmesterens seneste sammenhængende  

 funktionstid  

 har varet, svarer til 1 ½ gange det sidst ydede månedlige vederlag, dog højst  

 12 gange det sidst ydede månedlige vederlag, jf. § 20, stk. 1.
Udbetaling af efterløn Sker i henhold til § 20, stk. 3.
Udbetaling af  

 egenpension Den 1. i måneden efter den sidste udbetaling af efterløn,  

 såfremt borgmesteren på dette tidspunkt er fyldt 60 år, jf. § 24,  

 stk. 1.
 Hvis borgmesteren ved efterlønnens ophør ikke er fyldt 60  

 år, udbetales egenpensionen den 1. i måneden efter det fyldte 60. år, jf.  

 § 24, stk. 2. Dvs. at pensionen er opsat.
Ægtefællepension   

  

 hvem er omfattet? Ægtefællen til en afdød borgmester eller tidligere  

 borgmester, der har opnået en  

 funktionstid  

 på  

 mindst 1 år, hvis ægteskabet er indgået:
  

 	  

 før den afdøde borgmester  

 var fyldt 65 år   

 	  

 før egenpensionen  

 til den afdøde borgmester var påbegyndt udbetalt (gælder ikke for ægteskaber  

 indgået inden den 1. januar 2000)   

 	  

 mindst 3 måneder  

 inden dødsfaldet (gælder ikke ved ulykkestilfælde eller akut infektionssygdom  

 indtruffet efter ægteskabets indgåelse).
 Der henvises til § 25, stk. 1-4.
Udbetaling af  

 ægtefællepension Den 1. i måneden efter den måned, hvor der er udbetalt  

 efterindtægt, eller den 1. i måneden efter borgmesterens  

 død, jf. § 25, stk. 5.
Efterindtægt  

  hvem er omfattet? Ægtefællen eller  hvis ægtefælle ikke efterlades   

 borgmesterens børn under 21 år, efter den borgmester, der ved sin død oppebar  

 vederlag, egenpension eller understøttelse som borgmester, jf. § 26.
Udbetaling af  

 efterindtægt Den 1. i måneden efter borgmesterens død.
Børnepension Ydes i henhold til § 27.
 Samordning af  

 borgmesterpension og ægtefællepension m. andre pensioner  

  

 eller løn m.v.
 Sker i henhold til § 28.
Bilag 2 Oversigt over ikrafttrædelses- og  

 overgangsbestemmelser Det nye pensionssystem for borgmestre, hvorefter retten til  

 egenpension som borgmester indtræder efter 1 års  

 funktionstid,  

 træder i kraft pr. 1. januar 2007, jf. § 34, stk. 1. De nye regler  

 omfatter således borgmestre, der fratræder den 1. januar 2007 eller senere.  

 Funktionstid  

 som borgmester m.v. fra perioden før den 1.  

 januar 2007 indgår i beregningen af pensionen, jf. bekendtgørelsens  

 § 22,  

 stk. 2. Borgmestre, der er fratrådt hvervet senest den 31. december  

 2006,  

 og som ikke senere er valgt som borgmestre, er som udgangspunkt omfattet af  

 §§ 20-29 i bekendtgørelse nr. 584 af 9. juli 2002, jf. § 35. Efter  

 disse regler forudsætter ret til ydelse af egenpension en  

 funktionstid  

 som borgmester eller amtsborgmester på mindst 8 år.
Overgangsbestemmelserne om pension til tidligere  

 borgmestre, der ikke senere er genvalgt som borgmestre Persongruppe Reglernes indhold 1.  

  

 En  

 amtsborgmester, der har været amtsborgmester i valgperioden fra 1. januar  

 2002 til den 31. december 2005 og er fortsat som amtsborgmester i perioden 1.  

 januar 2006 til 31. december 2006 uden at opnå 8 års  

 funktionstid,  

 er berettiget til en forholdsmæssig pension, jf. § 36.
 Den forholdsmæssige pension beregnes efter den til enhver  

 tid gældende egenpension til en tjenestemand i staten i lønramme 40 og efter  

 en pensionsalder, der svarer til 8 års  

 funktionstid.
 En tidligere amtsborgmester med 5 års  

 funktionstid  

 er således berettiget til en pension, der svarer til 5/8 af den pension, som  

 tilkommer en borgmester, der er omfattet af det nye pensionssystem og  

 indplaceret i lønramme 40, med 8 års  

 funktionstid.
 2.  

  

 En  

 borgmester, der har været borgmester i en kommune i hele perioden fra 1.  

 januar 2002 til 31. december 2006 uden at opnå 8 års  

 funktionstid,  

 er berettiget til egenpension svarende til en borgmester med 8 års  

 funktionstid, hvis den pågældende har opnået valg til den  

 sammenlagte kommune og er kommunalbestyrelsesmedlem i hele den førstkommende  

 valgperiode, jf. § 37.
 Dvs. borgmesterens pensionsalder er 20 år.
 3.  

  

 En  

 borgmester, der har været borgmester i en kommune i en del af valgperioden  

 fra 1. januar 1998 til 31. december 2001 og i hele perioden fra 1. januar  

 2002 til 31. december 2006 uden at opnå 8 års  

 funktionstid,  

 er berettiget til egenpension svarende til en borgmester med 8 års  

 funktionstid, hvis den pågældende har opnået valg til  

 kommunalbestyrelsen i en sammenlagt kommune, er fyldt 60 år og har haft en  

 sammenhængende  

 funktionstid  

 på mindst 8 år som dels  

 borgmester og dels kommunalbestyrelsesmedlem i den sammenlagte kommune, jf.  

 § 38.
 Til forskel fra § 37 er det således efter § 38  

 ikke en betingelse for at opnå ret til ydelse af egenpension, at den  

 pågældende  

 er kommunalbestyrelsesmedlem i hele valgperioden til og med 2009, hvis den  

 pågældende i øvrigt opfylder alderskravet og kravet til længden af den  

 sammenhængende  

 funktionstid.
 4.  

  

 Borgmestre  

 og amtsborgmestre, der er fratrådt hvervet inden 1. januar 1994, er fortsat  

 omfattet af pensionsreglerne i bekendtgørelse nr. 669 af 20. december 1984,  

 jf. § 39, stk. 1.
 Dette gælder tillige for borgmestre eller amtsborgmestre,  

 der er fratrådt hvervet i perioden fra 1. januar 1994 til 31. december 2006,  

 men i henhold til de gamle regler har valgt at være omfattet af disse gamle  

 regler, jf. 39, stk. 2.
 Disse gamle pensionsregler indebærer bl.a., at  

 egenpensionen kom til udbetaling straks efter fratræden, uanset om man var  

 fyldt 60 år, og at der bl.a. ikke var adgang til efterløn for borgmestre, der  

 havde opnået ret til ydelse af egenpension.
 5.  

  

 For de nu  

 nedlagte hverv som henholdsvis formand for Københavns Borgerrepræsentation og  

 formand for  

 Hovedstadsrådet  

 samt deres ægtefæller  

 og børn under 21 år gælder, at henholdsvis  

 efterindtægt  

 og understøttelse samt pension ydes efter de på tidspunktet for hvervets  

 nedlæggelse gældende regler, jf. bekendtgørelsens § 40.
 Der henvises til henholdsvis §§ 8 og 10 i bekendtgørelse  

 nr. 1169 af 23. december 1993 og §§ 2-6, 9 og 11-14 i bekendtgørelse nr.  

 1169 af 23. december 1993.
Overgangsbestemmelserne om pension til tidligere  

 borgmestre i en kommune eller en amtskommune, der den 1. januar 2007 eller  

 senere er valgt som borgmestre Persongruppe Reglernes indhold 6.  

  

 En  

 (amts)borgmester, der den 31. december 2006 allerede har opnået ret til  

 egenpension, dvs. mindst 8 års  

 funktionstid, eller  

 oppebærer egenpension, er fortsat omfattet af § 22, stk. 3, i  

 bekendtgørelse nr. 584 af 9. juli 2002, jf. § 41.
 Disse regler vedrørende omregning af  

 funktionstid  

 til pensionsalder indebærer bl.a., at en  

 funktionstid  

 på præcis 10 år omregnes til en pensionsalder på 30 år, en  

 funktionstid  

 på præcis 12 år omregnes til en pensionsalder  

 på 31 år osv.
 7.  

  

 En  

 (amts)borgmester, der hidtil har været omfattet, herunder har valgt at være  

 omfattet, af de pensionsregler, der var gældende før den 1. januar 1994, og  

 som den 1. januar 2007 eller senere vælges som borgmester, skal have  

 Indenrigs- og Sundhedsministeriets tilladelse til fortsat at være omfattet af  

 disse gamle pensionsregler, jf. § 42.
 Ministeriets tilladelse til at blive på denne gamle  

 pensionsordning vil bero på en udregning af, hvorvidt dette vil være  

 økonomisk fordelagtigt for vedkommende  også på længere sigt.
Hvis en borgmester er fyldt 58 år og har haft 8 års  

 funktionstid  

 som borgmester eller amtsborgmester, vil det  

 uden tvivl være mere økonomisk fordelagtigt at være omfattet af det nye  

 pensionssystem.
I tilfælde, hvor vedkommende hidtil har været omfattet af de  

 pensionsregler, der var gældende før den 1. januar 1994, er det derfor  

 udtrykkeligt  

 fastsat i § 42, stk. 3, at de nugældende pensionsregler finder  

 anvendelse.  

 Den pågældendes pension beregnes efter § 22, stk. 3, i  

 bekendtgørelse  

 nr. 584 af 9. juli 2002.
Bilag 3 Indholdsfortegnelse Kapitel 1. Indledning Kapitel 2. Vederlæggelse  

 af kommunalbestyrelsesmedlemmer 2.1.
Den grundlæggende  

 vederlæggelse 2.1.1.
Fast vederlag 2.1.1.1.
Hvad omfatter det faste  

 vederlag? 2.1.2.
Tillægsvederlag 2.1.3.
Erstatning for  

 dokumenteret tabt arbejdsfortjeneste 2.1.3.1.
Hvornår ydes erstatning  

 for tabt arbejdsfortjeneste? 2.1.3.2.
Dokumentation for tabet 2.1.3.3.
Udbetaling af erstatning  

 for dokumenteret tabt arbejdsfortjeneste 2.2.
Det konstituerende møde 2.3.
Udvalgsvederlag 2.4.
Vederlæggelse af udvalgsformænd 2.4.1.
Formandsvederlag 2.4.2.
Funktionsvederlag 2.4.3.
Efterløn til  

 udvalgsformænd 2.5.
Vederlæggelse af  

 næstformænd 2.5.1.
Vederlæggelse af  

 næstformand for kommunalbestyrelsen 2.5.2.
Vederlæggelse af  

 næstformand for udvalg Kapitel 3. Vederlæggelse  

 af ikke-kommunalbestyrelsesmedlemmer 3.1.
Diæter og erstatning for  

 dokumenteret tabt arbejdsfortjeneste Kapitel 4. Godtgørelse af  

 udgifter 4.1.
Godtgørelse til  

 kommunalbestyrelsesmedlemmer 4.1.1.
Obligatorisk godtgørelse 4.1.2.
Anden godtgørelse 4.2.
 Godtgørelse til borgmestre  

 m.fl.
 4.3.
Godtgørelse til  

 ikke-kommunalbestyrelsesmedlemmer Kapitel 5. Vederlag og  

 pension til borgmestre m.fl.
 5.1.
Vederlag 5.2.
Funktionsvederlag 5.3.
Efterløn 5.4.
Egenpension 5.4.1.
Funktionstid 5.4.2.
Beregning 5.4.3.
Udbetaling 5.4.4.
Udgiftsfordeling 5.4.5.
Andet 5.5.
Ægtefællepension 5.6.
Efterindtægt 5.7.
Børnepension 5.8.
Samordning af pensioner Kapitel 6. Fælles  

 bestemmelser 6.1.
Udbetaling 6.2.
Ophør 6.3.
Feriegodtgørelse Kapitel 7. Overgang og  

 ikrafttræden 7.1.
Overgangsbestemmelser 7.2.
