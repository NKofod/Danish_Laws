Et markedsanalysefirma anvendte et computerprogram til udvælgelse af  

 interviewpersoner.
Systemet medførte, at også abonnenter med hemmeligt nummer  

 ringedes op, men ikke en videregivelse af telefonselskabernes nummerkartotek  

 eller nogen form for registrering.
Efter Registertilsynets opfattelse er  

 fremgangsmåden ikke i strid med lov om private registre, og  

 forbrugerombudsmanden udtalte, at det ikke kan anses for at være i strid med  

 markedsføringsloven § 1 at anvende denne fremgangsmåde.
 3.1.2. AIM markedsanalyse via telefoninterviews - hemmelige telefonnumre.
 Til brug for markedsundersøgelser begyndte AIM at anvende det såkaldte  

 CATI-system (Computer Assisted Telephone Interviewing) i forbindelse med  

 telefoninterviews.
Systemet medfører, at abonnenter med hemmeligt nummer også ringes op.
AIM  

 får således oplysning fra telefonselskaberne om, hvilke af de offentliggjorte  

 nummerintervaller der er i aktiv brug inden for hver central.
Disse  

 oplysninger indgår i et EDB-program, og via dette EDB-program udfindes  

 telefonnumrene automatisk, idet der ikke sker nogen videregivelse af  

 telefonselskabernes nummerkartotek til AIM.
 Systemet giver ikke mulighed for at identificere fremkaldte numre som  

 hemmelige, ligesom der ikke sker nogen form for registrering, listeføring  

 eller lignende af hemmelige numre.
Intervieweren, der ikke ved, om et nummer er hemmeligt eller ej, oplyser  

 til telefonabonnenten, at der ringes fra AIM, og at nummeret er konstrueret  

 af AIM via et specielt EDB-program.
Derefter meddeler intervieweren, at man  

 gerne vil stille nogle spørgsmål i forbindelse med en markedsundersøgelse,  

 såfremt abonnenten er indstillet på at medvirke.
 Efter Registertilsynets opfattelse er denne fremgangsmåde ikke i strid med  

 bestemmelserne i lov om private registre.
 Endvidere har FO udtalt, at det ikke kan anses for at være i strid med god  

 markedsføringsskik, jfr. § 1 i markedsføringsloven, at der i forbindelse med  

 markedsundersøgelser rettes henvendelse til telefonabonnenter med hemmeligt  

 nummer som beskrevet ovenfor.
 (* 1) Offentliggjort i Forbrugerstyrelsens juridiske årbog, side 15.
