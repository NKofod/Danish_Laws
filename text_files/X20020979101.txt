Bindende forhåndsbesked   arbejdsgivers  

 tilskud til nedbringelse af renten på personalets lån Spørgsmål 1. Vil medarbejdere blive beskattet af fordelen, hvis de optager lån  

 XX Bank gennem deres arbejdsgiver til en lavere rente end bankens normale  

 udlånsrente, hvis arbejdsgiveren betaler provision til banken til  

 udligning af denne rentemarginal? 2. Vil arbejdsgiveren skattemæssigt kunne fratrække udgiften  

 til betalingen af den i spørgsmål 1 nævnte  

 provision/rentemarginal? Svar Ad 1: Ja Ad 2: Ja Beskrivelse af de faktiske forhold En projektgruppe i banken har gennem længere tid arbejdet med et nyt  

 koncept, som retter sig mod større virksomheder.
 Konceptet indebærer, at de interesserede virksomheder tilbydes en  

 bank, hvor rådgivning og betjening sker via internet og telefon.
Medarbejderne i virksomhederne bliver kunder i XX Bank, som leverer en  

 specialdesignet hjemmeside til hver enkelt virksomhed.
En hjemmeside der  

 bærer virksomhedens (arbejdsgiverens) logo, men som også klart  

 signalerer, at siden er leveret af XX Bank.
Hjemmesiden vil blive holdt i XX Bank-design og kunderne (medarbejderne)  

 vil derfor ikke være i tvivl om, at de er kunder hos XX Bank.
Alle  

 aftaler om ind- og udlån er således juridisk bindende aftaler  

 mellem XX Bank og de enkelte kunder (medarbejderne).
 Rentevilkår mv. vil som udgangspunkt svare til de vilkår, som  

 tilbydes øvrige kunder i XX Bank.
 Tanken med konceptet er naturligvis, at det giver virksomhederne mulighed  

 for at out-source dette område, ligesom det giver virksomheder uden  

 personalelånsordninger mulighed for at etablere en sådan uden, at  

 dette nødvendiggør ansættelse af personale mv. til at  

 administrere en sådan.
De virksomheder, der etablerer en "medarbejderbank" i XX Bank-regi, skal  

 som udgangspunkt ikke betale herfor, men der er i konceptet dog åbnet  

 mulighed for, at virksomhederne kan sikre deres medarbejdere mulighed for at  

 optage lån til en særlig lav rente.
Hvis virksomhederne  

 ønsker at udnytte denne mulighed, skal der betales en provision herfor  

 beregnet på grundlag af forskellen mellem den renteudgift alle  

 medarbejderne i virksomheden har haft på lån i XX Bank, og den  

 renteudgift de ville have haft på tilsvarende lån i XX Bank, hvis  

 de havde betalt den rente, der gælder for bankens kunder på  

 normale vilkår.
 Provisionen beregnes månedsvis ud fra medarbejdernes samlede  

 gemsnitlige månedelige gæld og opkræves kvartalsvis.  

 Virksomhederne får ikke kendskab til de enkelte medarbejderes  

 engagement med XX Bank.
 Den rente som medarbejdere selv skal betale direkte til XX Bank, vil altid  

 være mindst den til enhver tid gældende mindsterente.
 Spørgers repræsentant har som argumentation for, at der ikke  

 skal ske en beskatning af den enkelte medarbejder anført at:
"Som det fremgår, er konceptet med en "medarbejderbank" tænkt  

 som et alternativ til virksomhedens egne personalelånsordninger.
For  

 medarbejdere give ordningen derfor også samme resultat, som hvis de  

 kunne optage et lån hos deres arbejdsgiver.
 Efter vores opfattelse må de skattemæssige konsekvenser for  

 medarbejdere derfor skulle afgøres efter de regler, der gælder  

 for personalelån, jf. herved afsnit d. i TSS-cirkulære nr. 41 af  

 20. december 2000 (nu 2001 - 45) om værdiansættelse for visse  

 personalegoder.
 Det fremgår heraf, at der for ansatte udenfor finanssektoren skal  

 ske beskatning af fordelen ved at optage lån hos eller gennem  

 arbejdsgiveren til en rente, der er lavere end den almindelige  

 markedsrente.
Den skattemæssige værdi opgøres som forskellen mellem  

 den betalte rente og mindsterenten.
Der sker derfor ingen beskatning, hvis  

 den betalte rente mindst svarer til mindsterenten.
 I det foreliggende tilfælde vil det ikke forekomme, at  

 medarbejderne vil kunne optage lån til en rente, der er mindre end  

 mindsterenten, og som udgangspunkt må ordningen derfor være uden  

 skattemæssige konsekvenser for medarbejderne.
 Den omstændighed, at arbejdsgiverne betaler en provision til XX Bank  

 for ordningen må efter vores (spørgers repræsentant)  

 opfattelse være uden betydning for medarbejderne, uanset om disse qua  

 arbejdsgiverens provision til XX Bank principielt set opnår et gode af  

 økonomisk værdi i form af en rentefordel.
Hvis dette skulle være tilfældet, vil medarbejderne nemlig  

 være stillet ringere, end hvis deres arbejdsgiver optager et lån  

 hos XX Bank på vilkår af en rente på fx 8 % og  

 videreudlåner provenuet til 4 % (mindsterenten pt), hvilket vil  

 være uden skattemæssig konsekvenser for medarbejderen." Spørgers repræsentant har som argumentation for at  

 arbejdsgiveren har fradrag for den betalte provision anført:
"Som det fremgår, indebærer ordningen ikke, at der etableres  

 et gældsforhold mellem virksomhederne og XX Bank.
Den provision, som  

 virksomhederne betaler, har derfor ikke karakter af en rente i  

 skattemæssig forstand, idet der herved forstås et vederlag for at  

 stille kapital til disposition, jf. herved Ligningsvejledningen, afsnit  

 A.E.1. Provisionen er derfor ikke fradragsberettiget i medfør af  

 bestemmelsen i statsskattelovens § 6, stk. 1, litra e.
Efter vores opfattelse er der tale om en personaleudgift - altså en  

 ganske almindelig driftsomkostning - som er fradragsberettiget i  

 medfør af statsskattelovens § 6, stk. 1, litra a." Styrelsens indstilling og begrundelse Det følger af ligningslovens § 16, stk. 3, at værdien af  

 personalegoder, skal opgøres til markedsprisen.
Det følger dog  

 af skatteministeriets cirkulære (til ligningsloven) nr. 72 af 17. april  

 1996 punkt 12.4.3, andensidste afsnit, at Ligningsrådet kan  

 fastsætte nærmere regler herom.
Teksten i dette afsnit lyder:  

 "Ligningsrådet kan som hidtil give vejledende anvisning for  

 ligningsmyndighedernes værdiansættelse af typiske personalegoder,  

 men anvisningen skal foretages med udgangspunkt i markedsværdien af  

 godet.
Som hidtil tager Ligningsrådet anvisninger sigte på  

 normaltilfælde, hvorfor anvisningerne kan fraviges, når  

 særlige forhold gør sig gældende i de enkelte  

 tilfælde.
Ligningsrådet har vedtaget retningslinjer for beskatning af  

 personalelån.
Reglerne følger af TSS-cirkulære af 19.  

 december 2001 nr. 41punkt d som har følgende ordlyd:
 "Ansatte i finanssektoren, der har optaget lån hos eller gennem  

 arbejdsgiveren, skal i henhold til ligningslovens 16 stk. 3 alene beskattes i  

 det omfang, lånet er ydet til en lavere rente, end hvad der svarer til  

 arbejdsgiverens omkostninger (kostprisen for de penge der udlånes) i  

 forbindelse med lånet.
 For andre ansatte, der har optaget lån hos eller gennem  

 arbejdsgiveren til en lavere rente end på almindelige  

 markedsvilkår, skal den herved opnåede fordel beskattes.
 Den ansatte vil som udgangspunkt være skattepligtig af værdien  

 af forskellen mellem den betalte rente og mindsterenten, jf.  

 kursgevinstlovens § 38. Låntageren kan samtidig fratrække et  

 tilsvarende beløb som yderligere renteudgift (kapitalindkomst).
Hvis den betalte rente er lavere end mindsterenten, jf. kursgevinstlovens  

 § 38, men svarer til den rente, der henholdsvis modsvarer arbejdsgiverens  

 omkostninger, henholdsvis kan opnås på almindelige  

 markedsvilkår, kan denne lægges til grund, og der skal derfor  

 ikke ske beskatning." Det vil sige, at fordelen ved at optage et lavtforrentet lån  hos  

 eller gennem arbejdsgiveren ikke beskattes, hvis renten ikke er lavere end  

 mindsterenten efter kursgevinstloven.
 Med den anvendte formulering er det ikke kun de lån en arbejdsgiver  

 selv yder de ansatte, der er omfattet af den lempelige beskatning.
Det er styrelsens opfattelse, at lån som beskrevet i denne sag ikke  

 er optaget "hos arbejdsgiveren", fordi det er den enkelte ansatte, der  

 hæfter direkte over for XX Bank.
Det afgørende må herefter  

 være, om lånet kan anses for at være optaget "gennem  

 arbejdsgiveren".
Cirkulærets regel om beskatning af personalelån blev  

 indført med TSS-cirkulære 1999-48, fordi den hidtidige fulgte  

 regel som var baseret på SD-cirkulære 1989-27 med senere  

 opfølgninger, ikke kunne opretholdes efter Højesterets dom af  

 11. februar 1998 (TfS 1998, 199), hvorved dagældende praksis om  

 rentefiksering blev tilsidesat.
Hjemlen til at beskatte personalelån  

 havde siden 1994-skattereformen været statsskattelovens § 4, jf.  

 ligningslovens § 16, hvorefter udgangspunktet for beskatning er  

 markedsprisen.
Ligningsrådet har - som nævne ovenfor - i sit  

 cirkulære vedtaget, at rentefri lån er skattepligtige, men  at  

 der ikke er noget at beskatte, hvis renten ikke er under mindsterenten  

 fastsat efter kursgevinstloven.
 Der er i 2000-41-cirkulæret ikke defineret nærmere, hvad der  

 menes med udtrykket "gennem arbejdsgiveren". Udtrykker var også anvendt  

 i det oprindelige SD-cirkulære1989-27. Ved en fortolkning af dette  

 begreb kan man vælge to forskellige synspunkter, der fører til  

 vidt forskellige resultater i den konkrete sag.
1. Man kan på den ene side sige, at der er tale om lån, der er  

 optaget "gennem arbejdsgiveren", fordi denne indirekte formidler lånet  

 ved, at der er tale om et tilbud, der formidles på arbejdsgiverens  

 hjemmeside, som arbejdsgiveren støtter økonomisk, så  

 lån kan ydes af banken til en lavere rente.
Man kan sige, at  

 arbejdsgiveren hæfter for en del af  lånet, nemlig den del af  

 renten, der udgør forskellen mellem den tilbudte rente og bankens  

 normalrente.
Hvis blot renten på lånet er over mindsterenten,  

 skal der ifølge cirkulæret ikke ske beskatning af fordelen for  

 de ansatte.
I de situationer hvor arbejdsgivere ikke ønsker at  

 støtte en lavere lånerente, indebærer denne formidling kun  

 den lettelse, det er for de ansatte, at de får denne direkte lette  

 adgang til banken, men at renten skal være den almindelige bankrente,  

 eller måske til en særlig rente som banken måtte  

 ønske at tilbyde generelt, fordi der måske kan være nogle  

 forretningsmæssige grunde til at tilbyde en lavere rente til netop  

 denne gruppe kunder eller eventuelle fremtidige kunder.
I så fald er  

 der ikke noget at beskatte, fordi det blot er banken, der giver en  

  forretningsmæssig rabat til kunder.
2. Man kan modsat sige, at lånet ikke er optaget gennem  

 arbejdsgiveren, fordi denne ikke hæfter direkte for selve lånet.  

 I så fald vil lønmodtageren ikke skulle beskattes af  

 værdien af, at banken giver de ansatte lavt forrentet lån, fordi  

 lånet så er givet udenfor ansættelsesforhold, og der  

 må parterne selv bestemme hvilken rente, der skal betales, idet der er  

 tale om uafhængige parter, hvor der ikke er hjemmel til at fiksere en  

 rente.
Hvis arbejdsgiveren betaler en del af renteudgiften, er der tale om et  

 tilskud til at nedbringe renten på lånet til fordel for den  

 ansatte.
Det kan betragtes som et løntillæg for den ansatte,  

 fordi tilskuddet udelukkende ydes, som led i ansættelsesforholdet.
Et  

 sådant tilskud skal beskattes som almindelig personlig indkomst.  

 Beløbet vil af den ansatte kunne fratrækkes som kapitalindkomst,  

 fordi den ansatte så vil blive anset for selv at have betalt  

 renteudgiften.
 Told- og Skattestyrelsen indstiller, at det er den sidste fortolkning, der  

 lægges til grund, således at spørgsmål 1 kan  

 besvares med et ja, idet det antages, at det ikke har være tanken med  

 cirkulæret at det skulle en situation som den foreliggende.  

 Formuleringen må forstås på den måde, at man siger,  

 at lånet reelt ydes direkte af arbejdsgiveren eller indirekte som  

 kautionist eller lignende.
Det indstilles, at spørgsmål 2 besvares med et ja, da der er  

 tale om en udgift som arbejdsgiveren afholder for at stille et personalegode  

 til rådighed.
Det er der fradrag for efter statsskattelovens § 6, stk.  

 1, litra a.
 Ligningsrådet kan tiltræde Told- og Skattestyrelsen  

 indstilling.
