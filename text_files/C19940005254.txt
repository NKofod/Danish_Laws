(Til alle amtsråd og  

 kommunalbestyrelser) Regeringen offentliggjorde d. 12. oktober 1993 redegørelsen fra udvalget  

 om en fremskyndet indsats for personer med sindslidelser.
Udvalget var  

 sammensat af repræsentanter for Socialministeriet, Sundhedsministeriet,  

 Amtsrådsforeningen, Kommunernes Landsforening samt Københavns og  

 Frederiksberg Kommuner.
Der var i udvalget enighed om dets forslag.
Forslagene er siden tiltrådt  

 af regeringen.
 På baggrund heraf skal regeringen efter drøftelse med de kommunale  

 organisationer opfordre kommunerne og amtskommunerne til at følge  

 intentionerne i udbygningsforslagene inden for de rammer, der er aftalt for  

 1994.
 Et notat om fremrykningen af indsatsen for sindslidende i 1994 vedlægges.
Yvonne Herløv Andersen Torben Lund Socialminister Sundhedsminister -------------------------------------------------------------------- NOTAT OM FREMRYKNINGEN AF INDSATSEN FOR SINDSLIDENDE I 1994 Udvalgets overvejelser og forslag Den samlede indsats for psykisk syge er organiseret i en række sektorer og  

 delsektorer: sengeafdelinger på sygehuse, distriktspsykiatrien, sociale  

 omsorgs- og støttetilbud samt undervisning.
Det er afgørende for indsatsen i et område, at de forskellige tiltag  

 virker sammen som en helhed.
En vurdering af den samlede indsats for  

 mennesker med sindslidelser må gå på tværs af sektorerne, også fordi der på  

 nogle områder ikke er faste grænser for, hvor en bestemt aktivitet skal  

 organiseres, og fordi tiltag på et område påvirker behovet på et andet.
Mulighederne for en bedre indsats for psykisk syge indgik i  

 økonomiaftalerne i juni 1993 mellem regeringen og de kommunale parter, jfr.  

 nedenfor.
Endvidere nedsatte regeringen et udvalg om en fremskyndet indsats  

 for personer med sindslidelser (Fremrykningsudvalget) med repræsentanter for  

 de kommunale parter.
Dette udvalg fremlægger i sin redegørelse blandt andet  

 følgende forslag til udbygningen af indsatsen for sindslidende:
* Distriktspsykiatrien udbygges over 3 år »i bredden« således,  

 at alle amter får et dækkende tilbud.
Samtidig foreslås en udbygning »i  

 dybden«.
I alt foreslås en personaleforøgelse på 350 stillinger.
* Der oprettes i 1994 100-125 botilbud til gruppen af meget vanskeligt  

 stillede sindslidende (anslået til 400-600 personer) på beskyttede  

 pensionater.
Der er tale om en udviklingsopgave, som må tages op i alle  

 amter, idet man ikke med tilstrækkelig sikkerhed ved, hvilke tilbud denne  

 gruppe er indstillet på at modtage.
 * Der oprettes i 1994 700 botilbud efter bistandslovens § 68 som pladser i  

 bofællesskaber, botilbud med støttecenter og aflastningspladser.
 * Der oprettes i 1994 et antal væresteder med tilknyttet rådgivning og  

 opsøgende virksomhed med plads til i alt ca. 1.000 brugere.
 * Aktiviteten på undervisningsområdet for sindslidende øges med 50%  

 svarende til 14 mio. kr. i 1994.
 * Beskæftigelsestilbudene øges med 300 pladser i 1994.
 * En række anvisninger på forbedringer af samarbejdet vedrørende  

 indlæggelse og udskrivning.
 Regeringen har tiltrådt udvalgets anbefalinger.
Merudgifterne i 1994 ved udvalgets forslag Fordelingen af merudgifterne på helårsbasis mellem amter og kommuner efter  

 udgiftstype kan som i Fremrykningsudvalgets rapport (side 1-31) sammenfattes  

 i følgende skema:
Udgifterne til drift af beskyttede pensionater, bofællesskaber, væresteder  

 og beskæftigelse deles efter de gældende finansieringsregler mellem amt og  

 kommune.
Tilsvarende deling er forudsat for så vidt angår undervisning.
Anlægsudgifterne afholdes af den myndighed, der driver den pågældende  

 aktivitet.
Bofællesskaber drives som hovedregel af kommunerne, men kan også  

 oprettes af amterne i h.t. boliglovgivningen.
I så fald bliver der tale om en  

 amtslig anlægsudgift som markeringen (*) angiver.
De faktiske merudgifter i 1994 må bero på, hvornår i årets løb de enkelte  

 aktiviteter vil være i gang.
Det må formodes , at der er taget højde for en  

 del af den fremrykkede indsats i de budgetter for 1994, som  

 kommunalbestyrelser og amtsråd vedtog i efteråret 1993, på baggrund dels af  

 økonomiaftalerne, jfr. nedenfor, dels af at langt hovedparten af  

 kommunalbestyrelser og amtsråd i deres indberetninger til Socialministeriet  

 har givet udtryk for, at behovet for indsatsen for sindslidende vil være  

 stigende i de kommende år.
De økonomiske aftaler mellem regeringen og de kommunale parter og  

 finansiering af Fremrykningsudvalgets forslag I juni 1993 indgik regeringen aftaler med Amtsrådsforeningen, Kommunernes  

 Landsforening samt Københavns og Frederiksberg kommuner om de økonomiske  

 rammer for aktiviteten i 1994 i den kommunale og amtskommunale sektor.
 I aftalerne blev der udtrykt enighed om at henstille, at der gøres en  

 særlig indsats for sindslidende, hjemløse og socialt udstødte.
 På det amtskommunale område blev det aftalt, at der i 1994 afsættes 500  

 mio. kr. mere til sygehusområdet end i budgetterne for 1993. Beløbet skal  

 blandt andet dække merudgifter i forbindelse med indførelsen af frit  

 sygehusvalg, forhøjelse af Rigshospitalets takster, forøgelse af  

 operationskapaciteten, gradvis nedbringelse af ventetider og forøgelse af  

 indsatsen på det hjertekirurgiske område.
 Der er enighed om, at den distriktspsykiatriske udbygning vil kunne klares  

 inden for denne ramme.
For kommunerne, herunder Københavns og Frederiksberg kommuner, blev det  

 aftalt, at puljen til vanskeligt stillede kommuner i hovedstadsområdet  

 fremover kan anvendes til tilskud til kommuner med særligt mange udstødte og  

 psykisk syge.
Puljen for 1994 er for hovedpartens vedkommende fordelt ved  

 tilskudsudmeldingen i sommeren 1993.
For kommunerne blev der med økonomiaftalen skabt plads til, at der  

 indenfor en ramme på 100 mio. kr. kan etableres flere og mere varierede  

 tilbud til sindslidende, hjemløse og socialt udstødte.
Der er tale om et  

 prioriteret beløb inden for den samlede økonomiske aftaleramme, idet der ikke  

 er tilført kommunerne ekstra ressourcer specielt til dette formål.
 I aftalen mellem regeringen og Københavns Kommune er det aftalt, at der  

 til en forstærket indsats over for de hjemløse og de sindslidende afsættes et  

 beløb på 50 mio. kr.
I aftalen med Frederiksberg Kommune har regeringen og kommunen udtrykt  

 enighed om, at der gøres en særlig indsats for sindslidende, hjemløse og  

 socialt udstødte.
Der er ikke i aftalen afsat beløb hertil.
Regeringen har desuden givet tilsagn om at medvirke til, at der fra  

 satspuljemidlerne etableres bevillingsmæssig hjemmel til at støtte indsatsen  

 over for mennesker med sindslidelser.
For amternes vedkommende blev det  

 aftalt, at midler fra satspuljen kommer til udbetaling som forhøjelse af  

 bloktilskuddene efter forhandling med Amtsrådsforeningen.
Merudgifterne, der er forbundet med Fremrykningsudvalgets forslag, er  

 beregnet som udgifter på helårsbasis.
Erfaringsmæssigt må der imidlertid  

 påregnes en vis træghed i en igangsættelse af yderligere tilbud.
For eksempel  

 skal boliger og institutioner anskaffes eller bygges og der skal ansættes  

 personale.
 Det er derfor fundet rimeligt at antage, at merudgifterne som følge af  

 Fremrykningsudvalgets forslag først slår fuldt igennem i 1995 og 1996.
 Af de midler, der tilføres fra satspuljen, anvendes 70 mio. kr. i 1994 til  

 dækning af den amtskommunale udmøntning af Fremrykningsudvalgets forslag.  

 Beløbet fordeles mellem de 14 amtskommuner efter forhandling med  

 Amtsrådsforeningen med udgangspunkt i fordelingsnøglen for bloktilskud.
I 1995 er der enighed om, at de årlige driftsudgifter ved de sociale og  

 undervisningsmæssige ordninger andrager 84 mio. kr. for kommunerne og 84 mio.  

 kr. for amtskommunerne.
Forslag om kompensation for disse beløb vil indgå i  

 forhandlingerne om den kommunale økonomi i forbindelse med  

 finanslovforhandlingerne for 1995.
 Kommunernes andel af merudgifterne kan rummes indenfor den mellem  

 regeringen og Kommunernes Landsforening aftalte ramme på 100 mio. kr. til  

 udbygning af indsatsen for sindslidende, hjemløse og socialt udstødte.
 Herudover vil der - som en særlig foranstaltning i 1994 - bliver tilført  

 kommuner, der er særligt belastede af sindslidende, et øremærket beløb på 10  

 mio. kr., som fordeles i tilknytning til den socialpolitiske pulje vedrørende  

 socialt udstødte (storbypuljen).
 Tilsvarende vil der i 1994 være plads til Københavns Kommunes andel af de  

 kommunale udgifter indenfor den med regeringen aftalte ramme på 50 mio. kr.  

 til en forstærket indsat overfor sindslidende og hjemløse.
 Endvidere tilføres Frederiksberg Kommune et særligt tilskud i 1994 på 2  

 mio. kr. som følge af den manglende kompensation i den økonomiske aftale.
Opfølgning Den igangsatte udbygning skal løbende følges og vurderes både på lokalt og  

 på landsplan.
Der skal derfor foregå en landsdækkende opfølgning af  

 aktiviteterne, ligesom der vil ske en evaluering samt opsamling og formidling  

 af erfaringer.
Regeringens ordinære rapportering til Folketinget i foråret 1994 om  

 udviklingen i indsatsen for personer med sindslidelser bygger for det sociale  

 og undervisningsmæssige område på indberetninger pr. 1. november 1993 fra  

 kommunalbestyrelser og amtsråd.
Denne rapportering vil derfor ikke  

 umiddelbart kunne belyse gennemførelsen af Fremrykningsudvalgets forslag.
 Til brug for den ordinære rapportering vil der i foråret 1994 supplerende  

 blive indhentet en kortfattet, talmæssig belysning fra amterne vedr.  

 udbygningen af distriktspsykiatrien, udviklingen i sengetallene på sygehusene  

 samt etableringen af beskyttede pensionater mv.
 Dette materiale vil bl.a. indgå i forhandlingerne medio 1994 med de  

 kommunale parter om de økonomiske rammer for 1995.
 Regeringen vil i foråret 1995 afgive en bredere redegørelse til  

 Folketinget om udviklingen i indsatsen for sindslidende bl.a. på grundlag af  

 de ordinære indberetninger pr. 1. november 1994 fra kommunalbestyrelser og  

 amtsråd om indsatsen for personer med sindslidelser.
