(Til kommunalbestyrelser, amtsråd og  

 hovedstadsrådet) Cirkulære om vandindvinding og vandforsyning (Til kommunalbestyrelser, amtsråd og hovedstadsrådet) Indledning Ved bekendtgørelse nr. 3 af 4. januar 1980 om vandindvinding og  

 vandforsyning er der i medfør af vandforsyningslovens §§ 6, 8, 70 og 78, stk.  

 5, givet regler om behandlingen af følgende konkrete sager efter  

 vandforsyningsloven:
 Sager om tilladelse til vandindvinding og til anlæg i forbindelse med  

 vandindvindingen, jfr. lovens kapitel 4.
 Sager om tilladelse til bortledning m.v. af grundvand, jfr. lovens § 26.
 Sager om inddragelse af ejendomme under almene vandforsyningsanlæg, jfr.  

 lovens § 29.
 Sager om tilbagekaldelse af vandindvindingstilladelser efter lovens § 32  

 og om forsyningspligt m.v. efter lovens kapitel 8.
Bekendtgørelsen omfatter kun behandlingen af disse sager i 1. instans.
Der  

 er således - som hidtil - ikke givet regler om behandlingen af sager, der er  

 påklaget til miljøstyrelsen eller miljøministeren.
Regler om klagesagers  

 behandling i miljøankenævnet er givet ved bekendtgørelse nr. 372 af 16. juli  

 1975 af forretningsorden for miljøankenævnet som ændret ved bekendtgørelse  

 nr. 69 af 1. marts 1977 og bekendtgørelse nr. 492 af 20. september 1978.
Myndighederne Myndigheden til at træffe afgørelse i 1. instans-sager, der omfattes af  

 bekendtgørelsen, ligger efter loven hos amtsrådet - heri indbefattes i det  

 følgende for hovedstadsrådets vedkommende hovedstadsrådet - eller hos  

 kommunalbestyrelsen.
Med hensyn til sager om tilladelse til indvinding og til  

 anlæg til brug for indvindingen og sager om tilladelse til bortledning m. v.  

 af grundvand er der i lovens §§ 19-21 og 26 foretaget en fordeling af sagerne  

 mellem amtsrådet og kommunalbestyrelserne, jfr. bekendtgørelsens § 3, stk. 1,  

 litra a og b, og § 18. Efter lovens §§ 29, 32 og kapitel 8 er afgørelserne  

 henlagt til amtsrådet.
Loven indeholder imidlertid i § 6 en almindelig bemyndigelse for  

 miljøministeren til efter forhandling med de kommunale organisationer at  

 bestemme, at de beføjelser, der efter lovens kapitler 4, 6 og 8 er henlagt  

 til amtsrådet, kan udøves af kommunalbestyrelsen, når der foreligger  

 godkendte planer.
Denne bemyndigelse til at henlægge yderligere sager til  

 kommunalbestyrelsens afgørelse er udnyttet i bekendtgørelsens § 3, stk. 1,  

 litra c, angående vandindvinding og anlæg hertil, bekendtgørelsens § 23 om  

 inddragelse af ejendomme under vandværksforsyning og bekendtgørelsens § 28  

 angående sager efter vandforsyningslovens § 45, stk. 1, om private  

 vandforsyningsanlægs forsyningspligt.
Det er en forudsætning for henlæggelse af disse yderligere sager under  

 kommunalbestyrelsen, at der er truffet bestemmelse om det pågældende anlæg og  

 dets indvinding i en godkendt vandforsyningsplan, samt at planen har en vis  

 detaljeringsgrad.
Det er fastsat i bekendtgørelsens § 3, stk. 1, litra c, §  

 23, stk. 4, og § 28, jfr. § 23, stk. 4, at amtsrådet kan bestemme, at visse  

 sager ikke skal kunne afgøres af kommunalbestyrelsen, uanset at  

 vandforsyningsplanen indeholder detaljerede bestemmelser om forholdet.
Der  

 kan være tale om at tage et sådant forbehold i et område, hvor virkningerne  

 af en vandindvinding er så usikre, at der må foretages en vidtgående  

 hydrologisk efterprøvning i forbindelse med tilladelsessagen.
Forbeholdet bør  

 også tages, hvis det vandforsyningsanlæg, som vandforsyningsplanen indeholder  

 detaljerede bestemmelser om, tilhører en anden kommune end indvindingsstedets  

 kommune.Sådanne forbehold fra amtsrådets side bør normalt tages i forbindelse  

 med behandlingen af vandforsyningsplanen eller af et senere tillæg til  

 vandforsyningsplanen.
Amtsrådet kan dog tage forbeholdet senere, når f. eks.  

 vandressourceforholdene eller vandkvalitetsforholdene gør det nødvendigt.
Efter lovens §§ 19 og 21, »kan« kommunalbestyrelsen meddele  

 tilladelse til indvinding og til etablering af indvindingsanlæg, når det  

 drejer sig om visse mindre vandforsyningsanlæg, medens amtsrådet i øvrigt  

 efter §§ 20 og 21 »meddeler« tilladelse til indvindingen og  

 anlægget.
Heri ligger, at kommunalbestyrelsen er beføjet til at behandle  

 sager efter § 19, jfr. § 21, men at kommunalbestyrelsen, hvis den ønsker det,  

 kan nægte at behandle sagen og henvise sagen til behandling hos amtsrådet.  

 Denne ordning, der stemmer med den hidtidige lovgivning, har navnlig den  

 betydning, at den giver mulighed for en let løsning af kompetencetvivl - f.  

 eks. tvivl om, hvorvidt et anlæg kan nøjes med en indvinding på 3.000 m3 vand  

 om året efter lovens § 19, nr. 1, eller om anlægget kan forsyne hele  

 bebyggelsen efter § 19, nr. 2, - ved altid at gøre amtsrådet kompetent.  

 Ordningen gentages i bekendtgørelsens § 3, stk. 1, litra a-c og i  

 bekendtgørelsens § 23 og § 28, jfr. § 23.
Derimod giver bekendtgørelsens § 19 - i overensstemmelse med lovens § 26,  

 stk. 1, - ikke kommunalbestyrelsen mulighed for at afvise sager om tilladelse  

 til midlertidig eller varig bortledning af grundvand eller anden sænkning af  

 grundvandsstanden i forbindelse med bygge- og anlægsarbejder m. v.
Reglen om  

 kommunalbestyrelsens kompetence er her så rummeligt formuleret, at der  

 antagelig ikke bliver spørgsmål om kompetencetvivl.
 Efter lovens § 18, stk. 2, kan indvinding af grundvand på egen grund til  

 husholdningsbrug i enkelte husholdninger ske uden indvindingstilladelse.  

 Endvidere kan bredejere uden tilladelse indvinde overfladevand til  

 kreaturvanding, jfr. § 18, stk. 3. Al anden indvinding kræver tilladelse fra  

 kommunalbestyrelsen eller amtsrådet, jfr. lovens §§ 19 og 20.
Efter lovens § 21 må anlæg til brug for indvindingen ikke etableres eller  

 på væsentligt måde udbedres eller ændres, »før kommunalbestyrelsen eller  

 amtsrådet, jfr. §§ 19 og 20, har meddelt tilladelse hertil«.
I  

 overensstemmelse med den hidtidige retstilstand, som lovens § 18, stk. 2,  

 bygger på, er det miljøstyrelsens opfattelse, at § 21 omfatter ikke alene  

 anlæg, hvortil der kræves indvindingstilladelse efter §§ 19 eller 20, men  

 også anlæg, som efter § 18, stk. 2, er fritaget for indvindingstilladelse.  

 Tilladelser til etablering af indvindingsanlæg, herunder godkendelse af  

 borestedets placering, skal i de tilfælde, hvor selve indvindingen kan ske  

 uden tilladelse i medfør af § 18, stk. 2, som hidtil meddeles af  

 kommunalbestyrelsen.
Dette er fastsat i bekendtgørelsens § 3, stk. 2.
Almindelige regler om sagernes behandling Almindelige regler om behandlingen af sager om foreløbige tilladelser til  

 vandindvinding er givet i bekendtgørelsens §§ 8-13. Bekendtgørelsens § 16 om  

 behandling af sager om endelige tilladelser til vandindvinding og anlæg til  

 brug for indvindingen henviser til §§ 8-13 og giver derudover i stk. 2 og 3  

 nogle yderligere regler.
Bekendtgørelsens andre bestemmelser om  

 sagsbehandlingen henviser i større eller mindre grad til §§ 8-13 og 16, jfr.  

 bekendtgørelsens §§ 21, 26 og 30.
1. Indsendelse af ansøgninger En ansøgning om tilladelse til vandindvinding og tilhørende anlæg eller  

 til bortledning m. v. af grundvand skal altid indsendes til vedkommende  

 kommunalbestyrelse, jfr. §§ 8 og 21. Hvis kommunalbestyrelsen ikke selv er  

 tilladelsesmyndighed, videresender kommunalbestyrelsen sagen til amtsrådet  

 med sin indstilling.
Når det vil tage nogen tid for kommunalbestyrelsen at  

 udarbejde en indstilling, kan det være hensigtsmæssigt, at  

 kommunalbestyrelsen straks videresender ansøgningen til amtsrådet med nogle  

 foreløbige bemærkninger og først senere sender en egentlig indstilling til  

 amtsrådet.Hvis der ikke er tale om en ansøgning, men om en afgørelse af et  

 strukturelt spørgsmål, bør spørgsmålet rejses direkte overfor den kompetente  

 myndighed.
2. Sagens behandling Når en sag er modtaget af den kompetente myndighed, sammenholder  

 myndigheden sagen med godkendte eller foreslåede vandindvindings- og  

 vandforsyningsplaner og planer for råstofindvinding.
Myndigheden kan indhente  

 yderligere oplysninger, og den indhenter endvidere udtalelser fra andre  

 interesserede myndigheder, jfr. §§ 9 og 10. Herved forstås navnlig  

 kommunalbestyrelser og amtsråd, som antages interesseret i indvinding i  

 området.
Herudover tænkes der også på eventuelle statslige myndigheder med en  

 særlig interesse i den pågældende indvinding, f. eks.
Statsskovvæsenet.
I  

 overensstemmelse med de hidtil gældende regler om amtsrådenes behandling af  

 indvindingssager fastsættes det i § 9, at amtsrådet kan pålægge vedkommende  

 kommunalbestyrelse at tilvejebringe de yderligere oplysninger, som amtsrådet  

 ønsker.
 Når de fornødne oplysninger og udtalelser er tilvejebragt, kan  

 afgørelsesmyndigheden, som det fremgår af indledningen til § 11, bestemme, at  

 sagen ikke skal fremmes.
Mener afgørelsesmyndigheden på den anden side, at sagen skal fremmes, skal  

 myndigheden i de nedenfor nævnte tilfælde offentliggøre en meddelelse om  

 sagen med fremhævelse af muligheden for at gøre indsigelse.
Denne ordning  

 gælder for det første for sager om indvindingstilladelse, der omfattes af  

 vandforsyningslovens § 20, jfr. bekendtgørelsens § 11. Ordningen gælder  

 derimod ikke for sager efter vandforsyningslovens § 21 om tilladelse til et  

 anlæg til brug for indvinding.
Pligt til at offentliggøre en meddelelse om  

 sagen foreligger endvidere i sager om bortledning m. v. af grundvand, når  

 sagen henhører under amtsrådet, jfr. bekendtgørelsens § 21, og i sager om  

 tvungen vandværksforsyning, jfr. bekendtgørelsens § 26. Sager om ændringer af  

 vandforsyningsstrukturen efter vandforsyningslovens § 32 og lovens kapitel 8  

 vil ofte kun have betydning for en begrænset kreds, og bekendtgørelsen giver  

 ingen regel om forudgående offentlig meddelelse om disse sager.
Det skal  

 imidlertid fremhæves, at afgørelsesmyndigheden kan udsende forudgående  

 offentlig meddelelse om en sag, selv om bekendtgørelsen ikke stiller krav om  

 det.
 3. Afholdelse af møder m. v.
Det vil ofte være nødvendigt at drøfte sagen skriftligt eller mundtligt  

 med ansøgere eller andre parter.
Der kan også være tale om at holde egentlige  

 møder med parterne, og i sager af større lokal betydning - f. eks. sager om  

 tilladelse til større vandindvinding, sager om tvungen vandværksforsyning for  

 et større antal ejendomme og sager om større omstrukturering af almene  

 vandforsyningsanlæg - kan der være behov for under sagen at afholde et  

 offentligt møde.
En regel om afholdelse af møder, eventuelt offentlige møder,  

 findes i bekendtgørelsens § 12. Indkaldelsen til det offentlige møde kan  

 eventuelt kombineres med udsendelsen af den offentlige meddelelse om sagen.  

 Bekendtgørelsen indeholder ingen bestemmelse om besigtigelse af forholdene på  

 stedet.
Det vil imidlertid ofte være af stor værdi, at afgørelsesmyndigheden  

 besigtiger forholdene.
4. Meddelelse af påbud eller forbud I en række tilfælde vil en afgørelse indbefatte, at der gives påbud eller  

 forbud til enkeltpersoner, f. eks. påbud om foranstaltninger til beskyttelse  

 af vandet i et vandindvindingsanlæg mod forurening eller påbud om tilkastning  

 af overflødige brønde.
Ofte vil sådanne spørgsmål blive drøftet med de  

 berørte grundejere på møder.
Sker dette ikke, må de berørte grundejere  

 normalt underrettes skriftligt og have adgang til at udtale sig, før der  

 træffes bestemmelse om påbud eller forbud, jfr. bekendtgørelsens § 16, stk.  

 2.
Hvad særligt angår de beskyttelsesforanstaltninger, der består i forbud  

 mod nedsivning i en vis afstand fra et indvindingsanlæg for grundvand, jfr.  

 miljøbeskyttelseslovens § 12, er det kun nødvendigt at indkalde grundejere  

 eller underrette dem skriftligt, hvis der på den pågældende ejendom findes et  

 nedsivningsanlæg, som vil blive ramt af forbudet.
Har en ejendom, som vil  

 blive omfattet af forbudet, ikke, når sagen verserer, et sådant  

 nedsivningsanlæg, er det ikke nødvendigt at indkalde eller underrette  

 ejendommens ejer, idet han ikke har nogen ret til at oprette et  

 nedsivningsanlæg på ejendommen.
Tænkes der etableret et beskyttelsesområde  

 for en overfladevandindvinding efter miljøbeskyttelseslovens § 13, skal  

 samtlige grundejere i området indkaldes eller underrettes, da  

 beskyttelsesområdet vil gribe ind i deres lovlige råden over deres ejendomme.  

 De pågældende grundejere skal underrettes om afgørelsen i sagen, jfr.  

 bekendtgørelsens § 32, stk. 2.
5. Spørgsmål om ekspropriation eller erstatning En gennemførelse af en vandindvinding kan nødvendiggøre en ekspropriation  

 efter lovens kapitel 7, og en vandindvinding, en bortledning af grundvand  

 eller en strukturel ændring af vandforsyningen kan medføre et  

 erstatningskrav, jfr. lovens §§ 23, 28 og 30-32.
Spørgsmål om gennemførelse af ekspropriationer efter loven afgøres som  

 hovedregel af kommunalbestyrelserne.
Spørgsmål om ekspropriationserstatninger  

 og de ovennævnte andre erstatningsspørgsmål afgøres efter loven i mangel af  

 enighed af landvæsensretterne.
Bekendtgørelsen opfordrer som hidtil den  

 myndighed, der træffer afgørelse om tilladelsen eller den strukturelle  

 ændring, til at afklare ekspropriationsspørgsmål og erstatningsspørgsmål og  

 om muligt at søge at opnå et forlig om forholdene, jfr. bekendtgørelsens § 13  

 og § 16, stk. 3. Opnås der ikke forlig, må afgørelsesmyndigheden i sin  

 afgørelse gøre opmærksom på, hvorledes ekspropriationen kan gennemføres, samt  

 at erstatningsspørgsmålet kan indbringes for landvæsenretten, jfr.  

 bekendtgørelsens § 33, stk. 2 og 3.
6. Tilladelser efter anden lovgivning Etableringen af et vandforsyningsanlæg forudsætter ofte - foruden  

 tilladelse efter denne bekendtgørelse - tilladelse eller godkendelse efter  

 andre lovbestemmelser.
Blandt tilladelser i medfør af bestemmelser udenfor  

 vandforsyningsloven kan nævnes, at et byggeri kræver tilladelse fra  

 kommunalbestyrelsen i medfør af byggeloven, at opførelse af vandværker i  

 landzoner kræver tilladelse fra amtsrådet i medfør af by- og landzoneloven,  

 at nedlæggelse af vandledninger i veje kræver tilladelse af vejens ejer eller  

 vedkommende vejmyndighed, og at planer for almene vandforsyningsanlæg, der  

 skal forsyne tættere bebyggede områder, skal forelægges kommunalbestyrelsen  

 som brandmyndighed, jfr. brandlovsbekendtgørelse nr. 641 af 29. december 1976  

 § 13 og cirkulære nr. 155 af 28. juli 1976. Hydroforer på vandforsyningsanlæg  

 skal være typegodkendt, eventuelt særligt besigtiget og godkendt af  

 arbejdstilsynet i medfør af § 11 i bekendtgørelse nr. 566 af 22. december  

 1971 om trykbeholdere m. v. på landjorden, (der er opretholdt efter  

 ikrafttrædelsen af arbejdsmiljølov nr. 681 af 23. december 1975 ved  

 bekendtgørelse nr. 321 af 21. juni 1977), og hydroforanlæg bør i alle  

 tilfælde anmeldes til arbejdstilsynets stedlige kreds.
Ved projekter til  

 vandforsyningsanlæg, der beskæftiger et fast personale, kan det være  

 hensigtsmæssigt i det hele at forelægge planerne for arbejdstilsynets  

 stedlige kreds, før arbejdet iværksættes.
Det er fremhævet i bekendtgørelsens  

 § 35, at en tilladelse efter bekendtgørelsen ikke fritager for at søge om de  

 tilladelser, der er nødvendige efter anden lovgivning.
I praksis henvises i  

 reglen ikke i tilladelserne efter bekendtgørelsen til nødvendigheden af at  

 søge disse andre tilladelser.
Behandlingen af sager om tilladelse til vandindvinding og til anlæg til brug for vandindvindingen 1. Tilladelser til vandindvindingsanlægget Den hidtidige vandforsyningslovgivning har kun stillet krav om tilladelse  

 til selve vandindvindingen, men ikke til de anlæg, som skal benyttes til  

 indvindingen. (Der er dog i indvindingstilladelserne ofte stillet betingelser  

 også med hensyn til anlæggene).
Efter vandforsyningsloven af 1978 kræves derimod tilladelse både til  

 indvindingen og til de anlæg, der skal bruges til indvindingen, herunder også  

 til væsentlig udbedring og væsentlig ændring af anlæggene, jfr. lovens §§  

 19-21. Ved »vandindvindingsanlæg« forstås efter bemærkningerne til  

 lovforslagets § 21 ikke alene indvindingsanlæg efter sædvanlig teknisk  

 sprogbrug - omfattende boringer og brønde og indtagningsanlæg for  

 overfladevand - men også vandbehandlingsanlæg og anlæg til udpumpning fra  

 behandlingsanlægget, incl. eventuelle rentvandsbeholdere.  

 Forsyningsledningerne for et anlæg, der forsyner flere ejendomme, omfattes  

 derimod ikke af lovens ord »indvindingsanlæg«, og det er tanken, at  

 anlæg af forsyningsledninger i det væsentligste skal reguleres gennem  

 bestemmelser i vandforsyningsplanerne.
Der er imidlertid ikke noget til  

 hinder for, at der i forbindelse med en tilladelse til et anlæg stilles  

 vilkår også med hensyn til forsyningsledninger, hvis dette må anses for  

 hensigtsmæssigt i det enkelte tilfælde.
Baggrunden for, at der kræves  

 tilladelse til etablering af anlæggene, er dels at sikre, at der kun i det  

 nødvendigste omfang foretages investering i et anlæg, før det er klart, at  

 der vil blive givet indvindingstilladelse, og dels at give mulighed for  

 kontrol med, at anlæggene indrettes hensigtsmæssigt.
Kravet om tilladelse til  

 væsentlig udbedring og væsentlig ændring af anlæg har en parallel i de  

 hidtidige regler om tilladelse til væsentlig udbedring og væsentlig ændring  

 af brønde og boringer, men ordningen omfatter efter loven af 1978 hele  

 anlægget.
Man vil herved dels kunne kontrollere, at de påtænkte ændringer er  

 teknisk tilfredsstillende, dels eventuelt kunne forhindre væsentlige  

 nyinvesteringer i ældre anlæg, dersom andre anlæg i området er tilstrækkelige  

 til områdets vandforsyning, og vandforsyningsplanen forudser, at forsyningen  

 efterhånden skal gå over til andre anlæg.
Bemærkningerne til vandforsyningslovforslaget giver en vejledning om, hvad  

 der skal forstås ved »på væsentlig måde udbedres eller ændres« i  

 lovens § 21, stk. 1. Der vil herefter være tale om en væsentlig udbedring  

 eller ændring, hvis der skal foretages en ny boring for et eksisterende  

 indvindingsanlæg - uanset om det sker til afløsning af en tidligere boring -  

 og hvis der skal foretages væsentlige ændringer i anlæggets  

 behandlingsafsnit, f. eks. opførelse af en ny behandlingsbygning eller  

 opførelse af en rentvandsbeholder i stedet for en tidligere hydrofor.
Derimod  

 vil f. eks. udskiftning af en pumpe næppe være en væsentlig udbedring eller  

 ændring.
Efter miljøstyrelsens mening vil også etablering af et nyt  

 filteranlæg ved et alment vandforsyningsanlæg være en væsentlig udbedring  

 eller ændring; derimod ikke udskiftning af filtret i en boring med  

 bibeholdelse af det tidligere forerør; ej heller udskiftning af en hydrofor  

 med en ny hydrofor.
Når det drejer sig om mindre vandindvindingsanlæg, vil  

 udbedringen eller ændringen ikke kræve tilladelse i samme grad som ved større  

 anlæg.
Miljøministeren har ved lovsagens behandling i folketinget udtalt, at  

 der ikke kræves tilladelse til et nyt filteranlæg eller udpumpningsanlæg ved  

 et vandindvindingsanlæg, der forsyner højest 4 husstande, og at der normalt  

 ikke kræves tilladelse til reparation eller uddybning af eksisterende brønde.  

 Miljøstyrelsen skal dog anføre, at der efter styrelsens mening kræves  

 tilladelse til etablering af en boring i stedet for en eksisterende brønd,  

 herunder etablering af en boring i bunden af brønden.
I det hele må det efter  

 styrelsens mening være afgørende, om der er tale om en fornyelse,som har en  

 sådan økonomisk eller teknisk rækkevidde, at tilladelsesmyndigheden bør have  

 lejlighed til at overveje anlæggets betimelighed påny.
Ved lovens § 21, stk. 2, er der gjort en undtagelse fra pligten til at  

 søge tilladelse til en væsentlig udbedring eller en væsentlig ændring af  

 bestående anlæg, nemlig når udbedring eller ændring er nødvendig for at  

 opretholde en bestående forsyning.I så fald kan der uden tilladelse etableres  

 en ny brønd eller boring inden for en afstand af 5 m fra det hidtidige  

 indvindingssted.
Arbejdet skal dog anmeldes til tilladelsesmyndigheden, inden  

 det påbegyndes.
Bestemmelsen giver en vid adgang til uden tilladelse at  

 foretage boringer til erstatning for sammenbrudte eller udtørrede boringer  

 eller brønde, som ikke kan undværes selv i en kortere tid.
Efter lovens § 21,  

 stk. 3, kan tilladelsesmyndigheden dog bestemme, at etablering, udbedring  

 eller ændring af en brønd eller boring uanset bestemmelserne i stk. 2 kun må  

 ske med tilladelse efter stk. 1. Ministeren har under behandlingen af  

 lovsagen udtalt, at en bestemmelse efter § 21, stk. 3, må have en konkret  

 begrundelse af vandforsyningsmæssig karakter - og altså ikke kan træffes i  

 almindelighed f. eks. for hele kommunen eller for visse arter af anlæg -. §  

 21, stk. 3, kan efter miljøstyrelsens mening anvendes f. eks. for bestemte  

 ejendomme, hvis brønde ligger på forureningsudsatte steder, hvor en  

 erstatningsboring ikke bør etableres, eller for almene vandforsyningsanlæg,  

 hvis boringer ligger vel nær en kirkegård eller et kloaksystem og derfor bør  

 flyttes til et fjernere sted, når lejlighed gives, eller for ejendomme, som  

 ligger op til en vandforsyningsledning og bør tage deres vand fra ledningen,  

 når deres egne anlæg bryder sammen.
 En bestemmelse fra kommunalbestyrelsen efter § 21, stk. 3, kan påklages  

 til miljøstyrelsen efter lovens almindelige klageregler.
 For større vandindvindingsanlæg, hvor der regelmæssigt foretages  

 udbedringer og ændringer, der omfattes af § 21, stk. 1, f. eks. udskiftninger  

 af boringer, kan det være praktisk, at der søges om og gives en generel  

 tilladelse til at udføre arbejder af en nærmere angivet art i stedet for at  

 behandle hvert enkelt arbejde særskilt.
2. Foreløbige og endelige tilladelser For at sikre, at der, så længe indvindingstilladelse ikke er givet, kun i  

 det nødvendigste omfang foretages investeringer i anlægget, sondres der i  

 bekendtgørelsens bestemmelser om tilladelse til indvinding og  

 vandindvindingsanlæg mellem foreløbige og endelige tilladelser.
Der skal  

 normalt i første omgang kun ansøges om en foreløbig tilladelse, jfr.  

 bekendtgørelsens §§ 5 og 6. Når ansøgningen om en foreløbig tilladelse er  

 indkommet, undersøger tilladelsesmyndigheden, om det - på grundlag af  

 foreliggende planer eller andre forhold overhovedet er muligt at godkende et  

 anlæg af den ønskede størrelse på det pågældende sted.
Hvis det anses for  

 muligt at imødekomme ansøgningen, giver tilladelsesmyndigheden den foreløbige  

 tilladelse, som kun betyder, at ansøgeren kan arbejde videre med sagen,  

 herunder foretage boringer og afprøve dem i det omfang, den foreløbige  

 tilladelse giver adgang til det.
Når boringen, eventuelt også prøvepumpning  

 af boringen og andre undersøgelser, er foretaget og sagen er viderebehandlet,  

 kan ansøgeren derefter indgive ansøgning om endelig tilladelse, som  

 tilladelsesmyndigheden så tager stilling til.
Denne todeling af tilladelsesproceduren vil dog ikke altid være nødvendig.  

 I områder, hvor der foreligger så fyldestgørende oplysninger fra  

 omkringliggende vandindvindingsanlæg, at tilladelsesmyndigheden anser det for  

 muligt at bedømme virkningerne af det ansøgte indvindingsanlæg, uden at der  

 tilvejebringes yderligere oplysninger, kan den give endelig tilladelse uden  

 først at give en foreløbig tilladelse.
Dette vil f. eks. ofte gælde for sager  

 om tilladelse til markvandingsanlæg.En sag om tilladelse til udskiftning af  

 boringer for et stort vandforsyningsanlæg vil kunne behandles under en  

 sagsbehandling, hvis der ikke er tale om flytning af boresteder over store  

 afstande. Ønskes der kun tilladelse til ændring af anlægget uden forhøjelse  

 af indvindingen og uden flytning af indvindingsstedet, kan sagen normalt også  

 behandles under en sagsbehandling.
 Bekendtgørelsen giver forskellige regler om indholdet af en ansøgning om  

 foreløbig indvindingstilladelse (§ 7), om indholdet af den foreløbige  

 tilladelse (§ 14), om indholdet af en ansøgning om endelig tilladelse (§ 15),  

 og om indholdet af den endelige tilladelse (§ 17). Reglerne om indholdet af  

 tilladelserne må sammenholdes med de almindelige regler i bekendtgørelsens §§  

 32-34 om affattelse og meddelelse af afgørelser.
Reglerne om indholdet af ansøgninger og tilladelser er affattet med  

 henblik på tilfælde, hvor der er tale om nyetablering eller væsentlige  

 udvidelser af anlæg.
Er der tale om mere begrænsede ændringer af bestående  

 anlæg, kan indholdet indskrænkes tilsvarende 3. Ansøgninger om foreløbig indvindingstilladelse Med hensyn til indholdet af ansøgningen om foreløbig tilladelse skal det  

 fremhæves, at ansøgningen for almene vandforsyningsanlægs vedkommende bl. a.  

 skal indeholde oplysninger om antallet af forbrugere, fordelt på  

 forbrugerkategorier.
Forbrugerantallet kan f. eks. tænkes delt op på antallet  

 af husstande i helårsbeboelser bortset fra landbrug - eventuelt med særlige  

 oplysninger om antallet af husstande i etageejendomme -, antallet af  

 fritidshuse, antallet af landbrug og husstande i landbruget, og antallet af  

 andre erhvervsvirksomheder, som får vand fra det almene vandforsyningsanlæg.  

 Anvisninger på, hvorledes vandforbruget kan fastsættes for forskellige  

 forbrugergrupper, er givet i miljøstyrelsens vedledning om  

 vandforsyningsplanlægning, 2. del, afsnit 2, og 3. del (januar 1979), afsnit  

 3.4 og i Dansk Ingeniørforenings norm for vandforsyningsanlæg for  

 enkeltejendomme, januar 1978 (DS 441), afsnit 2.5, og Dansk Ingeniørforenings  

 norm for fælles vandforsyningsanlæg, april 1978 (DS 442) afsnit 2.5.  

 Herudover kan vandindvindings- eller vandforsyningsplanerne indeholde  

 bestemmelser om størrelsen af forskellige enhedsforbrug.
Ansøgningen skal endvidere indeholde en skønsmæssig angivelse af  

 mulighederne for at indvinde den ansøgte vandmængde og af følgevirkningerne  

 af indvindingen og - om muligt oplysning om vandtypens egnethed.
Angivelsen  

 af mulighederne for at indvinde den ønskede vandmængde og af  

 følgevirkningerne kan gives rent overslagsmæssigt.
Ansøgningen skal derudover indeholde oplysninger om nærmere angivne  

 forurenende forhold, som ansøgeren er bekendt med.
Det bemærkes i denne  

 forbindelse, at det antagelig vil være kommunalbestyrelsen, der har den  

 bedste oversigt over forurenende forhold omkring det planlagte  

 indvindingsanlæg, og at kommunalbestyrelsen også har adgang til at skaffe sig  

 yderligere oplysninger ved inspektion på privat ejendom i medfør af  

 vandforsyningslovens § 64. Tilladelsesmyndigheden vil derfor naturligt  

 henvende sig til kommunalbestyrelsen med hensyn til oplysningerne om  

 forurenende forhold, og det er ikke tanken at pålægge ansøgeren nogen særlig  

 undersøgelsespligt i så henseeende.
Det vil imidlertid være af værdi, at han  

 giver oplysninger om de forurenende forhold, som han faktisk er bekendt med.
4. Indholdet af den foreløbige tilladelse Den foreløbige tilladelse skal bl.a indeholde tilladelse til - og krav om  

 - oprettelse af de boringer, der er nødvendige for at bedømme  

 vandindvindingsmulighederne.
Udførelsen af en sådan boring vil indbefatte en  

 renpumpning af boringen med tilbagepejling, jfr. bekendtgørelse nr. 4 af 4.  

 januar 1980 om udførelse af boringer efter grundvand m. v.  

 Tilladelsesmyndigheden vil imidlertid i tilladelsen kunne foreskrive, at der  

 også skal foretages en egentlig prøvepumpning af boringen.
Et sådant krav om  

 prøvepumpning bør normalt stilles med hensyn til boringer for almene  

 vandforsyningsanlæg, som efter deres art omfattes af vandforsyningslovens §  

 20, for større institutionsanlæg og for private anlæg af en sådan størrelse,  

 at deres funktion har almindelig betydning.
Hvis der er tale om flere  

 boringer inden for et begrænset område, kan det efter en bedømmelse af de  

 hydrologiske forhold være tilstrækkeligt at prøvepumpe enkelte af dem.
I  

 cirkulæret om udførelse af boringer efter grundvand m.v. er der givet  

 anvisning på, hvorledes en prøvepumpning kan udføres.
Når der i tilladelsen  

 stilles krav om prøvepumpning, bør det også anføres, hvorledes - herunder  

 hvor længe prøvepumpningen skal udføres.
 Det skal understreges, at borearbejderne først må foretages 4 uger efter  

 den foreløbige tilladelse, eventuelt endnu senere, hvis tilladelsen påklages,  

 jfr. vandforsyningslovens § 78, stk. 3 og 4, og bekendtgørelsens § 39. Dette  

 omfatter dog ikke anlæg til brug for indvinding, der kan foretages uden  

 indvindingstilladelse efter vandforsyningslovens § 18, stk. 2, ej heller  

 anlæg til brug for indvinding efter vandforsyningslovens § 19, nr. 1, se  

 herom bekendtgørelsens § 39, stk. 2.
Den foreløbige tilladelse kan også - i reglen når der er tale om  

 indvinding af overfladevand, men i visse tilfælde også ved tilladelser til  

 indvinding af grundvand - indeholde krav om eller tilladelse til oprettelse  

 af fornødne måleanordninger i vandløb.
Det bemærkes herved, at  

 måleanordninger kræver tilladelse efter vandløbsloven, hvis de er til hinder  

 for vandets frie løb, jfr. vandløbslovens kapitel X.
Tilladelse meddeles i så  

 fald efter vandløbslovens bestemmelser af vandløbsretten, men udføres  

 anordningen som led i et vandforsyningsanlæg, kan den myndighed, som er  

 beføjet til at tillade indvindingen, også give tilladelse til etablering af  

 måleanordningen, jfr. vandforsyningslovens § 68.
5. Ansøgninger om endelig tilladelse til  

 vandindvinding og vandindvindingsanlægget En ansøgning om endelig tilladelse skal bl. a. »i fornødent  

 omfang« indeholde oplysninger om analyse af råvandet.
Der bør i de  

 allerfleste tilfælde foretages analyse af råvandet til brug for spørgsmålet  

 om endelig tilladelse, men affattelsen af bestemmelsen gør det muligt at  

 undlade analyse i særlige tilfælde, hvor analysen må antages uden større  

 betydning.
Dette kan gælde ved anlæg til brug for vanding.
Når der skal  

 foretages analyse af råvandet, bør der i reglen foretages undersøgelse for de  

 parametre, som omfattes af begrebet »udvidet kontrol« i  

 bekendtgørelse nr. 6 af 4.januar 1980 om vandkvalitet og tilsyn med  

 vandforsyningsanlæg.
Efter omstændighederne kan parametrenes antal udvides,  

 f. eks. når der er fare for forurening med særlige stoffer på det pågældende  

 sted, eller indskrænkes, f. eks. hvis der ønskes undersøgelse af vandet i en  

 markvandingsboring eller i en boring, hvis vand alene bruges som procesvand i  

 en industri.
En ansøgning om endelig tilladelse til et alment vandforsyningsanlæg skal  

 være ledsaget af »foreliggende regulativ eller udkast til regulativ,  

 eventuelt med tilhørende takstblad«.
Det kan have interesse for den  

 myndighed, der skal behandle sagen, at kende regulativet eller  

 regulativudkastet.
I ordet »foreliggende« ligger imidlertid, at  

 sagen kan behandles uden kendskab til regulativ eller regulativudkast, når et  

 sådant ikke foreligger.
6. Indholdet af den endelige tilladelse a.
Grænsen for grundvandsstandssænkning og indvinding pr. time I § 17, litra e, angives det - i overensstemmelse med vandforsyningslovens  

 § 22, stk. 4, - at tilladelsen skal indeholde bestemmelse om den tilladelige  

 sænkning af vandstanden i boringerne eller den højest tilladelige indvinding  

 pr. time.
For anlæg, som indvinder grundvand, kan det være hensigtsmæssigt at  

 fastsætte både en tilladelig sænkning af grundvandsstanden og en højeste  

 indvinding pr. time, medens der for anlæg, som indvinder overfladevand, kun  

 bliver tale om at fastsætte højeste indvinding pr. time.
b.
Kontrol med følgevirkninger på grundvandsstand og vandløb Efter § 17, litra f, kan tilladelsen bl. a. indeholde bestemmelse om,  

 hvilke undersøgelser der skal foretages til kontrol af indvindingens  

 følgevirkninger på grundvandsstand og vandløb.
Sådanne undersøgelser har  

 betydning dels ved at skaffe bevismateriale til eventuelle senere sager om  

 erstatning for skader som følge af indvindingens påvirkning af vandstanden,  

 jfr. vandforsyningslovens § 23, og dels ved at give grundlag for et skøn  

 over, om indvindingen har uheldige virkninger på omgivelserne, f. eks. på  

 vandløbenes vandføring.
Med hensyn til kontrol med indvindingens  

 følgevirkninger på grundvandsstanden bør det, i hvert fald for anlæg, der  

 omfattes af vandforsyningslovens § 20, normalt fastsættes, at vandstanden i  

 selve den pågældende indvindingsboring skal pejles et passende antal gange om  

 året såvel i ro som under pumpning.
For større anlæg bør der foreskrives et  

 tilsvarende antal pejlinger i omkringliggende pejleboringer og eventuelt i  

 nærmere angivne omkringliggende boringer og brønde, det sidste i overværelse  

 af ejeren af vedkommende boring eller brønd.
Bestemmelser om kontrol med  

 indvindingens følgevirkninger på vandløb bør træffes, når der er tale om  

 indvinding af overfladevand, og indvindingen ikke er helt ubetydelig, og når  

 der er tale om indvinding af grundvand, og der er grund til at antage, at  

 indvindingen vil have væsentlig indvirkning på afstrømningen til et  

 overfladevandsområde.
I forbindelse med bestemmelserne om kontrol med  

 indvirkningen på overfladevand kan det efter omstændighederne anføres,  

 hvilken minimumsvandføring i et vandløb eller minimumsvandstand i en sø der kan udløse en bestemmelse fra amtsrådet om  

 indskrænkning eller standsning af indvindingen, jfr. vandforsyningslovens §  

 22, stk. 4. Om der skal træffes bestemmelse om en sådan indskrænkning eller  

 standsning, når vandføringen eller vandstanden synker under minimum, må  

 vurderes i hvert enkelt tilfælde.
c.
Beskyttelsesområder for grundvand Efter § 17, litra h, skal det i tilladelsen anføres, om der i medfør af  

 bl. a. miljøbeskyttelseslovens § 12 skal fastsættes  

 beskyttelsesforanstaltninger til forebyggelse af forurening af det vand, der  

 ønskes indvundet.
Der bør altid fastlægges et beskyttelsesområde efter  

 miljøbeskyttelseslovens § 12 omkring almene anlæg, som indvinder grundvand,  

 og som omfattes af vandforsyningslovens § 20. Tilsvarende beskyttelsesområder  

 bør efter omstændighederne lægges omkring boringer for andre anlæg, som  

 indvinder grundvand, og som omfattes af vandforsyningslovens § 20 og har  

 behov for særligt rent vand, herunder anlæg til brug for mejerier, slagterier  

 og andre virksomheder, der tilvirker levnedsmidler.
Med hensyn til mindre  

 anlæg fastsættes normalt ikke beskyttelsesområder, idet beskyttelse også vil  

 kunne opnås ved at vælge et indvindingssted, der ikke er udsat for forurening  

 - eventuelt skride ind mod bestående forhold efter miljøbeskyttelseslovens §  

 11, stk. 3, - og afslå tilladelser til nye forurenende forhold i medfør af  

 miljøbeskyttelseslovens § 11, stk. 1. Beskyttelsesområder er hidtil i vid  

 udstrækning fastsat på grundlag af nedsivningsbekendtgørelsens regler.
Disse  

 regler sigter bl. a. mod at holde en vis afstand - ofte 300 m - mellem et  

 vandindvindingsanlæg og et nedsivningsanlæg.
De er hovedsagelig rettet mod  

 bakteriologisk forurening af vandindvindingsanlæg, idet overlevelsestiden for  

 bakterier tilført grundvandet uden for disse afstande vil være mindre end  

 transporttiden fra nedsivningsanlæggene til vandindvindingsanlæggene.
For at  

 sikre mod bakteriologisk forurening af vandindvindingsanlæg kan det i nogle  

 tilfælde være nødvendigt at udstrække beskyttelsesområdet ud over disse  

 grænser, f. eks. i områder hvor vandindvindingen sker fra højtliggende  

 grundvand, eller indvindingen sker fra kalk- eller kridtlag med ringe  

 beskyttende overdækning.
På den anden side kan det under visse omstændigheder  

 være forsvarligt at undtage visse bestående anlæg fra beskyttelsesområdets  

 forbud.
Dette kan således være tilfældet for nedsivningsanlæg i passende  

 afstand fra en boring, når boringen er velbeskyttet af overliggende lerlag og  

 eventuelt har artetisk vandrejsning.
 De nedsivningsanlæg, der forbydes inden for beskyttelsesområderne, bør  

 ikke omfatte nedsivningsanlæg for tagvand.
Beskyttelsesområder fastsat ud fra disse hensyn sikrer imidlertid ikke mod  

 følgerne af en langtidsvirkende kemisk forurening af grundvand som følge af  

 udledning af spildevand til jorden.
Det skal derfor endvidere sikres, at der  

 ikke inden for hele vandforsyningsanlæggets indvindingsopland forekommer  

 afledning af så store mængder spildevand, at dette med tiden kan give  

 anledning til en kemisk kvalitetsforringelse af det grundvand, som indvindes  

 fra det påtænkte vandindvindingsanlæg.
Såfremt der inden for  

 indvindingsoplandet forekommer afledning af spildevand til jorden fra områder  

 med samlet bebyggelse, bør der derfor foretages hydrogeologiske  

 undersøgelser, som belyser, om afledningen vil være forenelig med den  

 påtænkte vandindvinding.
I modsat fald må områdets spildevandsbortskaffelse  

 løses ved en fælles ordning, f. eks. kloakering eller samletanke.
d.
Beskyttelsesområder for overfladevandsanlæg For overfladevandsanlæg, der kræver særlig rent vand, kan der fastlægges  

 et beskyttelsesområde langs vandløbsbredden efter miljøbeskyttelseslovens §  

 13, jfr. bekendtgørelsen § 17, litra h.
e.
Fredningsbælter Udover beskyttelsen mod forurenende nedsivning bør det for almene anlæg og  

 levnedsmiddelvirksomheder m. v., der omfattes af vandforsyningslovens § 20,  

 endvidere i medfør af miljøbeskyttelseslovens § 14 fastsættes i tilladelsen,  

 at arealet omkring boringen skal være indhegnet inden for en afstand af  

 mindst 10 m fra boringen, at hegnet normalt skal holdes lukket, og at der på  

 dette areal ikke må gødes, bruges gifte eller bekæmpelsesmidler eller i  

 øvrigt anbringes eller bruges stoffer på en måde, der kan udsætte anlægget  

 for forurening.
Omfatter beskyttelsesarealet en ejendom, der ikke ejes af  

 vandforsyningsanlægget, bør der dog ikke mod ejerens ønske stilles krav om  

 indhegning, men alene om forbud mod gødning m. v.; dette bør da også  

 tinglyses på vedkommende ejendom, jfr. bekendtgørelsens § 32, stk. 2. For  

 boringer ved anlæg, som ikke er almene vandforsyningsanlæg eller  

 levnedsmiddelvirksomheder, eller som ikke omfattes af vandforsyningslovens §  

 20, kan der stilles mindre krav til beskyttelsesarealet, men det bør også her  

 påses, at der er tilstrækkeligt friareal omkring boringen.
For  

 markvandingsanlæg kan det være hensigtsmæssigt at fastlægge et  

 fredningsbælte, inden for hvilket gødning, gifte eller bekæmpelsesmidler ikke  

 må deponeres, dog uden at der stilles krav om indhegning.
Der henvises også  

 om disse fredningsbælter til bekendtgørelsens § 17, litra h.
f.
Andre foranstaltninger til beskyttelse af indvindingsanlæg For såvel grundvands- som overfladevandsanlæg kan der - navnlig for anlæg,  

 der kræver særlig rent vand - være tale om i medfør af  

 miljøbeskyttelseslovens § 14 at give andre påbud og forbud til sikring af  

 vandforsyningsanlægget, eventuelt mod erstatning, jfr. bekendtgørelsens § 17,  

 litra h.
Der kan således være tale om påbud om fjernelse af bestående  

 møddinger eller olietankanlæg i nærheden af en boring.Der kan endvidere være  

 tale om at kræve bestående kloakledninger omlagt i særlig tætte rør inden for  

 en vis afstand fra en vandværksboring.
g.
Andre vilkår for tilladelserne Efter § 17, litra i, skal den endelige  

 tilladelse indeholde en nærmere redegørelse for behandlingsanlægget.
Man skal  

 i den forbindelse fremhæve, at også anden lovgivning end  

 vandforsyningslovgivningen, f. eks. byggeloven og arbejdsmiljøloven, kan  

 stille krav til behandlingsanlægget.
Efter § 17, litra j, kan der bl a. stilles krav om fremtidige  

 undersøgelser af det behandlede vand fra anlægget ud over, hvad der normalt  

 forlanges efter bekendtgørelse nr. 6 af 4. januar 1980 om vandkvalitet og  

 tilsyn med vandforsyningsanlæg.
Efter vandforsyningslovens § 60 og  

 tilsynsbekendtgørelsens § 5 træffes sådanne bestemmelser om særlige  

 undersøgelser normalt af kommunalbestyrelsen.
Der er imidlertid intet i vejen  

 for, at et amtsråd stiller krav om særlige undersøgelser allerede i  

 indvindingstilladelsen - f. eks. om et større antal kloridundersøgelser, når  

 der menes at være fare for indtrængen af saltvand i grundvandet.
Efter § 17, litra m, kan der, som hidtil, i tilladelserne stilles særlige  

 vilkår.
Som sådanne særlige vilkår kan nævnes et vilkår angående  

 ledningsføringen, jfr. ovenfor under dette kapitels afsnit 1. Endvidere kan  

 der i særlige tilfælde være tale om at betinge en tilladelse af, at  

 vandforsyningsanlægget yder bidrag til enkelte grundejere, som har måttet  

 erstatte deres spildevandsnedsivningsanlæg med andre ordninger.
Behandlingen af sager om tilladelse til bortledning m.v. af grundvand 1. Afgrænsning af pligten til at søge tilladelse Bestemmelserne i vandforsyningslovens § 26, hvorefter der kræves  

 tilladelse til bortledning m. v. af grundvand, er nye.
 Bestemmelserne omfatter en række forskellige forhold, hvoraf man kan  

 nævne:
 Bortpumpning af grundvand for at holde kældre tørre i områder med høj  

 grundvandsstand.
 Bortpumpning af grundvand for at tørholde viadukter.
 Bortpumpning m. v. af grundvand fra grusgrave og kridtbrud for at gøre det  

 muligt at indvinde grus og kridt i tør tilstand.
 Sænkning af grundvandstanden som følge af råstofindvinding under  

 grundvandspejlet.
 Bortpumpning m. v. af grundvand for at tørholde vejanlæg.
 Gennemgravning af bakker i forbindelse med vejanlæg med den virkning, at  

 grundvandsstanden i det tilsluttende bakkedrag synker.
 Midlertidig bortpumpning af grundvand for at holde jorden tør under  

 støbning af fundamenter til husbyggeri, byggeri af viaduktanlæg m.v., hvor  

 dette foretages i et sådant omfang eller på et sådant sted, at  

 undtagelsesbestemmelsen i lovens § 26, stk. 2, ikke finder anvendelse.
 Hvis en bortpumpning af grundvand under støbning af fundamenter eller for  

 at holde det endelige bygningsværk tørt indebærer risiko for skade på  

 omkringliggende bygninger, er forholdet tillige reguleret ved § 12 A i  

 byggeloven, jfr. lovbekendtgørelse nr. 530 af 25. oktober 1976, hvorefter  

 kommunalbestyrelsen kan stille særlige krav til byggemetoden, herunder  

 eventuelt forbyde bortpumpning.
 En række forhold er dog undtaget fra pligten til at søge tilladelse efter  

 vandforsyningslovens § 26. Dette gælder:
 Tilladelser efter vandforsyningslovens § 26 gives efter § 26, stk. 1, og  

 efter bekendtgørelsens §§ 18-19 af kommunalbestyrelsen, hvis bortledningen m.  

 v. må antages højest at udgøre 6.000 m3 årligt, og ellers af amtsrådet.
2. Ansøgninger om tilladelse I bekendtgørelsens § 20 er der givet regler om, hvilke oplysninger der  

 skal gives i en ansøgning om tilladelse efter vandforsyningslovens § 26. Der  

 skal så vidt muligt gives oplysning om grundvandsforholdene på stedet og skal  

 endvidere gives oplysning om bortledningen og dens formodede virkning.
Hvis  

 der er tale om meget omfattende bortledninger, kan det være nødvendigt, at  

 ansøgeren lader foretage en særlig hydrologisk undersøgelse for at fremskaffe  

 oplysningerne.
I almindelighed vil det dog antagelig være tilstrækkeligt, at  

 ansøgeren foretager et skøn ud fra foreliggende oplysninger.
3. Indholdet af tilladelserne Regler herom er givet i bekendtgørelsens § 22.
Efter § 22, litra b, skal tilladelsen indeholde en fastsættelse af den  

 vandmængde, som tillades bortledt.
Efter § 22, litra c, skal tilladelsen  

 endvidere indeholde en fastsættelse af den tilladelige sænkning af  

 grundvandsstanden eller den højest tilladelige bortledning pr. time.
Hvis der er tale om en simpel dræning, som ikke forudsætter bortpumpning  

 af vand, bør man normalt ikke kræve den afledte vandmængde målt, men bør  

 nøjes med at fastsætte den tilladelige sænkning af grundvandsstanden.
I så  

 fald vil den vandmængde, som tillades bortledt efter § 22, litra b, alene  

 være bestemt af denne sænkning.
Hvor stor en sænkning, der kan tillades, vil  

 afhænge af drænets placering og jordlagenes gennemtrængelighed.
Hvis der på den anden side er tale om bortpumpning af vand, bør den  

 tilladelige bortledning begrænses både ved fastsættelse efter § 22, litra b,  

 af den ialt tilladelige bortledning eventuelt bortledning pr. år - og ved  

 fastsættelse efter § 22, litra c, af den tilladelige grundvandsstandssænkning  

 eller den højest tilladelige bortledning pr. time.
I særlige tilfælde bør man  

 i denne forbindelse stille krav om, at det bortledte vand måles, f. eks. med  

 en magnetisk flowmåler, idet en almindelig vandmåler som regel ikke vil være  

 praktisk anvendelig.
I langt de fleste tilfælde vil det dog være  

 tilstrækkeligt at etablere en driftstimetæller eller en særskilt elmåler i  

 forbindelse med pumpen, som må afprøves, således at ydelsen pr. driftstime  

 eller pr. kWh er kendt.
 Kontrollen med bortledningens størrelse må - på samme måde som i  

 forbindelse med tilladelse til vandindvinding - føres af brugeren eller  

 ejeren af bortledningsanlægget, men kommunalbestyrelsen kan kontrollere  

 målingerne i medfør af bekendtgørelsens § 44.
 Efter § 22, litra d, kan der fastsættes særlige vilkår for tilladelsen,  

 herunder vilkår om en nærmere angiven afhjælpning af skade på anden ejendom.
Hvis en bortledning vil skade en nærliggende ejendoms vandindvinding, kan  

 det på denne måde gøres til et vilkår for tilladelsen til bortledning, at den  

 bortledende virksomhed skaffer den skadelidende ejendom en anden  

 vandforsyning.
Et sådant vilkår bør dog kun stilles, hvis det er klart, at  

 den bortledende virksomhed skal betale alle udgifterne ved den ændrede  

 vandforsyning.
Er dette ikke tilfældet - f. eks. fordi den nye vandforsyning  

 vil betyde en forbedring af den skadelidende ejendom, som ejendommens ejer  

 selv må yde bidrag til - bør der ikke stilles vilkår om afhjælpning, men den  

 skadelidende ejendoms ejer må henvises til selv at skaffe sig en ændret  

 vandforsyning og rejse erstatningskrav over for den bortledende virksomhed i  

 medfør af vandforsyningslovens § 28. Ved rejsning af sag om erstatning må  

 vandforsyningslovens § 23, stk. 3, efter miljøstyrelsens opfattelse kunne  

 anvendes analogt.
Hvis en bortledning ikke i første omgang vil medføre skade på anden  

 ejendom eller virksomhed, men dog vil omfatte så store vandmasser, at det vil  

 være ønskeligt at få dem nyttiggjort, f. eks. ved overpumpning til et  

 vandløb, der særligt trænger til forøgelse af sin vandføring, eller til et  

 alment vandforsyningsanlæg, der står over for en udvidelse af sin indvinding,  

 kan tilladelsen indeholde et vilkår herom.
Der må herunder søges opnået  

 forlig om, i hvilket omfang udgiften ved vandoverførelsen bør afholdes af  

 bortledningsvirksomheden og i hvilket omfang af dem, der er interesserede i  

 vandløbet eller vandforsyningsanlægget.
Kan forlig ikke opnås, må forholdet  

 fastlægges i bortledningstilladelsen, hvis afgørelse herom kan påklages på  

 sædvanlig måde.
Behandling af sager om inddragelse af ejendomme under almene vandforsynings anlæg efter vandforsyningslovens § 29 Bekendtgørelsens § 23 fastsætter, i hvilket omfang sager om inddragelse af  

 ejendomme under almene vandforsyningsanlæg efter vandforsyningslovens § 29  

 kan afgøres af kommunalbestyrelsen.
 En forudsætning for kommunalbestyrelsens kompetence er, at der foreligger  

 tilstrækkeligt detaljerede bestemmelser i vandforsyningsplanen om, at det  

 almene anlæg skal forsyne det område, som tænkes inddraget under anlægget  

 efter lovens § 29, jfr. ovenfor under kapitel 2. Derimod behøver der ikke i  

 planerne at være truffet bestemmelse om, at inddragelse af området under det  

 almene anlæg skal kunne ske tvangsmæssigt i medfør af lovens § 29.
En afgørelse efter vandforsyningslovens § 29 omfatter normalt en  

 bestemmelse om, hvilket område der skal forsynes fra anlægget, og hvilke  

 ledninger der skal lægges ud i området.
Herudover kan det i nogle tilfælde  

 være nødvendigt at forhøje det almene anlægs indvindingstilladelse eller  

 pålægge det at foretage udvidelse af sit hovedanlæg af hensyn til  

 forsyningen; sidstnævnte pålæg kan gives med hjemmel i vandforsyningslovens §  

 47. Spørgsmål om områdets forsyning fra anlægget og etablering af de  

 nødvendige ledninger hertil må afgøres af kommunalbestyrelsen i den kommune,  

 hvor området ligger.
Bliver der behov for forøgelse af indvindingstilladelsen  

 eller udvidelse af hovedanlægget, må disse dele af sagen imidlertid besluttes  

 af kommunalbestyrelsen i den kommune, hvor anlægget ligger.
Hvis området og  

 anlægget ligger i forskellige kommuner, og den kommune, hvor det almene anlæg  

 ligger, ikke vil træffe de nødvendige bestemmelser, må denne del af  

 bestemmelserne træffes af amtsrådet.
Inden der træffes en afgørelse efter vandforsyningslovens § 29, bør der  

 normalt foretages en gennemgang af forholdene i området med beskrivelse af  

 karakteren af de enkeltanlæg, som ønskes erstattet med forsyning fra det  

 almene anlæg - herunder grundvandsstandens højde i brønde eller boringer og  

 for brønde endvidere brøndens dybde -, enkeltanlæggenes tekniske indretning  

 og deres beliggenhed i forhold til nedsivningsanlæg og andre  

 forureningskilder.
Omfatter sagen et større antal ejendomme, vil det i reglen  

 være rigtigt at afholde et offentligt møde.
Behandlingen af sager om inddragelse af vandindvindingstilladelse efter vandforsyningslovens § 32  og om forsyningspligt m.v. efter  

 vandforsyningslovens kapitel 8 Bekendtgørelsens § 28 bestemmer, at sager om pligt for private anlæg til  

 at forsyne nærmere bestemte ejendomme, jfr. vandforsyningslovens § 45, stk.  

 1, kan afgøres af kommunalbestyrelsen i den kommune, hvor ejendommen ligger,  

 under betingelser svarende til betingelserne i § 23. Må der i den forbindelse  

 træffes bestemmelse om forøgelse af indvindingstilladelsen for det anlæg, der  

 skal påtage sig forsyningen, eller om udvidelse af anlægget i medfør af  

 vandforsyningslovens § 47, kan disse spørgsmål afgøres af kommunalbestyrelsen  

 i den kommune, hvor anlægget ligger, under betingelser svarende til  

 betingelserne i § 23.
Spørgsmål om tinglysning og udbetaling af vederlag Bestemmelserne i bekendtgørelsens § 43 om tinglysning og udbetaling af  

 vederlag bygger på de hidtidige regler for anlæg, der kræver  

 indvindingstilladelse fra amtsrådet.
 § 43,  stk. 1, omfatter tinglysning angående  

 arealerhvervelser og rådighedsindskrænkninger til fordel for et  

 vandforsyningsanlæg, hvad enten rettigheden er erhvervet ved ekspropriation,  

 jfr. vandforsyningslovens §§ 37 og 38 og bekendtgørelse nr. 5 af 4. januar  

 1980 om ekspropriation til vandforsyningsanlæg, eller rettigheden er  

 erhvervet ved aftale.
Erhverves rettigheden ved ekspropriation, vil andre rettigheder over  

 ejendommen som regel vige for ekspropriationen, jfr. lovens § 37, stk. 2, 2.  

 pkt., og § 38, 2. pkt., og ekspropriationsbekendtgørelsens § 6, stk. 2, 2.  

 pkt., og § 7, 2. pkt.
Erhverves rettigheden ved aftale, men havde der været  

 hjemmel til at erhverve rettigheden ved ekspropriation, kan rettigheden i  

 medfør af vandforsyningslovens § 43 forlanges tinglyst med prioritet forud  

 for alle rettigheder i ejendommen.
En rettighed, der er erhvervet ved aftale,  

 kan herefter kun tinglyses med en sådan prioritetsstilling, hvis  

 vandforsyningsanlægget har den fornødne tilladelse efter vandforsyningsloven,  

 og hvis rettigheden kunne eksproprieres efter vandforsyningslovens regler -  

 hvilket f. eks. ikke kan ske for byggegrunde eller grunde til boringer til  

 brug for private almene anlæg -. I bekendtgørelsens § 43, stk. 2, - som kun  

 omfatter aftalte rettigheder fastslås det, at tilladelsesmyndigheden til brug  

 for tinglysningen på begæring skal afgive en erklæring om, hvorvidt  

 tinglysningen efter myndighedens skøn kan ske med prioritet forud for alle  

 rettigheder i ejendommen i medfør af vandforsyningslovens § 43. Et yderligere  

 skøn, navnlig med hensyn til spørgsmålet om ekspropriationshjemmel, må ventes  

 udøvet af tinglysningsdommeren.
Bekendtgørelsens § 43, stk. 3 og 4, omfatter kun udbetaling af vederlag  

 for rettigheder, der er erhvervet ved aftale og tinglyst med prioritet forud  

 for andre rettighedshavere i medfør af lovens § 43. Der må i så fald tages et  

 særligt hensyn til disse andre rettighedshavere.
Det bestemmes derfor - som  

 efter den tidligere ordning - at de vederlag, som skal ydes af private anlæg,  

 skal udbetales gennem kommunalbestyrelsen.
Det bestemmes endvidere, på samme  

 måde som efter § 14 i bekendtgørelsen om ekspropriation til  

 vandforsyningsanlæg, at vederlaget med visse undtagelser skal udbetales til  

 de andre rettighedshavere i prioritetsfølge.
Tilsyn I bekendtgørelsens § 44 er det fastsat, at når der i en afgørelse er  

 stillet vilkår eller givet påbud eller forbud, skal tilsynet med, at  

 vilkåret, påbudet eller forbudet overholdes, føres af kommunalbestyrelsen -  

 også når afgørelsen er truffet af amtsrådet -. Bestemmelsen er i  

 overensstemmelse med vandforsyningslovens § 65 og i vidt omfang med tidligere  

 lovgivning.
Konstateres der overtrædelse af vilkår, påbud eller forbud, har  

 kommunalbestyrelsen i medfør af vandforsyningslovens § 65, stk. 2, adgang til  

 selv at lade vedkommende foranstaltning (f. eks. tilkastning af en brønd)  

 foretage for den ansvarliges regning.
Er der tale om en indgribende  

 foranstaltning overfor et privat alment anlæg, vil det dog være rigtigst i  

 stedet at opnå dom over anlæggets ejer efter vandforsyningslovens § 66. Der  

 vil også kunne reageres mod en overtrædelse ved at anmelde forholdet til  

 politiet med anmodning om tiltalerejsning efter vandforsyningslovens § 84,  

 stk. 1, nr. 3 eller 4. Er det amtsrådet, der har fastsat vilkåret, påbudet  

 eller forbudet, bør kommunalbestyrelsen normalt ikke reagere, før den har  

 forelagt spørgsmålet for amtsrådet.
Ekspropriation Regler om ekspropriation til fordel for vandforsyningsanlæg er givet i  

 vandforsyningslovens §§ 37-44. Efter lovens § 40, stk. 3, og § 42, stk. 2,  

 finder reglerne i §§ 47-49, 51, stk. 3-6 og 63-64 i lov om offentlige veje  

 (lovbekendtgørelse nr. 585 af 20. november 1975) tilsvarende anvendelse på  

 disse ekspropriationer.
Nærmere regler om ekspropriationerne er i medfør af  

 vandforsyningslovens § 8 givet ved bekendtgørelse nr. 5 af 4. januar 1980 om  

 ekspropriation til vandforsyningsanlæg.
Bekendtgørelsen svarer i vidt omfang  

 til den tidligere bekendtgørelse nr. 181 af 29. marts 1974 om ekspropriation  

 til vandforsyningsanlæg.
Med hensyn til den nye ekspropriationsbekendtgørelse bemærkes, at det  

 efter bekendtgørelsens §§ 6 og 7 er en betingelse for ekspropriation, at der  

 foreligger »den fornødne tilladelse til anlægget«.
Enkelte almene  

 vandforsyningsanlæg virker kun som fordelingscentraler, der køber alt deres  

 vand fra et andet anlæg og derefter fordeler det gennem eget ledningssystem.  

 Sådanne vandforsyningsanlæg kræver ikke tilladelse efter vandforsyningsloven,  

 og der vil alligevel kunne eksproprieres til deres ledningsanlæg.
Efter bekendtgørelsens § 8 kan der i en række tilfælde foretages  

 opmålinger, nivellementer og andre undersøgelser i marken, før der udarbejdes  

 ekspropriationsplan.
Sådanne undersøgelser bør om muligt foretages på  

 årstider, hvor de volder mindst mulig gene for afgrøder.
Det samme gælder for  

 lægning af vandforsyningsledninger i marker.
Det fremgår af bekendtgørelsen, jfr. dens §§ 9-12, at der under en  

 ekspropriationssag kan være tale om tre parter, nemlig  

 ekspropriationsmyndigheden (i almindelighed kommunalbestyrelsen), rekvirenten  

 (der med hensyn til private vandforsyningsanlæg og vandforsyningsanlæg, der  

 ejes af fremmed kommune, ikke vil være identisk med  

 ekspropriationsmyndigheden) og grundejeren.
Det skal fremhæves, at  

 ekspropriationsmyndigheden, når den ikke er identisk med anlæggets ejer, i  

 betydelig grad må inddrage anlæggets ejer i sagsbehandlingen.
Det vil  

 antagelig således i praksis blive vandforsyningsanlæggets ejer, der må  

 redegøre for de ønskede foranstaltninger, og når der skal stilles forslag om  

 forlig om ekspropriationernes udstrækning og erstatningernes størrelse, vil  

 vandforsyningsanlæggets stilling til spørgsmålet være af væsentlig betydning.
Bekendtgørelsens §§ 9 og 10 giver regler om afholdelse af en  

 åstedsforretning.
Begrebet »åstedsforretning« omfatter ikke alene  

 det møde på åstedet, hvor forholdene besigtiges, men også det  

 forhandlingsmøde, som - eventuelt på et andet tidspunkt og sted - afholdes i  

 forbindelse med besigtigelsesmødet.
I bekendtgørelsens § 9, stk. 4, er det i overensstemmelse med den  

 tidligere ekspropriationsbekendtgørelse bestemt, at forudgående indvarsling  

 til den åstedsforretning, som skal afholdes i forbindelse med  

 ekspropriationen, normalt ikke skal sendes til panthaverne i de respektive  

 ejendomme.
Det kan herom bemærkes, at særskilt indvarsling af panthavere kun  

 bør ske, hvis ejendommen er så højt behæftet, at panthaverne har en reel  

 interesse i ekspropriationssagen.
I bekendtgørelsens § 10, stk. 3, er det i overensstemmelse med vejlovens §  

 48, stk. 2, bestemt, at mødelederen under åstedsforretningen kan fremsætte  

 forslag til erstatningens fastsættelse med angivelse af de erstatningsposter,  

 som dette omfatter.
Det skal fremhæves, at det for at undgå en særlig  

 erstatningssag vil være ønskeligt, at der altid søges forlig om  

 erstatningerne i forbindelse med ekspropriationssagen.
Forliget bør ikke  

 alene omfatte spørgsmålet om erstatningernes størrelse, men også om, hvorvidt  

 ekspropriationen, bl. a. under hensyn til erstatningernes størrelse, bør  

 udstrækkes ud over det egentlig nødvendige i medfør af bekendtgørelsens § 12,  

 stk. 2-5. Hvis der på denne måde opnås forlig om en udvidelse af  

 ekspropriationen, kan denne udvidelse medtages under kommunalbestyrelsens  

 ekspropriationsbeslutning efter bekendtgørelsens § 11, stk. 1. Overenskomster  

 om erstatninger skal derimod ikke omfattes af ekspropriationsbeslutningen,  

 men formuleres som overenskomster, der er godkendt af anlægget, jfr.  

 bekendtgørelsens § 10, stk. 3 og 5, og § 11, stk. 2.
I bekendtgørelsens § 14 er det fastsat, at erstatninger, der skal udredes  

 af offentlige vandforsyningsanlæg, udbetales af anlæggets ejer, medens  

 erstatninger, der skal udredes af private anlæg, betales gennem  

 kommunalbestyrelsen.
Kravet om udbetaling gennem kommunalbestyrelsen skyldes,  

 at udbetalingen skal ske med hensyntagen til panthavere og andre  

 rettighedshavere i ejendommene, jfr. ovenfor i kapitel 8. For at lette  

 kommunalbestyrelsernes udbetaling af erstatningerne bestemmes det i  

 bekendtgørelsens § 11, stk. 1, at det i ekspropriationsbeslutningen vil kunne  

 pålægges et privat anlæg at stille sikkerhed for erstatningerne.
