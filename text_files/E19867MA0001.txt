A.
Ved arrangementer i forsamlingshuse m fl skal der (fra den 1.4.1985)  

 svares afgift i følgende omfang:
 1. Af salg af kaffe, kager, is og sodavand mv.
 2. Af servering af spise- og drikkevarer til fast aftalt kuvertpris.
 3. Af arrangementer i forsamlingshuse m fl, til hvis drift der kræves  

 næringsbrev efter restaurationslovgivningen, samt af arrangementer, hvor en  

 bestyrer/vært eller anden ansvarlig i forbindelse med arrangementet driver  

 selvstændig erhvervsmæssig virksomhed med servering af spise- og drikkevarer  

 mv.
Forsamlingshuse m.fl. (næringsbrevsindehaveren/den, der forestår  

 arrangementet) skal svare afgift af hele det beløb, som festholderen (kunden)  

 skal betale af arrangementet.
Der skal således også svares afgift af beløb,  

 som festholderen betaler direkte til andre, fx betaling for lokaleleje og  

 timeløn til serveringspersonale m fl.
 4. Af vederlaget til medhjælp, der aflønnes direkte af festholderen, når  

 den/de pågældende driver selvstændig erhvervsmæssig virksomhed.
 5. Af vederlaget for lokaleudlejning, når denne står i forbindelse med  

 servering af spise- og drikkevarer.
 6. Af udlejning af inventar, service, bestik mv., medmindre denne  

 udlejning sker i forbindelse med afgiftsfri udlejning af lokaler.
B.
Der skal ikke svares afgift af følgende tilfælde:
 1. Af lokaler (sale mv.) der udlejes til møder, gymnastik, danseskole,  

 teatersal o.lign., når der ikke i forbindelse hermed forekommer servering.
 Det afgørende er her, om forsamlingshusbestyreren m fl medvirker ved  

 serveringen i de omhandlede lokaler.
 Forfriskninger mv., der er indkøbt i forsamlingshuse m fl, kan indtages i  

 de lejede lokaler, blot skal de være stillet ind i lokalet før arrangementets  

 start eller afhentes uden for lokalerne af andre end forsamlingshusbestyreren  

 m fl.
2. Af arrangementer, herunder af lokaleudlejning og brug af  

 køkkenfaciliteter, hvor festholderen (kunden) selv fuldt ud forestår den  

 praktiske gennemførelse af arrangementet.
Det er en forudsætning, at  

 forsamlingshusets eventuelle bestyrer m fl ikke under nogen form - hverken  

 ved indkøb, tilrettelæggelse, tilberedning, servering, afrydning eller opvask  

 medvirker i arrangementet.
For forsamlingshuse m fl, til hvis drift der  

 kræves næringsbrev efter restaurationslovgivningen, er afgiftsfriheden  

 yderligere betinget af, at der forud for arrangementets afholdelse til  

 toldvæsenet er indsendt ansøgning om afgiftsfrihed for det pågældende  

 arrangement.
C.
Fradragsretten Hvis den afgiftsfri omsætning i forsamlingshuse m fl ved udlejning af  

 lokaler højst udgør 2 pct. af dets samlede årligt omsætning, excl. moms, og  

 hvis den afgiftsfri lokaleleje ved udlejning af mødelokaler mv. højst har  

 udgjort 5 pct af den samlede betaling, excl. moms, for det enkelte  

 arrangement, skal der ikke ske reduktion af den (fulde) fradragsret for  

 indgående afgift (købsmoms).
D.
Ubanderoleret spiritus Ved private sammenkomster i forsamlingshuse m fl, hvortil der ikke er  

 knyttet alkoholbevilling eller lejlighedsbevilling, må der kun medtages  

 ubanderoleret spiritus og vin af en festholder eller hans gæster, når den  

 pågældende forsamlingshusbestyrer m fl ikke under nogen form medvirker ved  

 serveringen.
 Se også Mn.793.
