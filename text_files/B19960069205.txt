 I medfør af § 1, stk. 1 og 2 og § 4 i Lov om administration af Det  

 Europæiske Fællesskabs forordninger om markedsordninger for landbrugsvarer  

 m.v. jf. lovbekendtgørelse nr. 65 af 9. februar 1996 fastsættes:
 § 1.  Denne bekendtgørelse vedrører interventionskøb  

 af skummetmælkspulver i henhold til Det Europæiske Fællesskabs markedsordning  

 for mælk og mejeriprodukter.
 § 2.  EU-direktoratet varetager administrationen af  

 ordningen og udsteder vejledning om de gældende regler for interventionskøb  

 af skummetmælkspulver.
 Stk. 2.  Plantedirektoratet foretager kontrol med  

 overholdelse af ordningens bestemmelser.
 § 3.  Tilbud om levering af skummetmælkspulver skal  

 fremsættes over for EU-direktoratet Kampmannsgade 3, 1780 København V på en  

 formular, der rekvireres i direktoratet.
 Stk. 2.  Hvis tilbuddet kan accepteres, meddeler  

 EU-direktoratet tilbudsgiver tid og sted for indlagring af det tilbudte  

 skummetmælkspulver på et lager, der er godkendt af Plantedirektoratet.
 Stk. 3.  Hvis skummetmælkspulveret helt eller delvist  

 afvises i medfør af den i § 2, stk. 2 nævnte kontrol, skal sælger  

 (tilbudsgiver) efter påkrav fra køber godtgøre alle påløbne omkostninger  

 vedrørende det afviste skummetmælkspulver, herunder kontrolomkostninger.
 § 4.  Bekendtgørelsen træder i kraft den 1. august  

 1996.
 Stk. 2.  Bekendtgørelse nr. 8 af 3. januar 1990 om  

 interventionsopkøb af skummetmælkspulver ophæves.
