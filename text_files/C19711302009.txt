 På grund af de begrænsede midler, der er til rådighed til gennemførelse af  

 jordfordelingssager, må det anses for påkrævet, at der i sager, hvor  

 planlægningsomkostningerne skal afholdes af sekretariatet, fastsættes en  

 grænse for de med benyttelse af lokal bistand forbundne omkostninger.
 Ved engagering af lokale landinspektører som bistand ved planopbygningen  

 må det derfor tilkendegives landinspektøren, at samtlige med planopbygningen  

 forbundne omkostninger, der som hidtil vil blive godtgjort efter regning,  

 ikke må overstige et beløb, svarende til 160 kr. pr. deltagende lodsejer med  

 tillæg af 50% for hver ha, hvormed det gennemsnitlige antal omlagte ha  

 pr.lodsejer overstiger 1 ha.
 Ved beregningen af, om planlægningsudgifterne er holdt indenfor nævnte  

 grænse, ses bort fra udgifter til ekstra plan I og II i kalke med raster.
 Der må derhos i hver enkelt sag på forhånd træffes aftale med  

 landinspektøren om et maksimalt beløb for samtlige de med hans bistand  

 forbundne omkostninger for det tilfælde, at den tilsigtede jordfordeling mod  

 forventning ikke måtte kunne gennemføres, og i almindelighed må dette beløb  

 ikke overstige, hvad der svarer til 60 kr. for hver lodsejer, der har været  

 ført inventeringsforhandlinger med, hvilket må dokumenteres ved fremlæggelse  

 af plan I og inventeringsskemaer.
Da de til rådighed værende midler kun bør udnyttes til gennemførelse af  

 jordfordelingssager, der opfylder visse miniumskrav med hensyn til antal  

 deltagende lodsejere, til rådighed værende suppleringsjord, omlagte ha pr.  

 lodsejer etc., bør forudsætningen for, at sekretariatet kan anbefale  

 vedkommende jordfordelingskommission, at en sag godkendes til gennemførelse  

 ved kendelse, i almindelighed være, at den omfatter mindst 10 lodsejere, at det omlagte areal udgør mindst 150% af det ensidigt afgivne areal  

 (nedlægningsjord m.v.), og at der ved planen omlægges mindst 2 ha pr. lodsejer.
Når sekretariatet har modtaget en anmodning om gennemførelse af  

 jordfordeling, foretages med henblik på muligheden for, at sagen kan  

 tilfredsstille nævnte miniumskrav, af sekretariatets planlægger, evt. i  

 forbindelse med den praktiserende landinspektør, der forventes at skulle være  

 sekretariatet behjælpelig med at udføre planlægningsarbejdet, en analyse på  

 stedet, der blandt andet bør omfatte drøftelser med lokale kontaktmænd.
Til  

 brug ved denne analyse bør være tilvejebragt et målebordsblad, hvorpå de  

 landbrugsejendomme, der forventes at kunne nedlægges, er indtegnet.
 Jordfordelingssekretariatet, den 29.  

 marts 1971.
H.
Chr.
Lykke-Meyer.
