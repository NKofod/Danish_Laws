Ligningslovens § 16 B finder i sin helhed anvendelse for  

 skattepligitge efter fondsbeskatningsloven.
Skattedepartementet udtalte, at  

 der generelt bør gives dispensation for aktieafståelser foretaget af  

 skattepligtige efter fondsbeskatningsloven.
Statsskattedirektoratet anmodede Skattedepartementet om at tage stilling  

 til, om en fonds aktieafståelse i givet fald vil være omfattet af  

 ligningslovens § 16 B.
Henvendelsen skal ses på baggrund af en konkret sag,  

 hvor et revisionsfirma på vegne af en fond gjorde gældende, at ligningslovens  

 § 16 B ikke skal anvendes ved fondens påtænkte salg af 49 pct. af  

 aktiekapitalen i et selskab til et andet.
Skattedepartementet meddelte den  

 15. september 1988, at det er Skattedepartementets opfattelse, at  

 ligningslovens § 16 B i sin helhed finder tilsvarende anvendelse for  

 skattepligtige efter fondsbeskatningsloven.
Skattedepartementet fandt  

 endvidere, at de begrænsninger vedrørende reglernes anvendelsesområde, som  

 gælder i relation til egentlige selskaber, tilsvarende må gælde for  

 skattepligtige efter fondsbeskatningsloven.
En fonds aktiesalg vil således  

 være omfattet af ligningslovens § 16 B, stk. 5, hvis betingelserne herfor i  

 øvrigt er opfyldt.
Holdingreglerne blev i sin tid indført for at hindre, at  

 en hovedaktionær kunne omgå reglerne om udbyttebeskatning ved at foretage et  

 aktiesalg til et holdingselskab.
Samme hensyn gør sig ikke gældende for  

 fonde, idet uddelinger fra fonde normalt vil blive beskattet som personlig  

 indkomst hos modtageren, jfr. personskattelovens § 3, stk. 1. På denne  

 baggrund fandt Skattedepartementet, at der med hjemmel i ligningslovens § 16  

 B, stk. 6, generelt bør gives dispensation for aktieafståelser foretaget af  

 skattepligtige efter fondsbeskatningsloven.
Revisionsfirmaet gjorde  

 yderligere på fondens vegne gældende, at dispensation efter ligningslovens §  

 16 B, stk. 6, var ufornøden, idet en eventuel afståelsessum måtte betragtes  

 som et udbytte.
Når fondsbeskatningsloven ikke nævnes i ligningslovens § 16  

 B, stk. 5, skyldes det, at fonde m.v. ikke var skattepligtige på tidspunktet  

 for vedtagelsen af holdingreglerne.
Fondsbeskatningslovens § 10, stk. 1 og  

 stk. 2, er indholdsmæssigt identiske med selskabsskattelovens § 13, stk. 1,  

 nr. 2 og stk. 3. § 16 B, stk. 5, må efter Skattedepartementets opfattelse  

 fortolkes under hensyn til indførelsen af skattepligten for fonde m.v.  

 Fondsbeskatningslovens § 10, stk. 1 og stk. 2, finder således ikke anvendelse  

 i de seneste 3 indkomstår forud for afståelsen, hvis afståelsessummen efter §  

 16 B, stk. 5, skal medregnes i den skattepligtige indkomst for den fond, der  

 har afstået aktierne.
 (* 1) Afgørelsen er offentliggjort i SKAT 1988, nr. 11, side 694.
