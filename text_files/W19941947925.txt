Fremførsel af underskud Reference: FUL § 4, stk. 1 FUL § 8, stk. 6 LV 1993 S.D.5.2 - Fremførsel af underskud, - Fusion af selskaber i en koncern, hvori eet af de i fusionen deltagende  

 selskaber ikke var sambeskattet Spørgsmål:
1. Ligningsrådet bedes bekræfte, at adgangen til  

 fremførsel af A og B's skattemæssige underskud til modregning i  

 C's fremtidige indkomst ikke påvirkes af skattefrie fusioner mellem I:  

 A og B samt II: C og D? 2. Såfremt D indgår i sambeskatningen for 1993 og 1994  

 alternativt først fra 1994, vil dette påvirke besvarelsen af  

 spørgsmål 1? Svar:
 Ad 1. Se sagsfremstilling og begrundelse.
 Ad 2. Se sagsfremstilling og begrundelse.
 Sagsfremstilling og begrundelse:
 Revisionsfirmaet har oplyst følgende:
 Der ønskes en koncernomstrukturering, således at antallet af  

 selskaber i koncernen formindskes ved, at A og B fusioneres ved en skattefri  

 fusion med A som det fortsættende selskab, samt at C og D ligeledes  

 fusioneres ved en skattefri fusion med C som det fortsættende selskab.  

 Der er opnået dispensation i henhold til fusionsskattelovens § 4, stk.  

 1, vedrørende påtænkt fusion mellem C og D.
 De skattemæssige underskud i A og B fremkommer således (mio.  

 kr.):
A B Skatteåret 1990-91 6,1 0,2 Skatteåret 1991/92 10,6 0,5 Skatteåret 1992/93 27,4 1,3 Skatteåret 1993/94 16,8 1,0 60,9 3,0 A har ejet aktierne i og været sambeskattet med B og C i mere end 5  

 år.
C har ejet alle aktier i D i de seneste 3 indkomstår.
D er  

 ikke sambeskattet med A, B og C.
 Kommunen udtaler:
 Ifølge fusionsskattelovens § 8, stk. 6, vil et underskud i et af de  

 fusionerende selskaber ikke kunne bringes til fradrag i det modtagende  

 selskabs indkomstopgørelse, medmindre der har foreligget sambeskatning  

 mellem moder- og datterselskaber indtil fusionsdatoen og de seneste 5  

 år forud herfor.
 Da de i forespørgslen nævnte selskaber A, B og C har  

 været sambeskattet i de seneste 5 år forud for de  

 påtænkte fusioner (antagelig pr. 1/1 1995), vil dette ikke  

 påvirke adgangen for A og B til at modregne skattemæssige  

 underskud i C's positive indkomster.
 De i D opsamlede underskud før fusion med C vil fortabes ved fusion  

 med C.
 D's uudnyttede underskud pr. fusionsdatoen vil ved sambeskatning med A, B  

 og C for skatteåret 1994/95, respektivt først fra 1995/96  

 ligeledes fortabes, da selskabet ikke på det tidspunkt har været  

 sambeskattet med C i 5 år forud for fusionen, jf. fusionsskattelovens §  

 8, stk. 6.
 Told- og Skattestyrelsen forudsætter som grundlag for besvarelsen,  

 at fusionen af henholdsvis A og B samt C og D finder sted samtidig pr. 1/1  

 1995, at D ikke har været sambeskattet med C for skatteåret  

 1994/95 (indkomståret 1993) og at D har mulighed herfor for  

 skatteåret 1995/96 (indkomståret 1994).
Det er herefter Told- og Skattestyrelsen opfattelse, at der ved en  

 skattefri fusion alene af selskaber ne A og B ikke sker begrænsning i  

 disse selskabers adgang til at fremføre underskud fra før  

 fusionen i C's fremtidige indkomst efter fusionen, idet betingelserne i FUSL  

 § 8, stk. 6, herfor er opfyldte.
Herudover henledes opmærksomheden  

 på sambeskatningsvilkår 2.4.1., 4. afsnit.
Såfremt der samtidig med fusionen af A og B sker fusion af  

 selskaberne C og D finder Told- og Skattestyrelsen, at det modtagende selskab  

 C og de med dette selskab, indtil fusionen, sambeskattede selskaber, dvs.  

 selskaberne A og B, i relation til FUL § 8, stk. 6, må betragtes som en  

 enhed.
Det indebærer efter styrelsens opfattelse, at uudnyttede  

 underskud inden for denne sambeskatnings enhed (A, B og C) fra før  

 fusionen ikke vil kunne udnyttes i det modtagende selskabs indkomst efter  

 fusionen.
A og B' uudnyttede underskud vil følgelig ikke kunne  

 medregnes i C's indkomst efter fusionen.
 Har D været sambeskattet med A, B og C fra og med skatteåret  

 1995/96 (indkomståret 1994) kan D's eventuelle uudnyttede underskud  

 hidrørende fra før fusionen, men under sambeskatningen dog  

 fortsat fradrages i den samlede koncerns sambeskattede indkomst efter  

 sambeskatningsreglerne, jf. skd 57.152.
 Ligningsrådet tiltrådte Told- og Skattestyrelsen besvarelse af  

 de stillede spørgsmål.
