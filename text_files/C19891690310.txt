 Hermed fremsendes aftale af 3. juli 1989 mellem Kulturministeriet og  

 Lærernes Centralorganisation om ændring af aftale om tjenestetid for  

 tjenestemænd ved voksenuddannelsescentre, bortset fra tjenestemandsansatte  

 adjunkter/lektorer.
 Aftalen medfører ændring i cirkulære af 1. juli 1986 om leder- og  

 lærerstillinger ved amtskommunale enkeltfagskurser, kapitel 4, §§ 13-30,  

 således at aftalens ændringer i de enkelte paragraffer medfører tilsvarende  

 ændringer cirkulærets paragraffer.
 Kulturministeriet agter at udsende et revideret cirkulære om leder- og  

 lærerstillinger ved voksenuddannelsescentrene i løbet af efteråret.
 Bemærkninger til aftalens enkelte bestemmelser:
 Ad aftalens § 2, nr. 4 - vedrørende cirkulærets § 14:
 Bestemmelsen giver mulighed for, at der mellem tjenestemanden og  

 ansættelsesmyndigheden kan aftales timetillæg for:
 1. Udarbejdelse af læseplaner og materialer for lokale  

 fag og kreative fag.
 2. Udarbejdelse af læseplaner og materialer samt  

 undervisning i forbindelse med rekvireret undervisning.
 Timetillæggene indgår i tjenestemandens løntimetal således, at en  

 arbejdstime medregnes med 0,6 løntime.
 Det bemærkes, at tjenestemanden ikke har pligt til at påtage sig de nævnte  

 opgaver.
 Ad aftalens § 3 - vedrørende cirkulærets § 15:
 Bestemmelsen omfatter kernefag, tilbudsfag, lokale og kreative fag,  

 introducerende undervisning samt værkstedsundervisning.
 Ved introducerende undervisning forudsættes læreren - foruden  

 forberedelsen og planlægningen af undervisningen - at forestå planlægningen  

 af forløbet - herunder at tage den fornødne kontakt til andre institutioner  

 m.v.
 Ved værkstedsundervisning forudsættes læreren udover forberedelse og  

 planlægning at rådgive og vejlede kursisterne samt udarbejde materialer og  

 hjælpemidler.
 Rekvireret undervisning, jf. lov om almen voksenunddannelse § 12, stk. 3,  

 er ikke omfattet af bestemmelsen.
 Ad aftalens § 4 - vedrørende cirkulærets § 16:
 De anførte timetillæg ydes for hvert modul, jf. læseplanerne for de  

 enkelte fag, og iøvrigt uafhængigt af det lokalt fastsatte  

 undervisningstimetal for det enkelte hold.
Uagtet loven giver mulighed for at tilrettelægge undervisningen af et hold  

 således, at den omfatter flere moduler, regnes hvert modul i relation til  

 timetillægget for opgaverettelse som et hold.
Timetillægget beregnes på  

 grundlag af det antal kursister, der har deltaget i undervisningen inden 4.  

 undervisningsuge i holdets forløb.
 Der ydes ikke timetillæg for opgaverettelse ved basisundervisning.
 Ad aftalen § 8 - vedrørende cirkulærets § 30:
 Ved kursusåret forstås perioden 1. august - 31. juli.
 P. d. v.
