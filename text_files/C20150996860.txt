Vejledning om tilskud til skolefrugt- og grøntordningen, skoleåret 2015-2016 August 2015 Kolofon Vejledning om tilskud til skolefrugt- og grøntordningen - 2015 Denne vejledning er udarbejdet af Miljø- og Fødevareministeriet  NaturErhvervstyrelsen - i 2015 Bidragyder(e): Center for Erhverv Fotograf(er): Hanne Loop Miljø- og Fødevareministeriet NaturErhvervstyrelsen Nyropsgade 30 1780 København V Tlf. : 33 95 80 00 E-mail: mail@naturerhverv.dk Hjemmeside: www.naturerhverv.dk ISBN:
Indhold Nyt om ordningen:
1. Indledning 2. Formål 3. Hvem kan søge om tilskud 4. Hvad udbetales der tilskud til 5. Hvor stort et tilskud udbetales 6. Tilsagn om tilskud 6.1 Ansøgningsfrister 6.2 Ansøgning om tilsagn 6.3 Prioritering af tilsagnsansøgninger 6.4 Særlig prioritering af skoler der deltager i effektmåling og andre tiltag 7. Uddeling og justering af antal deltagere 7.1 Rammerne for skolefrugtordninger 7.2 Merværdi 8. Udbetaling af tilskud 8.1 Ansøgning om udbetaling 8.2 Udbetaling 9. Dokumentation, kontrol og sanktionering 9.1 Dokumentation 9.2 Kontrol 9.3 Sanktion 9.4 Suspension 10. Ledsageforanstaltninger 10.1. Dokumentation af ledsageforanstaltning 10. 2. Udbudsregler 10.3. Udbetaling af tilskud til ledsageforanstaltninger 11. Ændring af tilsagn 11.1 Overdragelse af tilsagn 12. Lovgrundlag 13. Klagevejledning 14. Offentliggørelse af data om støtte på Internettet Bilag I: Ikke udtømmende liste over ledsageforanstaltninger, som der kan søges om tilskud til samt ledsageforanstaltninger, der stilles til rådighed 16 BILAG II: ikke-udtømmende liste 19 BILAG III: Ansøgere der ikke er skoler 20 Bilag IV: Ansøgning om tilsagn til levering af skolefrugt  Institution/skole 22 BILAG V: Vigtige datoer i skoleåret 2015-2016 23 Nyt om ordningen:
 Du skal være opmærksom på, at ordningen er omfattet af EUs udbudsregler og/eller den danske tilbudslov se afsnit 10.2. Det vil sige, at hvis du er en offentlig myndighed eller et offentligretligt organ, skal du sikre, at dit projekt lever op til udbudsreglerne og/eller den danske tilbudslov.
NaturErhvervstyrelsen har ændret praksis i forhold til, hvilken dokumentation der skal indsendes, når du søger om udbetaling af tilskud som leverandør.
Du kan orientere dig om dette i afsnittet 8.1. ansøgning om udbetaling samt bilag III, ansøgere der ikke er skoler.
Samtidig med denne ændring præciseres det, at når tilsagnet udstedes til en leverandør, er det omkostningerne hos leverandøren som ansøger, der udgør de tilskudsberettigede udgifter.
 NaturErhvervstyrelsen kan ikke regulere et privat aftaleforhold mellem tilsagnshaver og tredjemand, dvs. hvis tilsagnshaver fx er leverandør af skolefrugt- og grønt og indgår aftale med skoler vedrørende udlæg som finansieringsform, skal I være opmærksomme på, at NaturErhvervstyrelsen ikke er en del af dette privatretlige aftaleforhold.
I skal derfor også være opmærksomme på, at det er tilsagnshaver, der får tilskuddet udbetalt fra NaturErhvervstyrelsen.
Et tilsagn kan kun overdrages til en anden efter ansøgning fra den oprindelige tilsagnshaver.
Du skal være opmærksom på, at når du søger om udbetaling, skal du sammen med ansøgningsskemaet vedlægge dokumentation for de faktisk leverede mængder frugt og/eller grønt.
Skema til udbetalingsanmodning findes på NaturErhvervstyrelsens hjemmeside.
Du kan orientere dig om dette i afsnittet 8.1.
 Du skal være opmærksom på, at hvis skolefrugt- og grønt sælges via en frugtbod, skal du som ansøger kunne fremvise elevoversigter, så det er muligt at se, hvilke elever, der har deltaget i ordningen.
1. Indledning I denne vejledning kan du læse om retningslinjerne for tilskud til uddeling af frugt og grønt til elever på undervisningsinstitutioner.
2. Formål At spise frugt og grøntsager kan spille en vigtig rolle i kampen mod fedme og følgesygdomme som sukkersyge og hjertesygdomme.
Derfor har EU-Kommissionen vedtaget en skolefrugtordning, der skal give skoleelever bedre adgang til frugt og grønt.
I Danmark omfatter ordningen økologisk og konventionel frugt og grønt.
Produkterne skal være friske og uforarbejdede og kan uddeles til elever i børnehaveklassen og 1. -10. klassetrin eller på tilsvarende niveau i andre undervisningsinstitutioner.
EU medfinansierer op til 75 % af udgifterne til frugt og grønt, resten finansieres af forældre, kommuner eller private sponsorer.
Da ordningens midler er begrænsede, er den bygget op som en tilsagnsordning, dvs. at ansøgere først søger om at få reserveret en del af puljen.
Efter at have opnået tilsagn, kan en ansøger sætte uddelingen af frugt og grønt i gang inden for ordningens rammer og derefter søge om udbetaling.
Læs mere om skolefrugtordningen på http://naturerhverv.dk/tilskud-selvbetjening/tilskudsguide/skolefrugt-og-groentordningen/#c7055 3. Hvem kan søge om tilskud Følgende kan ansøge om tilskud:
a) Alle folkeskoler, anmeldte frie grundskoler, efterskoler, husholdningsskoler, statsskoler, håndarbejdeskoler, gymnasieskoler, hvor der i børnehaveklassen og 1.-10. klassetrin eller på tilsvarende niveau, undervises i overensstemmelse med folkeskoleloven eller gives en undervisning, der står mål med, hvad der kræves i folkeskolen.
Skolefritidsordninger kan ikke søge om tilskud.
 a) Kommuner, der søger om tilskud til skolefrugtsordninger på skoler i kommunen.
 a) Leverandører og/eller distributører af frugt og grønt.
 a) Organisationer bag skolefrugtordninger kombineret med beslægtede tiltag eller med effektmåling.
Bemærk at parten der medfinansierer skolefrugten, ikke i alle tilfælde er identisk med ansøger om tilskud.
For eksempel kan en leverandør søge tilskud, til en forældrebetalt skolefrugt-ordning.
Det er parternes eget ansvar at udarbejde aftaler omkring betaling og eventuel tilbagebetaling i disse tilfælde.
Se bilag III med særlig vejledning for leverandører, kommuner og organisationer.
 Tilsagnshaver er den der:
 søger om tilsagn til tilskud,  modtager tilsagnet,  er ansvarlig for, at betingelserne for tilsagn overholdes  søger om udbetaling af tilskud på baggrund af afholdte udgifter, og  modtager tilskuddet.
(Kommissionens forordning 288/2009, artikel 6, stk. 2. Bekendtgørelsen § 4) 4. Hvad udbetales der tilskud til Der udbetales tilskud til frugt og grønt leveret til elever på uddannelsesinstitutionen.
Produkterne skal være friske og uforarbejdede, dvs. ikke tilsat salt, fedt- eller sødestoffer og ikke blandet sammen med anden mad.
Produkterne kan dog klargøres, dvs. skrælles eller skæres ud, før eleverne får dem.
 Det er i begrænset omfang tilladt, at tilberede eller købe tilberedte frugter og grøntsager, dog skal produkterne leve op til kravene for Fødevarestyrelsens nøglehulsmærke.
 Se bilag II, hvilke produkter skolefrugtordningen omfatter, samt for flere oplysninger omkring Nøglehulsmærket.
Der ydes ikke tilskud til moms.
Momsen bæres derfor alene af dig som ansøger.
Leverandører skal være opmærksomme på, at tilskuddet eventuelt skal indgå i momsgrundlaget.
Se mere på SKATs hjemmeside.
Udgifter til levering og uddeling vil ofte blive faktureret sammen med frugten.
Hvis disse udgifter faktureres særskilt, fordi de varetages af en tredjepart, må de ikke overstige 3 % af produktomkostningerne. Øvrige omkostninger, fx til administration, udbetales der ikke tilskud til.
 (Kommissionens forordning 288/2009, artikel 2, 3 og 5.
Bekendtgørelsen § 1, stk. 2 og § 12, stk. 5) 5. Hvor stort et tilskud udbetales Tilskudsloftet er 75 % af de tilskudsberettigede omkostninger, dog maksimalt 1,25 kr. for konventionelle produkter og 2,00 kr. for økologiske produkter per elev per undervisningsdag.
Beregninger foretages på grundlag af tilskudsberettigede omkostninger eksklusiv moms.
Det er vigtigt at bemærke, at tilskuddet ikke forudbetales.
(Rådets forordning 1370/2013, artikel 5, stk. 1, litra a, romertal 2. Bekendtgørelsen § 12) 6. Tilsagn om tilskud Det er en betingelse for senere at få udbetalt tilskud, at du har søgt og fået tilsagn.
Med en ansøgning om tilsagn søger man om på forhånd at få reserveret en del af den samlede tilskudspulje.
Fremgangsmåden er nødvendig for at undgå, at ansøgningerne overstiger tilskudspuljen ved skoleårets udgang.
Tilsagn kan ikke overføres til næste skoleår.
6.1 Ansøgningsfrister Frist for ansøgning om tilsagn udløber 4. juni 2015. Ansøgere modtager svar på korrekt udfyldte og rettidigt modtagne ansøgninger ultimo juni 2015. Uddeling af frugt og grønt kan påbegyndes fra 3. august 2015.
Såfremt en skole eller institution ønsker at deltage i ordningen, men ikke har nået at søge inden fristen, kan den efterfølgende henvende sig til en leverandør.
Leverandører kan én gang årligt søge om tildeling af eventuelle restmidler, der er tilovers efter fordelingen af tilsagn i juni 2015. Ansøgningsrunden om restmidler vil ligge i foråret 2016.
Restmidlerne vil kun udgøre midler, som vedrører tilskud til uddeling af frugt og grønt.
Det vil således ikke være muligt, at søge tilskud til ledsageforanstaltninger ved denne ansøgningsrunde.
 Leverandører har samtidig mulighed for at tilmelde nye skoler til ordningen.
OBS.
De tilskudsberettigede udgifter kan ikke omfatte udgifter hvortil der er modtaget anden EU-støtte.
Det betyder, at der ikke kan opnås tilsagn til samme udgifter under Skolefrugt og grøntordningen og under eksempelvis ordningen Promotion.
6.2 Ansøgning om tilsagn Du skal benytte ansøgningsskemaerne, der kan hentes via http://naturerhverv.dk/tilskud-selvbetjening/tilskudsguide/skolefrugt-og-groentordningen/ eller ved at kontakte NaturErhvervstyrelsen, Center for Erhverv.
 Skoler og institutioner skal benytte Ansøgning om tilsagn til levering af skolefrugt  Institution/skole  Skoleåret 2015-2016  Det er et krav, at der iværksættes ledsageforanstaltninger i forbindelse med uddeling af frugt og grønt.
NaturErhvervstyrelsen stiller gratis ledsageforanstaltninger til rådighed, men I har også selv mulighed for at søge om tilskud til iværksættelse af ledsageforanstaltninger.
Hvis der søges om tilskud til ledsageforanstaltninger, skal det anføres i ansøgningsskemaet.
 NaturErhvervstyrelsen kan ikke regulere et privat aftaleforhold mellem tilsagnshaver og tredjemand, dvs. hvis tilsagnshaver fx er leverandør af skolefrugt- og grønt og indgår aftale med skoler vedrørende udlæg som finansieringsform, skal I være opmærksomme på, at NaturErhvervstyrelsen ikke er en del af dette privatretlige aftaleforhold.
I skal derfor også være opmærksomme på, at det er tilsagnshaver, der får tilskuddet udbetalt fra NaturErhvervstyrelsen.
Et tilsagn kan kun overdrages til en anden efter ansøgning fra den oprindelige tilsagnshaver.
 Andre ansøgere skal benytte Ansøgning om tilsagn til levering af skolefrugt  Kommune/leverandør  Skoleåret 2015-2016.
I den forbindelse, skal ansøger benytte skemaet  Erklæring i forbindelse med levering af skolefrugt - Institution/skole til at indhente erklæringer fra de deltagende skoler.
 Hvis I søger om tilskud til ledsageforanstaltninger, skal I udfylde et særskilt ansøgningsskema for ledsageforanstaltninger  Ved ansøgning om tilsagn, skal du oplyse, hvilken eller hvilke ledsageforanstaltninger, du agter at anvende.
Så frem du ikke ønsker at anvende de ledsageforanstaltninger NaturErhvervstyrelsen stiller til rådighed, har du mulighed for selv at søge om tilskud til iværksættelse af andre ledsageforanstaltninger.
(Se afsnit 10) Du skal sende din ansøgning elektronisk til Center for Erhverv på mailadresse:
erhverv@naturerhverv.dk 6.3 Prioritering af tilsagnsansøgninger Hvis der er modtaget ansøgninger om flere midler, end der er til rådighed, prioriteres tilsagns-ansøgningerne i følgende rækkefølge:
1) Der gives prioritet til ansøgninger for skoler, der ikke tidligere har modtaget EU-tilskud under Skolefrugtordningen 1) Der gives prioritet til ansøgninger for skoler, som alene uddeler økologisk frugt og grønt 1) Der gives prioritet til ansøgninger for skoler med høj dækningsgrad for deltagende elever i børnehaveklasse til 8. klassetrin 1) Der gives prioritet til ansøgninger fra kommuner eller leverandører, der søger til hele klassetrin eller skoler (Bekendtgørelsen § 6, stk. 3) 6.4 Særlig prioritering af skoler der deltager i effektmåling og andre tiltag Hvis skolefrugt og grøntordningen kombineres med en effektmåling af øget indtag af frugt og grønt eller deltagelse i andre ordninger med fokus på ernæring, motion og sund levevis, kan ansøger opnå tilsagn uanset punkt 6.3. Det er ikke skolen, men organisationen ansvarlig for initiativet, der skal ansøge.
Se bilag III.
(Bekendtgørelsen § 7) 7. Uddeling og justering af antal deltagere Umiddelbart efter en ansøger har opnået tilsagn, dog tidligst fra 3. august 2015, kan uddelingen begynde og kan fortsætte, så længe tilskuddet rækker eller senest til 24. juni 2016.
OBS senest den 13. november 2015 skal du orientere NaturErhvervstyrelsen om, hvorvidt ordningen er etableret eller ej.
Orienteringen skal foretages på et justeringsskema, som NaturErhvervstyrelsen stiller til rådighed på http://naturerhverv.dk/tilskud-selvbetjening/tilskudsguide/skolefrugt-og-groentordningen/ Du er som tilsagnshaver forpligtet til skriftligt at give NaturErhvervstyrelsen meddelelse om ovenstående eller andre forhold, der kan medføre, at tilsagnet helt eller delvist bortfalder.
(Kommissionens forordning 288/2009, artikel 9. Bekendtgørelsen §§ 8, 13, 14 og 15) 7.1 Rammerne for skolefrugtordninger En tilskudsberettiget skolefrugtordning skal fungere inden for følgende rammer:
  Kun tilskudsberettigede produkter (se bilag II) uddelt til elever, er omfattet af skolefrugt-ordningen.
 Der kan uddeles frugt og grønt i perioden 3. august 2015 til 24. juni 2016, så længe tilsagnet rækker  Hvis frugten og grøntsagerne sælges via en frugtbod, er det et krav, at I skal kunne fremvise elevoversigter, så det er muligt at se, hvilke elever, der har deltaget i ordningen på de enkelte undervisningsdage  Der uddeles frugt på undervisningsdage, dvs. hverdage med aktiv, skemalagt under-visning.
Uddeling i weekender er ikke tilskudsberettiget, medmindre der er skemalagt undervisning med mødepligt.
 Ansøger eller skolen vælger selv den form for uddeling af frugt og grønt, der passer bedst til deres individuelle skolefrugtordning.
Se dog Merværdi (punkt 7.2).
 Det er en betingelse for at opnå tilsagn, at skolerne kombinerer uddelingen af frugt og grønt med ledsageforanstaltninger, der styrker den positive indflydelse ordningen kan have på elevernes sundhed og kostvaner.
NaturErhvervstyrelsen stiller gratis ledsageforanstaltninger til rådighed, men ansøger har også mulighed for selv at søge om tilskud til ledsageforanstaltninger. (Se punkt 10)  Når skolen deltager i en skolefrugtordning med EU-tilskud er det et krav, at skolen gør opmærksom på dette enten via en plakat ved skolens hovedindgang eller et banner på skolens hjemmeside.
Plakaten kan fås ved at kontakte NaturErhvervstyrelsen.
 Udgifterne til ordningen skal være dokumenterbare.
Du skal derfor fra starten være særligt opmærksom på kravene til udbetaling og dokumentation (punkt 8 og 9).
(Kommissionens forordning 288/2009, artikel 5 & 14. Bekendtgørelsen §§ 2 og 8) 7.2 Merværdi For at en skolefrugtordning er berettiget til tilskud, skal tilskuddet skabe en merværdi.
Det vil sige at tilskuddet skal lette finansieringen af ordningen eller udvide eksisterende frugt-ordninger.
8. Udbetaling af tilskud Du kan søge om udbetaling af tilskud 3 gange om året efter uddeling i følgende perioder:
 3. august 2015 til 31. december 2015  1. januar 2016 til 31. maj 2016  1. juni 2016 til 24. juni 2016 (Bekendtgørelsen § 5) 8.1 Ansøgning om udbetaling Alle udgifter omfattet af ansøgningen skal være afholdt og dokumenterbare (se også punkt 10). Tilskuddet forudbetales ikke.
OBS! Det er omkostningerne hos tilsagnshaver, der danner grundlaget for tilskuddet.
Dette gælder også i de tilfælde, hvor tilsagnet er udstedt til en leverandør.
 Du skal benytte de ansøgningsskemaer og bilagsoversigter, der kan hentes via http://naturerhverv.dk/tilskud-selvbetjening/tilskudsguide/skolefrugt-og-groentordningen/ eller kan rekvireres ved at kontakte NaturErhvervstyrelsen, Center for Erhverv.
Skoler og institutioner skal benytte Ansøgning om udbetaling af tilskud til levering skolefrugt  Institution/skole  skoleåret 2015-2016 Du skal være opmærksom på, at du blandt andet skal oplyse og vedlægge dokumentation for følgende:
 De uddelte mængder frugt og grønt i kilo.
Hvis vægten ikke fremgår af fakturaen, kan du hente hjælp i frugtlisten, som findes sammen med denne vejledning på vores hjemmeside  Hvor mange elever, der i gennemsnit deltog i ordningen i den ansøgte periode  Dokumentation for de faktisk leverede mængder frugt og grønt.
  En bilagsoversigt over de fakturaer med de støtteberettigede omkostninger, der danner grundlag for ansøgningen.
 Som dokumentation for de faktisk leverede mængder frugt og grønt kan følgende anvendes:
 Følgeseddel fra leverandøren  Faktura udstedt af leverandøren til ansøger Krav til følgesedler En følgeseddel skal indeholde:
 Tilsagnshavers navn og adresse  Leverandørens navn, adresse og CVR-nr. (eller CPR-nr. hvis CVR-nr. ikke findes)  Dato  Beskrivelse af leverancen, inkl. mængde og art Krav til faktura En faktura skal indeholde:
  Tilsagnshavers navn og adresse.
  Fakturaudsteders navn, adresse og CVR-nr. (eller CPR-nr. hvis CVR-NR. ikke findes).
  Fakturadato.
  Beskrivelse af leverancen, inkl. mængde og art af de leverede varer, så det er muligt at se sammenhængen til ordningen, der er givet tilsagn til.
  Betalingsdato og betalingsinformation.
  Momsgrundlaget, dvs. beløb ekskl. moms, momsbeløbet, beløb inkl. moms.
  Eventuelle rabatter og prisnedslag.
 Det er afgørende for udbetaling, at faktura er udstedt til tilsagnshaver.
Andre ansøgere skal benytte Ansøgning om udbetaling af tilskud til levering af skolefrugt  Kommune/leverandør/organisation  Skoleåret 2015-2016 Du skal være opmærksom på, at du blandt andet skal oplyse og vedlægge følgende:
 Indkøbsfakturaer fra grossisten, som indeholder mængde og pris på de indkøbte frugt og grøntsager omfattet af ansøgningen.
Oplysninger om indkøbsfakturaerne skal indtastes i NaturErhvervstyrelsens bilagsoversigt.
 En uges leverancelister for hver af de perioder, der søges om tilskud til.
Af leverancelisterne skal antallet af leveret frugt og grønt fremgå, samt til hvilken elev det er leveret.
  Endvidere skal der indsendes et regnskab, som indeholder følgende omkostninger forbundet med administration af skolefrugtordningen:
 Udgifter til emballering  Indkøbsfakturaer fra grossisten, som indeholder udgifter til pakning mængde og pris på de indkøbte frugter og grøntsager  Udgifter til transport af frugt til skolerne omfattet af ansøgningen  Øvrige udgifter, herunder hjemmeside, lokaleleje, betalingsaftale med NETS mv.
 Hvis du har søgt om tilskud til iværksættelse af ledsageforanstaltninger, skal du være opmærksom på, at der først kan søges om udbetaling af tilskud til disse i forbindelse med slutudbetalingen.
 OBS! Hvis der søges om tilskud til både konventionelle og økologiske produkter, skal der vedlægges en bilagsliste for hver produkttype.
 Såfremt du er blevet tildelt et tilsagn til uddeling af økologiske produkter, er det en betingelse, at der indkøbes og uddeles økologiske produkter.
Dog kan der søges om tilskud til økologiske produkter, selvom tilsagnet er givet til konventionelle produkter.
I dette tilfælde, skal du dog være opmærksom på, at tilskudsloftet for økologiske produkter er højere end det er for konventionelle, og der derfor er risiko for, at tilsagnet ikke kan dække uddeling af frugt og grønt i hele perioden.
 Hvis tilsagnet er givet til økologi, skal det fremgå af faktura.
Et korrekt udfyldt skema skal være NaturErhvervstyrelsen i hænde senest 3 måneder efter udløbet af den periode, som ansøgningen omfatter.
Vi opfordrer til, at ansøgninger om udbetaling indsendes hurtigst muligt.
 Modtages ansøgningen indtil 1 måned efter fristen, udbetales støtten med en reduktion på 5 %¬  Modtages ansøgningen indtil 2 måneder efter fristen, udbetales støtten med en reduktion på 10 %¬ Modtages ansøgningen mere end 2 måneder efter fristen, nedsættes støtten yderligere med 1 % pr. dags yderligere forsinkelse. ¬ (Kommissionens forordning 288/2009, artikel 10 & 11. Bekendtgørelsen §§ 10 og 11) 8.2 Udbetaling Er betingelserne for ordningen overholdt, sker udbetaling af tilskud til din Nemkonto senest tre måneder efter, at en korrekt udfyldt og gyldig ansøgning om udbetaling er modtaget i NaturErhvervstyrelsen.
 Den samlede udbetaling kan ikke overstige dit tilsagn eller rammerne fastlagt i punkt 4 og 5.
9. Dokumentation, kontrol og sanktionering Ved ansøgning om tilsagn, forpligter tilsagnshaver sig til at kunne dokumentere grundlaget for ansøgningen og til at deltage i en eventuel kontrol, samt at sikre, at deltagende skoler medvirker ved kontroleftersyn.
9.1 Dokumentation Udgifterne til ordningen skal kunne dokumenteres.
Købsfakturaer og betalingsbevis skal angive hvilke produkter og mængder (i kilo), der er indkøbt til ordningen.
Det er vigtigt, at udgifterne til ordningen faktureres særskilt fra andre indkøb.
 I skal derudover kunne fremvise elevoversigter, så det er muligt at se, hvilke elever, der har deltaget i ordningen samt leverancelister som dokumentation for, at der er sket levering af de indkøbte mængder.
 OBS: hvis skolen uddeler og søger støtte til økologiske produkter, skal det klart fremgå af fakturaen, at der er tale om økologisk produkter.
Ansøger skal registrere fakturanummer og andre oplysninger fra disse bilag i et skema udarbejdet af NaturErhvervstyrelsen.
Skemaet anvendes som dokumentation i forbindelse med ansøgning om udbetaling og kan findes på http://naturerhverv.dk/tilskud-selvbetjening/tilskudsguide/skolefrugt-og-groentordningen/#c7055.
Du skal på anmodning fra NaturErhvervstyrelsen, kunne fremlægge bilag, som er relevante for ansøgningen.
Du skal derfor sikre, at ansøgning om udbetaling af tilskud og tilhørende originale regnskabsbilag holdes tilgængelige i mindst 5 år fra datoen for udbetaling af tilskud.
Kontrolmyndighederne kan forlange disse oplysninger bekræftet af en revisor.
(Kommissionens forordning 288/2007, artikel 7, litra e). Bekendtgørelsen § 8 stk. 4 og 6, §§ 10, 12 og 13) 9.2 Kontrol Der foretages hvert år en fysisk stikprøvekontrol af nogle ansøgere.
Hvis ansøgeren ikke er en skole, suppleres kontrol hos ansøger med kontrol hos mindst to af de skoler, der er omfattet af tilsagnet.
Kontrollen udføres løbende og omfatter blandt andet:
  Kontrol af købsfaktura og betalingsdokumentation (f.eks. kontoudtog) i forbindelse med de tilskudsberettigede udgifter.
 Leverancelister  Vurdering af om ordningen gennemføres i overensstemmelse med tilsagnet og de lovmæssige rammer.
Udover den årlige kontrol på stedet, som beskrevet ovenfor, vil NaturErhvervstyrelsen foretage administrativ kontrol.
Det betyder, at der sammen med udbetalingsansøgningen skal indsendes dokumentation for de faktisk leverede mængder.
Se afsnit 8.1.
9.3 Sanktion Konstateres der uregelmæssigheder før tilskudsudbetaling, tilpasses tilskuddet de faktiske omstændigheder og støtteberettigede udgifter.
 Uretmæssigt udbetalte tilskud tilbagebetales med renter efter rentelovens sats for renter ved forsinket betaling m.v.
 Konstateres det, at ansøger har udvist svig eller grov forsømmelighed, skal ansøger derudover betale et beløb, der svarer til forskellen mellem det oprindeligt udbetalte beløb og det beløb, som ansøgeren er berettiget til.
(Kommissionens forordning 288/2009, artikel 15). Bekendtgørelsen § 16 9.4 Suspension En ansøger, der med overlæg ikke overholder betingelserne i lovgrundlaget for skolefrugt-ordningen, kan suspenderes fra at ansøge i tolv måneder.
En suspenderet ansøger kan anmode om, at suspensionen ophæves efter maksimalt tolv måneder.
(Kommissionens forordning 288/2009, artikel 9 og 13. ) 10. Ledsageforanstaltninger Det er en betingelse for at opnå tilsagn om tilskud under skolefrugt- og grøntordningen, at der anvendes ledsageforanstaltninger.
Dette er gjort til en betingelse for at opnå bedre muligheder for langsigtede resultater og ændre elevernes kostvaner.
 Ved en ledsageforanstaltning forstås et tiltag, der skal fremme elevernes viden om ernæring, sundhed og frugt og grønt, herunder også økologi, eksempelvis gennem undervisningsmateriale.
NaturErhvervstyrelsen stiller ledsageforanstaltninger gratis til rådighed, i form af en tegneserie til de mindste børn fra børnehaveklassen - 2. klassetrin og en quiz til de større børn fra 3.- 10. klassetrin.
NaturErhvervstyrelsen står for leveringen af ledsageforanstaltningerne, og skolen står for uddelingen til de elever, der deltager i ordningen.
Du kan få tilsendt ledsageforanstaltningerne ved at kontakte NaturErhvervstyrelsen Du har endvidere mulighed for selv at iværksætte ledsageforanstaltninger, og søge om tilskud til disse.
Det maksimale tilskud til ledsageforanstaltninger er 75 % af de faktiske udgifter, dog kan tilskuddet ikke udgøre mere end 15 % af det anvendte tilsagn til uddeling.
Hvis du ønsker selv at iværksætte ledsageforanstaltninger, skal du udfylde et særskilt ansøgningsskema.
Skemaet findes på vores hjemmeside http://naturerhverv.dk/tilskud-selvbetjening/tilskudsguide/skolefrugt-og-groentordningen/ Eks.
Der søges om tilsagn på 100 kr.
Der kan således opnås tilskud på 15 kr. til ledsageforanstaltninger dvs. tilsagnet samlet bliver 115 kr.
Hvis det på slutudbetalingstidspunktet viser sig, at der kun er uddelt frugt for 90 kr. kan der kun opnås tilskud på 13,50 kr. til ledsageforanstaltninger. 90 kr. kan anvendes til uddeling af frugt og grønt, og de 13,50 kr. kan anvendes til ledsageforanstaltning.
Skolefrugtordningen finansierer således 75 % af de 13,50 kr.
Dvs. 10,13 kr. finansieres af Skolefrugtordningen.
 Se bilag I, ikke-udtømmende liste over ledsageforanstaltninger, der kan søges tilskud til.
(Bekendtgørelsen § 5, stk. 5 og 6, § 8, stk. 1, nr. 5) 10.1. Dokumentation af ledsageforanstaltning Hvis du vælger at søge tilskud til iværksættelse af en ledsageforanstaltning, skal du udfylde et særskilt ansøgningsskema, om ledsageforanstaltninger.
 Du skal i ansøgningsskemaet udfylde alle relevante felter.
 Beskrivelse af hvilken type af ledsageforanstaltninger, der søges iværksat  Beskrivelse af, hvordan du vil måle effekten af ledsageforanstaltningen.
10. 2. Udbudsregler Du skal være opmærksom på, at hvis dit projekt er omfattet af EU udbudsregler eller tilbudslovens regler, skal du oplyse om det allerede på ansøgningstidspunktet.
Hvis dit projekt indgår som en del af et større projekt, er det det samlede projekts kontraktsum, der afgør, om du er omfattet af udbudsreglerne, og om det er tilbudsloven eller EU´s udbudsdirektiv, som gælder.
Du skal senest ved ansøgning om udbetaling dokumentere, at du har opfyldt reglerne.
Det betyder også, at du kan komme til at skulle sende dokumentation for, at du har gennemført udbud for dele af dit projekt, som ikke er omfattet af NaturErhvervstyrelsens tilsagn.
Du skal opbevare al dokumentation for, at reglerne er overholdt, dvs. ikke kun det, som skal indsendes, i mindst 5 år fra datoen for slutudbetaling.
Det betyder blandt andet, at du også skal opbevare de tilbud, du ikke har accepteret.
Vi kan på et hvert tidspunkt forlange at se materialet.
 Hvis det senere viser sig, at du ikke har holdt dokumenterne tilgængelige, kan det medføre, at du bliver sanktioneret.
Du skal være opmærksom på, at vi kan foretage en proportional nedsættelse af den samlede værdi af de tilskudsberettigede udgifter, hvis udbuds- og tilbudsreglerne  ikke er overholdt.
Det nedsatte tilskud vil blive fastsat ud fra en vurdering af art og grovhed af overtrædelsen.
Det er vigtigt, at du selv orienterer dig om udbuds- og tilbudsreglerne.
Du finder informationen på Konkurrence og Forbrugerstyrelsens hjemmeside.
http://www.kfst.dk/Offentlig-konkurrence/Regler-og-vejledninger-mm/Regler http://www.kfst.dk/Offentlig-konkurrence/Regler-og-vejledninger-mm/Vejledninger (Bekendtgørelsen §§ 8, nr. 6 og 16, stk. 1 og 2) 10.3. Udbetaling af tilskud til ledsageforanstaltninger Du kan søge om udbetaling af tilskud til ledsageforanstaltninger sammen med din ansøgning om slutudbetaling.
På slutudbetalingstidspunktet, skal du kunne dokumentere udgifterne ved faktura eller kvittering.
Derudover skal der medsendes betalingsdokumentation, som viser, at udgiften er betalt.
11. Ændring af tilsagn Du kan søge om ændring af et tilsagn vedrørende:
 Overdragelse af tilsagnet  Ændring af ledsageforanstaltninger Du skal søge om ændring af projektet hos NaturErhvervstyrelsen.
11.1 Overdragelse af tilsagn Vi kan efter ansøgning tillade, at tilsagnet overdrages til en anden skole, kommune eller leverandør, der indtræder i de rettigheder og forpligtelser, der fremgår af tilsagnet.
Det er en betingelse, at den nye ansøger selvstændigt ville kunne opnå tilsagn efter den pågældende bekendtgørelse.
Den oprindelige tilsagnshaver skal sende et udfyldt overdragelsesskema, og en begrundet ansøgning om tilladelse til at overdrage tilsagnet til en anden.
Skemaet skal sendes til NaturErhvervstyrelsen.
Din ansøgning om ændring af tilsagnshaver skal sendes hurtigst muligt og skal være modtaget i NaturErhvervstyrelsen straks efter, den kommende, nye tilsagnshaver har underskrevet overdragelsesskemaet.
Vi kan ikke godkende overdragelsen med tilbagevirkende kraft.
12. Lovgrundlag Nedenstående EU-forordninger og bekendtgørelse danner lovgrundlag for skolefrugt-ordningen.
Kommissionens Forordning (EF) nr. 288/2009 af 7. april 2009 om gennemførelsesbe-stemmelser til Rådets forordning (EF) nr. 1234/2007 for så vidt angår EF-støtte til uddeling af frugt og grønsagsprodukter, forarbejdede frugt- og grønsagsprodukter og bananprodukter til børn på undervisningsinstitutioner inden for rammerne af en skolefrugtordning Rådets forordning (EU) nr. 1308/2013 om en fælles markedsordning for landbrugsprodukter og om ophævelse af Rådets forordning (EØF) nr. 1234/2007 Rådets forordning (EU) nr. 1370/2013 om foranstaltninger til fastsættelse af støtte og restitutioner i forbindelse med den fælles markedsordning for landbrugsprodukter Bekendtgørelse nr. 611 af 5. maj 2015 Forordninger og bekendtgørelse kan findes under Hvad siger loven på vores hjemmeside.
http://naturerhverv.dk/tilskud-selvbetjening/tilskudsguide/skolefrugt-og-groentordningen/#c7063 13. Klagevejledning Du kan klage skriftligt over afgørelsen senest 4 uger fra den dag, du modtog dette brev.
Du sender klagen til NaturErhvervstyrelsen til erhverv@naturerhverv.dk eller med almindelig post.
Du kan bruge klageskemaet, som du finder på naturerhverv.dk/klageskema.
Vi sender klagen sammen med vores kommentarer videre til Fødevareministeriets Klagecenter, som træffer afgørelse i sagen.
Modtager vi klagen for sent, vil den som udgangspunkt ikke blive behandlet.
Klager over NaturErhvervstyrelsens afgørelser sendes til NaturErhvervstyrelsen Nyropsgade 30 1780 København V att. : Center for Erhverv (Bekendtgørelsen § 17) 14. Offentliggørelse af data om støtte på Internettet I 2008 blev der vedtaget en EU-forordning som angiver, at oplysninger om udbetaling af tilskud og støtte skal offentliggøres på internettet.
Derfor vil en række oplysninger om modtagere af tilskud til skolefrugt blive offentliggjort.
Det drejer sig bl.a. om oplysninger som navnet og adresse på institution/firma, samt størrelsen af det modtagne tilskud.
Oplysningerne kan også behandles af danske og europæiske revisions- og undersøgelsesorganer.
Formålet med dette er at sikre, at der ikke sker uberettiget udbetaling af støtte fra EU-fondene.
 Tilskudsmodtagere skal derfor være opmærksomme på:
 at de afgivne oplysninger i ansøgninger vil blive behandlet i forbindelse med afgørelsen om udbetaling af tilskud fra NaturErhvervstyrelsen  at, hvis man modtager tilskud, bliver oplysninger om navn og adresse på institution/firma, samt størrelsen af det modtagne tilskud offentliggjort på internettet  at NaturErhvervstyrelsen, Nyropsgade 30, 1780 København V er dataansvarlig Endvidere skal ansøger være opmærksom på, at man i medfør af persondataloven:
 kan anmode om indsigt i hvilke oplysninger, der behandles i forbindelse med ansøgningen, jf. persondatalovens § 31  på begæring har krav på, at få berigtiget, slettet eller blokeret oplysninger, der viser sig urigtige eller vildledende, eller på lignende måde er behandlet i strid med lovgivningen, jf. persondataloven § 37 (Kommissionens forordning 908/2014 og Lov nr. 429 af 31. maj 2000 om behandling af personoplysninger) Bilag I: Ikke udtømmende liste over ledsageforanstaltninger, som der kan søges om tilskud til samt ledsageforanstaltninger, der stilles til rådighed I nærværende bilag, er der udarbejdet en ikke udtømmende liste over, hvilke ledsageforanstaltninger, der kan søges tilskud til, samt de ledsageforanstaltninger, som NaturErhvervstyrelsen stiller til rådighed.
Nr. 1. Ledsageforanstaltninger, som NaturErhvervstyrelsen stiller til rådighed Såfremt man ikke selv ønsker at iværksætte ledsageforanstaltninger, stiller NaturErhvervstyrelsen ledsageforanstaltninger gratis til rådighed.
For de mindste elever fra børnehaveklasse til 2. klassetrin er der udarbejdet en tegneserie.
For de ældre elever fra 3.- 10. klassetrin, er der udarbejdet en quiz.
Nr. 2. Eksempler på øvrige støtteberettigede ledsageforanstaltninger BILAG II: ikke-udtømmende liste Nedenfor er en ikke- udtømmende liste over de produkter, der er omfattet eller ikke omfattet af ordningen.
Kontakt NaturErhvervstyrelsen med tvivlsspørgsmål omkring andre produkter.
Omfattede produkter Abrikoser Agurker og asier Ananas Appelsiner, mandariner og andre citrusfrugter Avocadoer Bananer Blommer, friske Broccoli Bær Druer, friske Ferskner Figner, friske Gulerødder, radiser og andre spiselige rødder Mango Meloner Peberfrugter Pærer Tomater Salat Æbler Ærter og andre bælgfrugter Ikke omfattede produkter Kartofler Majs Nødder Oliven Forarbejdede produkter Skolefrugtordningen giver tilskud til uddelingen af frisk, uforarbejdet frugt og grønt.
Produkter der er klargjorte, dvs. skåret eller skrællet, betragtes som uforarbejdede.
 Produkter er dog tilskudsberettigede selvom de tilberedes eller købes tilberedte, såfremt de lever op til følgende krav under Fødevarestyrelsens Nøglehulsmærke for frugt og grønt:
  Frugt og bær, som er renset, skivet, kølet, frosset eller optøet.
  Rodfrugter, bælgfrugter og andre grønsager, som ikke er forarbejdede; de må dog være blancheret, tørret, skivet, kølet, dybfrosne, optøet eller være konserveret i vand.
  Produkterne må være tilsat krydderier inden for følgende rammer:
 renfremstillede sukkerarter højst 1g/100 g  natrium højst 0,2 g/100 Læs mere om Nøglehulsmærket på www.noeglehullet.dk BILAG III: Ansøgere der ikke er skoler Kommuner kan søge om tilskud til skolefrugt på udvalgte skoler i kommunen.
Leverandører af skolefrugt kan søge om tilskud til skolefrugt, der leveres til skoler.
Organisationer bag skolefrugt og grøntordninger med planlagt effektmåling af øget indtag af frugt og grønt eller bag andre ordninger med fokus på ernæring, motion og sund levevis, der kombineres med en skolefrugtordning, kan søge på vegne af de deltagende skoler (kaldet Ordninger med effektmåling eller beslægtede tiltag).
Ansøgere der ikke er skoler skal overholde alle almindeligt gældende regler for ordningen.
Derudover er der en række forhold, man skal være opmærksom på, når ansøger ikke er den skole, som skolefrugtordningen afholdes på.
Det er tilsagnshaver, der er ansvarlig overfor NaturErhvervstyrelsen for, at skolefrugt- og grøntordningen afvikles i overensstemmelse med de gældende regler, men mange af betingelserne for udbetaling af tilskud afhænger af de deltagende skoler.
De deltagende skoler skal underskrive en erklæring, hvor de erklærer at ville deltage i ordningen.
Det betyder, at det påhviler tilsagnshaver at sikre, at de deltagende skoler yder den nødvendige bistand ved kontrolbesøg.
Derudover skal tilsagnshaver sikre, at de deltagende skoler skilter med, at de deltager i EU-skolefrugtordningen.
Krav til dokumentation for leverandører på udbetalingstidspunktet Når tilsagnet udstedes til leverandør, er det omkostningerne hos leverandøren, som ansøger, der udgør de tilskudsberettigede udgifter.
Derfor skal en leverandørs anmodning udbetaling vedlægges følgende:
 Indkøbsfakturaer fra grossisten, som indeholder mængde og pris på de indkøbte frugt og grøntsager omfattet af ansøgningen¬  En uges leverancelister for hver af de perioder, der søges om tilskud til.
Af leverancelisterne skal antallet af leveret frugt og grønt fremgå, samt til hvilken elev det er leveret  Endvidere skal der indsendes et regnskab, som indeholder følgende omkostninger forbundet med administration af skolefrugtordningen:
 Udgifter til emballering  Indkøbsfakturaer fra grossisten, som indeholder udgifter til pakning mængde og pris på de indkøbte frugter og grøntsager  Udgifter til transport af frugt til skolerne omfattet af ansøgningen  Øvrige udgifter, herunder hjemmeside, lokaleleje, betalingsaftale med NETS mv.
Tilsagnsansøgningen  institutionsliste Ansøger skal ved tilsagnsansøgningen oplyse, hvilke skoler der er omfattet af deres skolefrugtordning.
For hver skole oplyses adresse, kontaktperson og cvr/p-nummer (skoler under kommunal administration bruger kommunens cvr nummer, samt et undernummer af dette kaldet et p-nummer). En erklæring om levering af skolefrugt- og grønt udfyldes for hver skole og underskrives af en tegningsberettiget part for skolen.
Ansøgning om tilsagn skal ledsages af en institutionsliste.
Skemaerne kan findes på http://naturerhverv.dk/tilskud-selvbetjening/tilskudsguide/skolefrugt-og-groentordningen/ Etablering og ændring Opnår man tilsagn, er næste skridt for ansøger at indhente mere bindende tilmeldinger, så uddelingen kan begynde. Ønsker en tilmeldt skole alligevel ikke at deltage, kan en anden skole tilmeldes eller tilsagnet ændres ved, at ansøger indsender en ændringsanmodning.
Uddeling af frugt og grønt Det er obligatorisk, at der ophænges en plakat på den deltagende skole, eller lægges et internetbanner på skolens hjemmeside.
Plakaten kan fås ved at kontakte NaturErhvervstyrelsen.
Internet banner kan hentes på NaturErhvervstyrelsens hjemmeside http://naturerhverv.dk/tilskud-selvbetjening/tilskudsguide/skolefrugt-og-groentordningen/ Ansøger skal være opmærksom på at få alle kvitteringer for udgifter til brug ved tilskudsansøgning.
Ansøgning om tilskud Som ved tilsagnsansøgningen indsendes en underskrevet erklæring per skole sammen med et skema for Fællesansøgninger.
Skolerne erklærer i den sammenhæng for levering svarende til de ansøgte udgifter.
 Når du søger om udbetaling af tilskud, skal du vedlægge dokumentation for de faktisk leverede mængder.
Eventuel kontrol Kontrol af ansøger omfatter bilagskontrol hos ansøger og kontrol hos udvalgte skoler omfattet af tilsagnet.
Ansøgninger i forbindelse med effektmåling eller beslægtede tiltag Hvis ansøger er ansvarlig for ordninger kombineret med effektmåling eller beslægtede tiltag, skal ansøgningen omfatte minimum fire skoler for at komme i betragtning.
Ansøgningen suppleres med en beskrivelse af hele tiltaget, inklusiv budget og foreløbig tidsplan.
 Disse ansøgninger kan opnå tilsagn uanset prioriteringskriterierne under punkt 7.2. NaturErhvervstyrelsen vurderer på baggrund af den enkelte ansøgning, om den kan opnå tilsagn under dette kriterium.
(Kommissionens forordning 288, artikel 6, 8 og 11. Bekendtgørelsen § 7) Bilag IV: Ansøgning om tilsagn til levering af skolefrugt  Institution/skole Skoler og institutioner, der ansøger om tilsagn, skal udfylde alle relevante felter i ansøgningsskemaet.
 Under A.
Skole udfyldes de enkelte felter med adresse  og kontaktoplysninger  Under B.
Projektansvarlig skal der afgives oplysninger om den person på skolen, der er ansvarlig for projektet.
 Under C.
Oplysninger om skolen skal der afgives oplysninger om:
 Type af skole (c. 1)  Antal elever og fordeling på klassetrin (c. 2)  Forventede antal af deltagende elever og fordeling på klassetrin (c. 3)  Skolen tidligere har haft etableret en skolefrugtordning (c. 4)  Under D.
Tilsagn der søges om skal ansøger udfylde en tabel.
I nedenstående eksempel, er tabellen udfyldt af en skole, der planlægger at uddele økologiske produkter i 200 dage til 300 elever.
(eksempel) For eksemplet gør det sig gældende, at tilsagnsbeløbene i felterne under d.3 findes ved at multiplicere antallet af undervisningsdage med antallet af elever og tilskudssatsen for det enkelte produkt.
Det samlede tilsagn (felt d.4) er en sum af tilsagnet under (d.3) for hver enkelt produkttype.
 OBS: Der er som udgangspunkt 200 undervisningsdage i skoleåret, så der kan maksimalt angives 200 under felt d.1. Hvis skolen på ansøgningstidspunktet ved, at der kun vil blive uddelt frugt i 180 dage, skrives dette under d.1. På den måde sikres det, at midlerne kommer så mange elever som muligt til gode.
 Under E.
Medfinansiering skal det oplyses, hvem der står for medfinansieringen af frugten.
 Under F.
Ledsageforanstaltninger skal det oplyses, hvilke ledsageforanstaltninger skolen anvender  Under H.
Underskrift dateres og underskrives ansøgningen.
