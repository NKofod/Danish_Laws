Bekendtgørelse om ændring af bekendtgørelse om bachelor- og kandidatuddannelser ved universiteterne (uddannelsesbekendtgørelsen) § 1 I bekendtgørelse nr. 814 af 29. juni 2010 om bachelor- og kandidatuddannelser ved universiteterne (uddannelsesbekendtgørelsen) foretages følgende ændringer:
1. I § 1, stk. 3, ændres »bekendtgørelse om udlagt undervisning og Erasmus Mundus-kandidatuddannelser ved universiteterne« til: »bekendtgørelse om universiteternes internationale uddannelsesforløb (international uddannelsesbekendtgørelse).« 2. I § 4, stk. 1, 2. pkt., ændres »§ 21, stk. 3« til: »§ 15, stk. 2«.
 3. Efter § 6 indsættes:
»Udlagt undervisning § 6 a.
Et dansk universitet kan indgå en aftale om udlagt undervisning, hvis 1) det danske universitet vurderer, at den samlede uddannelse vil få et højere kvalitetsniveau set i forhold til en uddannelse, hvor al undervisning udbydes i Danmark, herunder hvor det er vanskeligt at rekruttere tilstrækkeligt kvalificerede undervisere inden for et fagområde, eller hvor uddannelsesstedet i udlandet kan levere særligt kvalificeret undervisning, 2) det danske universitet i sin vurdering af, om uddannelseselementer skal henlægges til et uddannelsessted i udlandet, inddrager hensynet til de studerendes eventuelle meromkostninger og retssikkerhed, 3) det danske universitet sikrer, at tilrettelæggelsen m.v. af uddannelsen følger danske uddannelsesregler, 4) det danske universitet sikrer, at undervisningen i udlandet tilrettelægges særligt for de studerende, der er optaget på uddannelsen, herunder at det danske universitet bestemmer kravene til undervisningens faglige indhold og afholdelse af prøver m.v., og 5) udbuddet af den uddannelse, hvori indgår udlagt undervisning, annonceres tydeligt, sådan at ansøgere oplyses om, at en del af uddannelsens uddannelseselementer skal gennemføres i udlandet.
 Stk. 2. Universitetet dispenserer fra kravet om, at den studerende skal gennemføre uddannelseselementer ved et uddannelsessted i udlandet, hvis der foreligger usædvanlige forhold.
§ 6 b.
Ved udlagt undervisning kan der henlægges op til 60 ECTS-point af uddannelseselementerne på en bacheloruddannelse og op til 30 ECTS-point af uddannelseselementerne på en kandidatuddannelse.
§ 6 c.
Universitetet fastsætter nærmere regler for udlagt undervisning i udlandet.
Den udlagte undervisning skal fremgå af studieordningen for den samlede uddannelse.
 Stk. 2. Studieordningen skal indeholde følgende elementer:
 1) Placeringen af uddannelsesdele angivet i ECTS-point, som skal gennemføres ved det danske universitet og ved uddannelsesstedet i udlandet.
 2) Særlige regler om undervisning og afholdelse af eksamen m.v. for de uddannelseselementer, som gennemføres i udlandet.
§ 6 d.
Det påhviler det danske universitet at orientere ansøgere og studerende om 1) De bestemmelser, som gælder for den samlede uddannelse.
2) De uddannelses- og eksamensregler, herunder ordensregler, som gælder for de uddannelseselementer, der henlægges til et uddannelsessted i udlandet.« 4. Før § 7 indsættes som overskrift:
»Vejledning« 5. Efter § 7 indsættes i kapitel 2:
»§ 7 a.
En frafaldstruet studerende, der er mere end 6 måneder forsinket på uddannelsen i forhold til den normerede studietid, jf. dog stk. 3, har ret til fra universitetet at modtage særlig vejledning, som skal understøtte den studerendes mulighed for at gennemføre uddannelsen, herunder at frafald og omvalg i uddannelserne begrænses mest muligt.
Som frafaldstruet betragtes studerende, som har risiko for at afbryde uddannelsen som følge af, at den pågældende er forsinket i forhold til den normerede studietid.
Stk. 2. Hvis en frafaldstruet studerende, jf. stk. 1, er mere end 12 måneder forsinket på uddannelsen i forhold til den normerede studietid, jf. dog stk. 3, skal universitetet rette henvendelse til den studerende og tilbyde særlig vejledning i form af en individuel samtale.
Samtalens indhold og tidsmæssige placering tilrettelægges af universitetet efter den enkelte studerendes behov, jf. stk. 4.
 Stk. 3. Ved beregning af den periode, som den studerende er forsinket i forhold til den normerede studietid, indgår ikke perioder med forsinkelse eller orlov som følge af barsel, adoption, samt perioder med orlov som følge af indkaldelse til værnepligttjeneste, udsendelse som led i forsvarets internationale operationer, længerevarende sygdom, pasning af nærtstående, som er handicappede, alvorligt syge eller døende eller tilsvarende forhold.
Stk. 4. Universitetet fastsætter interne regler om særlig vejledning, herunder hvilke studerende der har ret til at modtage vejledningen.
Den særlige vejledning kan tilrettelægges med individuelle eller kollektive samtaler, med udarbejdelse af uddannelsesplaner og med inddragelse af præsentationskurser, informationsmøder, åbent hus-arrangementer m.v., jf. dog stk. 2.« 6. I § 8, stk. 1 ændres »bekendtgørelse om adgang m.v. ved bachelor- og kandidatuddannelser ved universiteterne (adgangsbekendtgørelsen)« til: »bekendtgørelse om adgang til bacheloruddannelser ved universiteterne (bacheloradgangsbekendtgørelsen).« 7. I § 12, stk. 4, 3. pkt., ændres »LL.
B. (Bachelor of Laws)« til: »LL.
B. eller Bachelor of Laws«.
 8. § 15 affattes således:
»§ 15. Bachelor- og kandidatuddannelser, der tilrettelægges med henblik på undervisning på de gymnasiale uddannelser, opbygges af et centralt fag og et sidefag.
Både bacheloruddannelsen og kandidatuddannelsen skal bestå af både det centrale fag og sidefaget.
Det centrale fag skal udgøre hovedvægten på begge uddannelser.
Sidefaget skal udgøre mindst 90 ECTS-point af uddannelsernes samlede forløb.
Stk. 2. Kandidatuddannelser efter stk. 1 forlænges efter Styrelsen for Universiteter og Internationaliserings godkendelse med 30 ECTS-point, når sidefaget ligger uden for det centrale fags fagområde, jf. § 1, stk. 2, og ikke har faglig sammenhæng med det centrale fag.
Studietidsforlængelsen tilknyttes sidefaget.« 9. Efter § 15 indsættes:
»§ 15 a.
Universiteterne kan træffe bestemmelse om, at de studerende i løbet af deres uddannelser, kan læse tilvalg inden for eller uden for det centrale fags fagområde, jf. § 1, stk. 2. Tilvalget kan enten bestå af fagpakker sammensat af universitetet eller af valgfag sammensat af den studerende.
 Stk. 2. Alle tilvalg efter stk. 1 skal vælges inden for godkendte uddannelser.
 Stk. 3. Universiteterne kan bestemme, at de studerende skal have deres tilvalg godkendt af studienævnet for det centrale fag.
Stk. 4. Det skal fremgå af studieordningen for den enkelte uddannelse, hvilke regler der gælder for tilvalg, herunder hvornår et tilvalg kræver studienævnets godkendelse.« 10. I § 17 ændres »§ 21, stk. 3« til: »§ 15, stk. 2«.
 11. I § 18 indsættes som stk. 2:
»Stk. 2. En kandidatuddannelse efter § 15, der er tilrettelagt med henblik på undervisning på de gymnasiale uddannelser, giver ret til at anvende den titel, som det centrale fag giver ret til efter stk. 1 efterfulgt af sidefagets fagbetegnelse.« 12. I § 19, stk. 3, nr. 1, udgår », jf. dog § 21, stk. 2«.
 13. §§ 20 og 21 ophæves.
 14. I § 24, stk. 3, nr. 4, litra b, ændres »§ 20 og § 21« til: »§§ 15 og 15 a«.
15. I § 24, stk. 5, ændres »adgangsbekendtgørelsen« til: »adgangsbekendtgørelserne.« 16. § 24, stk. 6, affattes således:
»Stk. 6. Eventuelle regler om udlagt undervisning, jf. § 6 c.« 17. I bilag 1, nr. 1.5. , ændres »Master of Journalism« til: »Master of Arts (MA) in Journalism«.
18. I bilag 1, nr. 3.1. , ændres »LL.
M. (Master of Laws)« til: »LL.
M. eller Master of Laws«.
19. I bilag 1, nr. 3.2. , indsættes efter »jur. , it. , mat. , fil. , kom. , psyk.«: », pol. , bio.« 20. Bilag 1, nr. 3.11, affattes således:
»3.11. Kandidatuddannelserne inden for det samfundsvidenskabelige område (cand.soc. )  Kandidatuddannelserne inden for det samfundsvidenskabelige område har til formål at kvalificere den studerende til at identificere og analysere komplekse samfundsmæssige fænomener på baggrund af teoretiske og metodiske kundskaber og færdigheder inden for en flerhed af fagtraditioner med henblik på virke i privat og offentlig virksomhed, herunder i de gymnasiale uddannelser.
  I kandidatuddannelserne indgår et eller flere fag inden for det samfundsvidenskabelige område eller andre områder, der er relevante for den samfundsvidenskabelige kandidats virke.
 Kandidatuddannelsen giver ret til betegnelsen cand.soc. (candidatus/candidata societatis) med efterfølgende angivelse af uddannelsens fagbetegnelse.
På engelsk: Master of Science (MSc) in Social Sciences efterfulgt af uddannelsens fagbetegnelse.« 21. I bilag 1, nr. 5.7. , ændres »Master of Health Science« til: »Master of Science (MSc) in Health Science«.
 22. I bilag 1, nr. 6.3. , ændres »Master of Science and Technology efterfulgt af uddannelsens fagbetegnelse på engelsk« til: »Master of Science (MSc) in Technology efterfulgt af uddannelsens fagbetegnelse«.
§ 2 Bekendtgørelsen træder i kraft den 20. maj 2012.
