FÆLLESFAGET Undervisningen Ifølge bekendtgørelsen om undervisningen på højere forberedelseseksamen er  

 formålet med samfundsfag at de studerende skal sættes i stand til at overskue  

 og deltage i beslutninger i forskellige sociale systemer.
Som delmål er nævnt  

 at de studerende skal få interesse for samfundsforhold og opnå forudsætninger  

 for at beskæftige sig hermed.
Det kræver at de studerende - erhverver sig indsigt i nogle centrale økonomiske, sociale, politiske og  

 kulturelle problemer og sammenhænge, herunder kendskab til hvorledes  

 beslutninger træffes i forskellige typer af sociale systemer, - sættes i stand til præcis og systematisk iagttagelse af samfundsforhold,  

 herunder formulering af problemstillinger i forbindelse med et emne og  

 vurdering af det foreliggende materiales anvendelighed til at belyse et  

 problem, og - kan inddrage forudsætninger for og værdiopfattelser bag egne og andres  

 udsagn og handlinger.
Der sigtes altså imod at sætte den studerende i stand til at deltage i  

 udviklingen og udformningen af samfundet på grundlag af - en viden om drivkræfter der er væsentlige for samfundsudviklingen, og om  

 værdiopfattelser og beslutningsprocesser som ligger til grund for den  

 konkrete udformning af samfundet, samt - færdigheder i at bearbejde samfundsfagligt materiale.
Indhold Der skal arbejdes med 2 - 3 emneområder.
 De problemer og sammenhænge der tages op, behandles ved hjælp af  

 synsvinkler og viden fra hovedområderne sociologi, økonomi og politik  

 (politologi), idet alle tre hovedområder skal inddrages i undervisningen.  

 Mindst et emneområde skal gå på tværs af hovedområderne.
 For at tilgodese kravet om drivkræfter der er væsentlige for  

 samfundsudviklingen, skal samfundsøkonomiske sammenhænge indgå som et  

 centralt element i mindst et af emneområderne.
Samfundet kan anskues under flere synsvinkler.
Både individet, gruppen og  

 lokalsamfundet, staten og det internationale niveau kan være udgangspunkt for  

 eller indgå i et emneområde.
Der må sikres en vis spredning i de typer af  

 samfundsfænomener der indgår i det samlede forløb, så flere synsvinkler er  

 repræsenteret.
Med den tid der er til rådighed i fællesfaget, skal man  

 fortrinsvis behandle danske forhold.
Færdighed i materialebearbejdelse skal koncentreres om at overskue tekst-  

 og talmateriale ved hjælp af den opnåede faglige viden.
Det vil være  

 hensigtsmæssigt at materialeindsamlingsmuligheder og metodeproblemer omtales.  

 I tilvalgsfaget vil der være større muligheder for selvstændig  

 materialeindsamling og bearbejdelse heraf.
Tilrettelæggelse De studerende kan have en meget uensartet baggrund med hensyn til alder og  

 erfaringer, herunder det samfundsfaglige indhold i tidligere uddannelse.
Også  

 deres formål med at deltage i undervisningen kan være forskellige.  

 Undervisningen må derfor tilrettelægges på en måde som er relevant for det  

 enkelte hold.
Det kan i nogle tilfælde være hensigtsmæssigt at tilrettelægge det første  

 emneområde i fællesfaget som et introduktionsforløb på nogle få ugers  

 varighed.
Her kan en række af fagets muligheder præsenteres, så de studerende  

 får mere reelle muligheder for at deltage i valget af de følgende emner.
Det  

 er vigtigt at undervisningen i et fag som optager en meget begrænset del af  

 skemaet på toårskurserne, og som følges af eksamen efter 65-70 timers  

 undervisning, kommer godt i gang.
På enkeltfagskurserne er samfundsfag ofte  

 et af de første fag kursisterne møder efter en periode uden for  

 uddannelsessystemet.
Her kan et introduktionsforløb lette kursisternes  

 studieforløb.
Det er væsentligt at der skabes sammenhæng og progression i  

 undervisningsforløbet, og samtidig må det tages i betragtning at mange  

 samfundsfaglige problemstillinger er komplekse og nye for de studerende.  

 Undervisningen vil ofte have et aktuelt udgangspunkt og bør i et vist omfang  

 være konkret og beskrivende.
Den skal dog være perspektiverende i en sådan  

 grad at de studerende efterhånden opnår en sammenhængsforståelse som sætter  

 dem i stand til at foretage kategoriseringer, anvende årsagsforklaringer og  

 forstå forudsætninger for egnes og andres synspunkter.
At undervisningen kan  

 have et ikke-teoretisk udgangspunkt betyder blandt andet at både emneområde  

 og stof kan vælges under hensyn til overskuelighed og til at problemerne er  

 virkelighedsnære.
Det sociologiske hovedområde kan fx behandles ved at inddrage begreber  

 som roller/normer, fordomme, holdninger, meningsdannelse og socialisation.  

 Det kan ske i emner som minoritetsgrupper, kriminalitet og ungdomskulturer  

 eller i emner som familien, arbejdsfællesskaber, kollektiver, klub- og  

 foreningsliv samt bevægelser og organisationer.
Sociologi kan inddrages i og  

 udgøre et centralt element i emner som arbejde/fri-tid, massemedier,  

 byfornyelse og utopier.
En sammenhængsforståelse på det sociologiske område  

 kan opnås ved at fænomenerne sættes ind i en klasse-eller  

 socialgruppe-sammenhæng, eller ved at der lægges vægt på  

 socialisationsprocesser eller social forandring.
Det økonomiske hovedområde kan fx behandles ved at inddrage  

 forbrugerøkonomi, skatter, overenskomstforhandlinger eller et konkret  

 økonomisk indgreb. Økonomi kan inddrages i og udgøre et centralt element i  

 emner som levevilkår, arbejdsløshed og teknologi.
En sammenhængsforståelse på  

 det økonomiske område vil kunne opnås på flere måder.
Man kan perspektivere  

 de konkrete iagttagelser såvel ved hjælp af traditionelle kredsløbs- og  

 styringsbetragtninger som ved hjælp af udvikling i samfundets økonomiske  

 struktur eller ved hjælp af fordelingsproblemer.
Det politiske hovedområde kan fx behandles ved hjælp af beslutninger i  

 institutioner (som skolen) og organisationer (som idrætsforeninger og  

 fagforeninger), beslutninger i lokalsamfundet eller partiers politik.
Politik  

 kan inddrages i og udgøre et centralt element i emner som kriminalitet,  

 byfornyelse, levevilkår, arbejdsvilkår, teknologi, massemedier og økonomisk  

 politik.
En sammenhængsforståelse på det politiske område kan opnås på flere  

 måder.
Den traditionelle beskrivelse af det politiske system med  

 organisationer, partier, bevægelser og statsorganer er en af dem, men ikke  

 den eneste.
Man kan eventuelt fokusere på en enkelt del af det politiske  

 system ved at undersøge mulighederne for ad den vej at skaffe sig indflydelse  

 på et givet område.
Man kan også perspektivere de konkrete iagttagelser ved  

 hjælp af magtopfattelser, ideologier eller styreformer.
Det må afhænge af det enkelte holds behov og muligheder om centrale  

 aspekter af de tre hovedområder struktureres på mere konkret eller mere  

 teoretisk måde.
Det samme gælder den måde perspektiveringen skal gribes an  

 på.
Uanset hvilket teoretisk eller samfundsmæssigt niveau emnerne behandles  

 på, skal undervisningen tilrettelægges således at de studerende opnår en  

 sammenhængende forståelse om mennesket som socialt væsen, om magtforhold i  

 samfundet og om materielle udviklingstendenser og -muligheder.
De fleste emner kan behandles på flere niveauer.
Fx kan man i emnet  

 teknologi vælge mellem at anskue det som Emnet den økonomiske krise kan fx anskues som Emnet byfornyelse kan fx anskues som Som eksempler på samlede forløb kan nævnes:
 1. I LEVEVILKÅR - herunder opfattelser af, forklaring  

 på og holdning til ulighed samt fordelingskonsekvenser af konkret lovgivning.
 II ARBEJDSMARKED - herunder løn, beskæftigelse, teknologisk udvikling og  

 politisk styring.
 2. I HVAD ER ET GODT LIV? - herunder bolig, uddannelse  

 og beskæftigelse.
II POLITISKE IDEOLOGIER - herunder politisk indflydelse III ØKONOMISK POLITIK - herunder dens sociale konsekvenser.
 3. I ARBEJDSLØSHED - herunder beskrivelse, forklaring  

 og løsningsforslag.
II MENNESKE OG MILJØ - herunder socialisering, social forandring og  

 uddannelsespolitik 4. I KRIMINALITET - herunder begrebet, statistik,  

 årsager, straffeformer og kriminalpolitiske beslutningstagere.
 II ARBEJDE-FRITID-FRI/TID - herunder lønnet og ulønnet arbejde,  

 erhvervsstruktur, kvalifikationer, holdninger til arbejde og arbejdsløshed  

 samt den teknologiske udvikling og dens årsager.
Samarbejde med andre fag bør tilstræbes.
Det kan bidrage til såvel bedre  

 sammenhæng i hverdagen som større fagligt overblik.
 Det er ønskeligt at der ved hjælp af udadrettet virksomhed skabes  

 sammenhæng mellem undervisningen på skolen og samfundet uden for skolen.  

 Dette kan tænkes etableret ved inddragelse af gæstelærere, virksomheds- og  

 institutionsbesøg, praktikophold samt de studerendes egne erfaringer og  

 kontakter.
 Man kan ikke forvente at alle fællesfagshold på en skole gennemgår  

 nøjagtigt det samme, men af hensyn til undervisningen på tilvalgshold er det  

 hensigtsmæssigt at undervisningen lokalt koordineres i et sådant omfang at  

 forståelsen af mennesket som socialt væsen, magtforholdene i samfundet og de  

 materielle udviklingstendenser og -muligheder kan danne grundlag for  

 tilvalgsfaget.
Fællesfaget rummer ikke nogen skriftlig dimension, men det forhindrer ikke  

 at de studerende i tilknytning til emneområderne kan fremstille produkter som  

 i et vist omfang kan indgå i eksamensopgivelserne.
Det er en forudsætning at  

 de studerendes arbejde hermed kan foregå inden for normal forberedelsestid og  

 i timerne.
TILVALGSFAGET Undervisningen Ifølge bekendtgørelsen er formålet med undervisningen det samme som for  

 fællesfaget.
Herudover skal de studerende opnå indsigt i sider af samfundfags  

 teori- og metodeproblemer.
Undervisningen bygger på den viden og de færdigheder som de studerende har  

 opnået i fællesfaget.
Forståelse af sammenhænge og færdigheder i at behandle  

 samfundsfagligt stof vil derfor udgøre det fælles grundlag for undervisningen  

 i tilvalgsfaget Indhold De 2 - 3 emneområder som tages op i tilvalgsundervisningen, kan være langt  

 mere specielle end emneområderne i fællesfaget.
Til gengæld skal  

 undervisningen beskæftige sig mere dybtgående med samfundsfaglig teori og med  

 metodeproblemer.
I et af tilvalgsfagets emneområder skal det internationale niveau  

 inddrages.
Et sådant emneområde kan udmærket tage udgangspunkt i det danske  

 samfund, blot det internationale perspektiv inddrages i undervisningen.
Undervisningen i samfundsfaglig teori og metode skal hænge sammen med de  

 valgte emneområder.
Teorierne skal inddrages i det omfang de kan anvendes til  

 at påvise og forklare centrale økonomiske, sociale og politiske sammenhænge  

 og problemer.
De studerendes indsigt i samfundsfaglig teori og i metodeproblemer skal  

 sikre at de opnår færdighed i at arbejde med tabeller og tekster.
I emner  

 hvor der arbejdes med empiriske undersøgelser, skal de kunne vurdere  

 undersøgelsesresultaters sikkerhed og pålidelighed.
Det kan desuden være  

 hensigtsmæssigt at de får mulighed for at afprøve dataindsamling og  

 -bearbejdelse.
 Det er vigtigt at de studerende opnår evne til at klargøre forudsætninger  

 for samt værdiopfattelser og grundholdninger bag egne og andres synspunkter  

 og handlinger.
Tilrettelæggelse Undervisningen i tilvalgsfaget tager udgangspunkt i viden og færdigheder  

 fra fællesfagsundervisningen.
På baggrund heraf kan de studerende og læreren  

 i fællesskab vælge emneområder.
 Som eksempler på emneområder kan nævnes:
 1. MASSEMEDIER - herunder:
 udviklingen.
 2. UNGDOMSBEVÆGELSER I 60'ERNE OG I 80'ERNE -  

 herunder:
 3. DEN OFFENTLIGE SEKTOR I DANMARK - herunder:
 4. MARXISME - herunder:
 5. ØKONOMISK KRISE/ØKONOMISK STYRING - herunder:
 6. MENNESKERETTIGHEDER - herunder:
 7. PSYKIATRI OG GALEBEVÆGELSE - herunder:
 8. NICARAGUA/ ET U-LAND I LATINAMERIKA - herunder:
 9. DET DANSKE ARBEJDSMARKED - herunder:
 10. JAPAN/ET FORBILLEDE? - herunder:
Undervisningen skal i det omfang det er muligt, skabe sammenhæng mellem  

 undervisningen på kurset og samfundet uden for kurset.
Dette kan ske ved  

 inddragelse af gæstelærere, virksomheds-, organisations- og institutionsbesøg  

 samt ved de studerendes egen informationssøgning og dataindsamling.  

 Sammenhængen mellem den boglige undervisning og samfundet kan ligeledes  

 etableres ved at inddrage de studerendes egne erfaringer og kontakter.
Tilvalgsfaget rummer ikke nogen skriftlig dimension, men det forhindrer  

 ikke at de studerende i tilknytning til emneområder kan fremstille produkter  

 som i et vist omfang kan indgå i eksamensopgivelserne.
Det er en forudsætning  

 at de studerendes arbejde hermed kan foregå inden for normal forberedelsestid  

 og i timerne.
 DEN STØRRE SKRIFTLIGE OPGAVE.
 Formålet med den større skriftlige opgave i samfundsfag er at vise:
- at den studerende kan sætte sig ind i et samfundsfagligt område, og - at den studerende kan give den indsigt der opnås om området videre til  

 en læser.
 Valg af område.
 Opgaven kan skrives af studerende på tilvalgshold.
 Det kan være hensigtsmæssigt at inddrage mulighederne for opgaveskrivning  

 allerede i forbindelse med planlægningen af undervisningen på tilvalgshold,  

 idet arbejdet med opgaveområder som ligger i forlængelse af holdets  

 emneområder, kan påbegyndes på grundlag af et vist fagligt overblik.
Den studerende kan frit vælge sit område.
Den eneste begrænsning er at det  

 skal behandles ud fra en samfundsfaglig synsvinkel, dvs. at området skal  

 kunne belyses ved hjælp af samfundsfaglig teori og metode.
 Det er nyttigt at læreren og den studerende drøfter områdevalget på et  

 meget tidligt tidspunkt, for den støtte som læreren vil kunne give under  

 opgavearbejdet, afhænger blandt andet af dennes indsigt i forskellige emner.
Materialet til opgaven kan være af meget forskellig art: fra bøger og  

 tidsskrifter med beskrivende, debatterende og teoretisk indhold, over tekster  

 og statistik til oplysninger som den studerende selv indsamler.
Ofte vil den  

 studerende allerede når området vælges, have nogle forestillinger om i  

 hvilket omfang opgaven kan bygges på læsestof eller på oplysninger som han  

 eller hun selv fremskaffer.
 Arbejdsprocesser.
Efter valget af området begynder det egentlige arbejde som afsluttes med  

 opgaveskrivningen i opgaveugen. arbejdet indebærer - at der skal skaffes overblik over området - at der skal skaffes relevant materiale på biblioteker eller indsamles  

 oplysninger (fx ved samtaler med personer som kan bidrage til at belyse  

 området) - at området skal afgrænses så det bliver overkommeligt.
Hvis man har et  

 stort materiale, betyder det også at man hurtigt skal koncentrere sig om at  

 læse det væsentligste - at der under læsningen skal tages notater med sidehenvisninger til det  

 væsentligste, og - at der skal opstilles en oversigt over hvad der skal beskrives og  

 forklares nærmere i opgaven.
Det er ikke sikkert at arbejdet skal udføres i denne rækkefølge.
Det er  

 mere sandsynligt at de forskellige sider af arbejdet kommer til at foregå  

 sideløbende.
Arbejdsprocessen afhænger af den type opgave den studerende vælger at  

 skrive.
Der kan bruges eksisterende litteratur, og der kan indhentes  

 oplysninger gennem interviews eller observationer.
Den sidste type er meget  

 tidkrævende, og det vil næppe være overkommeligt hvis opgaven alene baseres  

 på interviews eller observationer.
Når området er valgt, er det af hensyn til den begrænsede tid vigtigt at  

 læreren i hele arbejdsprocessen holdes/holder sig orienteret om den  

 studerendes læsning og i det hele taget benyttes som rådgiver.
Vejledningen  

 bør i denne fase være baseret på de skriftlige erfaringer den studerende har  

 fra andre fag.
Det vil i denne sammenhæng specielt sige dansk- og  

 historieopgaverne.
Det er en fordel at der afleveres en skriftlig oversigt  

 over det materiale der er indsamlet, samt om de tanker den studerende har  

 gjort sig om afgrænsning, litteratur, problemstilling og disposition.
Det  

 betyder både at den studerende tvinger sig selv til at overveje tingene  

 grundigt, og at diskussioner med læreren giver større udbytte.
At læreren har  

 kunnet følge arbejdet er også vigtigt fordi han/hun både skal formulere  

 opgavetitlen og være med til at bedømme besvarelsen.
 Opgavens formulering.
Opgaven formuleres endeligt af læreren.
Selve titlen kendes ikke på  

 forhånd men den skal dreje sig om væsentlige forhold inden for emneområdet og  

 må ikke komme som en overraskelse.
Opgavetitlen udformes sådan at der skal besvares to til fire spørgsmål.  

 Sværhedsgraden vil normalt være stigende fra første til sidste spørgsmål.  

 Opgaven bør næppe rumme mere end to sværhedsgrader, et redegørelses- og et  

 forklarings-/diskussionsniveau.
En af grundene hertil er at der i samfundsfag  

 ikke findes andet skriftligt arbejde end denne opgave.
 Den studerende skal altså beskrive de faktiske forhold ved ud fra  

 spørgsmålene at finde det væsentlige frem i en tekst eller et talmateriale. 1  

 tilknytning hertil skal det forklares hvorfor tingene hænger sammen på en  

 bestemt måde, eller forskellige opfattelser af emnet skal sammenholdes.
Opgaveformuleringen bør være mundret og i videst muligt omfang i  

 overensstemmelse med de typer af spørgsmål den studerende kender fra den  

 daglige undervisning.
Opgaveformuleringen bør være så detaljeret at den i  

 rimeligt omfang støtter den studerendes strukturering af stoffet uden at  

 binde til et fastlagt skema.
I øvrigt er opgaveformuleringen det primære  

 vurderingsgrundlag for censor.
Det er derfor vigtigt at det klart fremgår  

 hvad opgavestilleren vil have den studerende til at gøre.
I tilfælde hvor den  

 studerende selv fremskaffer oplysninger, bør der formuleres spørgsmål i  

 tilknytning til arbejdsprocessen.
Læreren og den studerende bør under alle  

 omstændigheder diskutere titlen grundigt igennem.
Der kan godt indgå et krav om at der skal inddrages et materiale som ikke  

 kendes på forhånd, fx en artikel som vedlægges opgavetitlen.
Det kan hjælpe  

 den studerende til at samle og systematisere det indsamlede materiale, eller  

 det kan bruges som udgangspunkt for en diskussion eller en forklaring.  

 Vejlederen må sikre sig at materialets omfang ikke er for stort og at  

 sværhedsgraden er rimelig.
 Opgavens udformning.
Det kan være en god ide at skrive opgaven sådan at den kan læses og  

 forstås af en person som ikke kender meget til det emne der skrives om.
Det  

 betyder fx at man skal definere og forklare de begreber der bruges, og at man  

 skal skrive i et sprog som umiddelbart er til at forstå.
Opgaven bør have både et indledende og et afsluttende afsnit. i  

  indledningen beskrives arbejdet med opgaven, både arbejdet med at finde  

 anvendeligt materiale og de problemstillinger som man ud fra den givne titel  

 ønsker at behandle i besvarelsen.
En problemstilling er nogle spørgsmål som  

 man under arbejdet med opgaven søger at besvare.
 Formålet er:
- at man bedre skal kunne udvælge den del af stoffet der er relevant for  

 besvarelsen - at man bedre kan behandle og disponere stoffet og - at man gør det klart for læseren hvordan emnet opfattes, og hvilken  

 sammenhæng man ser i den måde opgaven disponeres på.
Besvarelsen skal inddeles i et passende antal hoved- og underafsnit med  

 overskrifter.
Opgavens opbygning vil ofte være indeholdt i  

 spørgsmålsformuleringen.
Denne er blot vejledende for disponeringen: men hvis  

 den fraviges bør det fremgå af indledningen.
I besvarelsens afslutning skal dens hovedpunkter sammenfattes, og man ser  

 her kritisk på opgavens indhold og sit arbejde med den.
Indledning og  

 afslutning skal helst stemme overens så de spørgsmål der rejses i  

 indledningen, også berøres i slutningen.
Besvarelsen skal, som historie- og danskopgaverne, rumme både  

  litteraturoversigt og kildehenvisninger.
Hvis den studerende har brugt  

 interviews eller observationer, bør skemaer vedlægges i et særligt afsnit med  

 bilag.
Her hører større tabeller også hjemme.
Det er ikke tilstrækkeligt blot  

 at nævne bøger der har været til rådighed.
Det skal klart angives hvilket  

 materiale de enkelte afsnit bygger på, og hvis en kilde direkte citeres skal  

 dette også angives.
 Bedømmelse af opgaven.
Opgaven skal vurderes som en helhed.
Det er generelt den studerendes evne  

 til at sætte sig ind i et stofområde og på overskuelig måde formidle den  

 opnåede indsigt der skal vurderes.
Den studerendes evne til at behandle emnet  

 på det beskrivende og det forklarende niveau bør vurderes særskilt, og de kan  

 hver for sig vurderes højt.En behandling på højere niveauer skal naturligvis  

 belønnes.
Metodisk fremgangsmåde og dækkende metodedrøftelse i forbindelse  

 med den studerendes egen fremskaffelse af empirisk materiale kan udmærket  

 vurderes højt, selv om de konkrete undersøgelsesresultater er ufuldstændige.
Der vil blive lagt vægt på - om beskrivelsen er referatpræget og/eller bygger på en enkelt eller et  

 par let tilgængelige fremstillinger, eller om der selvstændigt udvælges fra  

 og bearbejdes et forholdsvis stort og/eller vanskeligt materiale - om der i forklaringer og diskussioner tages argumenteret stilling til de  

 opstillede problemer og det anvendte materiale - om besvarelsen disponeres sådan at afsnittene har et rimeligt omfang i  

 forhold til opgavens titel - om der benyttes et materiale der på en rimelig måde kan belyse opgavens  

 problemstillinger og - om besvarelsen er forsynet med overskuelig indholdsfortegnelse,  

 litteraturliste og kildehenvisninger.
EKSAMEN Til eksamen opgives 150-200 sider i fællesfaget og 250-300 sider i  

 tilvalgsfaget.
Heri kan i et omfang på op til 20% indgå produkter som er  

 fremstillet af de studerende og som er behandlet under gennemgangen af et  

 emneområde.
En del af det materiale der knyttes til eksamensspørgsmålet, skal være  

 ukendt.
Det skal fremgå hvilke dele af materialet der er behandlet i  

 undervisningen og hvilke dele der er ukendte.
Materialet bør være af et så  

 begrænset omfang og en sådan sværhedsgrad at en gennemlæsning af det kan  

 gennemføres på mindre end halvdelen af forberedelsestiden.
Der skal på grund  

 af de forskellige dybdekrav være forskel på materiale til fællesfagseksamen  

 og tilvalgsfagseksamen.
 Eksamensspørgsmålene skal opdeles i underspørgsmål med stigende  

 sværhedsgrad, og der bør åbnes mulighed for at de studerende kan demonstrere  

 overblik over centrale stofområder.
 I fællesfaget er det ønskeligt at spørgsmålene rummer to taxonomiske  

 niveauer, et vidensniveau og et forståelsesniveau, således at den studerende  

 får mulighed for at demonstrere viden, evne til ved hjælp af faglig viden at  

 overskue et materiale og sammenhængsforståelse.
 Som eksempel på eksamensspørgsmål i fællesfaget kan nævnes:
1. KØNSFORSKELLE 2. ØKONOMISKE INDGREB I tilvalgsfaget bør spørgsmålene yderligere rumme metodeelementer hvor  

 dette er naturligt.
Der stilles større krav til diskussion hvor teorier kan  

 inddrages, og der kan eventuelt lægges op til begrundet stillingtagen.
 Som eksempel på eksamensspørgsmål i tilvalgsfaget kan nævnes:
1. LIGESTILLING MELLEM KØNNENE 2. INDKOMSTPOLITIK De opgivne stofområder skal indgå i eksaminationen med nogenlunde samme  

 vægt som de udgør af opgivelserne.
For at sikre rimeligt ensartede vilkår for  

 alle studerende bør det undgås at det enkelte eksamensspørgsmål knyttes til  

 en meget snæver del af opgivelserne.
 (Se i øvrigt skrivelsen Praktiske forhold ved hf-eksamen, Regelsamlingen  

 02-13).
 P.d.v.
