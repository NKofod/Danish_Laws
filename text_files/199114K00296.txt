Nr BTL 296 Betænkning over Forslag til lov om aktiveringsordning ved hjemmehjælp og  

 dagpasning af børn   

 Nr L 296 1991-92, 1. samling Afgivet af Kommunaludvalget Afgivet: 19920610 Udvalget har behandlet lovforslaget i nogle møder og har herunder stillet spørgsmål til indenrigsministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Børne- og Ungdomspædagogernes Lands forbund, Dansk Kommunalarbejderforbund, Husligt Arbejder Forbund, Pædagogisk Medhjælper Forbund og Socialpædagogernes Arbejdsløshedskasse.
 Der er af et mindretal stillet ændringsforslag, hvorom henvises til de  

 ledsagende bemærkninger.
 Udvalget anmoder om, at lovforslaget efter 2. behandling henvises til  

 fornyet behandling i udvalget.
 Herefter indstiller et flertal (udvalget med undtagelse af  

 Socialistisk Folkepartis og Fremskridtspartiets medlemmer) lovforslaget til  

vedtagelse uændret .
 Et mindretal inden for flertallet (Socialdemokratiets medlemmer af  

 udvalget) ser aktiveringsforliget som en landvinding på afgørende punkter.  

 Især er det vigtigt, at der gennemføres udvidet adgang til orlov med dagpenge  

 til uddannelse og pasning af småbørn, og at der gives midler til kommunerne  

 til fremskyndelse af nødvendig øget indsats inden for ældreomsorg og  

 børnepasning, så service kan forbedres og ventelister nedbringes.
 På denne baggrund er det efter mindretallets opfattelse også acceptabelt,  

 at man i en halvandet års forsøgsperiode bryder med en række principper i  

 arbejdsmarkedspolitikken, men vel at mærke kun gør det, hvor deltagelse i  

 forsøgene er frivillig både for den ledige og arbejdsgiveren.
 Arbejderbevægelsens Erhvervsråd vurderer, at forligets samlede virkning i  

 1993 kan være, at over 30.000 flere end ellers får plads på arbejdsmarkedet.  

 Dette er efter mindretallets opfattelse et mere realistisk skøn end  

 regeringens.
 Da mindretallet forventer ændringsforslag vedrørende kapitel 2, beder  

 mindretallet om, at lovforslaget efter 2. behandling henvises til udvalget  

 med henblik på udarbejdelse af eventuelle ændringsforslag og af  

 tillægsbetænkning.
 Eftersom kommunernes aktive medvirken er nødvendig for at gøre  

 aktiveringsforslaget succesrigt - at ansætte flere mennesker til ældrepleje  

 og pasning af flere børn - er det nødvendigt, at der ydes kommunerne  

 kompensation for de merudgifter, lovforslaget lægger på kommunerne.
Finansministeren skønnede ved 1. behandling, jf.
Folketingstidende,  

 forhandlingerne 1991-92, sp. 10222, under forudsætning af, at kommunerne  

 udnytter ordningerne fuldt ud, merudgifterne i 1992 til 125 mio. kr. og til  

 250 mio. kr. i 1993. Derfor skal den nært forestående drøftelse mellem  

 regeringen og Kommunernes Landsforening om kommunernes økonomi også indeholde  

 forslag til, hvorledes kommunerne kompenseres for merudgifterne ved  

 gennemførelse af dette lovforslag.
 Et mindretal (Socialistisk Folkepartis medlem af udvalget) vil  

 redegøre for sin stilling til lovforslaget og de stillede ændringsforslag ved  

 2. behandling.
 Et andet mindretal (Fremskridtspartiets medlem af udvalget)  

 indstiller lovforslaget til vedtagelse med de af mindretallet stillede  

 ændringsforslag.
Det er fuldt ud fornuftigt, at forholdene for vore ældre medborgere bliver  

 forbedret.
Når der foreligger en situation, hvor over 300.000 arbejdsduelige  

 får udbetalt penge for intet at lave, så er det selvfølgelig mere  

 hensigtsmæssigt, om disse mange mennesker bliver sat til noget fornuftigt.  

 Det mest fornuftige er egentlig privat ansættelse.
Det kræver imidlertid en  

 markant ændret økonomisk politik med markante personskattelettelser.  

 Folketingets øvrige partier er som hovedregel mest optaget af at tale om  

 arbejdsløsheden uden at gøre noget grundlæggende ved problemet.
Et flertal  

 har valgt at indgå en aktiveringsaftale, hvorved en række forsøg og nye  

 projekter bliver iværksat.
Blandt disse er en midlertidig udvidelse af  

 hjemmehjælpen for vore ældre medborgere.
Mindretallet kan fuldt ud støtte denne midlertidige udvidelse.
At  

 ordningen bliver vedtaget, er selvfølgelig godt.
Det forekommer imidlertid  

 ulogisk og absurd, at de samme forligspartier, som med dette lovforslag  

 udvider hjemmehjælpen, gennemfører en begrænsning af hjemmehjælpen med et  

 andet lovforslag, nemlig lovforslaget om indførelse af betaling for  

 hjemmehjælp.
Mindretallet vender sig kraftigt imod lovforslaget om at indføre  

 betaling for hjemmehjælp og håber til det sidste, at flertallet bag  

 lovforslaget om betaling vil smuldre.
Nærværende lovforslag indeholder også en anden serviceudvidelse.
Ud over  

 hjemmehjælpen bliver den kommunale dagpleje udvidet.
Mindretallet er  

 modstander af den nuværende kommunale børnepasning, idet børnepasning alene  

 er forældrenes ansvar.
Derfor kan mindretallet ikke støtte den anden halvdel  

 af lovforslaget.
Det søger mindretallet afhjulpet gennem ændringsforslag,  

 således at et godt lovforslag kan vedtages, et lovforslag til bedring af de  

 ældres vilkår.
 ÆndringsforslagAf et mindretal (FP):
 Til titlen 1) Titlen affattes således:
»Forslag til Lov om aktiveringsordning ved hjemmehjælp«.
 Til § 1 2) Paragraffen affattes således:
»§ 1. Denne lov indeholder regler om statstilskud til  

 kommunerne til midlertidig udvidelse af hjemmehjælp.« Til § 3 3) Paragraffen udgår.
 Til § 5 4) I stk. 1 ændres »§§ 2 og 3« til:  

 »§ 2«.
Bemærkninger Til nr. 1-4 Det er forslagsstillernes opfattelse, at det er aldeles  

 glimrende, at vore ældre borgere får hjemmehjælpsordningen styrket.
Derimod  

 er det aldeles unødvendigt at udvide den kommunale dagpasning for børn.
Børn  

 er forældrenes ansvar, også med hensyn til pasning.
Privatisering af børnepasningen, brugerbetaling og reducerede  

 personskatter er vejen frem mod en langt bedre situation for børnefamilierne.  

 Den kommunale børnepleje har i forvejen alt for mange ressourcer, idet  

 personalenormeringer og udgifter til bygninger m.v. har et helt urealistisk  

 højt niveau.
Kvaliteten ville stige og priserne falde, såfremt børnepasning  

 skete på et frit marked.
For børnefamilier uden økonomisk formåen er det en  

 social opgave. Ændringsforslagene betyder, at den gode ældredel bibeholdes,  

 og at den unødvendige børnedel udgår.
Hanne Andersen (S) Jan Petersen (S) Poul Erik Dyrlund (S) Holger Graversen  

 (S) Klaus Hækkerup (S) fmd.
Peder Sass (S) Stavad (S) Lilli Gyldenkilde  

 (SF) Lis Noer Holmberg (CD) Karen Højte Jensen (KF) John Vinther (KF) Per  

 Tærsbøl (KF) Erik Larsen (V) Mejdahl (V) Poul Nødgaard (FP) nfmd.
Ole  

 Vig Jensen (RV) Kofod-Svendsen (KRF) Tillægsbetænkningen Udvalget har, efter at lovforslaget ved 2. behandling blev henvist til  

 fornyet udvalgsbehandling, behandlet dette i et møde.
To tillæg af 15. juni  

 1992 til aktiveringsaftalen af 8. maj 1992 og Arbejdsministeriets notat af  

 11. juni 1992 om L 283, forslag til lov om orlovsydelse til uddannelse  

 (Orlovsydelse, jobrotation m.v.), L 284, forslag til lov om  

 forældreorlovsydelse, og L 285, forslag til lov om ændring af lov om  

 arbejdsformidling og arbejdsløshedsforsikring m.v. (Aktivering af ledige), er  

 optrykt som bilag til tillægsbetænkningen.
 Udvalget har endvidere modtaget en skriftlig henvendelse fra Kommunernes  

 Landsforening.
 Der er af indenrigsministeren stillet ændringsforslag, hvorom henvises til  

 de ledsagende bemærkninger.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse med de  

 stillede ændringsforslag.
 Et mindretal inden for flertallet (Socialistisk Folkepartis medlem af  

 udvalget), som er med i aktiveringsaftalen, er af den mening, at med 310.000  

 ledige må nye muligheder for at skaffe beskæftigelse afprøves for at få flest  

 mulige i beskæftigelse.
Aktiveringsaftalen indeholder selvfølgelig forslag, som ikke er blomster,  

 der er groet i SF's have.
Sådan må det jo være, når mange partier er med i en  

 aftale.
Men der er nye tiltag, der har elementer af forslag, SF tidligere har  

 fremsat: Det gælder jobrotation til uddannelse og til småbørnsforældre, der  

 kan få arbejdsfrihed i op til 36 uger på nedsat dagpengesats.
SF havde  

 selvfølgelig helst set denne ordning med en ikke nedsat dagpengesats, men  

 støtter den foreliggende aftale.
 Kommunerne får nu mulighed for at ansætte omsorgspersonale i børne- og  

 ældresektoren, hvor der er et stort behov for forbedringer.
 Det var meget vigtigt for SF at fastholde, at VUS og ATB kan kombineres,  

 idet det netop er denne ordning, der har gjort VUS-ordningen til en succes.  

 Det er vigtigt, at personer, der mangler uddannelse, fortsat kan uddanne sig,  

 og efter SF's mening skal man videre ad denne vej.
 Betaling for hjemmehjælp havde SF helst været foruden, men vi mener, at  

 det i forhandlingerne er lykkedes at forhandle sådan, at ingen på almindelig  

 folkepension uden store formuer kommer til at betale for hjemmehjælp.
Vejet for og imod har SF valgt at være med i aktiveringsaftalen og  

 indstiller lovforslaget til vedtagelse.
Et mindretal  

 (Fremskridtspartiets medlem af udvalget) indstiller lovforslaget til  

vedtagelse med de under nr. 2, 7 og 10 stillede ændringsforslag.
Ændringsforslag Til § 2 Af indenrigsministeren , tiltrådt af et flertal (udvalget  

 med undtagelse af FP):
 1) I stk. 1, 2 og 3 udgår ordene »,  

 husassistenter, omsorgsassistenter og plejehjemsassistenter«, og i  

 stedet indsættes: »og sygehjælpere«.
 Af indenrigsministeren , tiltrådt af udvalget :
 2) I stk. 3 indsættes efter 1. pkt. som nyt punktum:
»Direktøren for Arbejdsløshedsforsikringen kan fastsætte nærmere  

 regler om ledighedskravet.« Af indenrigsministeren , tiltrådt af et flertal (udvalget  

 med undtagelse af FP):
 3) I stk. 5, 1. og 2. pkt. , udgår ordene »,  

 husassistent, omsorgsassistent og plejehjemsassistent«, og i stedet  

 indsættes: »og sygehjælper«.
 4) I stk. 5, 1. pkt. , ændres ordene »have fået  

 udbetalt« til: »være blevet aflønnet med«.
 5) Stk. 5, 3. pkt. , udgår.
 Til § 3 6) I stk. 1 indsættes efter »§§ 64, 69 og  

 70« ordene: »eller ved skolefritidsordninger, jf. lov om  

 folkeskolen § 3, stk. 4«.
 Af indenrigsministeren , tiltrådt af udvalget :
 7) I stk. 3 indsættes efter 1. pkt. som nyt punktum:
»Direktøren for Arbejdsløshedsforsikringen kan fastsætte nærmere  

 regler om ledighedskravet.« Af indenrigsministeren , tiltrådt af et flertal (udvalget  

 med undtagelse af FP):
 8) Stk. 5, 1. pkt. , affattes således:
»Beskæftigelsen ved dagpleje, daginstitutioner, private  

 pasningsordninger eller skolefritidsordninger vederlægges pr. time med et  

 beløb svarende til det, den pågældende ville være blevet aflønnet med ved  

 ansættelse i henhold til overenskomst eller det sædvanlige ved tilsvarende  

 arbejde.« 9) Stk. 5, 3. pkt. , udgår.
 Til § 4Af indenrigsministeren , tiltrådt af udvalget :
 10) I 2. pkt. indsættes efter »ophør«: »og  

 omfang«.
Bemærkninger Til nr 1 og 3 Med ændringsforslagene vil sygehjælpere også blive omfattet  

 af ordningen.
Til gengæld udgår husassistenter, omsorgsassistenter og  

 plejehjemsassistenter.
 Til nr. 2 og 7 Baggrunden for ændringsforslagene er, at direktøren for  

 Arbejdsløshedsforsikringen har behov for en bemyndigelse til at fastsætte de  

 nærmere regler om opgørelse af ledighedskravet i § 2, stk. 3 og § 3, stk. 3,  

 således at ledigheden opgøres på samme måde som ved opgørelsen af  

 ledighedskravet i forbindelse med ATB-loven, dvs. at der alene medregnes  

 timer, hvor der er udbetalt dagpenge.
Til nr. 4-5 og 8-9 Med ændringsforslagene vil beskæftigede efter  

 lovforslaget blive omfattet af AUD- og ATP-ordningerne samt modtage  

 feriepenge som øvrige lønmodtagere.
Ligeledes vil der blive indbetalt  

 pensionsbidrag, hvis dette er en følge af overenskomsten.
I vederlaget vil  

 der således indgå udgifter til disse ordninger.
 Til nr. 6 Med ændringsforslaget udvides ordningen til ud over  

 daginstitutioner, dagpleje og private pasningsordninger også at omfatte  

 skolefritidsordninger under folkeskoleloven.
 Til nr. 10 Baggrunden for ændringsforslaget er, at arbejdsløshedskassen  

 skal have oplyst omfanget af det arbejde, der udføres under ordninger, for at  

 kunne påse, om eventuelt andet arbejde skal medføre, at der foretages fradrag  

 i dagpengene.
Hanne Andersen (S) Jan Petersen (S) Poul Erik Dyrlund (S) Holger Graversen  

 (S) Klaus Hækkerup (S) fmd.
Peder Sass (S) Stavad (S) Lilli Gyldenkilde  

 (SF) Lis Noer Holmberg (CD) Karen Højte Jensen (KF) John Vinther (KF) Per  

 Tærsbøl (KF) Erik Larsen (V) Mejdahl (V) Poul Nødgaard (FP) nfmd.
Ole  

 Vig Jensen (RV) Kofod-Svendsen (KRF) Bilag 1 Tillæg til aftale af 8. maj 1992 om aktivering 1. Aktivering af ledige sygehjælpere.
Aftalen indebærer, at der aktiveres 7.300 ledige.
Grunden til, at  

 lovforslaget (L 296) indeholder nogle andre tal, er, at deltidsledige og  

 personer, der har været ledige i mindre end 3 måneder, er taget med.
 Aftalen ændres på følgende punkter:
 * Ledige sygehjælpere omfattes af ordningen, mens husassistenter og  

 plejeassisteneter udelades af ordningen.
 Af nedenstående oversigt fremgår antallet af fuldtidsforsikrede ledige  

 pædagoger, hjemmehjælpere m.v., der kan blive omfattet af ordningen.
Tillæg til aftale af 8. maj 1992 om aktivering 1. Aflønning af aktiverede hjemmehjælpere og pædagoger m.v.
 Efter Indenrigsministeriets ændringsforslag aflønnes de aktiverede med et  

 vederlag, der svarer til overenskomstmæssig løn.
 Under aktiveringsforløbet optjener den ledige ferie og har således efter  

 et endt aktiveringsforløb på 12 måneder ret til ferie efter de almindelige  

 regler.
 I forbindelse med ferie under aktiveringsforløbet udbetales optjente  

 feriedagpenge efter de gældende regler.
 Såvel i lovforslaget som i beregningen af aftalens økonomiske konsekvenser  

 er det forudsat, at kommunen modtager henholdsvis 80 pct. eller 60 pct. af de  

 sparede dagpenge ved aktivering i samtlige 12 måneder uden fradrag af ferie,  

 idet der i perioder med ferie udbetales feriedagpenge direkte til den  

 aktiverede.
Bilag 2 ArbejdsministerietDen 11. juni 1992 Aktivering af ledige Ad L 283.
Den foreslåede ordning om orlovsydelse til uddannelse er et tilbud  

 til lønmodtageren og arbejdsgiveren, men ingen har krav på orlov.
Der er tale  

 om en frivillig ordning, der hviler på en aftale mellem den enkelte  

 arbejdsgiver og lønmodtager.
De nærmere vilkår for den ansattes tilbagevenden efter orloven fastsættes  

 også ved aftalen mellem lønmodtageren og den enkelte arbejdsgiver.
Der  

 indbygges ikke et egentligt retskrav i ordningen, det vil sige, at der  

 er ikke noget retskrav på tilbagevenden, men der er tale om en forpligtende  

 aftale, der kan gøres gældende over for arbejdsgiveren.
 Aftalen bygger på frivillighed og kan indeholde de elementer, som der kan  

 opnås enighed om mellem den enkelte arbejdsgiver og lønmodtager.
 I det omfang, der måtte opstå uenighed mellem aftaleparterne om  

 efterlevelse af aftalens indhold, kan uenigheden behandles som almindeligt  

 søgsmål ved de civile domstole.
 Ad L 284.
Den foreslåede ordning om forældreorlovsydelse er et tilbud til  

 lønmodtageren og arbejdsgiveren, men ingen har krav på orlov.
Der er tale om  

 en frivillig ordning, der hviler på en aftale mellem den enkelte  

 arbejdsgiver og lønmodtager.
De nærmere vilkår for den ansattes tilbagevenden efter orloven fastsættes  

 også ved aftalen mellem lønmodtageren og den enkelte arbejdsgiver.
Der  

 indbygges ikke et egentligt retskrav i ordningen, det vil sige, at der  

 er ikke noget retskrav på tilbagevenden, men der er tale om en forpligtende  

 aftale, der kan gøres gældende over for arbejdsgiveren.
 Aftalen bygger på frivillighed og kan indeholde de elementer, som der kan  

 opnås enighed om mellem den enkelte arbejdsgiver og lønmodtager.
 I det omfang, der måtte opstå uenighed mellem aftaleparterne om  

 efterlevelse af aftalens indhold, kan uenigheden behandles som almindeligt  

 søgsmål ved de civile domstole.
 Ad L 285.
 I tilslutning til besvarelse af spørgsmål nr. 5 skal jeg meddele, at ophør  

 »i utide« i et aktiveringsjob (i henhold til forslag til lov om  

 aktiveringsordning ved hjemmehjælp og dagpasning for børn og forslag til lov  

 om aktiveringsordning for ledige på Bornholm) under ingen omstændigheder får  

 karantænemæsige konsekvenser, og at et sådant ophør ikke danner selvstændigt  

 grundlag for en rådighedsvurdering.
 I tilslutning til besvarelse af spørgsmål 6 skal jeg, for så vidt angår  

merbeskæftigelseskravet, med henvisning til sidste afsnit i svaret  

 meddele, at Arbejdsministeriet nu er nået fremt til, at de nærmere regler kan  

 fastsættes således, at der bliver tale om fuld overensstemmelse med  

 ATB-lovens regler.
