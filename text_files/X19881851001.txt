 En virksomhed, der indbetalte et beløb til den kommunale  

 parkeringsfond samt omkostnninger til etablering af et parkerings- og  

 stiareal, der efter opførelsen var overtaget af kommunen ved frivillig  

 ekspropriation mod, at kommunen afholder udgifterne til den fremtidige drift  

 og vedligeholdelse af arealerne kunne ikke afskrive på nogen del af de  

 afholdte udgifter, da kommunens forpligtelse bevirkede at der ikke indtrådte  

 nogen værdiforringelse af aktivet .
En revisor spurgte Statskattedirektoratet om en virksomhed V kunne  

 foretage skattemæssige afskrivninger på et beløb, indbetalt til den kommunale  

 parkeringsfond, samt omkostningerne til etablering af et parkerings- og  

 stiareal, der efter opførelsen var overtaget af kommunen ved frivillig  

 ekspropriation, mod at kommunen afholder udgifterne til den fremtidige drift  

 og vedligeholdelse af arealerne, bortset fra renholdelse, snekastning og  

 grusning, hvilke udgifter påhvilede V.
Det var oplyst, at kommunen i  

 forbindelse med en udvidelse af V's forretningslokaler i henhold til den  

 kommunale parkeringsvedtægt, stillede krav om etablering af i alt 36  

 parkeringspladser.
I henhold til aftale mellem kommunen og V anlagde V 17  

 parkeringspladser på et område bag V's forretningslokaler.
Omkostningerne  

 hertil androg i alt 184.023 kr.
De resterende 19 parkeringspladser blev  

 betalt i form af indbetaling af i alt kr. 349.828 til den kommunale  

 parkeringsfond.
Disse 19 parkeringspladser var beliggende indenfor 200 meter  

 fra V's forretningslokaler.
Samtlige 36 parkeringspladser var offentlige, som  

 kommunen forestår drift og vedligeholdelse af.
Kommunens  

 vedligeholdelsesforpligtelse var ikke begrænset til vedligeholdelse i dette  

 begrebs skattemæssige forstand.
Statsskattedirektoratet svarede, at det var  

 en forudsætning for afskrivningsadgang på bidrag til gågader og offentlige  

 parkeringspladser, at anlæggene var udsat for en sådan fysisk forringelse, at  

 værdien ikke kunne opretholdes gennem normal vedligeholdelse, jf.  

 Ligningsvejledning 1987, side 919. Idet V ikke var ejer af et fysisk aktiv,  

 var det afgørende for den skattemæssige behandling, om det aktiv , der bestod i, at anlægget havde en nytteværdi for driften af V, kunne antages  

 at miste sin værd som følge af den erhvervsmæssige benyttelse Efter det oplyste om omfanget af kommunens vedligeholdelsesforpligtelse  

 var det Statsskattedirektoratets opfattelse, at de afholdte udgifter har  

 tilført V et aktiv , der bevarede sin værdi for indkomsterhvervelsen i en  

 ubestemt fremtid, og at der således ikke kunne antages at indtræde nogen  

 værdiforringelse af aktivet . På denne baggrund fandt Statsskattedirektoratet  

 ikke, at der var grundlag for at foretage skattemæssige afskrivninger på  

 nogen del af de afholdte udgifter.
Direktoratet bemærkede, at  

 præjudikatværdien af Højesterets dom af 14. december 1984 (Slusedommen) ikke  

 kunne udstrækkes til tilfælde som det omhandlede,  

 hvor'»aktivet«» ikke undergik en værdiforringelse.
