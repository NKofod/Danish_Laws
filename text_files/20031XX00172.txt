Skriftlig fremsættelse  

 (17. december 2003) Økonomi- og  

 erhvervsministeren  

  

 (Bendt Bendtsen) :
 Herved tillader jeg mig for  

 Folketinget at fremsætte:
 Forslag til lov om ændring af lov om en rejsegarantifond.  

 (Sekretariatsbetjening og finansiering af et rejseankenævn, ændringer i  

 garantiskalaerne, indførelse af et målrettet tilsyn og omlægning af reglerne  

 for betaling af bidrag).
(Lovforslag nr.
L 116).
Udviklingen i rejsebranchen  

 har sat fokus på Rejsegarantifondens manglende muligheder for at kunne gribe  

 ind  

 overfor rejsearrangører, der styrer direkte mod en konkurs.
Det betyder  

 større  

 risiko for tab for fonden og alvorlige gener for kunderne, der risikerer at  

 få  

 deres ferie ødelagt.
Lovforslaget har derfor  

 primært til formål at forebygge disse tab og gener.
Det skal ske ved at give  

 fonden mulighed for at føre et målrettet tilsyn med rejsebranchen og for at  

 kræve en forhøjet garanti af rejsearrangører, der driver deres virksomhed på  

 et  

 så uforsvarligt økonomisk grundlag, at fonden har en særlig risiko for at  

 lide  

 tab.
Det målrettede tilsyn skal  

 bestå af tre elementer.
En årlig indberetning af tre nøgletal (soliditets-,  

 likviditets- og dækningsgrad) fra alle rejsearrangører, der er omfattet af  

 loven, en løbende brancheovervågning og endelig undersøgelse af nye  

 rejsearrangører i forbindelse med registrering i fonden.
Rejsearrangører, der  

 på baggrund af disse undersøgelser skønnes at have et utilstrækkeligt  

 økonomisk  

 fundament, vil blive underkastet en konkret økonomisk analyse.
Viser  

 analysen,  

 at der er særlig risiko for, at fonden vil lide et tab, vil fonden kunne  

 kræve,  

 at rejsearrangøren stiller en forhøjet garanti.
 Det er hensigten, at det  

 målrettede tilsyn og muligheden for at kræve forhøjet garanti primært skal  

 virke præventivt, således at rejsearrangørerne selv sikrer sig, at de har det  

 fornødne økonomiske fundament for deres virksomhed, så man i videst muligt  

 omfang undgår konkurser.
Sammen med indførelsen af det  

 målrettede tilsyn foreslås skalaerne for garantistillelse justeret.
Dette  

 sker  

 ved, at der indføres to ekstra trin i bunden, og at overgrænserne for  

 garantistillelse fjernes.
Det skal sikre en bedre sammenhæng mellem den  

 stillede garanti og det tab, som fonden vil lide ved en konkurs.
I dag drives  

 Rejsegarantifonden og Rejseankenævnet som to helt selvstændige institutioner  

 med hvert deres sekretariat, selv om de begge har til formål at hjælpe  

 rejsekunderne.
For at skabe grundlag for vidensdeling, synergi og en mere  

 effektiv ressourceudnyttelse i de to institutioner vil regeringen lægge  

 Rejseankenævnets sekretariat sammen med Rejsegarantifondens administration,  

 og  

 det foreslås samtidigt, at driften af de to institutioner fremover  

 finansieres  

 samlet.
Det målrettede tilsyn og de  

 foreslåede ændringer i garantiskalaerne vil alt andet lige betyde, at fonden  

 fremover ikke vil have det samme behov for tilførsel af kapital.
Til gengæld  

 vil sammenlægningen af sekretariatsbetjeningen af fonden og ankenævnet betyde  

 ændringer i fondens driftsudgifter.
Derfor indeholder lovforslaget en  

 omlægning  

 af bidragsbetalingen til fonden.
Det foreslås, at det lovfastsatte bidrag på  

 5  

 kr. pr. solgt rejse, der i dag går til finansieringen af fondens drift og  

 opbygning  

 af fondens formue, afskaffes.
I stedet foreslås det, at fondens samlede  

 driftsudgifter, herunder også udgifterne til driften af ankenævnet, fremover  

 dækkes af et administrationsbidrag, som alle rejsearrangører skal betale.  

 Samtidig indføres der mulighed for, at der kan genindføres et bidrag pr.  

 solgt  

 rejse til fondens grundkapital, hvis fondens formue falder til under et  

 niveau,  

 der svarer til de to største tab, som fonden har lidt siden 1997.
 Det foreslås, at loven træder  

 i kraft 1. april 2004, men at ændringerne af garantiskalaerne,  

 bidragsbetalingen  

 og sammenlægningen af Rejseankenævnets og Rejsegarantifondens sekretariater  

 først træder i kraft 1. oktober 2004, således at man praktisk kan indrette  

 sig  

 på ændringerne.
 Jeg henviser i øvrigt til lovforslaget og de  

 bemærkninger, der ledsager det, og anbefaler forslaget til Folketingets  

 velvillige behandling.
