Adoption.
Matching - præmaturt barn Den formidlende organisation påklagede en  

 administrativ afgørelse, hvorefter amtskommunen havde vurderet et  

 præmaturt barn på 2 år og 9 måneder som et  

 risikobarn.
Om barnets udvikling var det oplyst, at det ved  

 fødslen vejede 1800 g og målte 43 cm.
Det kunne smile, da det  

 var 3 måneder gammel, sidde og vende sig fra ryg til bug og omvendt fra  

 det var 8 måneder, og kunne på dette tidspunkt sige nuancerede  

 lyde, 9 måneder gammel kunne det sidde med støtte, 15  

 måneder gammel uden støtte, 14 måneder gammel stå i  

 kravlegården, men først fra 2 års alderen begyndte det at  

 gå.
 Barnet var af organisationens udsendte pædiater  

 vurderet som præmatur med lidt forsinket udvikling.
 Nævnet vurderede efter de foreliggende oplysninger,  

 som var uddybet ved drøftelse med organisationens pædiater, og  

 efter en videooptagelse af barnet, at det ikke var fuldt alderssvarende  

 udviklet, men havde potentiale til en normal udvikling.
 Nævnet fandt således efter en konkret  

 vurdering, at barnet måtte anses for at ligge indenfor en normal  

 abstrakt godkendelse til et udenlandsk barn.
Det skal i sammenhængen pointeres, at  

 præmaturitet i sig selv medfører en øget risiko for  

 udvikling af især neurologiske og udviklingsmæssige  

 komplikationer hos barnet.
Denne risiko vil, være større jo  

 mindre barnet er på fødselstidspunktet, samt hvis fødslen  

 er kompliceret, og/eller barnet har lidt eller lider af komplicerende  

 sygdomme.
Omvendt ligger det i problemstillingen, at jo ældre barnet er  

 på vurderingstidspunktet, jo sikrere kan barnets prognose udsiges.
 Dette illustreres af, at det konkrete præmature  

 barn, således ender med at falde indenfor den normale abstrakte  

 godkendelse til udenlandsk barn   en godkendelse som jo altid indebærer  

 en vis risiko   alene på grund af den usikkerhed, der altid vil  

 være forbundet med de ofte ufuldstændige oplysninger fra  

 udlandet.
