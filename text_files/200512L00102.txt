Fremsat den 8. december  

 2005 af Ministeren for familie‑ og forbrugeranliggender (Lars Barfoed) Forslag til Lov om barseludligning på  

 det private arbejdsmarked (barseludligningsloven) Anvendelsesområde § 1.  

  

 Loven finder anvendelse for det private arbejdsmarked.
 Stk. 2.  

  

 Loven finder ikke  

 anvendelse for den del af det private arbejdsmarked, der har indgået  

 overenskomst om en decentral ordning om barseludligning, som er godkendt i  

 henhold til § 5.
Refusion § 2.  

  

 Alle arbejdsgivere kan modtage refusion for ansatte lønmodtagere, der  

 efter reglerne om dagpenge ved sygdom eller fødsel er berettiget til dagpenge  

 under fravær på grund af graviditet, barsel og adoption (barseldagpenge),  

 medmindre arbejdsgiveren er omfattet af en godkendt decentral ordning om  

 barseludligning, og lønmodtageren er tilsluttet denne.
 Stk. 2.  

  

 Ministeren for familie-  

 og forbrugeranliggender kan fastsætte regler om, at særlige  

 lønmodtagergrupper,  

 for hvem arbejdsgiveren er fritaget for at betale bidrag i henhold til regler  

 fastsat i medfør af § 4, stk. 1, kan udløse refusion til arbejdsgiveren.
 Stk. 3.  

  

 Der ydes refusion på  

 grundlag af arbejdsgiverens anmodning til kommunen eller anden offentlig  

 myndighed om at indtræde i lønmodtagerens ret til barseldagpenge i henhold  

 til  

 reglerne om barseldagpenge.
 Stk. 4.  

  

 Ministeren kan  

 fastsætte regler om karensperioder for barseludligningsordningen.
§ 3.  

  

 Refusionen udgør forskellen mellem barseldagpenge og løn under barsel  

 inden for et fast kroneloft på 142 kr. pr. time.
Beløbet reguleres årligt af  

 ministeren for familie- og forbrugeranliggender.
Reguleringen sker efter  

 indstilling fra bestyrelsen for Arbejdsmarkedets Tillægspension og efter  

 forhandling  

 med finansministeren.
Stk. 2.  

  

 Ministeren fastsætter  

 regler om længden af den periode, hvor arbejdsgiveren er berettiget til at  

 modtage refusion.
Perioden kan reguleres af ministeren efter indstilling fra  

 bestyrelsen for Arbejdsmarkedets Tillægspension.
 Stk. 3.  

  

 Ministeren fastsætter  

 regler om hvilke udgifter refusionen skal dække.
Stk. 4.  

  

 Refusionen udbetales  

 bagud.
Udbetalingerne sker efter lov om offentlige betalinger m.v. eller  

 regler, som er fastsat i medfør heraf.
Bidrag § 4.  

  

 Alle arbejdsgivere indbetaler et bidrag til barseludligningsordningen pr.  

 ansat lønmodtager.
Dog indbetaler arbejdsgiveren ikke bidrag for  

 lønmodtagere,  

 som er tilsluttet en godkendt decentral barseludligningsordning, jf. § 5.  

 Ministeren for familie- og forbrugeranliggender kan fastsætte regler om, at  

 arbejdsgivere fritages for at betale bidrag for særlige lønmodtagergrupper.
Stk. 2.  

  

 Bidraget udgør et  

 årligt kronebeløb pr. fuldtidsansat.
Beløbet reguleres trinvist i forhold til  

 den tid, lønmodtageren er ansat pr. uge.
Ministeren for familie- og  

 forbrugeranliggender regulerer efter indstilling fra bestyrelsen for  

 Arbejdsmarkedets Tillægspension løbende bidraget, således at det modsvarer de  

 faktiske omkostninger i ordningen.
Ministeren fastsætter nærmere regler  

 herom.
 Stk. 3.  

  

 Efter indstilling fra  

 bestyrelsen for Arbejdsmarkedets Tillægspension fastsætter ministeren regler  

 om  

 beregning af bidrag, bidragsstørrelse og opkrævningen heraf.
Decentrale  

 barseludligningordninger § 5.  

  

 Arbejdsgivere kan undtages fra loven for de lønmodtagere, der er  

 tilsluttet en godkendt decentral barseludligningsordning, som skal opfylde  

 følgende  

 krav:
1)  

 	  

 andelen af kvinder i ordningen skal udgøre mindst 30 pct., 2)  

 	  

 ordningen skal være aftalt mellem en arbejdsgiverorganisation og  

 en lønmodtagerorganisation og omfatte mindst 5.000 lønmodtagere, 3)  

 	  

 alle arbejdsgivere skal bidrage til ordningen, 4)  

 	  

 alle lønmodtagere, som under barsel får løn, der overstiger  

 barseldagpengene, skal udløse refusion til deres arbejdsgivere, 5)  

 	  

 udgifterne i ordningen skal pr. år svare til et bidrag på minimum  

 0,2 pct. af virksomhedernes lønsum eller minimum 700 kr. pr.  

 fuldtidsmedarbejder, 6)  

 	  

 refusionen fra ordningen skal mindst udgøre forskellen mellem  

 barseldagpenge og den overenskomstmæssigt aftalte løn under barsel op til en  

 timeløn på mindst 140 kr., og 7)  

 	  

 refusionsperioden i ordningen skal have en længde, der op til  

 mindst 26 uger følger den overenskomstmæssigt aftalte periode for løn under  

 barsel.
Stk. 2.  

  

 Ministeren for  

 familie- og forbrugeranliggender godkender efter ansøgning den decentrale  

 ordning.
Ansøgningen skal indeholde oplysninger, som dokumenterer, at den  

 decentrale barseludligningsordning opfylder de i stk. 1, nr. 1-7, opstillede  

 krav.
Ministeren kan fastsætte regler om, at ansøgningen skal indsendes  

 elektronisk.
 Stk. 3.  

  

 Der skal til  

 Ministeriet for Familie- og Forbrugeranliggender indberettes ændringer  

 vedrørende  

 de decentrale barseludligningsordninger, som er godkendt efter stk. 1 og 2,  

 såfremt oplysningerne har betydning for ordningens godkendelse.
 Stk. 4.  

  

 Ministeren kan i  

 særlige tilfælde træffe bestemmelse om, at en decentral  

 barseludligningsordning,  

 som efter godkendelsen ikke opfylder et eller flere af kravene i stk. 1, nr.  

 1-7, fortsat kan undtages fra loven.
Administration og  

 delegation § 6.  

  

 Ministeren for familie- og forbrugeranliggender kan henlægge sine  

 beføjelser efter loven, til en myndighed under ministeriet.
Ministeren kan i  

 den forbindelse fastsætte regler om, at klage over myndighedens afgørelse  

 ikke  

 kan indbringes for anden administrativ myndighed.
Stk. 2.  

  

 Ministeren henlægger  

 sine beføjelser vedrørende drift af barseludligningsordningen til  

 Arbejdsmarkedets  

 Tillægspension.
Ministeren kan i den forbindelse fastsætte regler om, at  

 klage  

 over Arbejdsmarkedets Tillægspensions afgørelser vedrørende driften af  

 barseludligningsordningen ikke kan indbringes for anden administrativ  

 myndighed.
 § 7.  

  

 Ministeren for familie- og forbrugeranliggender fastsætter regler om, at  

 arbejdsgivere, decentrale barseludligningsordninger, Arbejdsmarkedets  

 Tillægspension, kommunerne, Arbejdsgivernes Elevrefusion, andre offentlige  

 registre m.v. efter anmodning fra ministeren eller den, ministeren har  

 henlagt  

 beføjelser til i henhold til § 6, skal udlevere alle oplysninger, som er  

 relevante for administration af barseludligningsordningen.
 Stk. 2.  

  

 Ministeren eller den  

 ministeren har henlagt beføjelser til i henhold til § 6, indhenter relevante  

 oplysninger  

 hos arbejdsgivere, decentrale barseludligningsordninger, Arbejdsmarkedets  

 Tillægspension,  

 kommunerne, Arbejdsgivernes Elevrefusion, andre offentlige registre m.v. til  

 brug for administration af ordningen, herunder afgrænsning af kredsen af  

 bidragspligtige  

 arbejdsgivere, beregning af størrelsen af bidrag og refusion, fastsættelse af  

 længden af refusionsperiode, opkrævning af bidrag samt udbetaling af  

 refusion.  

 Ministeren fastsætter nærmere regler herom.
 Stk. 3.  

  

 Ministeren fastsætter  

 regler om, at arbejdsgivere, Arbejdsmarkedets Tillægspension, Arbejdsgivernes  

 Elevrefusion, kommunerne og andre offentlige registre efter anmodning fra  

 administratorer  

 af decentrale barseludligningsordninger skal udlevere oplysninger, som er  

 relevante for administrationen af den pågældende barseludligningsordning.
 § 8.  

  

 Bestyrelsen for Arbejdsmarkedets Tillægspension træffer beslutninger om  

 indstilling efter § 3, stk. 1 og 2, og § 4, stk. 3, ved simpelt flertal, idet  

 dog såvel et flertal af arbejdsgiverrepræsentanter som et flertal af  

 lønmodtagerrepræsentanter skal stemme for beslutningen.
Tilsyn og kontrol § 9.  

  

 Ministeren for familie- og forbrugeranliggender fastsætter regler om  

 kontrol med administration af ordningen, herunder om kontrol med  

 indbetalinger  

 til og udbetalinger fra ordningen.
 § 10.  

  

 Har arbejdsgiveren givet urigtige oplysninger eller undladt at meddele  

 oplysninger af betydning for udbetaling af refusion, bortfalder refusionen  

 helt  

 eller delvist, og den uberettigede udbetalte refusion skal tilbagebetales.  

 Har  

 de afgivne oplysninger betydning for beregning af bidragets størrelse, kan  

 det  

 manglende eller for lidt indbetalte beløb kræves efterbetalt.
 Stk. 2.  

  

 Der er udpantningsret  

 for de i stk. 1 og § 4 nævnte beløb og renter heraf.
 Stk. 3.  

  

 Der kan gives  

 henstand med indbetaling samt eftergivelse af det i § 4 nævnte beløb og  

 renter  

 heraf.
 Stk. 4.  

  

 Sker indbetaling af  

 bidrag ikke rettidigt, skal arbejdsgiveren betale renter med 1½ pct. for hver  

 påbegyndt måned fra kvartalets udløb.
 § 11.  

  

 Ministeren fastsætter regler om udarbejdelse af årsregnskab for  

 indbetalinger til og udbetalinger fra barseludligningsordningen, og om at  

 årsregnskabet er offentligt tilgængeligt.
Straf § 12.  

  

 Medmindre strengere straf er forskyldt efter øvrig lovgivning, straffes  

 med bøde den, der afgiver urigtige eller vildledende oplysninger eller  

 undlader  

 at afgive oplysninger, som har betydning for udbetaling af refusion, jf.  

 § 2, indbetaling af bidrag, jf.  

 § 4, eller i forbindelse med godkendelse af en decentral  

 barseludligningsordning, jf. § 5, stk. 2 og 3.
 Stk. 2.  

  

 I regler, der  

 udstedes i medfør af loven, kan der fastsættes straf af bøde for overtrædelse  

 af reglerne.
 Stk. 3.  

  

 Der kan pålægges  

 selskaber m.v. (juridiske personer) strafansvar efter reglerne i  

 straffelovens  

 kapitel 5.
Ikrafttræden og  

 overgangsbestemmelse § 13.  

  

 Loven træder i kraft den 1. oktober 2006.
 Stk. 2.  

  

 Loven gælder ikke for  

 Færøerne og Grønland.
 Stk. 3.  

  

 Ministeren fremsætter  

 forslag om revision af loven for Folketinget i folketingsåret 2009-10.
 § 14.  

  

 Decentrale ordninger om barseludligning aftalt i overenskomstmæssig  

 sammenhæng, som er indgået inden 1. juni 2005, og som ikke kan godkendes  

 efter  

 § 5, stk. 2, kan efter ansøgning til ministeren for familie- og  

 forbrugeranliggender undtages fra loven frem til førstkommende nye  

 overenskomstperiode.  

 Den aftalte ordning skal på ansøgningstidspunktet opfylde § 5, stk. 1, nr. 1  

 og  

 2. Ministeren kan fastsætte regler om, at ansøgningen skal indsendes  

 elektronisk.
Bemærkninger til  

 lovforslaget Almindelige  

 bemærkninger 1. Indledning Forslag til lov om barseludligning på det private arbejdsmarked  

 (barseludligningsloven) er fremsat med det formål at etablere en  

 udligningsordning for arbejdsgivere, således at der sker indbyrdes udligning  

 af  

 arbejdsgivernes udgifter til løn i forbindelse med medarbejdernes adoptions-,  

 graviditets-, barsel-, fædre-, eller forældreorlov (i det følgende  

 barselorlov).
 Lovforslagets overordnede formål er at fremme ligestillingen  

 mellem kvinder og mænd på det private arbejdsmarked, ved at alle lønmodtagere  

 bliver omfattet af en barseludligningsordning, således at der ikke er  

 lønmodtagergrupper, der bliver valgt fra, fordi arbejdsgiverne får markante  

 økonomiske udgifter under barsel.
En udligningsordning udligner arbejdsgivernes udgifter ved  

 medarbejderes barselorlov.
Barseludligningsordninger kan være etableret ved  

 aftale eller ved lov.
Med lovforslaget etableres en lovbaseret  

 barseludligningsordning  

 for den del af det private arbejdsmarked, som ikke er dækket af aftaler om  

 barseludligning.
Formålet med barseludligningsordninger er at øge ligestillingen  

 mellem kvinder og mænd via udligning af arbejdsgivernes udgifter til  

 medarbejdernes barselorlov.
Lovforslaget har således ikke til hensigt at  

 kompensere  

 enkelte arbejdsgivere med særlige høje udgifter eller at fremme andre forhold  

 såsom højere løn eller løn i længere tid under barsel.
2. Lovforslagets  

 baggrund Ministeriet for Familie- og Forbrugeranliggender nedsatte i  

 april 2005 en arbejdsgruppe med deltagelse fra Beskæftigelsesministeriet,  

 Ligestillingsafdelingen i Socialministeriet, Finansministeriet,  

 Skatteministeriet, Økonomi- og Erhvervsministeriet samt med  

 administrativ-teknisk bistand fra Arbejdsmarkedets Tillægspension (ATP).  

 Arbejdsgruppen fik til opgave at udarbejde en model for en lovbaseret  

 barseludligningsordning.
Om oprettelse af en lovbaseret  

 barseludligningsordning  

 anføres der i Regeringsgrundlaget »Nye mål« (februar 2005) følgende:
»Regeringen vil foreslå, at der etableres en »barselsfond« for  

 den del af arbejdsmarkedet, som efter afslutningen af  

 overenskomstforhandlingerne  

 i foråret 2005 ikke er omfattet af »barselsfonde« aftalt i overenskomster.
En  

 barseludligningsfond styrker kvinders position på arbejdsmarkedet.
Når  

 arbejdsgiverne deler deres omkostninger ved barsel, reduceres den enkelte  

 arbejdsgivers udgifter til ansatte, som går på barsel.
Det styrker  

 ligestillingen.
Alle, der ikke er dækket af en barseludligningsfond via en  

 kollektiv overenskomst, bliver omfattet af en obligatorisk ordning.
Dermed  

 bliver alle dækket.
Ordningen skal træde i kraft i 2006.« Arbejdsgruppen har til brug for sit arbejde taget udgangspunkt  

 i en redegørelse fra Barselfondudvalget om barseludligningsordninger (maj  

 2004). Redegørelsens model 4 skitserer en barseludligningsordning, der alene  

 omfatter den del af det private arbejdsmarked, der ikke er omfattet af den  

 aftale om barseludligning, som er indgået mellem Dansk Arbejdsgiverforening  

 (DA) og Landsorganisationen i Danmark (LO) i foråret 2004.
 Arbejdsgruppen har herefter udarbejdet et forslag til en model  

 for en lovbaseret ordning om barseludligning for den del af det private  

 arbejdsmarked, som ikke er omfattet af en aftalebaseret  

 barseludligningsordning,  

 der opfylder visse nærmere fastsatte krav og dermed kan godkendes efter  

 loven.  

 Barseludligningsordningen på DA/LO-området har været normdannende for  

 arbejdet  

 med den lovbaserede ordning.
 Staten har i flere år haft en barseludligningsordning, og det  

 (amts)kommunale område har ved overenskomstforhandlingerne i foråret 2005  

 aftalt at etablere en barseludligningsordning.
Arbejdsgruppen foreslår en model for en lovbaseret  

 barseludligningsordning for det private arbejdsmarked, som dels skal styrke  

 kvinders position på arbejdsmarkedet og dels skal være administrativt simpel  

 og  

 give arbejdsgiverne så få administrative byrder som muligt.
Ordningen har til  

 formål at udligne arbejdsgivernes udgifter til løn under barsel og ikke andre  

 forhold (f.eks. udbredelse af løn under barsel).
Det er hensigten, at ordningen skal være obligatorisk for alle  

 private arbejdsgivere, der har ansatte, som ikke er tilsluttet en godkendt  

 decentral ordning, uanset om arbejdsgiveren betaler løn under barsel.
Det  

 betyder bl.a., at alle arbejdsgivere, der ikke er dækket af en godkendt  

 decentral aftale, skal yde et bidrag til den lovbaserede ordning, uanset om  

 de  

 betaler løn under barsel eller ej.
Det foreslås, at bidraget er et fast kronebidrag pr.  

 fuldtidsansat, som med det nuværende omkostningsniveau skønnes at udgøre ca.  

 900 kr.
Bidragsstørrelsen fastsættes, således at bidragene samlet dækker alle  

 udgifter  

 i ordningen (etablering, drift, evaluering, kontrol og  

 refusionsudbetalinger).  

 Bidraget pr. lønmodtager reduceres for ansatte, der er ansat mindre end  

 fuldtid  

 efter nogle nærmere beskrevne intervaller.
 Arbejdsgiveren vil være berettiget til refusion for alle  

 ansatte lønmodtagere, som ikke er tilsluttet en godkendt decentral  

 barseludligningsordning, som er på adoptions-, graviditets-, barsel-, fædre-  

 eller forældreorlov, som får løn under barsel, og som er berettiget til  

 barseldagpenge.
Det foreslås, at refusionen udgør forskellen mellem  

 barseldagpenge, der pt. udgør 88,30 kr. pr. time, og løn under barsel inden  

 for  

 et fast kroneloft på 142 kr. pr. time, som reguleres årligt.
Der gives  

 refusion  

 fra den lovbaserede ordning i op til 26 uger i overensstemmelse med den  

 periode,  

 der ydes løn under barsel.
Ugerne fordeler sig med 4 uger før forventet  

 fødsel,  

 2 ugers pligtorlov til moderen, 2 ugers fædreorlov og 18 uger, som forældrene  

 frit kan disponere over under hensyntagen til reglerne om barseldagpenge og  

 deres overenskomster eller aftaler om løn under barsel.
 Den lovbaserede barseludligningsordning vil være uden statslig  

 finansiering.
 Det er hensigten, at ATP skal administrere den lovbaserede  

 barseludligningsordning.
Hvis DA/LO- og FA-området undtages fra ordningen, skønnes den  

 at ville omfatte ca. 730.000 fuldtidsbeskæftigede fordelt på ca. 114.000  

 virksomheder.
Det endelige omfang vil afhængig af, hvor mange der kan og  

 ønsker  

 undtagelse fra ordningen.
 Decentralt aftalte barseludligningsordninger, som opfylder  

 følgende krav, kan blive godkendt og dermed undtaget fra den lovbaserede  

 ordning:
   

 	  

 Andelen af kvinder skal være opgjort til mindst 30 pct.
   

 	  

 Ordningen skal være aftalt mellem en arbejdsgiverorganisation og  

 en lønmodtagerorganisation og omfatte mindst 5.000 lønmodtagere.
   

 	  

 Alle arbejdsgivere skal bidrage til ordningen.
   

 	  

 Alle lønmodtagere, som får løn under barsel, der overstiger  

 barseldagpengene, skal udløse refusion til deres arbejdsgiver.
  

 	  

 Udgifterne (refusion, etablering, drift og kontrol) i ordningen  

 skal pr. år svare til et bidrag på minimum 0,2 pct. af virksomhedens lønsum  

 eller minimum 700 kr. pr. fuldtidsmedarbejder.
Minimumsbidraget reguleres  

 årligt.
  

 	  

 Refusionen fra ordningen skal mindst udgøre forskellen mellem  

 barseldagpenge og den overenskomstmæssigt aftalte løn under barsel op til en  

 timeløn på mindst 140 kr., og   

 	  

 Refusionsperioden skal have en længde, der op til mindst 26 uger  

 følger den overenskomstmæssigt aftalte periode for løn under barsel.
 De ovenfor nævnte krav er minimumskrav for at blive godkendt.  

 Der kan således aftales et højere bidrag, højere refusion og længere  

 refusionsperiode.
Gruppen af selvstændige er ikke omfattet af den lovbaserede  

 barseludligningsordning.
Regeringen vil i dialog med interessenterne afklare  

 muligheden for at etablere en særlig barseludligningsordning for selvstændige  

 erhvervsdrivende.
Såfremt det besluttes at etablere en sådan ordning, vil  

 indholdet heraf ligeledes blive fastlagt i dialog med interessenterne.  

 Regeringen vil i givet fald fremsætte et lovforslag herom primo 2006.
3. Gældende ret 3.1. Generelt En barseludligningsordning består af midler, der er indbetalt  

 af en given kreds af arbejdsgivere med det formål at dække udgifter til løn i  

 forbindelse med barsel.
Kendetegnende for de fleste udligningsordninger er, at de er  

 etableret i forbindelse med overenskomstaftaler eller i forbindelse med  

 arbejdsgiverorganisationens virke i øvrigt.
Ordningerne er karakteriseret  

 ved,  

 at de dækker et overenskomstområde, et fag eller en branche.
Dette gælder for  

 eksempel Grafisk Arbejdsgiverforenings barselfond, der blandt andet dækker  

 alle  

 medlemsvirksomheder med ansatte på den grafiske overenskomst.
 Området er således ikke nærmere reguleret gennem lovgivning.
3.1.1. Løn under barsel - funktionærloven Funktionærlovens § 7, fastsætter i stk. 2, at kvindelige  

 lønmodtagere har krav på halv løn under fravær på grund af graviditet og  

 barsel  

 fra barselorlovens begyndelse, dvs. fra 4 uger før forventet fødsel til 14  

 uger  

 efter fødslen.
Funktionærlovens barselsregler gælder ikke for fædre og  

 adoptanter.
 Når lønmodtageren er berettiget til halv løn under  

 graviditetsorlov og barselorlov i 14 ugersperioden, er arbejdsgiveren  

 berettiget til dagpengerefusion fra kommunen eller anden offentlig myndighed.  

 I  

 det omfang barseldagpengene udgør et større beløb end halv løn under barsel,  

 er  

 lønmodtageren berettiget til at få udbetalt forskellen.
For højtlønnede funktionærer vil halv løn under barselorlov i  

 graviditetsperioden og i 14 ugers perioden give en større dækning end  

 barseldagpengene.
I disse tilfælde vil arbejdsgiveren have interesse i at  

 kunne  

 opnå refusion fra en fælles udligningsordning.
Mange funktionærer er desuden omfattet af overenskomster, der  

 giver bedre lønforhold under barselorlov.
Antallet af funktionærer kan ikke  

 fastslås præcist, men det antages, at ca. 1/3 af lønmodtagerne er omfattet af  

 funktionærloven.
3.1.2. Løn under barsel - aftalebaseret Både på det offentlige og det private arbejdsmarked er løn- og  

 arbejdsvilkår traditionelt overladt til arbejdsmarkedets parter selv at  

 aftale.  

 Dette gælder også spørgsmålet om løn under barsel med den begrænsede  

 undtagelse  

 i funktionærloven.
Enhver form for løn under barsel ud over barseldagpenge er  

 derfor aftalt enten som led i overenskomstforhandlinger eller individuelt  

 mellem den enkelte arbejdsgiver og lønmodtager.
Mange lønmodtagere får nu løn  

 under graviditet og barsel i sammenlagt 20 uger.
Løn under orlov er typisk  

 fordelt med 4 ugers graviditetsorlov, 14 ugers barselorlov til moderen og 2  

 ugers fædreorlov.
Efter overenskomsterne på DA/LO-området kan lønmodtagerne få  

 løn i yderligere 6 ugers forældreorlov typisk med en maksimal betaling pr.  

 time  

 på op til 120 kr.
Betalingen ydes til enten faderen eller moderen.
 På det offentlige område og i finanssektoren ydes der også fuld  

 løn i 10 ugers forældreorlov og i alt 4 ugers fædreorlov.
3.2. Eksisterende ordninger om barseludligning 3.2.1. Den offentlige sektor Den lovbaserede barseludligningsordning omfatter ikke den  

 offentlige sektor.
Den Statslige Barselfond blev etableret i forbindelse med  

 overenskomstforhandlingerne  

 i 1995 på det statslige område.
Grundlaget for barselfonden fremgår af  

 Finanslov 2004 § 7.13.06 samt Finansministeriets cirkulære af 11. juni 1999  

 om  

 Barselfond.
I staten gælder Aftale om barsel, adoption og omsorgsdage, jf.  

 cirkulære  

 nr. 9065 af 4. februar 2004.
Institutioner, der har personale ansat, som er omfattet af  

 ordningen, kan få refunderet merudgifter ved vikaransættelser under barsel-  

 og  

 adoptionsorlov.
Refusionsbeløbet udgør forskellen mellem vikarens løn og  

 dagpengerefusionen fra den orlovshavende bopælskommune.
Ordningen finansieres  

 ved reduktion af ministeriernes rammer beregnet som et bidrag pr. årsværk.
 På det (amts)kommunale område indgik De Kommunale Tjenestemænd  

 og Overenskomstansatte (KTO), Forhandlingsselskabet for Hovedstadens  

 Sygehusfællesskab (FHS), Kommunernes Landsforening (KL), Amtsrådsforeningen,  

 Københavns Kommune, Frederiksberg Kommune og Hovedstadens Sygehusfællesskab  

 (H:S) den 21. januar 2005 aftale om udligning af udgifter til barsel- og  

 adoptionsorlov.
 Aftalen vedrører udgifter til ansatte, som modtager sædvanlig  

 løn under barsel- og adoptionsorlov i:
  

 	  

 kommunerne i KLs forhandlingsområde   

 	  

 amter i amtsrådsforeningens forhandlingsområde   

 	  

 Københavns Kommune   

 	  

 Frederiksberg Kommune   

 	  

 Naturgasselskaber og andre fælles (amts)kommunale virksomheder Det nærmere indhold af udligningsordninger aftales lokalt i de  

 enkelte kommuner/regioner.
Der er fastlagt nogle minimumsbetingelser i  

 aftalen  

 på det (amts)kommunale område.
Det følger heraf, at refusionen til  

 arbejdspladsen  

 udgør enten minimum 80 pct. af forskellen mellem løn til den ansatte på orlov  

 og dagpenge, eller minimum 80 pct. af forskellen mellem lønudgift til vikar  

 og  

 dagpenge.
Kommunen/regionen kan beslutte, at refusionen udgør mere end 80  

 pct.
3.2.2. Det private arbejdsmarked På større områder af det private arbejdsmærked er der ved  

 overenskomstforhandlingerne i foråret 2004 og 2005 indgået aftaler om  

 barseludligningsordninger.
Der er tale om eksempler på ordninger, som vil  

 kunne  

 søge om godkendelse, således at de kan undtages fra loven, hvis de opfylder  

 de  

 nærmere skitserede krav.
3.2.2.1. DA-barsel Ved overenskomstforhandlingerne i foråret 2004 blev DA og LO  

 enige om at etablere en ordning, der udligner arbejdsgivernes  

 overenskomstmæssige udgifter til medarbejdere på barsel.
Aftalen indebærer,  

 at  

 alle arbejdsgivere i medlemsorganisationer under DA skal betale bidrag til  

 DA-barsel.
Medlemsorganisationer, hvis medlemsvirksomheder er omfattet af  

 DA-barsel, er Asfaltindustrien og Benzin- og Oliebranchens  

 Arbejdsgiverforening  

 (AI-BOA), Dansk Byggeri, Dansk Handel & Service, Dansk Tekstil &  

 Beklædning, Danske Dagblades Forenings Forhandlingsorganisation, Handel,  

 Transport og Serviceerhvervenes (HTS) Arbejdsgiverforening og  

 Sammenslutningen  

 af Mindre Arbejdsgiverforeninger (opgørelse af 25. maj 2005). DA-barsel  

 forventes at omfatte ca. 300.000 lønmodtagere.
På DA/LO-området udgør  

 kvindeandelen godt 30 pct.
DA-barsel trådte i kraft den 1. juli 2005. DA-barsel er  

 obligatorisk for de arbejdsgivere, der er medlem af en  

 arbejdsgiverorganisation  

 under DA uden egen barselsordning.
De bestående barseludligningsordninger i  

 DAs regi bliver opretholdt.
Det skal bemærkes, at alle  

 barseludligningsordninger i medlemsorganisationer under DA indgår i en fælles  

 udligningsordning.
Arbejdsgiverens bidrag til ordningen udgør et fast årligt beløb  

 pr. fuldtidsansat medarbejder og beregnes bl.a. ud fra, hvor mange timer,  

 medarbejderen er ansat.
Bidragsstørrelsen kan derfor variere alt efter  

 ansættelsesforhold.  

 Bidraget udgør pt. 786 kr. om året for hver fuldtidsansat medarbejder, og  

 beløbet gælder for første driftsår, det vil sige til 30. juni 2006, hvorefter  

 det reguleres årligt afhængig af de gennemsnitlige lønudgifter.
Arbejdsgiveren kan få hel eller delvis refusion for  

 overenskomstmæssige udgifter ved en medarbejders barsel.
Arbejdsgiveren skal  

 opfylde følgende for at få refusion:
  

 	  

 Arbejdsgiveren må ikke være i restance til DA-barsel   

 	  

 Arbejdsgiveren skal have indberettet korrekt, således at der er  

 foretaget korrekt indbetaling af bidrag   

 	  

 Arbejdsgiveren skal have betalt bidrag for den barslende  

 medarbejder   

 	  

 Den barslende medarbejder skal have været ansat i mindst 9  

 måneder.
For vikarbureauansatte følges de særlige bestemmelser i  

 overenskomsterne   

 	  

 Der skal være betalt løn m.v. under barsel   

 	  

 Arbejdsgiveren skal indtræde i den barslendes dagpengeret Refusionen kan maksimalt udgøre 141,40 kr. pr. time.
I beløbet  

 indgår pensionsbidrag, feriepenge og søgnehelligdagsbetaling.
Herfra  

 modregnes  

 barseldagpengene.
 Refusion gives i følgende perioder:
   

 	  

 4 uger før forventet fødsel (graviditetsorlov)  kun moderen.
   

 	  

 14 uger efter fødslen (barselorlov)  kun moderen.
   

 	  

 2 uger efter fødslen (fædreorlov)  kun faderen.
   

 	  

 6 uger efter barselorloven (det vil sige 15. til 20. uge efter  

 fødslen)  kun den ene af forældrene.
Arbejdsgiveren skal i forbindelse med udbetaling af løn under  

 forældreorlov indhente en underskrevet tro- og loveerklæring fra  

 medarbejderen.  

 Erklæringen skal kunne fremvises, hvis DA-barsel, i forbindelse med kontrol,  

 anmoder om at se den.
Arbejdsgiveren vil ikke være berettiget til refusion i  

 forældreorlovsperioden, hvis der ikke foreligger en sådan erklæring, eller  

 hvis  

 der fejlagtigt udbetales løn for perioden.
 Administrationen af DA-barsel varetages af ATP ErhvervService  

 A/S, som er et datterselskab til ATP, og som blev stiftet 3. januar 2005.
3.2.2.2. Kristelig Arbejdsgiverforenings  

 barseludligningsordning Der blev pr. 1. juli 2005 i regi af Kristelige  

 Arbejdsgiverforeningers Hovedorganisation (KAH) etableret en  

 barseludligningsordning,  

 hvor Kristelig Arbejdsgiverforening (KA) og KA Pleje vil være tilknyttet.
Udligningsordningen vil omfatte ca. 7000 lønmodtagere fordelt  

 på 750 virksomheder inden for 12 brancheområder.
Andelen af kvinder oplyses  

 at  

 udgøre ca. 38 pct.
KA har indgået en kollektiv overenskomst med Kristelig  

 Fagforening.
Heri er der ret til fuld løn under barsel i 14 uger efter  

 fødslen  

 for timelønnede, og for funktionærer er der ret til fuld løn i sammenlagt 23  

 uger, hertil kommer fædreorlov i 2 uger.
KA Pleje har indgået en kollektiv overenskomst med Fag og  

 Arbejde (FOA), hvorefter der er ret til fuld løn under barsel i sammenlagt 32  

 uger.
Fædreorlov udgør i denne overenskomst 4 uger.
 Arbejdsgiveren indbetaler et bidrag svarende til 0,2 pct. af  

 lønsummen til KA og 0,27 pct. af virksomhedens lønsum til KA Pleje.  

 Opkrævningerne forekommer to gange om året.
 Via udligningsordningen refunderes fuld løn inkl. pension  

 fratrukket virksomhedens refusion fra kommunen, i et antal uger svarende til  

 forpligtelsen i de kollektive overenskomster.
 Udligningsordningen vil blive administreret af KAH.
3.2.2.3. SALA's barseludligningsordning Sammenslutningen af Landbrugets Arbejdsgiverforeninger (SALA)  

 er ved overenskomstforhandlingerne i foråret 2005 blevet enige om, at der  

 skal  

 etableres en barseludligningsordning.
Udligningsordningen skal være på plads  

 senest 1. juli 2006. SALA oplyser, at andelen af kvinder udgør i  

 størrelsesordenen 30 pct.
3.2.2.4. Finanssektorens barseludligningsordning Som led i de nye overenskomster blev Finanssektorens  

 Arbejdsgiverforening (FA), Finansforbundet og Danske Forsikringsfunktionærers  

 Landsforening (DFL) enige om at etablere en fælles barseludligningsordning.  

 Ordningen omfatter omkring 63.000 medarbejdere i de danske penge- og  

 realkreditinstitutter og forsikringsselskaber.
Af sektorens medarbejdere  

 samlet  

 set udgør kvindeandelen 52 pct.
Ordningen trådte i kraft den 1. juli 2005.
 Udligningsordningen oprettes og administreres i FA.
 Der sondres mellem bidragspligtige og udligningsberettigede  

 virksomheder.
Alle virksomheder, der er medlem af FA, er bidragspligtige til  

 barseludligningsordningen.
Bidragets størrelse fastsættes en gang årligt af  

 udligningsordningens ledelse, så det dækker de forventede udgifter til  

 udligning.
Udligningsberettigede virksomheder er de virksomheder, som er  

 medlemmer af FA, og som på opgørelsestidspunktet har mindst 60 pct. kvinder  

 blandt virksomhedens medarbejdere.
Overstiger andelen af kvinder 60 pct.,  

 beregnes udligningen ud fra, hvor meget andelen af kvinder overstiger 60 pct.
En virksomhed kan modtage refusion for de medarbejdere, som har  

 fået udbetalt fuld løn under barsel, enten ifølge kollektiv overenskomst  

 eller  

 individuel aftale.
For medarbejdere, som på grund af for få arbejdstimer  

 eller  

 ansættelse i et kort tidsrum ikke er omfattet af overenskomsten, beregnes  

 udligningen, så den svarer til, hvad der maksimalt kan opnås på  

 DA/LO-området.
De udligningsberettigede virksomheder beregner udligning for  

 hver medarbejder, der har modtaget løn under barsel.
Virksomheden kan for  

 medarbejderen maksimalt få refunderet forskellen mellem udbetalt bruttoløn  

 tillagt arbejdsgivers pensionsbidrag og den af virksomheden modtagne eller  

 tilgodehavende dagpengerefusion.
Der ydes udligning for den periode, hvor  

 medarbejderen har fået udbetalt løn under barsel, dog maksimalt i den periode  

 hvor virksomheden ifølge FAs kollektive overenskomster har pligt til at  

 betale  

 fuld løn under barsel.
Der udarbejdes årligt et regnskab og en redegørelse for  

 barseludligningsordningen.
Udligningsordningen ledes af FAs bestyrelse.  

 Bestyrelsen rådgives og bistås af et barseludligningsråd, der sammensættes  

 med  

 tre repræsentanter fra FA, to fra Finansforbundet og en fra DFL.
4. Lovforslagets  

 indhold Med lovforslaget oprettes en lovbaseret udligningsordning på  

 barselsområdet.
Lovforslaget omfatter alle private arbejdsgivere og deres  

 lønmodtagere, der ikke er dækket af en ordning om barseludligning aftalt i en  

 kollektiv overenskomst.
Den lovbaserede udligningsordning er obligatorisk.  

 Lovens overordnede formål er at fremme ligestillingen af mænd og kvinder på  

 det  

 private arbejdsmarked.
Lovforslaget er opbygget således, at der i selve lovteksten  

 opridses rammen for barseludligningsordningen, mens de specifikke  

 bestemmelser  

 som beregning af bidrag og refusion samt fastlæggelse af længden af  

 refusionsperiode  

 vil blive fastsat i en bekendtgørelse.
Det er således hensigten, at der  

 senest  

 samtidig med lovens ikrafttræden udarbejdes en administrationsbekendtgørelse.
 Lovens anvendelsesområde omfatter den del af det private  

 arbejdsmarked, som ikke er omfattet af en godkendt decentral  

 barseludligningsordning.
Lovforslaget indeholder bestemmelser om udbetaling af refusion  

 fra barseludligningsordningen og regulering af refusionen.
Der gives  

 ministeren  

 bemyndigelse til at fastsætte nærmere regler for, hvad refusionen skal dække  

 og  

 længden af refusionsperioden.
Endvidere er der bestemmelser om indbetaling  

 til  

 ordningen, herunder bemyndigelse til ministeren til at fastsætte regler om  

 beregning af bidragsstørrelse, regulering af bidrag og opkrævning heraf.
Lovforslaget opstiller krav til de decentrale  

 barseludligningsordninger.
Kravene skal være opfyldt for at blive godkendt af  

 ministeren, og dermed undtaget fra den lovbaserede udligningsordning.
Der  

 gives  

 ministeren bemyndigelse til i særlige tilfælde at dispensere fra kravene for  

 allerede godkendte ordninger.
Lovforslaget indeholder bestemmelser om delegation af  

 ministerens beføjelser til henholdsvis ATP og myndigheder under Ministeriet  

 for  

 Familie- og Forbrugeranliggender.
Endvidere foreslås det, at klageadgang for  

 afgørelser truffet af henholdsvis ATP eller en myndighed under ministeriet  

 bliver afskåret.
Lovforslaget indeholder tillige bestemmelser om administration.  

 Ministeren bemyndiges til at fastsætte regler om, at der kan indhentes  

 relevante  

 oplysninger til brug for administration af såvel den lovbaserede ordning som  

 decentrale barseludligningsordninger.
Endvidere indeholder lovforslaget  

 bestemmelser om tilsyn og kontrol, herunder bestemmelser om tilbagebetaling  

 af  

 uberettiget modtagne ydelser, efterbetaling af bidrag og om udarbejdelse af  

 årsregnskab.
 Lovforslaget indeholder endelig straffebestemmelser,  

 bestemmelse om en overgangsordning for decentrale ordninger og  

 revisionsbestemmelse.
5. Økonomiske og  

 administrative konsekvenser for det offentlige Samlet set vurderes forslaget at virke stort set neutralt på de  

 offentlige finanser.
Administrationen af ordningen henlægges for størstedelens  

 vedkommende til ATP, og der vurderes derfor at være meget begrænsede  

 administrative byrder for det offentlige forbundet med ordningen.
De vurderes  

 at udgøre ca. 0,3 mio. kr. i 2006, ca. 0,5 mio. kr. i 2007, ca. 0,4 mio. kr.  

 i  

 2008 og ca. 0,2 mio. kr. årligt derefter.
Udgifterne finansieres via bidraget  

 til ordningen.
Beløbene optages på Finansloven.
6. Økonomiske og  

 administrative konsekvenser for erhvervslivet Økonomiske konsekvenser Med en refusionssats på 142 kr. pr. time, udgør arbejdsgiverens  

 bidrag efter foreløbige beregninger ca. 900 kr. pr. fuldtidsmedarbejder.  

 Dette  

 er inklusiv omkostninger til etablering, administration, evaluering og  

 kontrol  

 af ordningen.
Bidragsstørrelsen reguleres en gang årligt ud fra ordningens  

 omkostninger.
Med det aktuelt forventede omfang og omkostningsniveau skønnes  

 ordningens samlede udgifter til refusion at udgøre ca. 630 mio. kr. pr. år.  

 Denne udgift deles mellem de arbejdsgivere, der har lønmodtagere, der er  

 dækket  

 af ordningen.
Det svarer til, at arbejdsgiveren betaler ca. 870 kr. pr. år.  

 pr.  

 fuldtidsbeskæftigede til dækning af udgifterne til refusion.
Ordningen betyder en omfordeling mellem de omfattede  

 virksomheder indbyrdes, og indebærer således for virksomhederne set under ét  

 kun udgifter til etablering, administration og kontrol.
Udgifterne hertil  

 skønnes at blive på ca. 24 mio. kr. det første år og ca. 22 mio. kr. de  

 efterfølgende 4 år.
Herefter ca. 15 mio. kr. årligt.  

 Etableringsomkostningerne  

 afskrives over 5 år.
Det første år vil omkostningerne til administration  

 således være ca. 30 kr. pr. fuldtidsbeskæftigede For arbejdsgivere, der har medarbejdere, der går på  

 barselorlov, ydes der refusion fra den lovbaserede barseludligningsordning  

 svarende til en timeløn på op til 142 kr. i op til 26 uger.
Refusionen kan  

 dække, arbejdsgiverens udgifter til den aktuelle løn, jf. reglerne om  

 barseldagpenge, til den medarbejder, der går på barsel.
Løndrivende effekt En obligatorisk udligningsordning vil betyde, at der vil være  

 arbejdsgivere, som kommer til at bidrage til en barseludligningsordning, uden  

 at de i første omgang får noget igen, fordi de hverken efter overenskomst  

 eller  

 individuel aftale betaler løn under barsel til deres ansatte eller har  

 ansatte,  

 som har barselorlov.
En sådan udligningsordning vil formentlig tilskynde til, at  

 arbejdsgivere efter ordningens ikrafttræden vil efterkomme ønsker fra deres  

 ansatte eller måske selv tilbyde dem løn under barsel op til ordningens  

 maksimum.  

 Det vil for den enkelte arbejdsgiver være praktisk talt omkostningsfrit at  

 give  

 et sådant tilbud.
Man taler om en løndrivende effekt.
 En vis løndrivende effekt vil være umulig at undgå, men den er  

 søgt begrænset ved en kombination af et kroneloft på refusionen og et  

 kronebidrag pr. fuldtidsansat.
Ordningen vil berøre de private virksomheder, der ikke er  

 omfattet af barseludligningen på DA/LO-området eller af andre ordninger, der  

 kan godkendes.
Omfanget af ordninger, der vil kunne blive godkendt, kan af  

 gode  

 grunde endnu ikke bedømmes med sikkerhed.
Hvis alene DA/LO-området undtages  

 fra  

 den lovbaserede ordning, vil ordningen omfatte knap 114.000 virksomheder.  

 Disse  

 virksomheder har i alt godt 730.000 fuldtidsbeskæftigede, så der er i  

 gennemsnit  

 tale om relativt små virksomheder med lidt over seks ansatte.
 Da der refunderes op til  

 højest 142 kr. pr. time fra udligningsordningen, vil arbejdsgivere, der  

 betaler  

 under 142 kr. pr. time under barselorloven, kunne tilbyde en løn på op til  

 142  

 kr. pr. time i den periode, det er muligt at få refusion fra  

 udligningsordningen, uden at arbejdsgiveren har øgede omkostninger i  

 forbindelse med medarbejderens barselorlov, da lønstigningen vil blive  

 refunderet af udligningsordningen.
Omfordeling Da formålet med en udligningsordning er at udligne  

 arbejdsgivernes udgifter til løn under barsel, vil der være  

 virksomheder/brancher, der bidrager mere til ordningen, end de modtager i  

 refusion.
Der forventes derfor en vis udligning mellem brancherne, jf.  

 tabellen  

 nedenfor.
 Den foreløbige beregning ser således ud:
Bidrag Refusion Omfordeling - Mio. kr. - Landbrug m.v.
26 17 -9 Industri 91 85 -6 Energi og  

 vandforsyning 2 1 -1 Bygge- og  

 anlægsvirksomhed 26 14 -12 Handel og restauration 148 146 -2 Transportvirksomhed 34 36 2 Offentlige og  

 personlige tjenester 228 274 46 Uoplyst 74 56 -18 I alt 629 629 0 Det fremgår af tabellen, at virksomheder inden for branchen  

 »Offentlige og personlige tjenester« vil få mere ud af  

 barseludligningsordningen, end de indbetaler. »Offentlige og personlige  

 tjenester« består af virksomheder inden for ejendomsudlejning, transport,  

 IT-service m.v.
Virksomheder inden for »Bygge- og anlægsvirksomhed« vil  

 opleve  

 det omvendte, hvilket skyldes, at disse typisk har mange mandlige ansatte.
Det skal bemærkes, at på længere sigt kan bidraget nedvæltes i  

 lønnen og omfordelingen mellem lønmodtagere omfattet af ordningen, vil  

 afhænge  

 af køn og lønniveau.
Ordningen vil på sigt medføre omfordeling fra mænd og  

 kvinder, der ikke kommer på barsel, eller som ikke får løn eller kun beskeden  

 løn under barsel, over mod kvinder og mænd, der kommer på barsel med løn.
Administrative konsekvenser De administrative byrder for de berørte virksomheder vil afhænge  

 af den konkrete udformning af ordningen, som skal fastlægges nærmere.  

 Byrderne  

 ventes især at være knyttet til virksomhedernes betaling af bidrag.
Til brug for administrationen af barseludligningsordningen er  

 der behov for oplysninger om hvilke arbejdsgivere, der er omfattet af  

 ordningen, og om de er omfattet for alle deres lønmodtagere eller kun for en  

 del af deres ansatte.
Arbejdsgivere, hvor alle ansatte er med i en decentral  

 barseludligningsordning skal oplyse om dette, og skal ikke indberette  

 medarbejdernes  

 CPR-numre.
Arbejdsgivere, hvor kun en del af medarbejderne er omfattet af den  

 lovbaserede barseludligningsordning, indberetter CPR-numre for denne del af  

 medarbejderne.
Arbejdsgivere, hvor alle er omfattet af den lovbaserede  

 ordning,  

 skal indberette CPR-numre for samtlige medarbejdere.
ATP sender opkrævning og  

 indberetningsliste til virksomhederne, som selv beregner bidraget og  

 indberetter de tilhørende medarbejdere.
Med hensyn til udbetalingerne forudsættes det, at udbetaling af  

 refusion baserer sig på oplysninger fra kommunerne eller anden offentlig  

 myndighed om udbetaling af barselsrefusion, samt at oplysningerne kan leveres  

 i  

 elektronisk form.
Der skal til brug for beregning af refusionen indhentes  

 oplysninger om arbejdsgivers CVR-nr., medarbejderens CPR-nr.,  

 beskæftigelsesomfang, timeløn og refusionsperiode.
Derved kan den lovbaserede ordning få adgang til løbende  

 opdateringer af de kommunale barselsoplysninger.
Refusion til arbejdsgiverne  

 fra den lovbaserede ordning vil således kunne ske direkte på grundlag af  

 ansøgningen til kommunen eller anden offentlig myndighed om barseldagpenge.  

 Det  

 betyder, at arbejdsgiverne ikke behøver særskilt at anmode om refusion i den  

 lovbaserede ordning.
Hvis de kommunale data mod forventning ikke kan anvendes fra ordningens  

 start, foreslås det, at arbejdsgiver anmoder om refusion via ATPs  

 arbejdsgiverportal, Arbejdsgiver.net.
Arbejdsgiver vil i den forbindelse  

 skulle  

 oplyse den barslende medarbejders CPR-nr., beskæftigelsesgrad, timeløn og  

 refusionsperiode.
Forslagets administrative konsekvenser for erhvervslivet har  

 været testet i Økonomi- og Erhvervsministeriets virksomhedspanel, som  

 administreres af Erhvervs- og Selskabsstyrelsens Center for Kvalitet i  

 ErhvervsRegulering.  

 Undersøgelsen viser, at omstillingsbyrderne forventes at udgøre op til ca. 26  

 mio. kroner, mens de løbende byrder forventes at kunne udgøre op til 36,2  

 mio.  

 kroner.
Under forudsætning af, at der ved lovens ikrafttræden er etableret en  

 aftale mellem ATP og KMD A/S om direkte overførsel af kommunale data, så  

 særskilt refusionsanmodning undgås, vil de løbende byrder kunne reduceres til  

 ca. 15,9 mio. kroner.
De løbende byrder vil yderligere kunne reduceres til  

 8,6  

 mio. kroner, hvis de relevante oplysninger til brug for indberetning til  

 barseludligningsordningen kan trækkes fra det kommende e-indkomstregister,  

 som  

 ventes endelig etableret pr. 1. januar 2008.
7. Miljømæssige  

 konsekvenser Lovforslaget har ikke miljømæssige konsekvenser.
8. Administrative  

 konsekvenser for borgerne Lovforslaget skønnes ikke har have administrative konsekvenser  

 for borgerne.
9. Forholdet til  

 EU-retten Lovforslaget har ikke EU-retlige aspekter.
10.  

 Ligestillingsmæssige konsekvenser En barseludligningsordning udligner hele eller dele af  

 forskellen i indirekte lønomkostninger mellem kvinder og mænd.
Ordningen kan  

 derfor betyde, at arbejdsgiveren vil være mere interesseret i at ansætte  

 kvinder i den fødedygtige alder.
Det kan øge beskæftigelsesfrekvensen for  

 denne  

 gruppe.
Samtidig vil det for kvinderne betyde, at kvinder i den fødedygtige  

 alder får bedre mulighed for at opnå/bevare tilknytning til arbejdsmarkedet.  

 For højtlønnede kvinder i den fødedygtige alder vil arbejdsgiverne med  

 ordningen få refunderet en større andel af udgifterne til løn under barsel,  

 end  

 det er tilfældet i dag, hvor arbejdsgiverne kun kan få refunderet et beløb  

 svarende til dagpengerefusionen.
Risikoen, for at økonomiske forhold hindrer  

 ansættelse  

 af kvinder i den fødedygtige alder, formindskes således med lovforslaget for  

 alle kvinder, der tjener mere end dagpengerefusionen.
Det kan endvidere betyde, at villigheden til at ansætte kvinder  

 inden for traditionelt mandsdominerede områder bliver større.
En  

 barseludligningsordning kan spille en rolle for nedbrydning af det  

 kønsopdelte  

 arbejdsmarked.
 Med en mere ligelig fordeling af udgiften til barsel mellem  

 overenskomstområderne må det alt i alt formodes, at kvindedominerede og  

 mandsdominerede områder fremover i større udstrækning vil have samme  

 økonomiske  

 betingelser, hvilket vil skabe mulighed for at mindske lønforskellen mellem  

 kvinder og mænd.
En barseludligningsordning vil af begge grunde alt andet lige  

 mindske ledighedsrisikoen for yngre kvinder.
Disse forhold vil entydigt øge  

 ligestillingen mellem mænd og kvinder på arbejdsmarkedet.
11.  

 Kommunikationsplan Målgruppen for det foreliggende forslag er private  

 arbejdsgivere, arbejdsgiverorganisationer og lønmodtagerorganisationer.
Information om den lovbaserede barseludligningsordning vil  

 blandt andet ske ved, at der til alle arbejdsgivere sendes en  

 informationspakke,  

 som vil indeholde de nye regler og et brev, som introducerer ordningen samt  

 beskrivelse af indholdet af ordningen.
Materialet vil blive udsendt efter  

 lovens vedtagelse.
 Endvidere overvejes forskellige presseinitiativer og udsendelse  

 af informationer på ministeriets og Familiestyrelsens hjemmesider.
12. Lovovervågning Et resultat af denne lov  

 er, at arbejdsgiverne i mindre grad behøver at gøre sig overvejelser om,  

 hvilket køn de ansætter, da de får en del af deres udgifter til løn i  

 forbindelse med en medarbejders barselorlov dækket.
Det bør afspejles i  

 andelen af beskæftigede kvinder i den fødedygtige alder.
Datagrundlaget er  

 Danmarks Statistiks tabeller RAS33 og RAS9.
 Da virkningen af lovens  

 regler først vil vise sig efter en vis periode, foreslås det, at der 3 år  

 efter  

 lovens ikrafttræden skal foretages en opgørelse af, i hvilket omfang loven  

 har  

 haft indflydelse på udviklingen i andelen af beskæftigede kvinder i den  

 fødedygtige alder.
 Når undersøgelsen er foretaget, vil der, efter høring af de  

 parter, der har været inddraget i forbindelse med lovforslagets udarbejdelse,  

 blive afgivet en rapport til Folketingets Arbejdsmarkedsudvalg herom.
13. Høring Advokatsamfundet, Akademikernes Centralorganisation,  

 Amtsrådsforeningen, Ansatte Arkitekters Råd, Arbejdsgiverforeningen  

 Konditorer,  

 Bagere og Chokolademagere, Arbejdsmarkedets Tillægspension,  

 Centralorganisationernes  

 Fællesudvalg, Civiløkonomerne, Danmarks Jurist- og Økonomforbund (DJØF),  

 Dansk  

 Arbejdsgiverforening, Dansk Farmaceutforening, Dansk Journalistforbund, Dansk  

 Kiropraktor Forening, Dansk Kvindesamfund, Dansk Psykolog Forening, Dansk  

 Tandlægeforening, Danske Arkitektvirksomheder, Danske Sælgere, Datatilsynet,  

 Den Almindelige Danske Lægeforening, Den Danske Dyrlægeforening,  

 Dommerforeningen, DS Håndværk og Industri, Erhvervssproglig forbund,  

 Finanssektorens Arbejdsgiverforening, Foreningen af Aktive Kvinder,  

 Foreningen  

 af Speciallæger, Foreningen af Statsautoriserede Revisorer, Foreningen af  

 yngre  

 læger, Foreningen Registrerede Revisorer FRR, Frederiksberg Kommune,  

 Funktionærernes  

 og Tjenestemændenes Fællesråd, Handel, Transport og Serviceerhvervene (HTS),  

 Institut for Menneskerettigheder, Kommunale Tjenestemænd og  

 Overenskomstansatte, Kommunernes Landsforening, Kristelig  

 Arbejdsgiverforening,  

 Kristelig Fagbevægelse, Kvinderådet, Københavns Kommune, Landsorganisationen  

 i  

 Danmark, Ledernes Hovedorganisation, Liberale Erhvervs Råd, Praktiserende  

 Lægers Organisation, Sammenslutningen af Landbrugets Arbejdsgiverforeninger,  

 Tandlægernes Nye Landsforening.
14. Sammenfatning  

 af konsekvenserne af lovforslaget Positive konsekvenser/mindre  

 udgifter Negative konsekvenser/merudgifter Økonomiske konsekvenser  

 for stat, kommuner og amtskommuner Samlet set vurderes forslaget  

 at virke stort set neutralt på de offentlige finanser.
 Samlet set vurderes forslaget  

 at virke stort set neutralt på de offentlige finanser.
Administrative konsekvenser  

 for stat, kommuner og amtskommuner Ingen Begrænsede administrative  

 byrder til det offentlige forbundet med ordningen, som vil indgå i de samlede  

 administrationsomkostninger.
De vurderes at udgøre ca. 0,3 mio. kr. i 2006,  

 ca. 0,5 mio. kr. i 2007, ca. 0,4 mio. kr. i 2008 og ca. 0,2 mio. kr. årligt  

 derefter.
Økonomiske konsekvenser  

 for erhvervslivet Eftersom der er tale  

 om en omfordeling mellem de omfattede virksomheder indbyrdes, indebærer  

 dette, at der for virksomhederne set under et ikke vil være nogen økonomisk  

 belastning.
Virksomhederne skal  

 dog betale for etablering, administration og kontrol af ordningen.
Udgifterne  

 hertil skønnes at blive på ca. 24 mio. kr. det første år, ca. 22 mio. kr. de  

 efterfølgende 4 år og herefter ca. 15. mio. kr. årligt.
Administrative konsekvenser  

 for erhvervslivet Omstillingsbyrder for  

 erhvervslivet er opgjort til ca. 26 mio. kr.
De løbende administrative  

 byrder er opgjort til at kunne udgøre op til ca. 36,2 mio. kr. årligt.  

 Såfremt der ved lovens ikrafttræden er indgået en aftale om dataoverførsel  

 mellem ATP og KMD A/S reduceres de løbende administrative byrder til ca. 15,9  

 mio. kr.
Med det kommende e-indkomstregister, der forventes etableret fra 1.  

 januar 2008, vil de løbende administrative byrder kunne reduceres yderligere  

 til 8,6 mio. kr.
Miljømæssige konsekvenser Ingen Ingen Administrative konsekvenser  

 for borgerne Ingen Ingen Forholdet til  

 EU-retten Lovforslaget  

 indeholder ikke EU-retlige aspekter.
Bemærkninger til  

 lovforslagets enkelte bestemmelser Anvendelsesområde Til § 1 Bestemmelsen definerer lovens anvendelsesområde som det private  

 arbejdsmarked.
 Det bestemmes i stk. 2, at loven ikke finder anvendelse for den  

 del af det private arbejdsmarked, som er omfattet af en overenskomstmæssigt  

 aftalt barseludligningsordning, der er godkendt efter § 5. Der anvendes i  

 loven  

 en definition af »barselorlov«, som omfatter adoptions-, barsel-,  

 graviditets-,  

 fædre- og forældreorlov.
Loven omfatter som udgangspunkt alle arbejdsgivere og deres  

 lønmodtagere på det private arbejdsmarked.
Loven anvender den afgrænsning af  

 lønmodtagere, som anvendes i lov om Arbejdsmarkedets Tillægspension  

 (ATP-loven), idet det er en kendt størrelse for både arbejdsgivere og ATP.  

 ATP-loven omfatter lønmodtagere i alderen 16-66 år, der er beskæftiget her i  

 landet, eller som udsendes til et andet land for den danske stat, danske  

 virksomheder og institutioner samt på danske skibe.
ATP-lovens  

 lønmodtager-begreb dækker således stort set alle lønmodtagere, herunder også  

 ansatte freelancere, projektansatte og anpartshavere ansat i eget selskab.
En privat arbejdsgiver  

 kan både have medarbejdere, der er omfattet af en godkendt decentral  

 barseludligningsordning  

 og andre medarbejdere, der er omfattet af den lovbaserede ordning.
Det  

 afhænger  

 af, hvilke medarbejdere aftalerne om barseludligning omfatter.
De  

 medarbejdere,  

 der ikke er omfattet af en godkendt aftalt udligningsordning, vil blive  

 omfattede af den lovbaserede ordning.
Refusion Til § 2 Bestemmelsen definerer »barseldagpenge«, som dagpenge der ydes  

 efter reglerne om barseldagpenge i forbindelse med fravær på grund af  

 graviditet, barsel og adoption.
Det skal bemærkes, at reglerne om afholdelse  

 af  

 barselorlov vil blive udskilt i en selvstændig lov, som forventes at blive  

 fremsat i indeværende folketingsår, jf. lovprogrammet for folketingsåret  

 2005-2006.
Bestemmelsen fastlægger, at de lønmodtagere, som arbejdsgiveren  

 kan modtage refusion for, er dem, som er fraværende på grund af barsel, og  

 som  

 under fraværet er berettiget til barseldagpenge.
Der ydes ikke refusion fra  

 barseludligningsordningen for de ansatte lønmodtagere, som er omfattet af en  

 godkendt decentral ordning om barseludligning.
 Det skal bemærkes, at for lønmodtagere, som er ansat flere  

 steder kan refusionen, i lighed med reglerne om barseldagpenge, højest udgøre  

 et beløb svarende til 37 timer om ugen, det vil sige en fuldtidsbeskæftiget,  

 uanset at lønmodtagerens ugentlige timetal overstiger 37 timer.
Det foreslås i stk. 2, at ministeren bemyndiges til at kunne  

 fastsætte regler om, at særlige grupper af lønmodtagere kan udløse refusion  

 til  

 arbejdsgiveren, selvom arbejdsgiverne er fritaget for at betale bidrag for  

 denne gruppe.
Der henvises til bemærkningerne til § 4, stk. 1.
 Det fremgår af bestemmelsens stk. 3, at refusionen ydes fra  

 barseludligningsordningen på baggrund af arbejdsgiverens anmodning til  

 kommunen  

 eller anden offentlig myndighed om at indtræde i lønmodtagerens ret til  

 dagpenge ved graviditet, barsel og adoption i henhold til reglerne om  

 barseldagpenge.
Bestemmelsen skal ses i lyset af de gældende regler om  

 barseldagpenge, hvorefter anmodning om barseldagpenge indgives til kommunen  

 eller anden offentlig myndighed.
I de tilfælde, hvor arbejdsgiveren udbetaler  

 løn under barsel, er det arbejdsgiveren, som skal anmode om dagpengerefusion  

 fra kommunen eller anden offentlig myndighed for de perioder, hvor der i  

 henhold til overenskomst m.v. ydes løn fra arbejdsgiveren.
I det omfang den  

 udbetalte løn under barsel overstiger dagpengene, vil arbejdsgiveren kunne  

 modtage refusion fra barseludligningsordningen.
Det forudsættes, at  

 oplysningerne fra kommunen eller anden offentlig myndighed kan leveres  

 elektronisk, jf. nærmere herom i bemærkningerne til § 7, stk. 2.
Arbejdsgiveren skal således ikke særskilt anmode om refusion  

 fra barseludligningsordningen.
Refusionen vil automatisk blive udbetalt, når  

 det er registreret, at arbejdsgiveren opfylder kravene for modtagelse af  

 refusion  

 for den pågældende lønmodtager.
Det foreslås i stk. 4 at give ministeren bemyndigelse til at  

 fastsætte regler om karensperioder for den lovbaserede  

 barseludligningsordning.  

 En karensperiode er en periode, hvor arbejdsgivere indbetaler til en ordning  

 uden at have ret til refusion.  

 Karensperioder  

 kan i forbindelse med en barseludligningsordning have flere formål.
Det kan  

 være for at sikre likviditet i ordningen, det kan være for at sikre, at der  

 ikke trækkes før arbejdsgiveren har deltaget i ordningen og for at sikre, at  

 der ikke spekuleres mod ordningen.
Der indsættes ikke en karensperiode med  

 det  

 samme.
Det vurderes som unødvendigt i forbindelse med dette lovforslag, idet  

 det bliver obligatorisk for alle arbejdsgivere at indbetale til en  

 barseludligningsordning.
En obligatorisk ordning minimerer muligheden for  

 spekulation, og likviditeten er søgt sikret ved, at refusionen betales bagud.  

 Men skulle udviklingen vise, at det ville være hensigtsmæssigt med en  

 karensperiode, før arbejdsgiver kan modtage refusion, vil det være muligt for  

 ministeren at fastsætte regler om dette.
Det vil i samme forbindelse også  

 blive  

 overvejet, om der for disse sager skal etableres særskilt klageadgang.
Til § 3 Det foreslås i stk. 1, at refusionen udgør forskellen mellem  

 barseldagpenge og løn under barsel.
De maksimale barseldagpenge er 3267 kr.  

 pr.  

 uge (2005 sats), hvilket udgør 88,30 kr. pr. time.
Med et kroneloft på 142  

 kr.  

 pr. time, vil refusionen fra den lovbaserede udligningsordning udgøre op til  

 53,70 kr. pr. time.
Ved en refusion med et kroneloft vil der være  

 virksomheder  

 med højtlønnede, som ikke bliver kompenseret fuldt ud i forhold til deres  

 udgifter til løn under barsel.
Disse arbejdsgivere vil dog med lovforslaget i  

 højere grad end nu blive kompenseret for deres udgifter, idet de pt. kun  

 modtager refusion for barseldagpenge.
 De 142 kr. svarer i udgangspunktet til 85 pct. af den  

 gennemsnitlige løn uden pension og fraværsbetaling, i.e. sygdom eller andet  

 fravær (smalfortjenesten).
Det foreslås endvidere, at beløbet reguleres af ministeren for  

 familie- og forbrugeranliggender.
Det foreslås, at reguleringen skal ske  

 efter  

 indstilling fra bestyrelsen for ATP og efter forhandling med  

 finansministeren.  

 Denne model for regulering kendes også fra fastsættelse af ATP-bidraget.  

 Dette har  

 til formål at sikre, at reguleringen sker i takt med udviklingen på  

 arbejdsmarkedet og efter dialog med arbejdsmarkedets parter, som er  

 repræsenteret i ATPs bestyrelse.
Det foreslås i stk. 2, at ministeren fastsætter regler om  

 længden af refusionsperioden.
Refusionsperioden i barseludligningsordningen  

 kan  

 ændres, såfremt udviklingen på arbejdsmarkedet i forhold til perioden for løn  

 under barsel senere skulle medføre væsentlige ændringer i det nuværende  

 billede.
Derfor foreslås det, at ministeren efter indstilling fra bestyrelsen  

 for ATP kan regulere længden af den periode, arbejdsgiveren er berettiget til  

 refusion fra barseludligningsordningen.
Hos DA/LO er refusionsperioden 26 uger.
Mange overenskomster  

 har en tilsvarende periode med løn under barsel.
Arbejdsgiveren modtager kun refusion, når der udbetales hel  

 eller delvis løn under barsel.
Det vil sige, at en arbejdsgiver, som kun  

 udbetaler løn i 14 uger ved barsel, også kun modtager refusion for denne  

 periode.
Refusionsperioden i barseludligningsordningen vil som  

 udgangspunkt blive fastsat til 26 uger pr. fødsel/adoption, fordelt på ca. 4  

 uger før og 22 uger efter fødsel/adoption.
De 22 uger består af 2 uger til  

 moderen  

 (pligtorlov), 2 uger til faderen (fædreorlov) og derudover de først afholdte  

 18  

 uger efter fødslen.
De 18 uger kan tages, når familien ønsker det, inden for  

 rammerne af reglerne for barselorloven, eventuelle overenskomster og  

 individuelle aftaler.
Refusionen før den forventede fødsel eller adoption følger den  

 periode, hvor det er muligt at få barseldagpenge.
Udgangspunktet er 4 uger,  

 men  

 hvis moderen går 2 uger over forventet fødselstidspunkt (graviditetsorloven  

 forlænges til 6 uger) og er berettiget til barseldagpenge og løn, vil  

 arbejdsgiveren også have mulighed for at modtage refusion.
Tilsvarende  

 forkortes muligheden for at få refusion, hvis moderen føder før det  

 forventede  

 fødselstidspunkt.
For adoptanter kan perioden før modtagelsen i sjældne  

 tilfælde forlænges helt op til 16 uger samlet for begge forældre.
De 22 uger  

 efter fødsel kan ikke forlænges.
Det foreslås i stk. 3, at ministeren bemyndiges til at  

 fastsætter regler om, hvad refusionen skal dække.
Refusionen vil som  

 udgangspunkt skulle dække de samme elementer, som også indgår i  

 dagpengerefusionen fra kommunen eller anden offentlig myndighed, det vil sige  

 grundløn, dyrtidstillæg og personlige tillæg.
Såfremt der med det kommende  

 e-indkomstregister, jf. lovprogrammet for folketingsåret 2005/2006, bliver  

 muligt også at medregne andre af arbejdsgivernes udgifter som pension, ferie  

 og  

 søgne-/helligdagsbetaling, vil bemyndigelsen blive anvendt hertil.
Det foreslås i bestemmelsens stk. 4, at refusionen udbetales  

 bagud til arbejdsgiver.
Det foreslås, at udbetaling af refusion sker via  

 NemKonto. Økonomistyrelsen er ansvarlig for NemKonto-systemet, der udvikles  

 af  

 KMD A/S.
NemKonto betyder, at udbetalinger fra det offentlige kan ske  

 automatisk til en borgers eller en virksomheds bankkonto.
NemKonto træder i  

 kraft sidst på året 2005.
Bidrag Til § 4 Det fastsættes i stk. 1, at arbejdsgiveren betaler et bidrag  

 pr. ansat lønmodtager for alle lønmodtagere, uanset om arbejdsgiveren  

 afholder  

 hel eller delvis løn under barsel.
Dog således at der ikke indbetales bidrag  

 for lønmodtagere, som er tilsluttet en godkendt decentral  

 barseludligningsordning.
Bidraget skal dække de faktiske omkostninger, som er knyttet  

 til den lovbaserede udligningsordning.
Omkostningerne til  

 barseludligningsordningen afhænger af længden af refusionsperioden, antallet  

 af  

 arbejdsgivere, som udbetaler løn under barsel, medarbejders  

 beskæftigelsesgrad  

 samt antallet af fædre og mødre, der går på barselorlov.
Dertil kommer omkostninger til etablering, administration,  

 evaluering og kontrol.
Det forudsættes, at alle omkostninger til etablering,  

 administration og kontrol afholdes af virksomhederne.
Omkostningerne til  

 myndighedens  

 administration og kontrol med loven vil ligeledes skulle dækkes ind af  

 bidraget  

 til ordningen.
En gang om året skal virksomhedernes bidrag til ordningen  

 justeres ud fra ordningens omkostninger.
Det er ikke hensigten at spare op i  

 ordningen.
Der vil dog af likviditetsmæssige hensyn være behov for en buffer  

 af  

 en vis størrelse.
Etableringsomkostningerne afskrives over en 5-årig periode.  

 Lovforslaget tages op til revision i folketingsåret 2009-10. Den lovbaserede  

 barseludligningsordning  

 skal forud for revisionen evalueres.
Omkostningerne til evalueringen vil  

 skulle  

 dækkes ind af bidraget til ordningen.
Beløbet reguleres årligt  

 ud fra konkrete beregninger og  

 prognoser for bl.a. antallet af fødsler, og ud fra at ordningen økonomisk  

 skal  

 hvile i sig selv.
Beregningerne foretages af ATP efter nærmere aftale med  

 Ministeriet  

 for Familie- og Forbrugeranliggender.
Det foreslås endvidere, at ministeren bemyndiges til at  

 fastsætte regler om, at arbejdsgivere fritages for at betale bidrag for  

 særlige  

 grupper af lønmodtagere som elever og lønmodtagere, som har en ugentlig  

 arbejdstid  

 på under 9 timer.
Dette skal sikre, at arbejdsgiverne finder det attraktivt  

 at  

 ansætte elever.
Der skal fortsat betales bidrag for voksenelever, som  

 adskiller  

 sig fra almindelige elever ved, at de skal være mindst 25 år og skal have  

 søgt  

 om at blive voksenelever.
Voksenelever får samtidig en løn, som er højere end  

 barseldagpengeniveauet.
For så vidt angår unge under 18 år, som ikke er under  

 uddannelse følges ATP-lovens afgrænsning for lønmodtagere.
Dette betyder, at  

 der skal betales bidrag for unge ned til 16 år.
Det fremgår af stk. 2, at arbejdsgiveren skal betale et fast  

 årligt kronebidrag pr. fuldtidsansat.
Beløbet reguleres trinvis i forhold til  

 den tid lønmodtageren er ansat pr. uge.
Bidraget skønnes efter foreløbige  

 beregninger at udgøre et kronebeløb på ca. 900 kr. pr. fuldtidsmedarbejder  

 inkl. administrationsbidrag.
 Arbejdsgiverbidraget pr. lønmodtager gradueres i forhold til  

 den tid medarbejderen er ansat pr. uge (ATP´s timeintervaller):
Mindst 27 timer/uge: Fuldt bidrag Mindst 18 men under 27 timer/uge: 2/3 bidrag Mindst 9 men under 18 timer /uge: 1/3 bidrag Under 9 timer/uge: Intet bidrag Timeansatte: Timebidrag For så vidt angår lønmodtagere, som er ansat flere steder, skal  

 de enkelte arbejdsgivere betale bidrag svarende til det ugentlige timetal,  

 lønmodtageren er ansat.
Det følger af § 2, stk. 5, 2. pkt., i bekendtgørelse om  

 Arbejdsmarkedets Tillægspension, at arbejdsgiveren tilbageholder  

 lønmodtagerens  

 andel af bidraget ved hver lønudbetaling og indbetaler det samlede bidrag til  

 ATP efter hvert kvartals udløb.
Arbejdsgiveren betaler på den måde kun  

 ATP-bidrag for den periode, hvor lønmodtageren er ansat.
Ved indbetaling af  

 bidrag til den lovbaserede barseludligningsordning vil tilsvarende princip  

 kunne anvendes, således at arbejdsgivere ikke skal betale et fuldt bidrag for  

 et helt år for lønmodtagere, som først bliver ansat midt på året.
 I lyset af at ordningen skal hvile i sig selv, bestemmes der,  

 at ministeren efter indstilling fra bestyrelsen i ATP regulerer bidragets  

 størrelse, således at de modsvarer de faktiske omkostninger, jf. endvidere  

 ovenfor bemærkningerne til stk. 1. Det foreslås derfor, at selve reguleringen  

 sker administrativt.
Det foreslås i stk. 3, at ministeren bemyndiges til at  

 fastsætte nærmere regler for beregning af bidragsstørrelse og opkrævningen  

 heraf.
Reglerne fastsættes efter indstilling fra bestyrelsen i ATP.
 Beregning og opkrævning af bidrag hos den enkelte arbejdsgiver  

 skal foregå på den administrativt mest enkle måde og nyt bureaukrati søges  

 begrænset mest muligt.
Arbejdsgivere, hvor alle ansatte er med i en decentral  

 barseludligningsordning skal oplyse om dette, og skal ikke indberette  

 medarbejdernes CPR-numre.
Arbejdsgivere, hvor kun en del af medarbejderne er  

 omfattet af den lovbaserede barseludligningsordning, indberetter CPR-numre  

 for  

 denne del af medarbejderne.
Arbejdsgivere, hvor alle er omfattet af den  

 lovbaserede ordning, skal indberette CPR-numre for samtlige medarbejdere.
ATP  

 sender opkrævning og indberetningsliste til virksomhederne, som selv beregner  

 bidraget og indberetter de tilhørende medarbejdere.
 Det er intentionen at lette arbejdsgiverne yderligere ved at  

 anvende det kommende e-indkomstregister, der vil indeholde de for ordningen  

 relevante oplysninger.
Decentrale  

 barseludligningsordninger Til § 5 Det er forudsat i lovforslaget, at alle arbejdsgivere på det  

 private arbejdsmarked som udgangspunkt er omfattet af den lovbaserede  

 barseludligningsordning med alle deres lønmodtagere.
For at blive undtaget  

 fra  

 den lovbaserede ordning, skal arbejdsgiver og lønmodtager, som det fremgår af  

 lovforslagets § 1, stk. 2, være omfattet af en decentral ordning, som er  

 godkendt efter ansøgning.
Dette indebærer, at udtræden fra eller opløsning af  

 en decentral barseludligningsordning automatisk medfører indtræden i den  

 lovbaserede barseludligningsordning.
 Hvis en decentral barseludligningsordning, som er godkendt,  

 ønsker at indtræde i den lovbaserede ordning, vil dette også være muligt.  

 Aftaler, der indgås efter 1. juni 2005, kan ligeledes undtages fra loven,  

 såfremt  

 den pågældende decentrale barseludligningsordning opfylder kravene i § 5.
For at hindre at aftaler om barseludligning, som reelt  

 indebærer begrænset udligning, kan undtages fra den lovbaserede ordning, er  

 det  

 nødvendigt at stille krav til de decentrale ordninger på det private  

 arbejdsmarked.
Det kan f.eks. dreje sig om aftaler for brancher med  

 hovedsageligt mænd eller områder uden løn under barsel.
Kravene skal således  

 sikre, at ordningerne i deres helhed lever op til intentionerne om at styrke  

 kvinders position på arbejdsmarkedet gennem reel udligning.
 For at være godkendt, skal den decentrale ordning derfor som  

 minimum opfylde de i stk. 1, nr. 1-7 opstillede krav:
   

 	  

 Andelen af kvinder i ordningen skal være opgjort til mindst 30  

 pct.
   

 	  

 Ordningen skal være aftalt mellem en arbejdsgiverorganisation på  

 den ene side og en lønmodtagerorganisation på den anden side, og omfatte  

 mindst  

 5.000 lønmodtagere.
   

 	  

 Alle arbejdsgivere i ordningen skal bidrage til ordningen.
   

 	  

 Alle lønmodtagere i ordningen, som får løn under barsel, der  

 ligger over barseldagpengene, skal udløse refusion til deres arbejdsgiver.
  

 	  

 Udgifter (refusion, etablering, drift og kontrol) i ordningen  

 skal svare til et bidrag på minimum 0,2 pct. af virksomhedernes lønsum pr. år  

 eller minimum 700 kr. pr. fuldtidsmedarbejder.
Minimumsbidraget reguleres  

 årligt.
  

 	  

 Refusionen fra ordningen skal mindst udgøre forskellen mellem  

 barseldagpenge og den overenskomstmæssige aftalte løn under barsel op til en  

 timeløn på mindst 140 kr. pr. time, og   

 	  

 Refusionsperioden skal have en længde, der op til 26 uger følger  

 den overenskomstmæssige aftalte periode for løn under barsel.
 De ovenfor nævnte krav er minimumskrav for at være godkendt.  

 Der kan således aftales et højere bidrag, højere refusion og længere  

 refusionsperiode end ovenfor nævnt.
Kvindeandelen i den decentrale ordning skal som udgangspunkt  

 være opgjort til mindst 30 pct. på ansøgningstidspunktet.
Mindre afvigelser  

 fra  

 de 30 pct. vil efter omstændighederne ikke være til hinder for fortsat at  

 være  

 godkendt, dvs. hvis kvindeandelen på et tidspunkt skulle komme til at ligge  

 under de 30 pct.
Hvis ordningen i længere tid har en kvindeandel væsentlig  

 under de 30 pct., f.eks. 25 pct., vil ordningen ikke kunne vedblive med at  

 være  

 undtaget fra den lovbaserede ordning.
Der skal være  

 tale om en aftale mellem en arbejdsgiverorganisation, som eksempelvis DA,  

 Dansk  

 Byggeri eller Kristelig Arbejdsgiverforening, på den ene side og en  

 lønmodtagerorganisation,  

 som eksempelvis LO, BUPL eller Kristelig Fagbevægelse, på den anden side.
H  

 ovedformålet for organisationen skal være at  

 varetage de økonomiske interesser for den erhvervsgruppe, som medlemmerne  

 hører  

 til.
Aftalen skal omfatte  

 mindst 5.000 lønmodtagere.  

 Denne model er valgt af respekt for aftalefriheden på arbejdsmarkedet.
I den decentrale ordning skal udgifterne til løn under barsel  

 og driften af ordningen årligt samlet svare til minimum 0,2 pct. af  

 virksomhedernes  

 lønsum eller minimum 700 kr. pr. fuldtidsmedarbejder.  

 Muligheden  

 for enten at opfylde kravet om et bidrag på 0,2 pct. af lønsummen eller  

 kravet  

 om 700 kr. pr. fuldtidsmedarbejder er begrundet i, at nogle decentrale  

 ordninger vil have vanskeligt ved at opfylde en absolut bundgrænse.
Det  

 gælder  

 for eksempel lavtlønsområder.
Mens andre vil skulle højt op i bidrag for at  

 opfylde det procentuelle minimum.
Det gælder for højtlønsområder.
Niveauerne  

 er  

 vurderet som hensigtsmæssige, idet bidraget på mindst 700 kr. pr.  

 fuldtidsmedarbejder ligger et stykke under bidraget på 786 kr. i DA/LO's  

 ordning  

 og under bidraget på 900 kr. i den lovbaserede ordning.
Grænsen på de 700 kr.  

 reguleres på samme måde som kroneloftet for refusionen.
Grænsen på minimum  

 0,2  

 pct. af virksomhedens lønsum skal give mulighed for at undtage decentrale  

 ordninger, som dækker lavtlønsområdet, og som opererer med et procentuelt  

 fastsat bidrag, som f. eks. udligningsordningen på KA-området.
Der vil blive lagt vægt på, at den  

 decentrale ordning ikke omgår intentionerne i regeringsgrundlaget om reel  

 udligning af arbejdsgivernes udgifter.
Det lægges derfor til grund for  

 godkendelsen, at udgifterne i ordningen (dvs. refusion, etablering,  

 administration og kontrol) skal være så store, at de svarer til et af de  

 anførte minimumsbidrag.
Med det udgangspunkt vil en ordning ikke kunne  

 godkendes, hvis der indbetales bidrag, som blot ophobes i ordningen på grund  

 af  

 manglende udbetalinger.
Refusionen fra den decentrale ordning  

 til arbejdsgiveren skal være et beløb, som ligger over barseldagpengene.  

 Refusionen skal følge den overenskomstmæssigt aftalte løn under barsel op til  

 en timeløn på minimum 140 kr.
Det betyder eksempelvis, at hvis den aftalte  

 løn  

 under barsel, udgør 130 kr. pr. time, vil ordningen kunne undtages, såfremt  

 der  

 ydes en refusion på mindst 41,70 kr. pr. time, svarende til 130 kr. minus  

 barseldagpengene  

 på 88,30 kr.
Refusionsperioden i den decentrale  

 ordning skal følge den overenskomstmæssigt aftalte periode for afholdelse af  

 løn under barsel op til minimum 26 uger.
Tilsvarende lægges der her vægt på,  

 at  

 arbejdsgiverne modtager refusion for den periode, hvor arbejdsgiveren er  

 forpligtet til at udbetale løn under barsel.
Der vil således kunne godkendes  

 en  

 refusionsperiode, som er på under 26 uger, eksempelvis 24 uger, hvis der  

 efter  

 overenskomsten udbetales løn under barsel i kun 24 uger.
Det foreslås i stk. 2, at godkendelsen sker efter ansøgning til  

 ministeren for familie- og forbrugeranliggender.
Ansøgningen skal indeholde  

 oplysninger om, hvilke arbejdsgivere og lønmodtagere der er omfattet, og  

 dokumentation for at ordningen lever op til ovennævnte krav.
De decentrale  

 ordninger vil blive vurderet som en helhed, det vil sige en enhed med en  

 samlet  

 udligning af arbejdsgivernes udgifter.
Der foretages ikke en særskilt  

 vurdering  

 af de enkelte underliggende ordninger.
Der foreslås endvidere bemyndigelse til ministeren til at  

 fastsætte regler om, at ansøgningen skal indsendes elektronisk.
Der er tale  

 om  

 at gøre lovforslaget e-administrerbart, således at papirbarrierer for digital  

 forvaltning fjernes.
Det foreslås i stk. 3, at der til Ministeriet for Familie- og  

 Forbrugeranliggender skal indberettes ændringer vedrørende de decentrale  

 ordninger, som har betydning for godkendelsen af ordningen.
Der skal således  

 via de decentrale barseludligningsordninger gives meddelelse, såfremt der  

 sker  

 væsentlige ændringer, som kan få betydning for godkendelsen af den decentrale  

 ordning.
Det kan eksempelvis være en markant nedgang i kvindeandelen eller  

 antallet af omfattede lønmodtagere.
Bestemmelsen i stk. 4 giver ministeren for familie- og  

 forbrugeranliggender mulighed for i særlige tilfælde at træffe bestemmelse  

 om,  

 at en decentral barseludligningsordning fortsat kan være undtaget, selvom den  

 ikke opfylder et eller flere af de opstillede krav i stk. 1, nr. 1-7. Der  

 skal  

 dog være tale om ændringer af midlertidig karakter.
Dette kan eksempelvis  

 være  

 mindre afvigelser i antallet af omfattede lønmodtagere.
Administration Til § 6 Barseludligningsordningen administreres af Ministeriet for  

 Familie- og Forbrugeranliggender med teknisk administrativ bistand fra  

 Arbejdsmarkedets Tillægspension.
Det foreslås, at ministerens beføjelser efter loven henlægges  

 til en myndighed under Ministeriet for Familie- og Forbrugeranliggender.
Det  

 er  

 således hensigten, at loven administreres af Familiestyrelsen.
Det foreslås i  

 samme forbindelse, at klager over Familiestyrelsens afgørelser ikke kan  

 indbringes for anden administrativ myndighed.
Baggrunden herfor er, at de  

 sager, som vil skulle behandles, primært vil være godkendelse af decentrale  

 ordninger.
Godkendelser sker ved at sammenholde dokumentation forelagt af de  

 decentrale  

 ordninger med nogle i lovforslaget nærmere definerede objektive krav.
En  

 rekursmyndighed vil således have vanskeligheder ved at realitetsbehandle en  

 eventuel klage.
Med hensyn til driften af barseludligningsordningen foreslås  

 det i stk. 2, at denne beføjelse henlægges til Arbejdsmarkedets  

 Tillægspension,  

 som skal administrere ordningen på vegne af ministeren for familie- og  

 forbrugeranliggender.
ATP administrerer allerede i dag DA/LOs ordning  

 om  

 barseludligning.
Det foreslås tillige her, at klager over ATPs  

 afgørelser ikke  

 kan indbringes for anden administrativ myndighed.
Dette er begrundet i, at de  

 afgørelser, som ATP i givet fald vil skulle træffe, primært vil vedrøre  

 beregninger af bidrag og refusion samt længden af refusionsperioden.
Disse  

 størrelser beregnes på grundlag af oplysninger, som leveres af  

 arbejdsgiveren.  

 Oplysningernes korrekthed beror således på arbejdsgiveren, og en  

 rekursmyndighed  

 vil derfor ikke med rimelighed kunne verificere dette.
Til § 7 Det skal bemærkes, at udveksling af oplysninger i henhold til  

 loven mellem offentlige og private institutionerne sker inden for rammerne af  

 persondataloven.
Bestemmelsen er udformet som bemyndigelser til ministeren  

 til  

 at fastsætte nærmere regler om hvilke oplysninger, der udveksles og til  

 hvilket  

 formål.
Bemyndigelserne vil blive udmøntet i en  

 administrationsbekendtgørelse.
Det foreslås i stk. 1, at arbejdsgivere, decentrale  

 barseludligningsordninger, Arbejdsmarkedets Tillægspension, kommunerne,  

 Arbejdsgivernes Elevrefusion, andre offentlige registre m.v. har pligt til at  

 udlevere oplysninger, som er relevante for administrationen af den  

 lovbaserede  

 barseludligningsordning.
Udleveringen sker efter anmodning fra ministeren  

 eller  

 den, ministeren har henlagt beføjelser til i henhold til loven.
Det foreslås i stk. 2, at ministeren eller den, ministeren har  

 henlagt beføjelser til i henhold til loven, indhenter oplysninger til brug  

 for  

 administration af ordningen.
Idet det er en forudsætning for  

 barseludligningsordningens  

 virke, herunder i forbindelse med afgrænsning af kredsen af bidragspligtige  

 arbejdsgivere, beregning af størrelsen af bidrag og refusion, fastsættelse af  

 længden for refusionsperioden, opkrævning af bidrag samt udbetaling af  

 refusion, at der indhentes oplysninger hos arbejdsgivere, de decentrale  

 barseludligningsordninger, Arbejdsmarkedets Tillægspensions  

 arbejdsgiverregister og beskæftigelsesregister, Arbejdsgivernes Elevrefusion,  

 kommunerne og andre offentlige myndigheders registre, herunder Det Centrale  

 Personregister i forbindelse med kontrol og det kommende e-indkomstregister.  

 Indhentning af oplysninger fra arbejdsgiverne vil i videst muligt omfang  

 søges  

 begrænset.
Oplysningerne vil primært skulle hentes fra eksisterende registre,  

 således at arbejdsgiverne ikke behøver at indberette de samme oplysninger til  

 flere myndigheder.
Der skal til brug for afgrænsning af kredsen af bidragspligtige  

 arbejdsgivere indhentes oplysninger hos arbejdsgiverne og eventuelt fra  

 godkendte decentrale barseludligningsordninger.
Der vil blive tale om  

 oplysninger  

 vedrørende CVR-/SE-nr. for arbejdsgivere og CPR-nummer for lønmodtagere,  

 medarbejders beskæftigelsesgrad og tilhørsforhold til  

 barseludligningsordning.  

 Arbejdsgiverne skal indberette CPR-numre på de medarbejdere, som der ikke  

 betales bidrag for til decentrale barseludligningsordninger, idet disse  

 medarbejdere  

 som udgangspunkt vil være omfattet af den lovbaserede ordning.
Arbejdsgivere,  

 hvor alle medarbejdere er med i decentrale ordninger, skal meddele ATP herom  

 og  

 skal derfor ikke oplyse om medarbejdernes CPR-numre.
Arbejdsgivere, hvor kun  

 en  

 del af medarbejderne er omfattet af den lovbaserede barseludligningsordning,  

 indberetter CPR-numre for denne del af medarbejderne.
Arbejdsgivere, hvor  

 alle  

 er omfattet af den lovbaserede ordning, skal indberette CPR-numre for  

 samtlige  

 medarbejdere.
ATP sender opkrævning og indberetningsliste til virksomhederne,  

 som selv beregner bidraget og indberetter de tilhørende medarbejdere.
Efter lovforslagets § 2 ydes der fra barseludligningsordningen  

 refusion på baggrund af arbejdsgiverens anmodning til kommunen om at træde  

 ind  

 i lønmodtagerens dagpengeret ved graviditet, barsel eller adoption.
For at  

 undgå at belaste arbejdsgiveren med administrative byrder, foreslås det at  

 anvende de oplysninger, arbejdsgiver giver kommunen i forbindelse med  

 anmodning  

 om barseldagpenge.
Oplysningerne på blanketten til kommunen er tilstrækkelige  

 for ATP i forbindelse med refusionsudbetalingen.
Det er således hensigten at  

 overføre oplysninger om løn, terminsdato m.v. fra kommunerne til ATP, når  

 arbejdsgiverne ansøger kommunen om barseldagpenge.
ATP udbetaler herefter  

 refusion til arbejdsgiveren fra den lovbaserede barseludligningsordning,  

 såfremt  

 arbejdsgiveren og lønmodtageren lever op til kriterierne for dette.
Dette  

 forudsætter,  

 at lønmodtageren orienteres om, at kommunen vil videregive oplysninger, som  

 er  

 relevante for arbejdsgiverens refusionsudbetaling.
Den endelige dataløsning  

 skal drøftes med KMD A/S.
Det forventes, at en løsning vil kunne være på  

 plads  

 ved lovens ikrafttræden.
Hvis dette mod forventning ikke er tilfældet, vil de  

 nævnte oplysninger skulle hentes hos arbejdsgiveren via arbejdsgiver.net.
Der er i lovforslagets § 4, stk. 1, hjemmel til at fritage  

 arbejdsgivere for at betale bidrag for elever.
For at kunne identificere  

 denne  

 gruppe er der behov for at kunne hente oplysninger fra Arbejdsgivernes  

 Elevrefusion, som blandt andet registrerer elever og lærlinge.
Det kan til brug for den øvrige administration, herunder  

 kontrol med barseludligningsordningen, være nødvendigt at indhente  

 oplysninger  

 fra andre offentlige myndigheders registre, blandt andet CPR-registeret.  

 Disse  

 oplysninger vil være relevante i forbindelse med kontrol af  

 barseludligningsordningens indbetalinger og udbetalinger.
Der henvises til  

 bemærkningerne til § 9.
 Med hensyn til muligheder for at videregive oplysninger, som er  

 hentet fra Det Centrale Personregister, følger det af CPR-loven, at dette kan  

 ske ved lov eller bestemmelser, der er fastsat i henhold til lov.
De ovenfor nævnte oplysninger vil på sigt kunne indhentes via  

 det kommende e-indkomstregister.
Dette vil indebære, at virksomhedernes  

 administrative byrder vil kunne lettes betydeligt.
Det foreslås i stk. 3, at administratorer af decentrale  

 barseludligningsordninger kan indhente oplysninger fra offentlige registre,  

 kommunerne og registre i regi af ATP.
I lighed med stk. 1 er der tale om en  

 pligt til at udlevere de under bemærkningerne til stk. 2 nævnte oplysninger.  

 Udleveringen sker efter anmodning.
 Decentrale barseludligningsordninger skal kunne spille sammen  

 med den lovbaserede ordning, således at alle arbejdsgivere på det private  

 arbejdsmarked gennem barseludligningsordninger får udlignet deres udgifter  

 til  

 løn under barsel.
 De decentrale barseludligningsordninger vil kunne smidiggøre  

 deres administration ved at få adgang til de oplysninger, som findes i  

 eksisterende registre, og dermed lette virksomhedernes administrative byrder.
Til § 8 Bestemmelsen fastlægger, hvordan bestyrelsen for ATP skal  

 træffe beslutninger om indstilling.
Bestemmelsen svarer til § 15, stk. 1, i  

 ATP-loven, hvorefter beslutninger træffes med simpelt flertal, idet dog såvel  

 et flertal af arbejdsgiverrepræsentanter som et flertal af  

 lønmodtagerrepræsentanter  

 skal stemme for beslutningen.
Det fremgår af § 21, stk. 1, i ATP-loven, at  

 repræsentantskabet består af 15 arbejdsgiverrepræsentanter og 15  

 lønmodtagerrepræsentanter.
Der sikres på den måde, at beslutningerne træffes  

 med bred tilslutning i bestyrelsen for ATP.
Tilsyn og kontrol Til § 9 Der gives bemyndigelse til ministeren til at fastsætte regler  

 om kontrol af administrationen af barseludligningsordningen.
 Det skal bemærkes, at samkøring af elektroniske registre til  

 kontrolformål, forudsætter, at lønmodtageren er orienteret om, at de af  

 lønmodtageren afgivne oplysninger vil blive anvendt til dette formål.
 Kontrollen vil som udgangspunkt omfatte de oplysninger, som har  

 været lagt til grund for indbetalinger til og udbetalinger fra ordningen.
 På bidragssiden vil der være tale om at sammenholde  

 arbejdsgivernes indberettede oplysninger om CPR-nr. med ATPs registre.
På refusionssiden vil der være kontrol af, om arbejdsgiveren er  

 kendt i barseludligningsordningen, og at refusionsperioden ikke overstiger  

 maksimum for ordningen.
Der foreslås indført stikprøvekontrol med  

 arbejdsgiverne,  

 hvorefter arbejdsgiveren vil blive bedt om at indsende kopi af den kommunale  

 blanket med lønmodtagerens underskrift, eller lønsedler for perioden samt  

 kvittering for modtagelse af dagpenge fra kommunen.
Endvidere vil der være  

 behov for at kontrollere via CPR-registeret, at den barslende lønmodtager har  

 født et barn på den angivne dato.
Til § 10 Det foreslås i stk. 1, at refusion, som uberettiget er  

 modtaget, skal forlanges tilbagebetalt helt eller delvist.
Der skal ske  

 tilbagebetaling i de tilfælde, hvor arbejdsgiveren har afgivet urigtige  

 oplysninger eller undladt at meddele oplysninger af betydning for udbetaling  

 af  

 refusionen.
Såfremt de afgivne oplysninger har haft betydning for beregning  

 af  

 størrelsen af bidraget, således at arbejdsgiveren har undladt at betale eller  

 betalt for lidt i bidrag til barseludligningsordningen, skal dette kræves  

 efterbetalt.
Det foreslås i stk. 2, at der i overensstemmelse med anden  

 lovgivning inden for Ministeriet for Familie- og Forbrugeranliggenders område  

 bliver udpantningsret for betalingsforpligtelser i henhold til loven.  

 Adgangen  

 til at fastsætte bestemmelser om udpantningsret er hjemlet i lov om  

 udpantning  

 og om udlæg uden grundlag af dom eller forlig, jf. lovbekendtgørelse nr. 774  

 af  

 18. november 1986. Det fremgår af denne lovs § 1, stk. 1, nr. 1, at kravet  

 skal  

 være hjemlet ved lov, og opkræves af en offentlig myndighed.
Efter  

 lovforslagets § 4 skal arbejdsgiverne indbetale et årligt bidrag for deres  

 medarbejdere til barseludligningsordningen.
Ved for sent indbetaling gives  

 der  

 med bestemmelsen i stk. 2 mulighed for udpantning for det skyldige beløb.  

 Tillige er der udpantningsret for uberettigede modtagne ydelser, og for  

 manglende  

 indbetaling af bidrag, jf. stk. 1, samt renter af disse beløb.
Det vil være i  

 de tilfælde, hvor arbejdsgiveren enten uberettiget har modtaget for meget i  

 refusion, eller hvor arbejdsgiveren har afgivet urigtige oplysninger eller  

 fortiet oplysninger, således at der er indbetalt for lidt i bidrag.
Det foreslås endvidere i stk. 3, at der kan gives henstand med  

 betaling samt eftergivelse af bidrag og renter heraf.
Bestemmelsen tænkes  

 anvendt i de tilfælde, hvor særlige økonomiske forhold hos arbejdsgiveren  

 bevirker,  

 at det vil være hensigtsmæssigt enten at give henstand eller eftergive  

 skyldige  

 bidragsindbetalinger.
Det kan eksempelvis være betalingsstandsning eller  

 konkurs.
Det foreslås i stk. 4, at arbejdsgiveren skal betale renter med  

 1½ pct. for hver påbegyndt måned fra kvartalets udløb, såfremt arbejdsgiveren  

 ikke indbetaler bidrag rettidigt.
Rentesatsen afviger fra rentelovens  

 bestemmelser  

 herom.
Bestemmelsen svarer til ATP-lovens § 17, stk. 3. Eftersom det er  

 hensigten, at ATP skal administrere den lovbaserede ordning, vil det være  

 mest  

 hensigtsmæssigt, at rentebestemmelsen følger eksisterende ordninger, som  

 administreres af ATP.
Til § 11 Det foreslås, at der gives ministeren for familie- og  

 forbrugeranliggender bemyndigelse til at fastsætte regler om udarbejdelse af  

 årsregnskab for barseludligningsordningen.
Bestemmelsen skal ses i lyset af,  

 at  

 ordningen skal være udgiftsneutral for staten, og at det er ministeren, som  

 skal påse, at der er balance i indbetalinger til og udbetalinger fra  

 barseludligningsordningen.
For at skabe åbenhed omkring ordningens virke  

 foreslås det, at der tillige fastsættes regler om, at årsregnskabet er  

 offentligt tilgængeligt.
Straf Til § 12 Efter bestemmelserne i stk. 1 kan der straffes med bøde,  

 såfremt en arbejdsgiver afgiver urigtige eller vildledende oplysninger, eller  

 hvis arbejdsgiveren undlader at meddele oplysninger, som har betydning for  

 indbetaling  

 af bidrag, jf. § 4, udbetaling af refusion, jf. § 2, eller for godkendelse af  

 en decentral barseludligningsordning, jf. § 5, stk. 2 og 3. Bestemmelsen har  

 til hensigt at sikre, at godkendelse af decentrale ordninger ikke sker på et  

 forkert grundlag, og skal derved hindre omgåelse af  

 barseludligningsordningen.  

 Endvidere er det hensigten at sikre, at udbetalinger fra og indbetalinger til  

 den lovbaserede ordning sker på et korrekt grundlag.
 Efter bestemmelsen i stk. 2 kan der i bekendtgørelser, der  

 udstedes i medfør af loven, fastsættes regler om bødestraf.
 Endvidere kan selskaber m.v. (juridiske personer) efter  

 bestemmelsen i stk. 3 pålægges strafansvar efter reglerne i straffelovens 5.  

 kapitel.
Ikrafttræden og  

 overgangsbestemmelse Til § 13 Det forventes, at ordningen kan træde i kraft den 1. oktober  

 2006. Ved etablering af barseludligningsordningen vil der blive lagt vægt på,  

 at ordningen bliver administrativt enkel, og at den ikke må medføre  

 væsentlige  

 administrative omkostninger.
 Efter bestemmelsen i stk. 2 finder loven ikke anvendelse i  

 Færøerne og Grønland.
Det foreslås i stk. 3, at loven tages op til revision i  

 folketingsåret 2009-10. Det vil på baggrund af de erfaringer, der gøres efter  

 den lovbaserede ordning er sat i værk, blive vurderet om ordningen skal  

 revideres.
Der vil inden revisionen blive foretaget en uafhængig evaluering  

 af  

 lovens virkning på udviklingen på arbejdsmarkedet, herunder de  

 ligestillingsmæssige konsekvenser i forhold til brancher, funktion,  

 lønudvikling o.l.
I det lys vil det blive overvejet, om den lovbaserede  

 ordning  

 skal udvides eller ændres.
Tidspunktet er fastsat ud fra  

 overenskomstperioderne, som typisk strækker sig over 3-4 år.
Det skal  

 endvidere  

 bemærkes, at loven er sat til lovovervågning 3 år efter dens ikrafttræden.
Til § 14 Der foreslås en overgangsordning for decentrale  

 barseludligningsordninger, som er indgået før 1. juni 2005, og som ikke fuldt  

 ud opfylder betingelserne i § 5, stk. 1. Disse ordninger kan efter ansøgning  

 undtages fra loven frem til den førstkommende nye overenskomstperiode.
Den  

 decentrale ordning skal herefter kunne godkendes efter § 5, stk. 2, såfremt  

 ordningen fortsat skal kunne være undtaget fra loven.
Et krav til ansøgerne vil være, at ansøgerne tilkendegiver, at  

 den decentrale udligningsordning vil kunne opfylde kravene i § 5, stk. 1, ved  

 førstkommende nye overenskomstperiode.
Det er tillige en forudsætning for at  

 kunne  

 efterkomme en ansøgning om undtagelse fra loven, at den decentrale  

 udligningsordning på ansøgningstidspunktet opfylder kravene opstillet i § 5,  

 stk. 1, nr. 1 og 2.
Bestemmelsen har til hensigt, at give aftaleparterne i de  

 decentrale barseludligningsordninger, som har indgået aftale om  

 barseludligning  

 ved overenskomstforhandlingerne i foråret 2005, mulighed for inden for en  

 passende frist at tilpasse deres ordninger, således at de opfylder de  

 opstillede krav, og dermed kan godkendes efter § 5, stk. 2. Aftaleparterne  

 har  

 således en frist frem til førstkommende nye overenskomstperiode til at få  

 bragt  

 ordningen på plads, således at den fortsat kan undtages fra loven.
Det skal  

 bemærkes, at bestemmelsen ikke er til hinder for, at aftaleparterne i stedet  

 vælger at indtræde i barseludligningsordningen.
Det foreslås endvidere, at ministeren kan fastsætte regler om,  

 at ansøgningen skal indsendes elektronisk.
Bestemmelsen har til hensigt at  

 gøre  

 loven e-administrerbart, således at papirbarrierer for digital forvaltning  

 fjernes.
