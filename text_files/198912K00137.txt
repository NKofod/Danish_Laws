Nr LSF 137 Forslag til Lov om folkekirkens institutioner til uddannelse og  

 efteruddannelse af præster Fremsat af kirkeministeren (Torben Rechendorff) den 17. januar 1990 Vedtaget ved tredjebehandling den 10. maj 1990 Lov nr. 309 af 16/05/1990 § 1. Uddannelsesinstitutionernes formål er på videnskabeligt grundlag at give:
1) kommende præster i folkekirken en indførende pastoralteologisk  

 uddannelse i præstens arbejdsområder, 2) præster i folkekirken en praktisk-teologisk efteruddannelse og 3) præster i folkekirken en almenteologisk efteruddannelse, herunder også  

 en systematisk orientering i samfundsvidenskabelige, filosofiske, litterære  

 og kunstneriske forhold med henblik på varetagelse af kirkens opgaver i det  

 moderne samfund.
 § 2. Præster og teologiske kandidater samt teologiske studenter har adgang  

 til at deltage i undervisningen efter kirkeministerens nærmere bestemmelse.
 Stk. 2. Kirkeministeren kan bestemme, at uddannelsesinstitutionerne kan  

 give undervisning til andre end de i stk. 1 nævnte personer.
 § 3. Kirkeministeren fastsætter efter indstilling af en af kirkeministeren  

 nedsat permanent arbejdsgruppe vedrørende folkekirkens  

 uddannelsesinstitutioner for præster nærmere regler om uddannelsens indhold  

 og tilrettelæggelse.
 § 4. Uddannelsesinstitutionerne ledes af en fælles bestyrelse, beskikket  

 for en 3-årig periode, bestående af:
 1. En repræsentant for Kirkeministeriet.
 2. To af landets biskopper, udpeget af kirkeministeren efter indstilling  

 fra biskopperne.
 3. To medlemmer udpeget af Den danske Præsteforening.
 4. En repræsentant for Landsforeningen af Menighedsrådsmedlemmer.
 Stk. 2. Uddannelsesinstitutionernes øverste ansvarlige daglige ledere  

 deltager i bestyrelsens møder.
 Stk. 3. Kirkeministeren fastsætter nærmere regler for  

 uddannelsesinstitutionernes styrelse.
 § 5. Kirkeministeren ansætter øverste ansvarlige daglige ledere og faste  

 lærere ved uddannelsesinstitutionerne efter indstilling fra bestyrelsen.
 Stk. 2. Kirkeministeren fastsætter nærmere regler om ansættelsen.
 § 6. Udgifter ved uddannelsesinstitutionernes drift afholdes af  

 fællesfonden, jf. lov om folkekirkens økonomi.
 § 7. Loven træder i kraft den 1. januar 1991. Samtidig ophæves lov nr. 257  

 af 26. maj 1976 om præstehøjskolen.
Oprindeligt fremsat forslag § 1. Uddannelsesinstitutionernes formål er på videnskabeligt grundlag at give:
1) kommende præster i folkekirken en indførende pastoralteologisk  

 uddannelse i præstens arbejdsområder, 2) præster i folkekirken en praktisk-teologisk efteruddannelse og 3) præster i folkekirken en almenteologisk efteruddannelse, herunder også  

 en systematisk orientering i samfundsvidenskabelige, filosofiske, litterære  

 og kunstneriske forhold med henblik på varetagelse af kirkens opgaver i det  

 moderne samfund.
 § 2. Præster og teologiske kandidater, samt teologiske studenter har  

 adgang til at deltage i undervisningen efter kirkeministerens nærmere  

 bestemmelse.
 Stk. 2. Kirkeministeren kan bestemme, at uddannelsesinstitutionerne kan  

 give undervisning til andre end de i stk. 1 nævnte personer.
 § 3. Kirkeministeren fastsætter efter indstilling af en af kirkeministeren  

 nedsat permanent arbejdsgruppe vedrørende folkekirkens  

 uddannelsesinstitutioner for præster nærmere regler om uddannelsens indhold  

 og tilrettelæggelse.
 § 4. Uddannelsesinstitutionerne ledes af en fælles bestyrelse beskikket  

 for en 3-årig periode, bestående af:
 1. En repræsentant fra Kirkeministeriet.
 2. To af landets biskopper, udpeget af kirkeministeren efter indstilling  

 fra biskopperne.
 3. To medlemmer udpeget af Den danske Præsteforening.
 4. En repræsentant for Landsforeningen af Menighedsrådsmedlemmer.
 Stk. 2. Uddannelsesinstitutionernes øverste ansvarlige daglige ledere  

 deltager i bestyrelsens møder.
 Stk. 3. Kirkeministeren fastsætter nærmere regler for  

 uddannelsesinstitutionernes styrelse.
 § 5. Kirkeministeren ansætter øverste ansvarlige daglige ledere og faste  

 lærere ved uddannelsesinstitutionerne efter indstilling fra bestyrelsen.
 Stk. 2. Kirkeministeren fastsætter nærmere regler om ansættelsen.
 § 6. Udgifter ved uddannelsesinstitutionernes drift afholdes af  

 fællesfonden, jf. lov om folkekirkens økonomi.
 § 7. Loven træder i kraft den 1. januar 1991. Samtidig ophæves lov nr. 257  

 af 26. maj 1976 om præstehøjskolen.
Bemærkninger til lovforslaget Almindelige bemærkninger I forbindelse med gennemførelsen af en ny studieordning ved de teologiske  

 fakulteter i København og Århus pr. 1. september 1989 er faget praktisk  

 teologi medtaget som en obligatorisk del af studiet med 1/4 årsværk.
Samtidig  

 er studiet forkortet fra 5 1/2 år til 5 år.
 Hidtil har kommende præster modtaget uddannelse i praktisk teologi på  

 Pastoralseminariet i København og Århus, medens efteruddannelse af præster  

 finder sted ved Præstehøjskolen i Løgumkloster.
 I lyset af den forventede nye studieordning samt på baggrund af tidligere  

 udvalgsarbejder senest i 1985-86 (Betænkning nr. 1085/1986 om uddannelseskrav  

 til præstestillinger) nedsatte kirkeministeren den 10. februar 1989 en  

 arbejdsgruppe med den opgave at overveje, »hvorvidt en  

 praktisk-teologisk uddannelse, der supplerer den teologiske  

 kandidatuddannelse, fortsat bør opretholdes som betingelse for at ansættes i  

 præstestilling, og i bekræftende fald stille forslag om indholdet og  

 tilrettelæggelsen af denne uddannelse.
Det overvejes at søge en obligatorisk efteruddannelse af 3-4 ugers  

 gennemført for nyansatte præster inden for de to første ansættelsesår,  

 således at denne efteruddannelse gives som internatkurser.« Arbejdsgruppen har som grundlag for en vurdering af den nuværende  

 undervisning i praktisk teologi iværksat en spørgeskemaundersøgelse blandt  

 teologiske kandidater ansat som præster i perioden 1985-88.
 Sideløbende hermed har man fundet det nødvendigt at foretage en justering  

 af det regelsæt, der regulerer de styrelsesmæssige, organisatoriske og  

 økonomiske rammer for uddannelsesinstitutionerne.
Arbejdsgruppen foreslår, at Pastoralseminarierne og Præstehøjskolen samles  

 under en fælles bestyrelse, der hensigtsmæssigt kan varetage koordinationen  

 af institutionernes aktiviteter.
Det muliggør tillige en delvis sammenlægning  

 af regnskabsfunktionerne.
Samtidig foreslår arbejdsgruppen, at de med driften  

 af institutionerne forbundne udgifter fremtidig afholdes af  

 landskirkeskattemidlerne i fællesfonden.
 Derved sikres en naturlig sammenhæng mellem præsternes lønningskasse og  

 uddannelsesinstitutionerne ligesom en harmonisering med folkekirkens øvrige  

 uddannelsesinstitutioner opnås.
 Arbejdsgruppen finder, at det foreliggende lovforslag vil give øgede  

 muligheder for omstilling og tilpasning til ændringer i øvrige uddannelser,  

 folkekirkens behov og den almindelige samfundsudvikling.
 Arbejdsgruppens forslag er lagt til grund for det foreliggende lovforslag  

 med mindre ændringer.
 Lovforslaget vil på en række punkter betyde en modernisering af styrelsen  

 af institutionerne, men vil iøvrigt ikke medføre administrative konsekvenser  

 af betydning.
 Lovforslagets gennemførelse vil ikke medføre yderligere udgifter for  

 staten.
Bemærkninger til lovforslagets enkelte bestemmelser Til § 1 Bestemmelsen er en bearbejdet sammenskrivning af formålsbestemmelsen i § 1  

 i lov nr. 257 af 26. maj 1976 om Præstehøjskolen og § 1 i anordning nr. 414  

 af 21. august 1975 om Pastoralseminariet.
 Det er hensigten, at den obligatoriske undervisning for kommende præster  

 finder sted i Pastoralseminariets regie, medens efteruddannelse primært  

 finder sted på Præstehøjskolen.
 En bestemmelse om, at det er en betingelse for ansættelse som præst, at  

 den pågældende har deltaget i uddannelse på folkekirkens  

 uddannelsesinstitutioner vil blive optaget i lov om ansættelse i stillinger i  

 folkekirken m.v., da der her er tale om en ansættelsesbetingelse.
Til § 2 Kredsen af personer, der gives adgang til at deltage i undervisningen  

 efter kirkeministerens bestemmelse, er den samme som efter hidtidige regler  

 har haft adgang til undervisningen på henholdsvis Præstehøjskolen og  

 Pastoralseminarierne.
I stk. 2 er der åbnet mulighed for at udvide kredsen af adgangsberettigede  

 til uddannelsesinstitutionerne, idet det kan være hensigtsmæssigt, at fx.  

 frimenighedspræster og præster fra andre trossamfund kan deltage i  

 undervisningen.
Endvidere er det ønskeligt, at der i loven skabes mulighed  

 for, at uddannelsesinstitutionerne også kan varetage uddannelse af  

 undervisere, som ikke er præster.
Dette harmonerer med den nuværende praksis  

 på Præstehøjskolen.
Til § 3 Hovedindholdet af uddannelsen ved Pastoralseminariet er fastsat i  

 anordning nr. 414 af 21. august 1975 om Pastoralseminariet. Øvrige fag  

 fastsættes af kirkeministeren efter indstilling fra direktionen og  

 studieudvalgene, medens nærmere regler for Præstehøjskolens styrelse og  

 virksomhed i henhold til lov nr. 257 af 26. maj 1976 om Præstehøjskolen  

 fastsættes af kirkeministeren.
 Arbejdsgruppen vedrørende folkekirkens uddannelsesinstitutioner for  

 præster har lagt vægt på, at den for Præstehøjskolen gældende mere fleksible  

 og tilpasningsvenlige styrelsesbestemmelse videreføres i de nye bestemmelser.
 Arbejdsgruppen af 10. februar 1989 afgiver i begyndelsen af 1990  

 indstilling om rammerne for den fremtidige uddannelse og efteruddannelse.
 Den i bestemmelsen nævnte permanente sagkyndige arbejdsgruppe tænkes  

 sammensat med repræsentation fra biskopperne, Den danske Præsteforening, de  

 teologiske fakulteter og repræsentanter fra uddannelsesinstitutionerne.  

 Arbejdsgruppens opgaver vil udover at afgive indstilling om uddannelserne  

 indhold og tilrettelæggelse, kunne give kirkeministeren en løbende rådgivning  

 iøvrigt om uddannelserne.
Til § 4 Pastoralseminariets direktion (9 personer) og Præstehøjskolens styrelse (9  

 personer) afløses af en bestyrelse på 6 personer.
En sådan mindre bestyrelse  

 fælles for uddannelsesinstitutionerne findes at være hensigtsmæssig.
 Samtidig er der ved sammensætningen tilsikret en bred repræsentation af de  

 direkte interessenter i institutionernes virksomhed.
 De enkelte medlemmer af bestyrelsen beskikkes for en periode af 3 år.
Bestyrelsen varetager den overordnede styrelse af  

 uddannelsesinstitutionernes drift.
Bestyrelsen udarbejder budgetforslag og er  

 regnskabsansvarlig, ligesom bestyrelsen foretager prioriteringer indenfor den  

 givne bevilling.
 Bestyrelsen afgiver indstilling om faste ansættelser, jf. § 5 og sikrer,  

 at den for uddannelsesinstitutionerne fastsatte studieordning jf. § 3  

 efterleves.
 Bestyrelsen påser herunder, at kravet til videnskabelig niveau efterleves.
 Bestyrelsen nedsætter institutionsudvalg til varetagelse af den enkelte  

 institutions daglige drift i samarbejde med den øverste ansvarlige ledelse.
 Bestyrelsen fastsætter forretningsorden for og sammensætning af  

 institutionsudvalgene, idet bemærkes, at såvel lærere som de studerende ved  

 uddannelsesinstitutionerne bør være repræsenteret i institutionsudvalgene.
 Uddannelsesinstitutionernes lederes funktion i relation til bestyrelsen er  

 rådgivende og formidlende.
 Bestemmelsen i stk. 3 svarer til bestemmelsen i § 2, stk. 3 i lov nr. 257  

 af 26. maj 1976 om Præstehøjskolen.
Til § 5 Bestemmelsen svarer til den hidtidige retstilstand, dog således at  

 kirkeministeren efter indførelse af den i § 3 nævnte sagkyndige arbejdsgruppe  

 vil indhente en indstilling om de af bestyrelsen indstillede ansøgere.
 Lærerne ansættes for fremtiden på åremål, fx. 3 år.
Til § 6 De med driften af Pastoralseminarierne og Præstehøjskolen forbundne  

 udgifter afholdes i dag af statskassen.
 I lov nr. 645 af 19. december 1984 om folkekirkens økonomi bestemmes det i  

 § 11, at fællesfonden afholder folkekirkens udgifter, for såvidt de ikke  

 afholdes af de lokale kirkekasser eller af statskassen.
I forbindelse med ajourføringen af styrelsesbestemmelserne for  

 folkekirkens uddannelsesinstitutioner har arbejdsgruppen peget på det  

 ønskelige i at lade finansieringen overgå til fællesfonden og dermed skabe en  

 tilknytning til præsternes hovedlønningskasse og harmonisering med øvrige  

 folkekirkelige uddannelsesinstitutioner.
Ved gennemførelsen af lov nr. 645 af  

 19. december 1984 om folkekirkens økonomi var det en forudsætning, at der  

 ikke ændredes på byrdefordelingen mellem statskassen og de kirkelige kasser.  

 Statens andel af folkekirkens udgifter var gradvis blevet væsentligt  

 reduceret med kritik fra kirkelige kredse til følge.
 Nærværende forslag indebærer ikke en yderligere reduktion af de statslige  

 bevillinger til folkekirken, idet de hidtidige driftbevillinger til  

 Pastoralseminarierne og Præstehøjskolen forudsættes overført til andre  

 områder under Kirkeministeriet - primært tilskud til præstelønninger, tilskud  

 til restaurering af kirker samt sekretariatsfunktionen for folkekirkens  

 uddannelsesinstitutioner.
Til § 7 Anordning nr. 414 af 21. august 1975 om Pastoralseminariet ophæves ved  

 anordning.
