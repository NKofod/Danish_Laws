 Landbrugsministeriet fastsætter i medfør af § 35 i lov nr. 221 af 3. juni  

 1967 om jagt og vildtforvaltning som ændret ved lov nr. 294 af 9. juni 1982  

 (* 1) nedennævnte bestemmelser for Nørskov Vig vildtreservat i Ringkøbing  

 amt.
 § 1. Vildtreservatet omfatter:
a.
Nørskov Vig på Venø.
b.
Den del af matr. nr. 3 f Venø By, Venø, der er beliggende nordøst for  

 en ældre pumpekanal med betonfundament, der danner afløb fra Møllesøen samt  

 den del af matr. nr. 3 g Venø By, Venø, der er beliggende 170 m. nordøst for  

 det nordligste knækpunkt i skellet mellem matr. nr. 3 e og 3 g smst.
I  

 terrænet er reservatgrænsen beliggende umiddelbart nord for en oplagsplads  

 for bundgarnspæle.
c.
Tilvækstarealer til de under b nævnte områder.
d.
Søterritoriet vest, nord og øst for de under b nævnte områder i en  

 bredde af 50 m. regnet fra højeste, daglige vandstandslinie.
 § 2. På vildtreservatets område gælder følgende bestemmelser:
a.
Ophold og færdsel på landarealer er forbudt i perioden 1. april til og  

 med 15. juli.
b.
Sejlads incl. windsurfing er forbudt i perioden 1. april til og med 15.  

 juli.
c.
Indsaling og ødelæggelse af æg er forbudt.
 Stk. 2. Bestemmelserne i stk. 1 gælder ikke for:
a.
Ejer/bruger samt dennes husstand og personales færdsel på de i § 1  

 litra b og c nævnte områder.
Det er dog forbudt at medtage hunde.
b.
Sejlads i Nørskov Vig samt gennemsejling af det i § 1 litra d nævnte  

 område for lodsejere, hvis arealer grænser til Nørskov Vig.
Sejlads med motor  

 må dog ikke finde sted med højere hastighed end 5 knob.
c.
Sejlads i forbindelse med erhvervsfiskeri på de i § 1 litra a og d  

 nævnte områder, dog ikke med højere hastighed end 5 knob med motordrevet  

 fartøj.
 § 3. Landbrugsministeriets Vildtforvaltning kan, når særlige forhold  

 taler derfor, dispensere fra bestemmelser i § 2 efter nærmere af  

 Landbrugsministeriet fastsatte retningslinier.
 § 4. Overtrædelse af bestemmelserne i § 2 straffes i medfør af § 51, stk.  

 4 i lov om jagt og vildtforvaltning med bøde, for så vidt strengere straf  

 ikke er forskyldt efter den øvrige lovgivning.
 § 5. bekendtgørelsen træder i kraft den 1. april 1987 og gælder til og  

 med den 31. marts 1997.
