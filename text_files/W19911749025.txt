Det blev fastslået, at den omstændighed, at den pågældende ejendom  

 efter nedlæggelsen af en overkørsel får en mere afsides beliggenhed i forhold  

 til offentlig vej, og dermed måske også en negativ indvirkning på en eventuel  

 kommende kundekreds samt påfører ejendommen ulemper og øgede udgifter til  

 istandsættelse, vedligeholdelse, renholdelse og snerydning.
Berettiger ikke  

 ejeren af ejendommen til erstatning i henhold til § 69, stk. 2, i lov om  

 offentlig vej E.
JOURNAL 1/1991 LB.NR. 1 År 1991 den 6. juni kl. 09.00 afsagde taksationskommissionen for Århus  

 amts sydlige kreds i sag nr.
Taks 1/91 lb.nr. 1 Århus Amtskommune mod Frits Schneider, Århus V, vedrørende ejendommen matr.nr. 1-ao Holmstrupgård, Brabrand, beliggende Eldalen 14, 8210 Århus V.
 sålydende K E N D E L S E:
Den 10. oktober 1990 besluttede Århus amtsråds udvalg for teknik og miljø  

 efter en bemyndigelse fra Århus amtsråd efter reglerne i lov om offentlige  

 veje § 43 ved ekspropriation at erhverve ejendomsret til 85 (m2) af  

 matr.nr. 1-ao Holstrupgård, Brabrand, hvorefter arealet efter etablering af  

 en vendeplads, tillægges den private fællesvej, Eldalen.
Samtidig nedlægges  

 en overkørsel fra den private fællesvej, Eldalen, til hovedlandevej 407,  

 Århus - Viborg, således, at den private fællesvej, Eldalen, herefter kun har  

 overkørsel til kommunevej 1572 Holmstruphøjvej.
Ved skrivelse af 9. januar 1991 har Århus Amtskommune i medfør af loven om  

 offentlige veje § 52 indbragt erstatningsspørgsmålet for  

 taksationskommissionen.  Ejendommen Ejendommen er omfattet af Århus kommunes kommuneplan 1988 - 1996,  

 delområde 25.05.01.BO, hvorefter områdets anvendelse er fastlagt til  

 boligformål i form af lav boligbebyggelse.
I området kan der endvidere bl.a.  

 etableres butikker.
Ejendommen er bebygget med et enfamilieshus, hvor der  

 efter det oplyste tidligere har været fuglehandel i kælderen.
 Ejendommens areal er ifølge tingbogen 985 (m2).
 Ejendommen er ved den offentlige ejendomsværdivurdering pr. 1. januar 1990  

 vurderet således:
 Ejendomsværdi 520.000,00 kr.
Grundværdi 209.400,00 - Grundværdien er specificeret således:
 985 (m2) a 137,- kr.
I byggeretsværdi 110.000,- kr.  Ekspropriationen Der eksproprieres ca. 85 (m2). Arealet har hidtil været anvendt som  

 indkørsel, parkeringsplads og græsplæne.
Ejeren har oplyst, at han havde planlagt at genetablere den tidligere  

 fuglehandel i ejendommen, men at dette som følge af ekspropriationen er  

 umuliggjort.  Parternes påstande Ejeren har nedlagt påstand om, at arealerstatningen fastsættes til  

 250,- kr./(m2), og om, at ulempeerstatningen fastsættes til i alt 30.000,-  

 kr.
 Århus Amtskommune har nedlagt påstand om, at arealerstatningen  

 fastsættes endeligt for 85 (m2) til 150,- kr./(m2) i alt 12.750,- kr. og om,  

 at erstatningen for tab af beplantning, ejendomsskat og andre ulemper  

 fastsættes til i alt 10.000,- kr..
Amtskommunen har erklæret sig indforstået med at udbetale  

 arealafståelseserstatning for 85 (m2), uanset at den seneste opmåling har  

 vist, at det eksproprierede areal er lidt mindre.  Parternes anbringender Ejeren har gjort gældende, at ejendommen ikke længere har fornøden  

 vejadgang til det offentlige vejnet, når ejendommen som planlagt på ny skal  

 anvendes til fuglehandel.
Samtidig påføres ejeren øgede færdselsproblemer,  

 idet de øvrige brugere af fællesvejen må forventes ikke at holde den private  

 fællesvej ordentligt ryddet for sne m.v.
Endelig har ejeren påpeget, at hans  

 udnyttelse af restejendommen til egen parkering og opbevaring af et svævefly  

 vanskeliggøres.
Århus Amtskommune har gjort gældende, at de ulemper ejeren har  

 påberåbt sig - hvis de findes - er erstatningsfrie efter loven om offentlige  

 veje § 69, stk. 2, 2. pkt..  Taksationskommissionen udtaler Efter den skete besigtigelse og under hensyntagen til ejendommens  

 beliggenhed og beskaffenhed finder taksationskommissionen, at det afståede  

 areals værdi i handel og vandel i denne sag bør fastsættes for 85 (m2) til  

 150,- kr. pr. (m2) eller i alt 12.750,- kr.
 Efter det oplyste og konstaterede må det lægges til grund, at ejendommen  

 også efter ændringerne i vejforholdene har fornøden forbindelse til offentlig  

 vej.
 Den omstændighed, at ejendommen efter nedlæggelsen af den omtalte  

 overkørsel får en mere afsides beliggenhed i forhold til offentlig vej, at  

 ejendommens mere afsides beliggenhed måske kan indvirke negativt på en  

 eventuel kommende kundekreds, såvel at ejendommen synligvis vil få ulemper og  

 øgede udgifter vedrørende istandsættelse, vedligeholdelse, renholdelse og  

 snerydning, berettiger i henhold til § 69, stk. 2, i lov om offentlige veje  

 ikke ejeren til erstatning.
 Kommissionen finder efter omstændighederne, at erstatningen for samtlige  

 erstatningsberettigede ulemper, herunder tab af beplantning og ejendomsskat,  

 passende kan fastsættes i overensstemmelse med amtskommunens tilbud/påstand  

 til 10.000,- kr..
 Erstatningsbeløbene forrentes som nedenfor bestemt, jfr. loven om  

 offentlige veje § 63.
 Efter sagens forløb og udfald finder kommissionen ikke grundlag for at  

 pålægge amtskommunen, at betale sagsonmkostninger til ejeren.  Thi bestemmes:
 Århus Amtskommune skal til Frits Schneider som ejer af ovennævnte ejendom  

 betale følgende erstatninger:
 For afståelse af jord betales i alt 12.750,- kr.
 For samtlige ulemper, herunder mistet beplantning og ejendomsskatter,  

 betales i alt 10.000,- kr..
 Erstatningsbeløbene forrentes med en årlig rente på Nationalbankens  

 diskonto pr. 10. oktober 1990 med tillæg af 1 % fra samme dato, til betaling  

 sker.
 Beløbene udbetales efter reglerne i vejlovens § 64 uden unødigt ophold.
 Omkostningerne ved taksationssagens behandling betales af Århus  

 Amtskommune efter opgørelse fra taksationskommissionens formand.
