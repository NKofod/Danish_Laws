Bekendtgørelse om fleksjobordning for  

 ikke-statslige  

 tilskudsmodtagere I medfør af tekstanmærkning nr. 105 på § 7 i  

 finansloven for 2002 fastsættes:
 § 1. Ifølge tekstanmærkning nr. 105  

 på § 7 i finansloven for 2002 er visse ikke-statslige  

 tilskudsmodtagere omfattet af den statslige refusionsordning for fleksjob,  

 jf. § 07.17.03. Fleksjobordning i staten.
 Stk. 2. Tekstanmærkningen omfatter ikke-statslige  

 tilskudsmodtagere i form af selvejende institutioner, foreninger, selskaber  

 mv., når de modtager:
1)	tilskud fra staten, der dækker mindst 50 pct. af de  

 ordinære driftsudgifter, eller 2)	driftstilskud fra staten i henhold til særskilt lovgivning,  

 herunder tilskud efter lov om regionale kulturaftaler og teaterlovens  

 §§ 15 og 16, samt lov om visse spil, lotterier og væddemål,  

 dog ikke denne lovs:
a)	§ 6 B, stk. 1, nr. 1-5 (Kulturministeriets midler til  

 andet end kulturelle formål), b)	§ 6 C, nr. 1 og 2 (Undervisningsministeriets midler til andet  

 end undervisning og folkeoplysning), c)	§ 6 D (Miljø- og Energiministeriets midler til  

 støtte af friluftslivet).
§ 2. Til finansiering af refusionsordningen  

 betaler de omfattede tilskudsmodtagere ifølge tekstanmærkningen  

 et bidrag på 105 kr. pr. ansat pr. måned for 1. kvartal 2002 og  

 190 kr. pr. ansat pr. måned i efterfølgende kvartaler.
Bidrag  

 beregnes og betales efter hvert kvartal ud fra den omfattede  

 tilskudsmodtagers registrerede årsværksforbrug.
For nyoprettede  

 institutioner og for institutioner, der anvender SCL til anvisning af  

 løn, anvendes årsværksforbruget i det  

 pågældende kvartal.
For andre fastsættes bidraget på  

 baggrund af det gennemsnitlige årsværksforbrug i året forud  

 for finansåret.
 Stk. 2. Hvis det efter 1. kvartal 2002 besluttes at justere  

 bidragssatsen pr. måned pr. ansat for statslige institutioner for et  

 eller flere kvartaler til et beløb, der er lavere end det i  

 stk. 1 angivne, vil bidragssatsen for de omfattede tilskudsmodtagere  

 ifølge tekstanmærkningen blive nedsat tilsvarende i det eller de  

 pågældende kvartaler.
 Stk. 3. For de omfattede tilskudsmodtagere, der for året  

 som helhed har mindre end 5 ansatte (årsværk), beregnes og  

 betales ikke bidrag til ordningen.
§ 3. Refusionsordningen administreres af  

 Økonomistyrelsen, som også opkræver bidrag til  

 finansiering af ordningen.
De omfattede tilskudsmodtagere skal følge  

 de retningslinier for administration af ordningen, som  

 Økonomistyrelsen udsender.
 Stk. 2. De omfattede tilskudsmodtagere er selv ansvarlige for  

 at foretage den kvartalsvise indberetning om refusion .
 Stk. 3. De enkelte ressortministerier meddeler inden udgangen  

 af maj 2002 Økonomistyrelsen hvilke tilskudsmodtagere, der er omfattet  

 af ordningen ifølge §1, stk. 2.
 Stk. 4. De enkelte ressortministerier meddeler tilsvarende i  

 finansårets løb Økonomistyrelsen eventuelle  

 ændringer i, hvilke tilskudsmodtagere, der er omfattet af ordningen  

 ifølge §1, stk. 2.
 Stk. 5. En institution indtræder i ordningen fra  

 begyndelsen af det første kvartal i den periode, som driftstilskuddet  

 vedrører, dog tidligst fra begyndelsen af det kvartal, hvori  

 institutionen modtager meddelelse om driftstilskuddet.
Stk. 6. Institutioner der ikke længere opfylder  

 betingelserne for at være omfattet af ordningen, vil fortsat være  

 omfattet af refusionsordningen i det indeværende og det  

 efterfølgende kvartal.
Bidragspligten ophører med udgangen af  

 det kvartal, hvori ændringen opstår.
 Stk. 7. Refusionskrav med tilbagevirkende kraft, fx som  

 følge af forkert lønmæssig indplacering, kan ikke  

 fremsættes for perioder der rækker ud over det nærmest  

 forudgående finansår.
 § 4. Revision af ordningen om fleksjob for de  

 omfattede tilskudsmodtagere, der ikke revideres af Rigsrevisionen i henhold  

 til § 2 i lov om revisionen af statens regnskaber m.m., skal  

 udføres efter stk. 2-4 af en statsautoriseret eller registreret  

 revisor eller af et kommunalt revisionsorgan.
 Stk. 2. Revisionen skal som minimum omfatte:
1)	beregning af bidrag til ordningen, herunder opgørelse af  

 årsværksforbrug, 2)	beregning af lønrefusionsbeløb fra staten, herunder at  

 ansættelsesforholdet er i et godkendt fleksjob samt beregning af  

 løn og kommunal refusion, og 3)	angivelse af tilskudsmodtagers pengeinstitutkonto ved  

 beløbsoverførsler vedr. ordningen Stk. 3. Revisor skal i revisionsprotokollen oplyse, at  

 ordningen om fleksjob er revideret i henhold til gældende regler og  

 retningslinier.
 Stk. 4. Hvis revisionen giver anledning til kritiske  

 bemærkninger i forhold til det i stk. 2 anførte, skal  

 institutionens ledelse skriftligt meddele dette til Økonomistyrelsen  

 og foretage de nødvendige korrektioner uden unødig  

 forsinkelse.
 § 5. Bekendtgørelsen træder i kraft den 31. maj  

 2002 og har virkning for finansåret 2002.
