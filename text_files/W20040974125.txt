Pressenævnet  

 fandt ikke, at tidsskriftet ved omtalen af klagers fratræden som chefredaktør  

 havde  

 handlet i strid med god presseskik.
Efter nævnets opfattelse måtte  

 indklagedes  

 formulering anses at ligge inden for de grænser, der gælder for mediernes  

 redaktionelle formuleringsfrihed.
 Nævnet  

 fandt ej heller, at privatlivets fred var krænket ved omtalen af klagers  

 fratræden, ligesom notitsen ikke havde et sådant indhold, at tidsskriftet  

 burde  

 have forelagt indholdet for ham inden offentliggørelsen.
Kendelse  

 fra Pressenævnet i sag 2004-6-61 [K] har ved advokat Frederik Blichfeldt klaget til Pressenævnet  

 over en notits bragt i Sygeplejersken den 26. marts 2004, idet han mener, at  

 god presseskik er tilsidesat.
 I notitsen med overskriften  

  

 Chefredaktør  

 stopper  

  

 hed det:
[K] er pr. den 16. marts blevet fritaget for sine opgaver som  

 chefredaktør på Sygeplejersken.
Redaktionssekretær Hannah Maimin Weil er  

 konstitueret i stillingen, indtil Dansk Sygeplejeråd ansætter en ny  

 chefredaktør. [K] har anført, at det er utilstedeligt, at der ikke i  

 forbindelse med notitsen er anført nogen begrundelse for hans fratræden.  

 Meddelelsen er egnet til at bibringe offentligheden det indtryk, at han i  

 væsentlig grad har misligeholdt ansættelsesforholdet, og meddelelsen har en  

 betydelig skadevirkning for ham i forhold til omdømme og fremtidige  

 jobmuligheder.
Det er en skærpende omstændighed, at udgiver samtidig er  

 klagers  

 arbejdsgiver.
Arbejdsgiveren har i fortsættelse af  

 afskedigelsen/tjenestefritagelsen  

 bevidst stillet klager i et dårligt lys via notitsens udformning.
Han har videre anført, at Sygeplejersken ved omtalen har  

 tilsidesat punkt B.1 i de vejledende regler for god presseskik.
Indholdet af  

 notitsen burde desuden have været forelagt ham forud for offentliggørelsen,  

 jf.  

 punkt A.3. Han kunne herved have henledt udgivers opmærksomhed på, at  

 meddelelsen  

 på grund af den alt for kortfattede udformning var egnet til at give  

 offentligheden det forkerte indtryk, at han havde misligeholdt  

 ansættelsesforholdet.
[K] har endelig oplyst, at han har rettet henvendelse til  

 Sygeplejersken med anmodning om, at der bringes en meddelelse, som redegør  

 for  

 de nærmere omstændigheder omkring hans fratræden.
Dette har bladet imidlertid  

 afvist.
Sygeplejersken har oplyst, at [K] er blevet opsagt under  

 iagttagelse af opsigelsesvarslet, og at han er blevet fritaget for tjeneste i  

 opsigelsesperioden.
Notitsen gengiver således alene en faktisk beskrivelse af  

 situationen.
Da der er tale om en ensidig beslutning fra arbejdsgiverens  

 side,  

 ville det have været direkte misvisende at anføre, at ophøret var sket på  

 baggrund af gensidig overenskomst eller lignende.
Det bestrides,  

 at notitsen  

 er egnet til at bibringe offentligheden det indtryk, at [K] i væsentlig grad  

 har misligholdt sit ansættelsesforhold.
 Sygeplejersken har afvist, at meddelelsen vedrører oplysninger,  

 som kan være skadelige, krænkende eller agtelsesforringende for  

 nogen, og at  

 man bevidst skulle have søgt at stille klager i et dårligt lys via  

 notitsens  

 udformning.
 I sagens behandling har følgende nævnsmedlemmer deltaget:
Axel Kierkegaard, Bo Maltesen, Kaare R.
Skou og Ole Askvig.
 Pressenævnet udtaler:
Pressenævnet finder ikke, at Sygeplejersken ved omtalen af [K]s  

 fratræden som chefredaktør har handlet i strid med god presseskik.
Efter  

 nævnets opfattelse må bladets formulering anses at ligge inden for de  

 grænser,  

 der gælder for mediernes redaktionelle formuleringsfrihed.
 Nævnet finder ej heller, at privatlivets fred er krænket ved  

 omtalen af [K]s fratræden, ligesom notitsen ikke har et sådant indhold, at  

 Sygeplejersken burde havde forelagt indholdet for ham inden  

 offentliggørelsen.
 Afgjort den 21. juni 2004.
