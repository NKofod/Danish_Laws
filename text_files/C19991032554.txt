 Skrivelse til statsamterne og domstolene  

 vedrørende omfanget af en fri proces-bevilling.
 Civilretsdirektoratet er blevet opmærksom på,  

 at det kan give anledning til tvivl, hvilke påstande en fri  

 proces-bevilling dækker.
Er det i fri-proces-sagen angivet, hvilke påstande  

 der agtes nedlagt, omfatter bevillingen disse påstande med mindre andet  

 udtrykkeligt er angivet i bevillingen.
I praksis godtages det dog, at den,  

 der har fri proces, kan foretage ændringer i påstandene uden en  

 ny bevilling, blot ændringerne ikke har væsentlig betydning for  

 sagens omkostninger.
 Er påstandene ikke formuleret præcist i fri  

 proces-sagens akter, omfatter bevillingen til fri proces de påstande,  

 der har naturlig sammenhæng med de krav, som ansøgeren  

 ifølge akterne ønsker gennemført.
 Såfremt ikke andet fremgår af  

 omstændighederne, kan man i almindelighed gå ud fra, at den  

 stævning, der fremsendes, er i overensstemmelse med fri  

 proces-bevillingen.
 Finder dommeren anledning dertil, kan dommerkontoret altid  

 anmode statsamtet eller Civilretsdirektoratet om at oplyse, om en given  

 påstand er omfattet af bevillingen eller, om den forudsætter en  

 ny bevilling.
