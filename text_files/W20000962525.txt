Landsskatteretskendelse Islændingfradrag, studerende.
Ugyldighedsindsigelse A's klage vedrører skatteberegningen og skyldes, at  

 skatteankenævnet for indkomstårene 1995 og 1996 ikke har anset  

 ham for berettiget til fradrag gældende for studerende  fra Island med  

 henholdsvis 53.000 kr. og 54.000 kr., jf. artikel 20 i den nordiske  

 dobbeltbeskatningsoverenskomst af 12. september 1989, jf. protokollens afsnit  

 XI, stk. 1 og  4.
 Det fremgår af sagens oplysninger, at klageren, der er islandsk  

 statsborger, er studerende, og at han den 14. august 1994 sammen med sin  

 familie flyttede fra Island til Danmark.
 Klageren har i selvangivelserne for indkomstårene 1995 og 1996  

 foretaget fradrag gældende for studerende fra Island med henholdsvis  

 53.000 kr. og 54.000 kr.
Skatteankenævnet har som begrundelse for den påklagede  

 afgørelse bl.a. anført, at klageren ikke er berettiget til  

 fradrag gældende for studerende fra Island.
Klageren er ikke omfattet  

 af bestemmelserne i artikel 20 i dobbeltbeskatningsoverenskomsten mellem de  

 nordiske lande, da han ikke har haft indtægter i Danmark, der  

 berettiger til fradrag.
Fradrag kan ikke overføres til klagerens  

 hustru, idet hun ikke er studerende.
Overenskomstens ordlyd giver derfor ikke  

 hjemmel til at indrømme hustruen et fradrag.
Skatteankenævnet har endvidere bl.a. anført, at  

 skatteforvaltningens afgørelser af 27. marts 1998 anses at opfylde  

 bestemmelserne om begrundelse, jf. forvaltningslovens §§ 22 og 24.  

 Skatteforvaltningen har i afgørelserne henvist til den nordiske  

 dobbeltbeskatningsoverenskomst og dermed det lovgrundlag, der er bestemmende  

 for området, samt anført med hvilken begrundelse, fradrag ikke  

 kan godkendes.
Der kan endvidere ikke rettes kritik mod den foretagne  

 forskudsregistrering, jf. kildeskattelovens § 53, stk. 1, idet klagerens  

 skattekort blev udstedt  på grundlag af de på daværende  

 tidspunkt kendte oplysninger, og da skattemyndighederne er tillagt kompetence  

 til ændring af skatteansættelsen i medfør af  

 skattestyrelseslovens § 3, stk. 1.
 Klageren har over for Landsskatteretten nedlagt påstand om, at han  

 for indkomstårene 1995 og 1996 er berettiget til fradrag gældende  

 for studerende fra Island med henholdsvis 53.000 kr. og 54.000 kr.
Til støtte for påstanden har klageren bl.a. gjort  

 gældende, at der i afsnit XI i protokollen til den nordiske  

 dobbeltbeskatningsoverenskomst af 12. september 1989 er indsat bestemmelser,  

 der fritager udenlandske studerende for beskatning af arbejdsvederlag, som er  

 nødvendigt for opholdet i Danmark.
I fællesbestemmelsen for de  

 nordiske lande i protokollens afsnit XI, stk. 1, ses, at fradraget er knyttet  

 til personfradraget.
Protokollens afsnit XI, stk. 4, regulerer yderligere  

 forholdet mellem Danmark og Island og indeholder en klar lempelse fra  

 bestemmelserne i stk. 1 og 2, idet der gives et højere fradrag.
Stk. 4  

 indeholder ingen bestemmelser, der begrænser overførsel af  

 fradraget mellem ægtefæller.
Generelt kan om fradrag siges, at  

 det kun indrømmes i forbindelse med arbejdsvederlag eller anden ydelse  

 - i stk. 4 bruges ordet "tjenesteydelse". Dette gælder personfradrag og  

 andre fradrag.
Fradrag udbetales aldrig.
Dobbeltbeskatningsoverenskomstens  

 artikel 20 indeholder ingen bestemmelser om, hvorvidt fradraget kan  

 overføres til ægtefælle eller ej.
Det afgørende er  

 alene, om fradraget er knyttet til arbejdsvederlag eller tjenesteydelser.  

 Sagen bør derfor afgøres ud fra de regler, der generelt  

 gælder på området.
Hovedreglen i dansk ret er, at fradrag,  

 som ikke bruges af den ene ægtefælle, kan bruges af den anden.  

 Ordlyden af artikel 20 bør derfor forstås således, at  

 fradraget kan overføres til ægtefællen.
Det forhold, at  

 klagerens ægtefælle ikke er studerende, er uden betydning for  

 sagen, da artikel 20 ikke indeholder bestemmelser herom.
Arbejdsfordelingen  

 har af praktiske årsager været sådan, at klagerens  

 ægtefælle har arbejdet, mens klageren har passet børnene  

 og sit studium, idet en anden arbejdsfordeling kunne resultere i  

 længere studietid og andre ulemper.
Et studium i et andet land  

 medfører ekstra omkostninger både for klageren, hans  

 ægtefælle og hans børn.
Det bemærkes herved, at  

 ægtefællen fulgte med klageren til Danmark, ikke omvendt.  

 Hovedformålet med artikel 20 er at mindske disse omkostninger.
Der er  

 ingen tvivl om, at fradraget er nødvendigt for opholdet her i landet,  

 da klageren på nuværende tidspunkt har et studiegæld  

 på ca. 250.000 kr., som er brugt her i landet.
Klageren har endvidere bl.a. anført, at sagsbehandlingen i  

 skatteforvaltningen og skatteankenævnet har været mangelfuld.
Ved  

 kendelser af 25. februar 1998 fandt skatteankenævnet, at  

 skatteansættelserne for indkomstårene 1995 og 1996, foretaget af  

 skatteforvaltningen den 26. september 1997, var ugyldige på grund af  

 manglende begrundelse, jf. forvaltningslovens §§ 22 og 24, og at  

 skatteansættelserne derfor skulle foretages som selvangivet.
Nye  

 årsopgørelser er imidlertid aldrig modtaget, og  

 skatteansættelserne er derfor ikke foretaget som selvangivet.  

 Skatteforvaltningen har endvidere ikke i kendelser af 27. marts 1998, hvor  

 skatteansættelserne for indkomstårene 1995 og 1996 på ny  

 blev ændret, henvist til klagerens indsigelser mod den  

 påtænkte ændring, besvaret klagerens indsigelser eller  

 på anden måde forsøgt at uddybe eller redegøre for  

 grunden til fradragets nægtelse.
Der er endvidere ikke henvist til de  

 bestemmelser i artikel 20, hvorefter afgørelsen er truffet.
Dette  

 skete først i skatteankenævnets kendelser af 25. august 1999.  

 Skatteforvaltningen har derfor tilsidesat oplysningspligten, og klageren har  

 mistet indsigelsesretten i 1. instans.
Sagsbehandlingen i  

 skatteankenævnet har endvidere været langvarig.
Den oprindelige  

 ændring af årsopgørelserne skete endvidere meget sent.  

 Sagsbehandlingen i skatteforvaltningen, den manglede begrundelse og den  

 unødvendige forsinkelse af sagen i skatteankenævnet giver  

 klageren den fornemmelse, at skattemyndighedernes forståelse af  

 reglerne ikke er i overensstemmelse med artikel 20 og andre gældende  

 regler.
 Landsskatterettens bemærkninger:
 Det fremgår af afsnit XI, stk. 1, jf. stk. 4, i protokollen til den  

 nordiske dobbeltbeskatningsoverenskomst af 12. september 1989, at islandske  

 studerende, der midlertidigt opholder sig i Danmark udelukkende i studie-  

 eller uddannelsesøjemed, og som er eller umiddelbart før  

 opholdet i Danmark var hjemmehørende i Island, ikke beskattes af  

 beløb, der udbetales som vederlag for tjenesteydelser, forudsat at  

 disse tjenesteydelser er nødvendige for deres ophold.
Ligningsrådet fastsætter årligt størrelsen af det  

 beløb, der anses for nødvendigt for en studerendes ophold.
For  

 indkomstårene 1995 og 1996 er beløbet fastsat til henholdsvis  

 53.000 kr. og 54.000 kr.
Det er en forudsætning for indrømmelse af fradrag til  

 studerende fra Island, at personen er studerende, og at personen har modtaget  

 vederlag for tjenesteydelser, dvs. arbejdsvederlag eller indkomst ved  

 beskæftigelse.
Da klageren ikke i indkomstårene 1995 og 1996 har  

 haft indkomst i form af vederlag for tjenesteydelser, finder retten herefter,  

 at klageren ved skatteberegningen for indkomstårene 1995 og 1996 ikke  

 er berettiget til fradrag som studerende fra Island, jf. protokollens afsnit  

 XI, stk. 1, jf. stk. 4.
 Der er ikke i protokollens afsnit XI, stk. 1, jf. stk. 4, eller i intern  

 dansk skattelovgivning i øvrigt hjemmel til at overføre  

 fradraget til ægtefællen.
 Retten finder endvidere, at skatteforvaltningens afgørelser af 27.  

 marts 1998 og skatteankenævnets afgørelser af 25. august 1999  

 opfylder kravene om begrundelse i forvaltningslovens §§ 22 og 24, og at  

 skatteansættelserne for indkomstårene 1995 og 1996 derfor ikke  

 kan anses for ugyldige.
 Der er herved henset til, at der i afgørelserne er henvist til de  

 retsregler, der har dannet grundlag for ansættelserne, og at  

 afgørelserne indeholder en redegørelse for de faktiske og  

 retlige oplysninger, der er tillagt væsentlig betydning for  

 afgørelserne.
 Retten bemærker endvidere, at skatteankenævnet i kendelserne  

 af 25. februar 1998 bemærkede, at skatteforvaltningen var berettiget  

 til at genoptage skatteansættelserne for indkomstårene 1995 og  

 1996, hvis betingelserne herfor var til stede.
 Det fremgår af den for indkomståret 1995 gældende  

 bestemmelse i skattestyrelseslovens § 35, stk. 1, at skattemyndighederne ikke  

 kan forhøje en ansættelse vedrørende indkomst- og  

 formueskat senere end 3 år efter udløbet af det  

 indkomstår, ansættelsen vedrører.
Af den for indkomståret 1996 gældende bestemmelse i  

 skattestyrelseslovens § 35, stk. 1, fremgår, at skattemyndighederne  

 ikke kan afsende varsel om forhøjelse af en skatteansættelse  

 efter den 1. maj i det 4. år efter indkomstårets udløb.
En  

 varslet forhøjelse af en skatteansættelse skal være  

 foretaget senest den 1. august i det 4. år efter indkomstårets  

 udløb.
 Retten finder herefter, at skatteforvaltningen har været berettiget  

 til at ændre skatteansættelserne for indkomstårene 1995 og  

 1996 ved agterskrivelser af 6. marts 1998 og kendelser af 27. marts 1998.
Retten bemærker endvidere, at retten i henhold til  

 skattestyrelseslovens §§ 23 og 24 alene har kompetence til at påkende  

 klager over skatteansættelser m.v.
Klager over sagsbehandlingen hos den  

 kommunale skattemyndighed og skatteankenævnet henhører under  

 Told- og Skatteregionerne, jf. skattestyrelseslovens § 12, stk. 1, jf.  

 bekendtgørelse nr. 303 af 2. maj 2000 om sagsudlægning § 17,  

 stk. 1, nr. 3.
De påklagede ansættelser for indkomstårene 1995 og 1996  

 stadfæstes derfor.
Det af klageren anførte findes ikke at kunne  

 føre til et andet resultat.
