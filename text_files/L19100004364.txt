 Under 19de November 1909 har det behaget Hans Majestæt kongen  

 allernaadigst at ratificere følgende paa den 2den internationale  

 Fredskonference i Haag den 18de Oktober 1907 afsluttede Konvention.
 Konvention om Anvendelse paa Søkrigen af Grundsætningerne i  

 Genferkonventionen.
 Hans Majestæt den Tyske Kejser, Konge af Preussen; Præsidenten for de  

 Forenede Stater af Amerika; Præsidenten for den Argentinske Republik; Hans  

 Majestæt Kejseren af Østrig, Konge af Bøhmen etc. og Apostolisk Konge af  

 Ungarn; Hans Majestæt Belgiernes konge; Præsidenten for Republiken Bolivia;  

 Præsidenten for de Forenede Stater af Brasilien; Hans Kongelige Højhed  

 Fyrsten af Bulgarien; Præsidenten for Republiken Chile; Hans Majestæt  

 Kejseren af China; Præsidenten for Republiken Columbia; den midlertidige  

 Guvernør for Republiken Cuba; Hans Majestæt Kongen af Danmark; Præsidenten  

 for den Dominikanske Republik; Præsidenten for Republiken Equador; Hans  

 Majestæt Kongen af Spanien; Præsidenten for den Franske Republik; Hans  

 Majestæt Kongen af det Forenede Kongerige Storbritannien og Irland og de  

 Britiske oversøiske Lande, Kejser af Indien; Hans Majestæt Hellenernes Konge;  

 Præsidenten for Republiken Guatemala; Præsidenten for Republiken Haiti; Hans  

 Majestæt Kongen af Italien; Hans Majestæt Kejseren af Japan; Hans Kongelige  

 Højhed Storhertugen af Luxemborg, Hertug af Nassau; Præsidenten for de  

 Mexikanske Forenede Stater; Hans Kongelige Højhed Fyrsten af Montenegro; Hans  

 Majestæt Kongen af Norge; Præsidenten for Republiken Panama; Præsidenten for  

 Republiken Paraguay; Hendes Majestæt Dronningen af Nederlandene; Præsidenten  

 for Republikken Peru; Hans Kejserlige Majestæt Schahen af Persien; Hans  

 Majestæt Kongen af Portugal og Algarve etc.; Hans Majestæt Kongen af  

 Rumænien; Hans Majestæt Kejseren af alle Ruslande; Præsidenten for Republiken  

 Salvador; Hans Majestæt Kongen af Serbien; Hans Majestæt Kongen af Siam; Hans  

 Majestæt Kongen af Sverig; det Schweitziske Forbundsraad; Hans Majestæt  

 Ottomanernes Kejser; Præsidenten for Republiken Uruguay; Præsidenten for  

 Venezuelas Forenede Stater:
i lige Grad besjælede af Ønsket om,saa vidt det staar til dem, at  

 formindske de fra Krigen uadskillelige Onder; og bestemte paa i dette Øjemed at anvende paa Søkrigen Principperne i  

 Genferkonventionen af 6te Juli 1906,; have besluttet at indgaa en Konvention i det Øjemed at revidere  

 Konventionen af 29de juli 1899 om samme Æmne og have til deres  

 befuldmægtigede udnævnt; (Angivelse af de befuldmægtigede).
 hvilke efter at have deponeret deres Fuldmagter, der fandtes at være i god  

 og behørig Form, ere blevne enige om følgende Bestemmelser:
 Artikel 1.
 Militære Hospitalsskibe: Skibe, der af Staterne ere byggede eller  

 indrettede særlig og udelukkende med det Formaal at bringe saarede, syge og  

 skibbrudne Hjælp, og hvis Navne ved Fjendtlighedernes Udbrud eller i Løbet af  

 disse, i hvert Fald før de paagældende Skibe paa nogen Maade tages i Brug,  

 ere blevne meddelte de krigsførende Magter, skulle respekteres og kunne ikke  

 opbringes, saa længe Fjendtlighederne vare.
 Disse Skibe ere ej heller ligestillede med Krigsskibe med Hensyn til deres  

 Ophold i neutral Havn.
 Artikel 2.
 Hospitalsskibe, der helt eller delvis ere udrustede paa Bekostning af  

 private Personer eller officielt anerkendte Hjælpeforeninger, skulle  

 ligeledes respekteres og ere fritagne for Opbringelse, dersom den  

 krigsførende Magt, under hvilken de høre, har givet dem en officiel  

 Bemyndigelse og for Modstanderen har bekendtgjort deres Navne ved  

 Fjendtlighedernes Udbrud eller i Løbet af disse, i ethvert Fald før de paa  

 nogen Maade tages i Brug.
 Disse Skibe skulle medføre et Dokument udstedt af vedkommende Myndighed,  

 der heri erklærer, at de under deres Udrustning og ved deres endelige Afrejse  

 have været underkastede dens Kontrol.
 Artikel 3.
 Hospitalsskibe, der helt eller delvis ere udrustede af private Personer  

 eller af officielt anerkendte Foreninger i neutrale Lande, skulle respekteres  

 og ere fritagne for Opbringelse, paa Betingelse af at de have stillet sig  

 under en af de krigsførende Parters Ledelse med deres egen Regerings  

 forudgaaende Samtykke og med Bemyndigelse fra selve den krigsførende Part, og  

 forudsat at denne sidste har meddelt deres Navne til sin Modstander ved  

 Fjendtlighedernes Udbrud eller i Løbet af disse, i ethvert Fald forinden de  

 paa nogen Maade tages i Brug.
 Artikel 4.
 De i Artiklerne 1, 2 og 3 omtalte Skibe skulle bringe Hjælp og Bistand til  

 de krigsførende Parters saarede, syge og skibbrudne uden Forskel med Hensyn  

 til Nationalitet.
 Regeringerne forpligte sig til ikke at anvende disse Skibe i noget  

 militært Øjemed.
Disse Skibe maa paa ingen Maade hindre de kæmpende i deres Bevægelser.
Saa  

 vel under som efter et Slag handle de paa egen Risiko.
 De krigsførende Parter have Kontrol- og Visitationsret over dem; de kunne  

 afslaa deres Bistand, paalægge dem at fjærne sig, beordre dem at tabe en  

 bestemt Retning og sætte en Kommissær ombord i dem, ja, endog tilbageholde  

 dem, hvis Omstændighedernes Vigtighed maatte kræve det.
 De Krigsførende skulle saa vidt muligt indføre i Hospitalsskibenes Journal  

 de Ordrer, de give disse.
 Artikel 5.
 De militære Hospitalsskibe skulle gøres kendelige ved hvid udenbords  

 Maling med et horizontalt grønt Bælte c. 1 1/2 Meter bredt.
 De i Artiklerne 2 og 3 omtalte Skibe skulle gøres kendelige ved hvid  

 udenbords Maling med et horizontalt rødt Bælte c. 1 1/2Meter bredt.
 Ovennævnte Skibes Fartøjer saa vel som de Smaaskibe, der maatte blive  

 anvendte til Hospitalstjenesten, skulle gøres kendelige ved en lignende  

 Maling.
 Alle Hospitalsskibe give sig til Kende ved sammen med Nationalflaget at  

 hejse det hvide Flag med rødt Kors, der er foreskrevet ved  

 Genferkonventionen, og endvidere, hvis de høre til en neutral Stat, ved paa  

 Stormasten at hejse den krigsførende Parts Nationalfag, under hvis Ledelse,  

 de have stillet sig.
 Hospitalsskibe, som blive tilbageholdte af Fjenden under de i Artikel 4  

 omtalte Omstændigheder, skulle stryge den Krigsførendes Nationalfag, under  

 hvem de høre.
 De ovenfor omtalte Skibe og Fartøjer, der om Natten ville sikre sig den  

 dem tilkommende Ukrænkelighed, skulle med Samtykke af den Krigsførende, som  

 de ledsage, tage de nødvendige Forholdsregler, for at den Maling, som  

 betegner dem, bliver tilstrækkelig synlig.
 Artikel 6.
 De i Artikel 5 foreskrevne Kendetegn kunne saavel i Fredstid som i  

 Krigstid kun anvendes til Beskyttelse eller Betegnelse af de der omtalte  

 Skibe.
 Artikel 7.
 I Tilfælde af Kamp ombord paa et Krigsskib skal Sygelukaferne saa vidt  

 gørligt respekteres og skaanes.
 Disse Sygelukafer og dertil hørende Materiel ere underkastede Krigslovene,  

 men kunne ikke anvendes til andet Brug, saalænge de ere nødvendige for  

 saarede og syge.
 Dog har Chefen, under hvem de høre, Ret til at disponere over dem i  

 Tilfælde af bydende militær Nødvendighed, naar han i Forvejen paa betryggende  

 Maade sørger for de saarede og syge, som opholde sig i dem.
 Artikel 8.
 Den Hospitalsskibe og Sygelukafer tilkommende Beskyttelse bortfalder, hvis  

 de benyttes til udførelse af for Fjenden skadelige Handlinger.
 Det skal ikke betragtes som en fyldestgørende Grund til Beskyttelsens  

 Bortfald, at disse Skibes og Sygelukafers Personale er bevæbnet for  

 Opretholdelse af Orden og for de saaredes og syges Forsvar, lige saa lidt som  

 den Omstændighed, at der fndes traadløs Telegrafindretning ombord, er  

 tilstrækkelig hertil.
 Artikel 9.
 De Krigsførende kunne henvende sig til Kaptajner paa neutrale  

 Handelsskibe, Jagter eller andre Fartøjer med Anmodning om af Barmhjærtighed  

 at tage saarede eller syge ombord og pleje dem.
De Skibe, som ere gaaede ind herpaa eller af egen Drift have optaget  

 saarede, syge eller skibbrudne, skulle nyde en særlig Beskyttelse og visse  

 Friheder.
De kunne i intet Tilfælde opbringes, fordi de have paataget sig  

 saadan Transport, men naar bortses fra de Løfter, som maatte være dem givne,  

 ere de iøvrigt nu som før udsatte for Opbringelse for de  

 Neutralitetskrænkelser, som de maatte have begaaet.
 Artikel 10.
De gejstlige samt Læge- og Hospitalspersonalet i opbragt Skib ere  

 ukrænkelige og kunne ikke gøres til Krigsfanger.
De medtage, naar de forlade  

 Skibet, de Genstande og kirurgiske Instrumenter, der ere deres private  

 Ejendom.
 De fortsætte Udøvelsen af deres Hverv, saalænge det er nødvendigt, og  

 kunne derpaa, naar den øverstkommanderende finder det muligt, trække sig  

 tilbage.
 De Krigsførende, i hvis Hænder ovennævnte Personer falde, skulle sikre dem  

 samme Løn og Tillæg, som oppebæres af Personer af samme Grad i deres egen  

 Marine.
 Artikel 11.
 De ombordværende saarede eller syge Søfolk, militære og andre til  

 Flaaderne eller Hærene officielt knyttede Personer, skulle, uanset deres  

 Nationalitet, beskyttes og plejes af Opbringeren.
 Artikel 12.
 Ethvert Krigsskib tilhørende en Krigsførende kan fordre Udlevering af de  

 saarede, syge og skibbrudne, som findes ombord paa militære Hospitalsskibe,  

 eller paa de af Hjælpeforeninger eller Privatpersoner udrustede  

 Hospitalsskibe, eller endelig paa Handelsskibe, Jagter og Baade, af hvilken  

 Nationalitet disse Fartøjer end maatte være.
 Artikel 13.
 Dersom saarede, syge eller skibbrudne optages ombord paa et neutralt  

 Krigsskib, skal der saa vidt muligt tages Forholdsregler imod, at de paany  

 kunne tage Del i Krigsoperationerne.
 Artikel 14.
Den ene Krigsførendes skibbrudne, saarede eller syge, som falde i den  

 andens Hænder, ere Krigsfanger.
Denne bestemmer efter Omstændighederne,  

 hvorvidt den vil beholde dem eller sende dem til egen, neutral eller endog  

 til fjendtlig Havn.
 I sidste Tilfælde kunne de saaledes til deres Land tilbagegivne Fanger  

 ikke gøre Tjeneste, saalænge Krigen varer.
 Artikel 15.
 Skibbrudne, saarede og syge, som med den stedlige Myndigheds Samtykke  

 ilandsættes i neutral Havn, skulle, medmindre modsat Ordning er truffen  

 mellem den neutrale Stat og de Krigsførende, bevogtes af den neutrale Stat,  

 saa at de ikke paany kunne tage Del i Krigsoperationerne.
 Hospitals- og Interneringsomkostningerne skulle bæres af den Stat, til  

 hvilken de Skibbrudne, saarede eller syge hører.
 Artikel 16.
 Efter enhver Kamp skulle de to krigsførende Parter, saa vidt de militære  

 Interesser tillade det, tage Forholdsregler til Eftersøgning af Skibbrudne,  

 saarede og syge og til Beskyttelse saavel af dem som af de døde mod Plyndring  

 og daarlig Behandling.
 De skulle vaage over, at der finder en grundig Undersøgelse Sted af  

 Ligene, forinden disse begraves, nedsænkes i Havet eller brændes.
 Artikel 17.
 Enhver Krigsførende skal snarest muligt sende de paa de døde fundne  

 militære Idendititetstegn og Mærker saavelsom en Navnefortegnelse over de af  

 ham optagne saarede og syge til Myndighederne i deres Land, Flaade eller Hær.
De Krigsførende skulle gensidig holde hinanden underrettede om  

 Anbringelsen af de saarede og syge, der befinde sig i deres Magt, om  

 Forandring af deres Opholdssted saavelsom om deres Indlæggelse paa Hospital  

 og om indtrufne Dødsfald iblandt dem.
De skulle samle alle til personligt  

 Brug bestemte Genstande, Værdieffekter, Breve o. s. v., som maatte blive  

 forefundne paa opbragte Skibe eller efterladte af de saarede eller syge som  

 ere afgaaede ved Døden paa Hospitalerne, til Viderebefordring til rette  

 vedkommende gennem deres Lands Myndigheder.
 Artikel 18.
 Nærværende Konventions Bestemmelser komme kun til Anvendelse paa de  

 kontraherende Magter, og kun naar alle de Krigsførende ere Deltagere i  

 Konventionen.
 Artikel 19.
 De øverstkommanderende for de Krigsførendes Flaader ville have at sørge  

 for Udførelsen i Enkelthederne af de foregaaende Artikler, ligesom i ikke  

 forudsete Tilfælde at handle efter deres respektive Regeringers Instruktioner  

 og i Overensstemmelse med nærværende Konventions almindelige Principer.
 Artikel 20.
 Signatærmagterne skulle træffe de nødvendige Forholdsregler for at gøre  

 nærværende Konventions Bestemmelser bekendte for deres Mariner og særlig for  

 det beskyttede Personel og for at bringe dem til Befolkningens Kundskab.
 Artikel 21.
 Signatærmagterne forpligte sig ligeledes til, i Tilfælde af at deres  

 Straffelove ikke indeholde fyldestgørende Bestemmelser i denne Henseende, at  

 tage eller at foreslaa deres lovgivende Forsamlinger de nødvendige  

 Forholdsregler for i Krigstid at kunne straffe Enkeltmands Udplyndring eller  

 Mishandling af de til Flaaderne hørende saarede og syge, saavelsom for at  

 kunne straffe som uhjemlet Brug af Felttegn, den uberettigede Benyttelse af  

 de i Artikel 5 angivne Kendingstegn paa Skibe, som ikke ere beskyttede ved  

 nærværende Konvention.
 Artikel 22.
 I Tilfælde af Krigsoperationer mellem de Krigsførendes Land- og Sø-  

 Stridskræfter er nærværende Konvention kun anvendelig paa de indskibede  

 Stridskræfter.
 Artikel 23.
 Nærværende Konvention skal snarest muligt ratifceres.
 Ratifkationerne skulle deponeres i Haag.
 Den første Deponering af Ratifikationer skal konstateres ved en Protokol  

 undertegnet af Repræsentanterne for de Magter, som deltage deri, og den  

 Nederlandske Udenrigsminister.
 Senere Deponeringer af Ratifikationer foregaa ved Hjælp af en skriftlig  

 Notifikation rettet til den Nederlandske Regering og bilagt med  

 Ratifikationsinstrumentet.
Bekræftet Genpart af Protokollen angaaende den første Deponering af  

 Ratifkationer, af de i foregaaende Stykke omtalte Notifikationer samt af  

 Ratifkationsinstrumenterne skal af den Nederlandske Regering ad diplomatisk  

 Vej straks tilstilles de Magter, der have været indbudte- til den 2den  

 Fredskonference, saavelsom de andre Magter, der maatte have tiltraadt  

 Konventionen.
I de i foregaaende Stykke omhandlede Tilfælde vil den nævnte  

 Regering samtidig meddele dem hvilken Dag, den har modtaget Notifikationen.
 Artikel 24.
 De Magter, der have antaget Genferkonventionen af 6te Juli 1906, men ikke  

 have undertegnet nærværende Konvention, have Adgang til at tiltræde den.
 Den Magt, der ønsker at tiltræde, notificerer skriftlig sin Hensigt til  

 den Nederlandske Regering og tilstiller denne samtidig Tiltrædelsesakten, der  

 deponeres i den nævnte Regerings Arkiver.
 Denne Regering sender straks alle de andre Magter en bekræftet Genpart af  

 Notifikationen og Tiltrædelsesakten med Angivelse af Modtagelsesdagen.
 Artikel 25.
 Nærværende Konvention afløser i Forholdet mellem de kontraherende Magter,  

 naar den er blevet behørig ratificeret, Konventionen af 29de Juli 1899 om  

 Anvendelse paa Søkrigen af Principerne i Genferkonventionen.
 Konventionen af 1899 forbliver i Kraft i Forholdet mellem de Magter, der  

 have undertegnet den, og som ikke ligeledes ratificere nærværende Konvention.
 Artikel 26.
 Nærværende Konvention træder i Kraft for de Magter, der have deltaget i  

 den første Deponering af Ratifikationer, 60 Dage efter  

 Deponeringsprotokollens Dato, og for de Magter, der ratificere senere eller  

 tiltræde Konventionen, 60 Dage efter at Notifikationen om deres Ratifikation  

 eller Tiltrædelse er kommen den Nederlandske Regering i Hænde.
 Artikel 27.
 Hvis det skulde ske, at en af de kontraherende Magter vil opsige  

 nærværende Konvention skal Opsigelsen skriftlig meddeles den Nederlandske  

 Regering der straks sender en bekræftet Genpart af Notifikationen til alle de  

 andre Magter med Angivelse af Modtagelsesdagen.
 Opsigelsen faar kun Virkning i Forhold til den Magt, der har notificeret  

 den, og først et Aar efter at Notifikationen er kommen den Nederlandske  

 Regering i Hænde.
 Artikel 28.
 Et Register, der føres af det Nederlandske Udenrigsministerium, skal  

 angive Datoen for Deponeringen af Ratifkationer i Henhold til Artikel 23,  

 3die og 4de Stykke, saavelsom Datoen for Modtagelsen af  

 Tiltrædelses-Notifikationer (Artikel 24, 2det Stykke) og af  

 Opsigelses-Notifikationer (Artikel 27, 1ste Stykke).
 Enhver af de kontraherende Magter har Adgang til at lære dette Register at  

 kende og til at forlange bekræftede Udskrifter af det.
 Til Bekræftelse heraf have de befuldmægtigede forsynet nærværende  

 Konvention med deres Underskrifter.
 Udfærdiget i Haag d. 18de Oktober 1907 i et eneste Eksemplar, der  

 forbliver deponeret i den Nederlandske Regerings Arkiver, og hvoraf  

 bekræftede Genparter ad diplomatisk Vej tilstilles de Magter, der have været  

 indbudte til den 2den Fredskonference.
 Med Forbehold af Art. 6 og 21 og med følgende Erklæring: »Idet de  

 Britiske Befuldmægtigede underskrive denne Konvention, erklære de, at Hans  

 Majestæts Regering formener, at Anvendelsen af Art. 12 er begrænset alene til  

 det Tilfælde, at Kombattanter ere blevne optagne under eller efter et Søslag,  

 hvori de have deltaget.
 Med Forbehold af den af Fredskonferencen anerkendte Ret til at anvende den  

 røde Halvmaane.
Konvention af Tyskland, de Forenede Stater af Amerika, Østrig-Ungarn,  

 Kina, Danmark ratifikation af Nicaraguas Tilslutning til Konventionen.
 bringes til offentlig Kundskab.
 den 20de Januar 1910.
 Erik Scavenius.
