Cirkulæreskrivelse om ændring af  

 anvendelsesområdet for forskellige cirkulærer og skrivelser om  

 besøg i forbindelse med gennemførelsen af  

 straffuldbyrdelsesloven (Til kriminalforsorgens institutioner og afdelinger og  

 politiet) 1. Reglerne om besøg til  

 varetægtsarrestanter i cirkulære nr. 220 af 19. december 1980 om  

 varetægtsarrestanters adgang til brevveksling og besøg m.v., som  

 ændret ved cirkulære nr. 210 af 7. december 1987, cirkulære  

 af 9. maj 1985, cirkulære nr. 205 af 13. december 1996 og  

 cirkulære af 30. juni 2000, ophæves ikke i forbindelse med  

 gennemførelsen af straffuldbyrdelsesloven.
 Dette gælder også de forskrifter, der er  

 udstedt i tilslutning til reglerne om besøg.
 2. De forskrifter, der er udstedt i tilslutning til  

 reglerne om besøg, har hidtil fundet anvendelse også i forhold  

 til indsatte, der udstår fængselsstraf eller forvaring, og for  

 så vidt angår indsatte, der udstår fængselsstraf  

 eller forvaring, erstattes forskrifterne den 1. juli 2001 af reglerne i  

 straffuldbyrdelsesloven og den nye besøgsbekendtgørelse.
 3. Under hensyn hertil fastsætter  

 Justitsministeriet, Direktoratet for Kriminalforsorgen, herved, at  

 følgende cirkulæreskrivelser og følgeskrivelser fremover  

 udelukkende gælder i forhold til varetægtsarrestanter:
 1)	Cirkulæreskrivelse af 28. januar 1981 om retningslinier med  

 hensyn til kontrollen med, at adgangen til besøg hos indsatte i  

 lukkede institutioner ikke benyttes til indsmugling.
 2)	Følgeskrivelse af 28. januar 1981 om retningslinier med  

 hensyn til kontrollen med, at adgangen til besøg hos indsatte i  

 lukkede institutioner ikke benyttes til indsmugling.
 3)	Cirkulæreskrivelse af 19. januar 1993 om faste  

 besøgende til indsatte.
 4)	Følgeskrivelse af 19. januar 1993 om cirkulæreskrivelse  

 om faste besøgende til indsatte.
 5)	Cirkulæreskrivelse af 29. juni 1998 om adgangen til at  

 medbringe mobiltelefoner ved besøg.
 4. Denne cirkulæreskrivelse træder i  

 kraft den 1. juli 2001.
