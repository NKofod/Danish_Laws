Udbetaling fra andelsselskab i  

 opløsning   skattemæssig behandling af  

 overdækningsbeløbene   tilkendegivelse fra  

 Ligningsrådet Baggrund EFFO, der er stiftet i 1925, er et andelsselskab, der er skattepligtigt  

 efter selskabsskattelovens § 1, stk. 1, nr.6 . Der var i 1998 i alt ca 21.600  

 forbrugere (ca 3.100 erhvervsdrivende og ca. 18.500 private). Ud over  

 elforsyning har EFFO siden 1983 drevet virksomhed med antenne og kabel-tv.  

 Denne aktivitet er pr. 1/1-98, efter påbud fra Konkurrencestyrelsen  

 (Elprisudvalget), udskilt i et 100% ejet datterselskab,  EFFO Kabel-TV  

 A/S.
Salg af aktiviteten i EFFO Aktiviteten i Andelsselskabet EFFO og EFFO Kabel-TV A/S er pr. 1. juli  

 1998 solgt til NESA A/S.
Overtagelsen indebar, at EFFO's  

 elforsyningsvirksomhed blev videreført af NESA som et nyt distrikt,  

 indpasset i NESA's distriktsgrænser.
Endvidere overtog NESA EFFO's  

 andel på 1,46% af I/S Sjællandske Kraftværker.
 Den samlede salgssum udgjorde kr. 135 mio., og er sammensat på  

 følgende måde:
Elprismæssig værdi kr. 86,0 mio.
EFFO Kabel-TV A/S kr. 40,0 mio.
Andel i  I/S Sjællandske Kraftværker kr. 9,0 mio.
Samlet salgssum kr. 135,0 mio.
 NESA havde ved fremsættelsen af sit tilbud taget udgangspunkt i, at  

 salgssummen sikrede en "harmonisering" af de to selskaber, dvs. at  

 forbrugerne i de to selskaber blev stillet i en situation, hvor de har betalt  

 en forholdsmæssig lige stor andel af de to selskabers afskrivninger og  

 henlæggelser.
EFFO's distributionsanlæg m.v. er nedskrevet til kr. 1,1 mio.
NESA's  

 elprismæssigt nedskrevne restsaldi for de relevante aktiver, d.v.s. 10  

 kilovoltsanlæg, lavspændingsanlæg (0,4 kv), samt grunde og  

 bygninger, er på grundlag af regnskabet for 1997 opgjort til kr. 420  

 mio.
Der er herefter af NESA foretaget en teknisk-økonomisk vurdering af  

 EFFO's anlægsvolumen i forhold til NESA's.
Efter en gennemgang og  

 sammenligning af anlægsaktiverne er man nået frem til, at det  

 bedste skøn må basere sig på 10 kilovolts- og  

 lavspændingsnettenes udstrækning.
Dette skulle være en  

 anerkendt og hyppigt anvendt nøglefaktor for sammenlignelige  

 eldistributionsselskabers anlægsvolumen.
 En opgørelse af selskabernes ovennævnte typer  

 ledningsanlæg viser, at EFFO's udgør i alt 1.004 km. og NESA's  

 udgør 12.887 km.
 Da EFFO's anlæg således størrelsesmæssigt  

 udgør 8% af NESA's betyder dette, at EFFO's kunder over de  

 løbende betalinger for elektriciteten har betalt for en langt  

 større afskrivning af anlægsinvesteringerne end NESA's kunder  

 har.
 Med den usikkerhed et sådant nøgletal må rumme, har  

 NESA herefter beregnet, at en "harmonisering" af de to selskaber vil betyde,  

 at EFFO's kunder må anses forholdsmæssigt at have betalt ca. kr.  

 33 mio. (8% af kr. 418,9 mio.) mere i afskrivninger end NESA's kunder.
 Også på det tekniske plan er der tilsvarende forskelle mellem  

 de to selskaber.
EFFO har forholdsvis kabelbelagt en væsentlig større del af  

 sine anlæg end NESA.
Ud fra nøgletal for omkostninger ved  

 kabellægning har NESA beregnet EFFO's merinvestering i  

 ledningsanlæg til ca. kr. 46 mio.
 Endvidere har EFFO i de senere år i forbindelse med øvrige  

 anlægsarbejder nedlagt tomme rør til senere brug ved  

 trækning af kabler til enten elforsyning eller antenneanlæg.  

 Disse tomme rør repræsenterer en førinvestering på  

 ca. kr. 10 mio., fordelt med ca. kr. 6 mio. til elforsyning og ca. kr. 4 mio.  

 til kabel-tv.
 I sit tilbud har NESA betinget sig, at de ca. kr. 84,9 mio. som EFFO's  

 forbrugere således "har betalt for meget" tilbageføres til  

 EFFO's forbrugere, enten som et engangsbeløb eller ved  

 nedsættelse af elprisen over et eller flere år.
 Summen af disse "harmoniseringsbeløb" giver, sammen med  

 værdien af EFFO's nedskrevne værdi af anlægsinvesteringerne  

 på de kr. 1,1 mio., i alt et beløb på ca. kr. 86 mio.,  

 hvilket er det beløb, som NESA har tilbudt for EFFO's elmæssige  

 del.
Elprisudvalget har på sit møde den 8. juni 1998 truffet  

 afgørelse om, at de forelagte vilkår for sammenlægning af  

 EFFO og NESA ikke strider mod elforsyningslovens bestemmelser.
Det  

 fremgår af afgørelsen, at en forudsætning for denne var,  

 at den opskrivning af EFFO's elprismæssige værdi (kr. 86 mio.)  

 som sammenlægningen medførte enten tilbagebetaltes til  

 forbrugerne som et éngangsbeløb eller ved en nedsættelse  

 af elprisen overfor de hidtidige EFFO-kunder over en kortere  

 årrække, f.eks. 2 til 3 år.
 Værdien af EFFO's øvrige aktiviteter er anført til at  

 andrage kr. 49 mio. og består som nævnt af EFFO's kabel-tv  

 afdeling (nu EFFO Kabel-TV A/S), kr. 40 mio., samt EFFO's andel i  I/S  

 Sjællandske Kraftværker, kr. 9 mio.
 Der er hidtil udbetalt minimum kr. 84 mio. inkl. moms til kunderne, som en  

 tilbagebetaling af for megen opkrævet elpris.
Tilbagebetalingen er sket på baggrund af en individuel  

 opgørelse for hver kunde med udgangspunkt i 45,2 øre pr. kwh.  

 excl. moms på en kreditnota.
Kreditnotaens beløb er herefter  

 overført til en á conto nota, der yderligere er tillagt  

 á conto udlodning af likvidationsprovenu, hvorefter det samlede  

 beløb er udbetalt ved check.
 Tilbagebetalingen af overdækningen er foretaget på grundlag af  

 forbruget af kwh de sidste 2 regnskabsår før salget, til de  

 aktuelle forbrugere på overtagelsestidspunktet.
Af den resterende del af EFFO's formue er der til dato udbetalt kr. 32,5  

 mio. som a' conto likvidationsudlodning.
Den resterende formue vil blive  

 udbetalt som endelig udlodning, når EFFO lukkes endeligt.
Ligningsrådets tilkendegivelse af den 23. februar 1999 (TfS 1999,  

 322 LR) Ved denne tilkendegivelse udtalte Ligningsrådet, at  

 overdækningsbeløbene skulle beskattes som personlig indkomst jf.  

 SL § 4, litra e jf.
PSL § 3, stk. 1, mens a' conto likvidationsudlodningerne  

 skulle beskattes efter ABL eller efter LL § 16 A afhængig af, om  

 beløbene er udbetalt i selskabets ophørsår eller inden.  

 Begrundelsen for tilkendegivelsen om at overdækningsbeløbene var  

 skattepligtige var den manglende identitet mellem de andelshavere, der gennem  

 årene har betalt for meget, og dem der nu havde fået del i  

 tilbagebetalingerne.
Landsskatterettens kendelse af den 21. april 1999 Landsskatteretten afsagde den 21. april 1999 kendelse i en sag, hvorefter  

 lignende likvidationsudlodninger skulle beskattes som personlig indkomst, jf.  

 SL § 4, jf.
PSL § 3. Landsskatteretten lagde ved afgørelsen vægt  

 på, at medlemmerne ikke havde ret til en andel af andelsselskabets  

 formue ved udtræden, men alene ved selskabets ophør, og  

 således ikke kunne anses for at have ejet en andel af foreningens  

 formue.
Østre Landsret fandt ligesom Landsskatteretten, at  

 likvidationsudlodningen var skattepligtig som personlig indkomst efter  

 statsskattelovens § 4. Østre Landsret lagde vægt på, dels  

 at medlemmerne ikke kunne eje omsættelige andele i foreningen, dels at  

 udtrådte medlemmer ikke havde andel i foreningens formue.
Se SKM  

 2001.11.ØLR.
Ligningsrådets ændrede tilkendegivelse af den 22. februar  

 2000 Ligningsrådet ændrede den 22. februar 2000 tilkendegivelsen  

 fra 1999, således at denne blev bragt i overensstemmelse med  

 Landsskatterettens kendelse af den 21. april for så vidt angår  

 beskatningen af likvidationsudlodningerne.
Endvidere vedtog  

 Ligningsrådet skatteansættelser i form af agterskrivelser i de 6  

 udvalgte prøvesager i overensstemmelse med den ændrede  

 tilkendegivelse.
De 6 sager er påklaget til Landsskatteretten.
Ligningsrådets ændrede tilkendegivelse af den 23. oktober  

 2001 Ligningsrådet har den 23. oktober 2001 tilkendegivet, at  

 overdækningsbeløbene opfattes som skattefri for de private  

 forbrugere.
Derimod fastholdt Ligningsrådet tilkendegivelsen af den 22.  

 februar 2000 vedrørende den skattemæssige behandling af  

 likvidationsudlodningerne, dvs. at disse fortsat opfattes som skattepligtige  

 i henhold til statsskattelovens § 4.
 Som nævnt ovenfor var Ligningsrådets begrundelse for at anse  

 overdækningsbeløbene for skattepligtige i henhold til  

 statsskattelovens § 4, at der ikke forelå identitet mellem modtagerne  

 af beløbene og de forbrugere, der gennem tiden havde betalt "for  

 meget" for deres elforbrug.
 Ved den fornyede vurdering af den skattemæssige behandling af  

 overdækningsbeløbene er to forhold indledningsvis taget i  

 betragtning; for det første baggrunden for at det samlede  

 overdækningsbeløb indgik i overdragelsessummen, for det andet at  

 Elprisudvalget stillede krav om, at beløbene skulle tilbagebetales til  

 forbrugerne.
Efter NESA´s overtagelse af EFFO skulle EFFO´s hidtidige forbrugere aftage  

 el på samme vilkår, herunder samme pris, som NESA´s kunder.
EFFO  

 havde i videre omfang end NESA foretaget afskrivninger, henlæggelser  

 mv. på virksomhedens kabel-anlæg.
EFFO´s forbrugere havde  

 altså over elprisen "amortiseret" en større del af  

 elforsyningsvirksomhedens anlægsinvesteringer end NESA´s forbrugere.
Alternativet til, at overdækningsbeløbet indgik i  

 overdragelsesprisen og blev udbetalt til forbrugerne i EFFO var, at  

 forbrugerne i EFFO ville komme til at betale for de samme afskrivninger mv.  

 igen - altså en dobbeltbetaling.
Samtidig ville de hidtidige forbrugere  

 i NESA have fået en økonomisk fordel, derved at de havde  

 overtaget kabel-anlæg mv., der var nedskrevet til en meget lav  

 elprismæssig værdi og som derfor kun i begrænset omfang  

 skulle "amortiseres" over elprisen.
Dette var baggrunden for, at  

 overdækningen indgik i den af parterne aftalte overdragelsessum.
Elprisudvalgets faste praksis under den dagældende elforsyningslov  

 (lovbekendtgørelse nr. 632 af 1. juli 1996) var, at enhver fortjeneste  

 der blev opnået i elforsyningsvirksomhederne, og som ikke kunne  

 oppebæres af virksomhederne med hjemmel i elforsyningslovens § 9,  

 skulle udbetales til forbrugerne.
Elprisudvalgets praksis har til stadighed  

 været, at "overdækninger" skulle tilbageføres til den til  

 enhver tid værende forbrugerkreds, og der ses på intet tidspunkt  

 at være stillet krav om, at tilbageførslen skulle ske til den  

 forbrugerkreds, der reelt havde bidraget til overskuddet ved betaling af for  

 høje elpriser.
 Elprisudvalgets afgørelse i sagen ligger fuldt ud på linie  

 med den oven for refererede praksis, idet EFFO oppebar en fortjeneste, som  

 ikke havde hjemmel i elforsyningslovens § 9, og som derfor skulle  

 føres tilbage til forbrugerne.
 Formålet med udbetaling af overdækningen har ikke været  

 at tilføre forbrugerne en økonomisk fordel, men derimod at  

 kompensere dem for den dobbeltbetaling, der ellers ville være  

 alternativet i forbindelse med overdragelsen jf. ovenfor.
Selv om formålet med udbetalingerne ikke var at tilføre  

 forbrugerne en økonomisk fordel, kan man dog stille  

 spørgsmålet, om der ikke for nogle forbrugere de facto har  

 været tale om, at de har opnået en økonomisk fordel.
Der  

 er sket udbetaling til de aktuelle forbrugere pr. den 30. juni 1998, og  

 udbetalingen er sket på baggrund af forbrugets størrelse  

 på installationen i de to senest forudgående år.
For en forbruger, der har været kunde i EFFO i hele den periode,  

 hvor de afskrivninger mv., som opskrivningen dækker over, er blevet  

 indregnet i prisen, er det forholdsvis oplagt, at der er skattefrihed, da der  

 ikke er realiseret en indtægt henset til dobbeltbetalings-synspunktet  

 ovenfor.
Man kan også anskue det således, at tilbagebetalingen er  

 en rent formuerelateret disposition.
 Samme betragtning gør sig gældende, hvor en forbruger, der  

 modtager et overdækningsbeløb vil forblive forbruger i hele den  

 periode, hvor elprisen vil være forhøjet som følge af at  

 opskrivningsbeløbet indgik ved fastsættelsen af  

 overdragelsessummen.
Der kan tænkes at være tilfælde, hvor de kunder, der nu  

 modtager den udbetalte overdækning, hverken har været kunder  

 tilstrækkeligt længe til at de kan siges at have bidraget til at  

 skabe den fortjeneste, der blev realiseret af EFFO ved overdragelsen af  

 anlægget, eller forventes at forblive kunder i hele den periode, hvori  

 elprisen vil være påvirket af den stedfundne opskrivning.
I et  

 sådant tilfælde kan skattefriheden ikke direkte begrundes med, at  

 de pågældende personer blot får udbetalt et beløb,  

 der svarer til, hvad de har indbetalt/fremover vil skulle indbetale (uden  

 fradragsret) over elprisen.
Det er gjort til genstand for overvejelse,  

 hvorvidt sådanne personer, der må siges ud fra en praktisk  

 synsvinkel at have opnået en økonomisk fordel, også i  

 skattemæssig henseende må siges at have opnået en  

 økonomisk fordel, der er skattepligtig i henhold til statsskattelovens  

 § 4.
 Det følger i realiteten af den dagældende elforsyningslovs  

 regler, at den til enhver tid værende forbrugerkreds indtræder  

 eller succederer i et eventuelt krav på tilbagebetaling/efterbetaling,  

 såfremt det efterfølgende konstateres, at der er realiseret en  

 fortjeneste/et tab, fordi den i tidligere år anvendte elpris ikke har  

 været fastsat i overensstemmelse med "hvile-i-sig-selv" -princippet.
 Grundlæggende er udbetalingerne udelukkende sket i konsekvens af  

 elforsyningslovens prisregler, der som beskrevet oven for hviler på et  

 "successionsprincip", således at det er den til enhver tid  

 værende kreds af forbrugere, der kan rejse et eventuelt krav på  

 tilbageførsel af et overskud, som elforsyningsvirksomheden har  

 oppebåret uden særskilt hjemmel i lovens pris-bestemmelser, men  

 som omvendt også vil kunne blive mødt med krav om via elprisen  

 at dække omkostninger, som virksomheden ikke har opnået  

 dækning for over elprisen i det år, hvor omkostningerne blev  

 afholdt.
 Successionsbetragtningen gør sig i øvrigt særligt  

 klart gældende i de ejendomsoverdragelsestilfælde, hvor den nye  

 ejer af en fast ejendom som følge af § 4 i EFFO´ s vedtægter  

 "automatisk" er succederet i den tidligere andelshavers rettigheder og  

 forpligtelser overfor EFFO.
 På baggrund af ovenstående fandt Ligningsrådet, at den  

 omstændighed, at der ikke er fuldstændig identitet mellem de  

 forbrugere, der har "betalt for meget", og de forbrugere, der får andel  

 i det udbetalte beløb, næppe bør tillægges  

 selvstændig betydning, idet det er en følge af den  

 dagældende elforsyningslovs prisregler, at den til enhver tid  

 værende forbrugerkreds "succederer" i et tilbagebetalingskrav af denne  

 karakter.
 I en række tilfælde må det udbetalte beløb anses  

 for at være identisk med det beløb, som forbrugerne kan siges at  

 have betalt "for meget" i elpris, eller fremover skal betale i "yderligere  

 elpris". Selv om der kan tænkes tilfælde, hvor denne "identitet"  

 næppe kan hævdes at foreligge, må der lægges  

 vægt på, at den dagældende elforsyningslovs prisregler  

 medførte, at den til enhver tid værende forbrugerkreds  

 succederede i tilbagebetalingskrav, som skyldtes, at tidligere forbrugere  

 havde betalt "for meget" i elpris.
