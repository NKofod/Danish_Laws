 Vurderingsrådenes adgang til at foretage nye ansættelser og fordelinger,  

 hvor disse med urette ikke er foretaget, samt skyldrådenes adgang til at  

 ændre vurderingsrådenes ansættelser og fordelinger.
 Disse regler har hidtil været fastsat i Skatteministeriets bekendtgørelse  

 nr. 318 af 13. juni 1984, udstedt i medfør af § 15, stk. 3, i den dagældende  

 skattestyrelseslov.
 Efter ikrafttræden af den nye skattestyrelseslov, lov nr. 824 af 19.  

 december 1989, indeholdes bestemmelserne i denne lov samt i vurderingsloven.
 Følgende retningslinier, der i hovedtræk svarer til de i SD-cirkulære  

 1985-7 fastsatte, gælder herefter:
 1.  Vurderingsrådene kan foretage nye ansættelser og  

 fordelinger, hvor sådanne med urette ikke er foretaget, jf.  

 skattestyrelseslovens § 14, stk. 6.
 Told- og Skatteregionerne (skyldrådssekretariaterne) skal underrettes med  

 henblik på at fastsætte den skattemæssige virkning, jf. pkt.4.
2.  Skyldrådene kan i medfør af bestemmelserne i  

 vurderingslovens § 35, stk. 1, litra b, foretage ændringer af  

 vurderingsrådenes ansættelser og fordelinger af ansatte værdier.
I  

 overensstemmelse med principperne i skattestyrelsesloven kan ændringer ikke  

 foretages i det omfang Landsskatteretten, Ligningsrådet eller skyldrådet har  

 taget stilling til en ansættelse.
 3.  Ligningsrådets adgang efter skattestyrelseslovens  

 § 19, stk. 1, med hensyn til revisioner, Told- og Skattestyrelsens adgang  

 efter nævnte lovs § 14, stk. 6, for så vidt angår nyvurderinger, til at  

 bestemme, at en ændring alene skal have fremtidig skattemæssig virkning,  

 henlægges til told- og skatteregionerne (skyldrådssekretariaterne), i medfør  

 af nævnte lovs § 16.
 4.  Ved told- og skatteregionernes  

 (skyldrådssekretariaternes) afgørelse af spørgsmålet om skattevirkning vil  

 nedenstående almindelige retningslinier være at iagttage:
 For kendelser afsagt af skyldrådet som led i revisionsbeføjelsen senere  

 end et år efter vurderingens foretagelse, må der sondres om kendelsen  

 medfører forhøjelse eller nedsættelse.
a.
Forhøjes ansættelsen eller foretages nyvurdering, hvor ansættelsen  

 eller fordelingen med urette ikke tidligere er foretaget, tillægges  

 ændringerne alene fremtidig skattemæssig virkning, medmindre ejer bevidst har  

 afgivet urigtige oplysninger eller bevidst fortiet afgørende oplysninger.
 I sådanne tilfælde kan forhøjelsen tillægges oprindelig skattemæssig  

 virkning, dog ikke ud over 5 år, jf. 1908-loven om forældelse af visse  

 fordringer.
b.
Nedsættes ansættelsen tillægges ændringen skattemæssig virkning tilbage  

 til det tidspunkt, da den ændrede vurdering tidligst kunne få virkning, dog  

 normalt ikke ud over 5 år, fra det tidspunkt, hvor anmodningen om ændring  

 fremsættes. Ændringen tillægges i øvrigt alene skattemæssig virkning inden  

 for den aktuelle ejers besiddelsesstid, medmindre også den tidligere ejer har  

 anmodet om ændring af ansættelsen.
c.
Kendelser afsagt af skyldrådet, som led i dettes klagebehandling eller  

 ved revision inden et år efter vurderingens foretagelse, tillægges  

 skattemæssig virkning tilbage til det tidspunkt, da den påkendte vurdering  

 tidligst kunne få virkning, uanset om ansættelsen forhøjes eller nedsættes.  

 Disse ansættelser er således ikke omfattet af adgangen til ændret  

 skattevirkning.
 5. I tilfælde, hvor en ændret ansættelse alene  

 tillægges fremtidig virkning, får ændringen betydning for  

 ejendomsbeskatningen pr. 1. januar det følgende år, såfremt  

 »agterskrivelsen« er afgået i 2. halvår, og pr. 1. juli, såfremt  

 »agterskrivelsen« er afgået i 1. halvår.
 For indkomst- og formueansættelsen regnes kun med hele indkomstår, og  

 agterskrivelser, som er afgivet inden årets udgang tillægges skattemæssig  

 virkning fra 1. januar det følgende år.
 SD-cirkulære nr. 1985-7 af 11. februar 1985 bortfalder.
