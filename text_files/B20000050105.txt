Bekendtgørelse om uddannelsesplaner i  

 folkeskolen I medfør af § 8, stk. 3, § 10 og § 19a,  

 stk. 2, i lov om folkeskolen, jf. lovbekendtgørelse nr. 714 af 6.  

 september1999, fastsættes:
 § 1. Skolevejlederen har ansvaret for, at eleverne  

 udarbejder uddannelsesplaner, uddannelsesbøger mv. og bistår i  

 samarbejde med klasselæreren og skolens øvrige lærere  

 eleven hermed.
 Stk. 2. Elevens uddannelsesplan, herunder elevens  

 uddannelsesbog, jf. §§ 2 og 3, og individuel rådgivning og  

 vejledning af den enkelte elev, skal sikre, at eleven kan opnå et  

 solidt grundlag for at vælge ungdomsuddannelse.
Stk. 3. På 6. og 7. klassetrin afholder skolen en  

 årlig vejledningssamtale med den enkelte elev.
På 8. - 10.  

 klassetrin afholdes to årlige vejledningssamtaler med den enkelte elev.  

 Samtalerne udføres af skolevejlederen i samarbejde med  

 klasselæreren.
 Stk. 4. Skolen sørger for, at den enkelte elev  

 får mulighed for at opnå overblik over relevante  

 uddannelsestilbud og lejlighed til løbende at drøfte sine  

 uddannelsesmuligheder med skolevejlederen, klasselæreren eller en anden  

 kvalificeret medarbejder.
 Stk. 5. For elever med særlige behov varetages de i  

 bekendtgørelsen nævnte vejledningsopgaver i samarbejde med en  

 eventuel skolekonsulent for kuratorvirksomhed.
Uddannelsesbøger på 6. - 10. klassetrin § 2. På 6. klassetrin påbegynder den  

 enkelte elev udarbejdelsen af en uddannelsesbog.
Uddannelsesbogen udarbejdes  

 af eleven i samarbejde med forældrene og skolen, og den justeres  

 løbende, indtil eleven forlader folkeskolen.
Uddannelsesbogen skal  

 indeholde en række spørgsmål, der danner udgangspunkt for  

 den individuelle rådgivning og vejledning, herunder for  

 vejledningssamtaler, jf. § 1. Inden vejledningssamtalen mv. skal  

 spørgsmålene besvares skriftligt af eleverne efter samråd  

 med forældrene og eventuelt efter individuel aftale med skolen.
 Stk. 2. Spørgsmålene i uddannelsesbogen skal  

 sikre, at der indhentes de oplysninger, der er nødvendige som  

 dokumentation for forløbet af vejledningsprocessen og for de valg,  

 eleven har foretaget undervejs, herunder oplysninger om elevens:
1)	valg af 2. fremmedsprog i 6. klasse, 2)	valg af valgfag i henholdsvis 7. og 8. klasse i henhold til  

 folkeskolelovens § 9, samt eventuelt valg af tilbudsfag og valgfag efter  

 9. klasse i henhold til folkeskolelovens §§ 8 og 9, herunder  

 undervisningsforløb i henhold til lov om ungdomsvejledning og  

 brobygningsforløb til ungdomsuddannelse, 3)	opfyldelse af undervisningspligten efter henholdsvis 7. og 8.  

 klasse, 4)	ønsker om prøveaflæggelse.
Stk. 3. Spørgsmålene i uddannelsesbogen skal  

 endvidere sikre en progression i den del af vejledningen, der peger frem mod  

 elevens valg af ungdomsuddannelse efter grundskolen eller efter 10. klasse.  

 Der stilles herunder spørgsmål om elevens stærke sider,  

 elevens interesser, forventninger til fremtiden og udviklingsønsker,  

 og der opstilles eventuelt delmål for elevens indsats frem til et  

 nærmere angivet tidspunkt.
Fra 8. klassetrin stilles endvidere  

 spørgsmål om elevens uddannelsesønsker efter grundskolen  

 eller efter 10. klasse.
 Stk. 4. De uddannelsesønsker og -forventninger, som  

 eleven angiver i tilknytning til arbejdet med uddannelsesbogen, jf.  

 stk. 3, er ikke bindende for elevens senere valg, jf. § 7,  

 stk. 1. Opstilling af delmål for elevens indsats må tidligst  

 fra midten af 8. klasse være direkte knyttet til elevens  

 uddannelsesønske.
 Stk. 5. Elevens opfyldelse af delmål, der fra midten af  

 8. klasse kan opstilles i tilknytning til elevens ønske til uddannelse  

 efter grundskolen eller efter 10. klasse, jf. stk. 4, indgår i  

 skolens vurderingsgrundlag i forbindelse med eventuel indstilling til  

 optagelsesprøve, jf. § 7, stk. 2.
 Stk. 6. Uddannelsesbogen kan herudover indeholde andre  

 relevante oplysninger, herunder opfølgning af seneste  

 vejledningssamtale.
Stk. 7. Uddannelsesbogen underskrives i forbindelse med den  

 individuelle rådgivning og vejledning eller efter hver  

 vejledningssamtale, jf. § 1, af eleven, forældrene og skolen og  

 eventuelt skolekonsulenten for kuratorvirksomhed, som dokumentation for, at  

 den har fundet sted.
Uddannelsesbogen indgår i planlægningen af  

 det efterfølgende skoleår.
§ 3. Uddannelsesbogen er elevens ejendom.
Skolen  

 opbevarer en kopi af bogen, så længe eleven går på  

 skolen.
Stk. 2. Ved elevens overflytning til en anden skole, herunder  

 en skole uden for folkeskolen, skal den afgivende skole videregive faktuelle  

 oplysninger om eleven, såsom elevens personlige data, hvilke tilbudsfag  

 og valgfag eleven har modtaget undervisning i, hvilke fag eleven eventuelt  

 har været fritaget for, oplysninger om elevens praktikophold o.lign.,  

 og under hvilken form eventuel specialundervisning eller anden form for  

 støtte har fundet sted.
Andre oplysninger efter § 2, stk. 3,  

 kan kun med elevens og forældrenes samtykke videregives til andre, jf.  

 dog stk. 3.
 Stk. 3. For elever, der fra midten af 8. klasse flytter til  

 anden skole, videregives endvidere elevens uddannelsesønsker og  

 eventuelt opstillede delmål, jf. § 2, stk. 4 og 5, som  

 angivet i uddannelsesbogen.
Uddannelsesplaner på 9. og 10. klassetrin § 4. På 9. klassetrin udarbejder den enkelte  

 elev en uddannelsesplan, hvoraf det skal fremgå, hvilke mål den  

 enkelte elev har for uddannelse efter grundskolen eller efter 10. klassse, og  

 hvilke elementer der skal indgå, for at eleven kan nå disse  

 mål.
Planen udarbejdes på grundlag af uddannelsesbogen.
§ 5. På 10. klassetrin udarbejder den  

 enkelte elev en uddannelsesplan, jf. folkeskolelovens § 8, stk. 3,  

 på baggrund af uddannelsesplanen for 9. klasse.
Uddannelsesplanen har  

 sammenhæng med den selvvalgte opgave, jf. folkeskolelovens § 8,  

 stk. 2, og den udarbejdes på grundlag af uddannelsesbogen.
 § 6. Uddannelsesplanen i henhold til §§ 4 og  

 5 skal udarbejdes ved anvendelse af den formular, der er optaget som bilag 1  

 til denne bekendtgørelse.
 Stk. 2. Uddannelsesplanen følger eleven på den  

 efterfølgende ungdomsuddannelse og indgår i planlægningen  

 af elevens videre undervisningsforløb.
§ 7. På 9. eller 10. klassetrin  

 træffer eleven i samråd med forældrene afgørelse om  

 valg af ungdomsuddannelse eller anden uddannelse.
Hvis skolen vurderer, at  

 elevens valg er truffet på et utilstrækkeligt eller urealistisk  

 grundlag, skal skolen ved 1. eller senest 2. vejledningssamtale i 9. klasse,  

 henholdsvis 10. klasse, gøre eleven opmærksom herpå og yde  

 supplerende vejledning, herunder medvirke til, at eleven får en samtale  

 med den ønskede uddannelsesinstitution.
 Stk. 2. Hvis eleven vælger en gymnasial uddannelse  

 på et efter skolens vurdering urealistisk eller utilstrækkeligt  

 grundlag, skal skolen efter indstilling fra skolevejlederen indstille eleven  

 til optagelsesprøve på den ønskede gymnasiale  

 uddannelse.
§ 8. Elevernes uddannelsesplan på 9. og 10.  

 klassetrin skal være færdigbehandlet og underskrevet inden den  

 15. marts.
Uddannelsesplanen vedlægges tilmeldingen til  

 ungdomsuddannelserne som bilag.
 § 9. For elever med særlige behov, som har  

 vanskeligt ved at fastlægge en uddannelsesplan eller ved at opfylde  

 målene i denne, påhviler det skolevejlederen, eventuelt  

 skolekonsulenten for kuratorvirksomhed, at yde en særlig tilrettelagt  

 vejledning.
 § 10. Bekendtgørelsen træder i kraft  

 den 1. august 2000.
Undervisningsministeriet, den 6. juni  

 2000 P.M.V.Ivan SørensenStyrelseschef /Kirsten Krogstrup BILAG 1 UDDANNELSESPLAN Navn Klasse CPR Skole Kommune Dato Vejleder Hjemmeboende:   Ja   Nej På skemaet »Uddannelsesønsker for elever i  

 grundskolen 20 - - « tilmelder jeg mig:
 Uddannelsesnr. og uddannelsesnavn:
 Uddannelsesinstitution:
 Jeg vil bruge min ungdomsuddannelse til at:
 Særlige styrkesider, som vil gavne mig under  

 ungdomsuddannelsen:
 Særlige behov, som jeg ønsker, der bliver taget hensyn til i  

 min ungdomsuddannelse:
 Jeg har de sidste 2 år deltaget i følgende  

 vejledningsaktiviteter (fx præsentationskurser, praktik, forløb  

 i.h.t. folkeskolelovens § 9, stk. 5, forløb i.h.t. § 9,  

 stk. 5. i bekendtgørelsen om specialundervisning - samt for  

 elever i 10. klasse-forløb i.h.t. lov om ungdomsvejledning og  

 brobygningsforløb til ungdomsuddannelse):
 Erfaringer fra mit fritidsjob, fritidsinteresser og andre skoleformer, som  

 har betydning for mit valg af ungdomsuddannelse:
 Min plan for de næste 5 år:
År 20__ 20__ 20__ 20__ 20__ Alternativt uddannelsesønske:
 Skolens bemærkninger:
 Hjemmets bemærkninger:
 Andre bemærkninger:
 Hvis du vil starte i 10. klasse:
 Mit mål med 10. klasse er:
 Jeg ønsker følgende tilbudsfag:
 Øvrige ønsker, fx valgfag og brobygningsforløb i  

 henhold til lov om ungdomsvejledning og brobygningsforløb til  

 ungdomsuddannelse:
 Underskrift:
Elev Hjemmet Vejleder (En kopi af skemaet vil blive fremsendt til den valgte  

 ungdomsuddannelse) UNGDOMSVEJLEDNINGEN:
 Navn:
 Adresse og tlf.:
