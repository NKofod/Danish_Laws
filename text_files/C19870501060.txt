FORORD Dette notat giver oversigtlig vejledning ved udarbejdelse og opfølgning af  

 den kommunale varmeplan.
Notatet må ses i forlængelse af tidligere  

 vejledninger og notater, som Energistyrelsen har udsendt.
 Notatet henvender sig til kommunalpolitikere, kommunale teknikere,  

 forsyningsselskaber, rådgivere og andre, der er involveret i  

 varmeplanlægningen.
Notatet har sammenhæng med tidligere notater og med en række hjælpemidler,  

 eksemplar m.v., som kan støtte ved udarbejdelsen af den kommunale varmeplan.  

 Der henvises særligt til »Notat om regionale varmeplaner«,  

 »Forsyningskatalog 85« og til Energiministeriets  

 forudsætningsskrivelser.
I flere amtskommuner er der i øvrigt udsendt  

 vejledende eksempler, blandt andet »Kommunal varmeplan for Østerslev  

 kommune«, Århus Amtskommune, Amtsarkitektkontoret, december 1985.
Notatet er udarbejdet af Energistyrelsen.
Planlæggere fra kommuner og  

 rådgivere har ydet bidrag i arbejdet, blandt andet ved et seminar, styrelsen  

 afholdt i januar 1986.
Energistyrelsen, januar 1987 Indledning 1. Plansystemet 1.1 Statslig varmeplanlægning 1.2 Den regionale varmeplan 1.3 Den kommunale varmeplan 2. Indhold og opbygning 2.1 Emner for varmeplanen 2.2 Udformning af retningslinjer m.v.
2.3 Planens opbygning 3. Planlægningsarbejdet 3.1 Udarbejdelse af planen 3.2 Høring og offentliggørelse 4. Opfølgning 4.1 Administrative virkemidler 4.2 Økonomiske virkemidler 4.3 Kommune som initiativtager og formidler Litteraturliste INDLEDNING Landets kommuner udarbejder for tiden kommunale varmeplaner efter kapitel  

 2 i lov om varmeforsyning.
Den kommunale varmeplan omfatter hele kommunens og alle emner i  

 varmeforsyningen.
Planen udstiller rammer for tilrettelæggelsen af  

 varmeforsyningsforholdene.
 § 1.  Lovens formål er at fremme den mest  

 samfundsøkonomiske anvendelse af energi til bygningers opvarmning og  

 forsyning med varmt samt at formindske energiforsyningens afhængighed af  

 olie.
 Varmeplanlægningen må i øvrigt ses som et integreret led i region- og  

 kommuneplanlægningen, ikke blot ved lokalisering af anlæg og virksomheder,  

 men også generelt ved placering af bebyggelsen og region- og kommuneplanens  

 øvrige elementer.
Planfaserne Gennem det hidtidige planlægningsarbejde er der gjort status over  

 varmeforsyningsforholdene.
Kommuner og amter har udført dels en kortlægning  

 af nuværende varmeforbrug, energiforsyning m.v., dels forskellige  

 undersøgelser af forsyningsmuligheder (blandt andet  

 energiressourceopgørelser). Som led heri er der opstillet en referenceplan.  

 De forskellige fremtidige løsninger er gennem oplægsfasen belyst i form af  

 skitser, og oplægget har sammen med regionale skitser dannet grundlag for  

 offentlighedens inddragelse, den politiske prioritering, fælles forhandlinger  

 med selskaber og kommuner, og øvrige overvejelser ved udarbejdelsen af den  

 regionale varmeplan.
 Den godkendte regionale varmeplan vil - sammen med overordnede  

 forudsætninger, angivet af Energiministeriet - danne ramme for udarbejdelse  

 af den kommunale varmeplan.
I den kommunale varmplan fastlægges den fremtidige varmeforsyning.
Ved den  

 endelige udformning og behandling af varmeplanen træffer kommunalbestyrelsen  

 således vigtige beslutninger vedrørende udviklingen i varmeforsyningen.
Samarbejde om plan og realisering Planen betegner resultatet af flere års intenst arbejde.
Samarbejdet  

 forsætter ved udarbejdelsen af den kommunale varmplan, hvor omlægningen af  

 varmeforsyningen skal fastlægges.
 Planen kan være grundlag for naturgasudbygning i kommunerne, for udvidelse  

 af fjernvarmeforsyningen, omlægning af fjernvarmeproduktion o.s.v.
Planens gennemførelse vil være en fælles opgave for forsyningsselskaberne,  

 forbrugerne og det offentlige.
Et aktivt samarbejde efter varmeplanen  

 vedtagelse er uundværligt, også på lidt længere sigt.
 Varmeplanen tjener som værktøj i det fortsatte samarbejde og som konkret  

 administrationsgrundlag for planrealisering; - og afspejler således aftaler  

 (f.eks. leveringstilsagn fra forsyningsselskaber), fastlægger de forskellige  

 forsyningsformers fremtidige roller, medvirker til at sikre samarbejde med  

 eksisterende og fremtidige forsyningsselskaber o.s.v.
Bruttoenergiforbruget Notatets indhold Dette notat sigter på at give råd og anvisninger ved udarbejdelsen og  

 opfølgningen af den kommunale varmplan.
Notatet rummer fire hovedafsnit.
Afsnit 1 giver en oversigt vedrørende plansystemet, herunder den kommunale  

 varmeplanlægnings baggrund i landets energipolitik og de regionale  

 forsyningssammenhænge.
Den kommunale og regionale varmeplanlægning foregår  

 parallelt, og det betyder, at planerne er tæt sammenvævet i deres indhold.  

 Den kommunale varmeplan følges op af projekter og gennem en række  

 administrative opgaver m.v.
 Afsnit 2 vejleder om emnerne i planen (de forskellige forsyningsformer og  

 energikilder, lokale planlægningsspørgsmål o.s.v.). Der angives desuden  

 principper ved udformning af retningslinjer m.v. (egentlige retningslinjer,  

 henstillinger, tilkendegivelser, handlingsplaner o.s.v.), ligesom der er  

 anvisninger om planens opbygning (sammenfattende afsnit, status, program- og  

 perspektivdel, redegørelsen, konsekvensbeskrivelse o.s.v.).
Afsnit 3 beskriver kommunens rolle som igangsætter og organisator af  

 planlægningsarbejdet, og afsnittet giver vejledning om arbejdets  

 tilrettelæggelse.
Heri indgår samarbejde med de forskellige  

 interessentgrupper herunder høring og offentliggørelse.
Afsnit 4 giver en kort oversigt vedrørende opfølgning af varmeplanen.
Dels  

 indgår varmeplanen i den videre kommunale administration, dels råder  

 selskaber, kommune og forbrugere over forskellige økonomiske virkemidler  

 m.v., som kan sikre planens realisering.
Og derudover har kommunen en vigtig  

 rolle som initiativtager, formidler - og deltager - i plangennemførelsen.
 Bagest i notatet er der en liste over relevante notater, vejledninger og  

 anden litteratur.
1. PLANSYSTEMET De kommunale varmeplaner udgør et væsentligt led i Danmarks energipolitik.  

 I den forudgående planlægning har kommunerne, forsyningselskaber,  

 amtskommunerne og Energistyrelsen samarbejdet om virkeliggørelse af  

 varmeforsyningslovens overordnede mål vedrørende samfundsøkonomisk  

 energianvendelse og oliefortrængning.
Varmeplanerne fastlægger, hvilke kollektive forsyningsformer, der kan  

 benyttes i de enkelte områder, og rammer for, hvordan udbygning og  

 omlægninger gennemføres.
Virkeliggørelse af denne omlægning er herefter en  

 fælles opgave, hvor selskaber, forbrugere og kommune må medvirke.  

 Varmeforsyningsloven giver kommunalbestyrelsen en række muligheder for at  

 tage initiativer i samarbejde med forsyningsselskaber og forbrugere, således  

 at der aktivt arbejdes for planens realisering.
 Siden 1980 har kommunerne været gennem flere af varmeplanlægningens faser.  

 De forskellige faser er fastlagt gennem lovgivningen og udgør hver især et  

 element i den samlede planlægning.
Faser i planlægningen - Kortlægning Her kortlægges den nuværende varmeforsyning, og de fremtidige varmbehov og  

 forsyningsmuligheder (herunder lokale energiressourcer) gøres op.
- Oplæg Skitser for den fremtidige varmeforsyning opstilles, debatteres og  

 prioriteres.
- Plan Den fremtidige varmeforsyning fastlægges nærmere, og der træffes  

 beslutning om initiativer vedrørende såvel formidling af planens indhold som  

 konkrete virkemidler til realisering af planer.
- Projekter Projekter udarbejdes, godkendes og gennemføres, hvorved planen føres ud i  

 livet.
- Opfølgning Planen holdes op mod den skete udvikling, herunder eventuelt ændrede  

 politiske prioriteringer, og det overvejes, hvorvidt en  

 supplering/justering/revision er påkrævet.
Det er i øvrigt endnu ikke  

 fastlagt, hvorledes planopfølgningen skal ske, eller hvorledes  

 varmeplanlægningens informationssystem skal vedligeholdes.
FASER I VARMEPLANLÆGNINGEN KORTLÆGNING - Status - Fremtidige behov - Lokale ressourcer OPLÆG - Muligheder - Debat PLAN - Fastlægge indhold - Virkemidler PROJEKT - Udarbejde - Godkende - Gennemføre OPFØLGNING - Status - Revision Planlægningen breder sig over både tid og emner.
En lang rækker kommuner  

 har således allerede afsluttet den første og måske lokalt set mest  

 gennemgribende planlægningsrunde - arbejdet med delplanlægning eller  

 fremrykket planlægning for hastende projekter vedrørende naturgas-,  

 kraftvarme- eller overskudsvarmeforsyning.
Omvendt har mange kommuner først  

 fornylig færdiggjort oplægget og står nu foran udarbejdelse af den første  

 plan.
Hver fase i varmeplanlægningen er betydningsfuld i sig selv og en  

 nødvendig del af den samlede proces, mens den kommunale varmeplan udgør  

 knudepunktet i processen, hvor syntesen af hidtidige overvejelser formuleres  

 i politiske mål og virkemidler.
Planen bliver derved det formidlende led  

 »fra ide til virkelighed«.
I planfasen træffer kommunalbestyrelsen beslutninger af muligvis  

 vidtrækkende betydning for den fremtidige varmeforsyning.
Hidtil har arbejdet  

 været koncentreret om at skabe overblik, inddrage selskaber og borgere,  

 forhandle og prioritere, samt at varetage den løbende, midlertidige  

 administration.
Kommunalbestyrelsen er den drivende kraft i varmeplanlægning, hvor der er  

 tre myndighedsniveauer involveret.
Opgavefordelingen mellem myndigheder er  

 angivet med stikord.
Dertil kommer i øvrigt forsyningsselskaber,  

 energileverandører m.v., som involveres i stigende omfang, efterhånden som  

 realiseringsfasen nærmer sig.
Samspillet mellem myndigheder Plansystemet og planlægningens enkelte faser er beskrevet i en række  

 publikationer, hvor blandt andet henvises til Energistyrelsens notater.
- Generel planlægning »Notat om proceduren ved den generelle varmeplanlægning«, 10.  

 maj 1982.
- Oplægsfasen »Notat om oplæg«, Del 1, december 1983. »Notat om regionale  

 skitser«, januar 184.
- Delplanlagte områder »Notat om generel varmeplanlægning for eksisterende kollektive  

 forsyningsområder«, 1. udkast, marts 1984.
- Regionale varmeplaner »Notat om regionale varmeplaner«, december 1984.
1.1 Statslig varmeplanlægning Statens energipolitik er sammesat af mange forhold af direkte og indirekte  

 betydning for varmeplanlægningen.
Disse forhold udvikler sig til stadighed,  

 og lovgivningen er henlagt under forskellige ressortministerier.
Elværkerne,  

 naturgasselskaberne, olieselskaberne og organisationer er desuden vigtige  

 aktører i energipolitikken.
Emner i energipolitikken - det danske naturgasprojekt, - aftalen om udbygning med decentrale kraftvarmeværker, - statslige aktiviteter vedrørende efterforskning, indvinding,  

 forarbejdning og import/eksport af olie- og gasprodukter, - priser og energiafgifter på olie, kul, F-gas og el, - tilskud til energiprojekter, teknologistøtte, EF-midler m.v, - energiforskning og forsøgsprojekter, finansieringsordninger, lånerammer,  

 garantier, prisbestemmelser m.v., - undersøgelser og planlægning vedrørende energiforsyning  

 (kraftvarmeudbygning, udnyttelse af træ, halm eller biogas o.l.), - energiforsyning af offentlige bygninger, kollektiv transport m.v., - energibesparelser gennem isolering af bygninger og effektivisering af  

 energiudnyttelsen, - normer for energianlæg, nybyggeri m.v., - rådgivning m.v. (konsulentordninger, teknologiske institutter o.s.v.) Landsvarmeplanlægning § 3.  Energiministeren sørger for, at der i samarbejde  

 mellem kommunalbestyrelser og amtsråd udføres en landsdækkende  

 varmeforsyningsplanlægning.
Energiministeren kan efter forhandling med de  

 ministre, hvis sagsområde særligt berøres, bestemme, at nærmere angivne  

 forudsætninger skal lægges til grund for den regionale og kommunale  

 varmeforsyningsplanlægning.
Energistyrelsen og Energiministeriets departement varetager i fællesskab  

 den landsdækkende varmeplanlægning.
I landsvarmeplanlægningen konkretiseres  

 varmeforsyningslovens generelle mål.
Det sker i form af overordnede  

 forudsætninger m.v., som gælder for såvel den kommunale varmeplanlægning som  

 projektbehandling og anden administration efter varmeforsyningsloven.
De  

 overordnede forudsætninger - som udgør landsvarmeplanlægningen - hver  

 karakter af nogle grove rammer eller principper.
Overordnede forudsætninger - Generelle, bindende forudsætninger for varmeplanlægning i hele landet,  

 senest Energiministeriets forudsætninger af 25. marts 1985 om valg af  

 forsyningsform i forbindelse med varmeplanlægningen og brevet af 8. juli 1986  

 om aftalen vedrørende udbygning med decentrale kraftvarmeværket.
 - Fælles vejledende planlægningsforudsætninger (f.eks. enhedsforbrug,  

 anlægsinvesteringer, teknologi og planlægningspriser), som er udmeldt blandt  

 andet i »Forsyningskatalog 85«.
 - Konkrete forudsætninger for planlægningen i de enkelte dele af landet.  

 Disse forudsætninger fastlægges af Energiministeriet efter forhandling med  

 amtsråd og kommunalbestyrelse, og forsyningsselskaber m.v. inddrages.
- Godkendelse af regionale varmeplaner.
Godkendelserne rummer  

 retningslinjer, vilkår og forudsætninger for den videre varmeplanlægning,  

 herunder for eventuel udarbejdelse af plantillæg.
De konkrete forudsætninger for de enkelte regioner omhandler - udstrækningen af det overordnede naturgasfordelingsnet, - prioritering af indenlandske energiressourcer, f.eks. udnyttelse af  

 naturgas, halm, biogas, affald eller træflis i kraftvarme- og  

 fjervarmeværker, - forsyningsmuligheder fra kraftvarmeværker (eksisterende værker eller  

 nye, decentrale værker), - forsøgsprojekter, - sikring af samfundøkonomiske hensyn ved den lokale udbygning med  

 fjernvarme- og naturgasnet eller andre energianlæg, - andre overordnede rammer.
Som led i landsvarmeplanlægningen udfører Energistyrelsen en række  

 overordende konsekvensanalyser.
På grundlag af data fra kommuner og amter har  

 styrelsen således opbygget en landsvarmeplanmodel, som blandt andet kan  

 bruges til at vurdere naturgasnettets udbygning, halmudnyttelse eller  

 ændringer i fjernvarmeværkernes brændselsanvendelse.
Energistyrelsen udsender hvert år en statusrapport om varmeplanlægningen -  

 den såkaldte »årsrapport«.
Energiministeren afgiver hvert år en  

 energipolitisk redegørelse til folketinget.
1.2. Den regionale varmeplan Amtsrådet (* 1) udarbejder den regionale varmeplan.
Efter  

 Energiministeriets godkendelse danner den godkendte plan rammer og  

 retningslinjer for de kommunale varmeplaner inden for amtskommunen.
Den regionale plan er et resultat af en proces, hvor  

 kommunalbestyrelsernes prioriterede oplæg sammen med de statslige  

 forudsætninger er vigtige dele.
Planen forhandles med forsyningsselskaberne,  

 men er i øvrigt resultatet af et samarbejde mellem mange parter.
 Amtsrådet må blandt andet sikre en sammenhæng i udnyttelsen af de  

 indenlandske ressourcer på tværs af byer og kommunegrænser, og for opbygning  

 af regionale forsyningssystemer (f.eks. naturgasfordelingsanlæg) og for  

 lokalisering af energianlæg, herunder energiproduktion og -forbrug.
Amtsrådet varetager - ud over de overordnede energipolitiske mål -  

 regionens egne interesser, og amtsrådet kan lægge regionalpolitiske  

 holdninger til grund for varmeplanen, blandt andet ud fra  

 regionalplanlægningen.
Dette kan tænkes at komme til udtryk i, at  

 regionplanen angiver en områdeafgrænsning mellem forskellige  

 opvarmningsformer.
 Regionplanen vil desuden angive retninglinjer for beliggenheden af de  

 særligt energiproducerende og -forbrugende virksomheder, og større  

 forsyningsanlæg.
Energistyrelsen forbereder ministeriets godkendelse af planen.  

 Energiministeriet kan ved godkendelse af planen forhandle ændringer m.v.
Er  

 der væsentlige, uafklarede spørgsmål, (f.eks. om et selskabs levering af  

 overskudsvarme eller naturgas til et område, eller om et varmeværks  

 anvendelse af en bestemt energiform), vil denne del af planen sædvanligvis  

 ikke blive godkendt, men må indgå i supplerende planlægning i form af tillæg  

 til den regionale varmeplan.
Forudsætningerne herfor fastlægges ved  

 godkendelsen.
I praksis kan den regionale plan herved være sammensat af flere dele, alt  

 efter den takt, hvori planspørgsmål kan afklares.
Der kan således være tale  

 om etapevis planlægning og godkendelse (f.eks. i form af fremrykket  

 planlægning, planer for delområder eller planer for enkelte temaer). Denne  

 sammensathed gør sig også gældende for den kommunale varmeplanlægning, indtil  

 en samlet plan foreligger.
Godkendelsen vil i sig selv indeholde retningslinjer eller vilkår, som er  

 forhandlet med Energiministeriet.
Det vil heraf fremgå, hvad der ikke er  

 godkendt endeligt, men indgår i den videre planlægning.
Den regionale  

 varmeplan og godkendelsen må altså ses som en samlet ramme for den kommunale  

 varmeplan - herunder hvilke emner, kommunalbestyrelsen ikke kan tage stilling  

 til, før yderligere plangrundlag forligger.
Den godkendte regionale varmeplan indeholder konkrete retningslinjer, som  

 må udmøntes i den kommunale planlægning og i projekter.
Retningslinjerne kan  

 - sammen med overordnede forudsætninger - være såvel grove rammer som udtryk  

 for egentlige, detaljerede aftaler mellem forsyningsselskaber og  

 kommunalbestyrelser m.v.
Detaljeringsniveauet i den godkendte regionale  

 varmeplan kan dermed være meget varieret.
Amtsrådet skal påse, at de kommunale varmeplaner er i overensstemmelse med  

 godkendte retningslinjer i den regionale varmeplan, herunder de principper og  

 intentioner, som planen rummer.
Kan amtsrådet og kommunalbestyrelsen ikke nå  

 til enighed i forbindelse med dette påsyn, afgøres spørgsmålet af  

 Energiministeren efter forhandling med de berørte parter.
 Vejledning vedrørende udarbejdelsen af planen fremgår af Energistyrelsen  

 »Notat om regionale varmeplaner« december 1984.
De retningslinjer, den regionale varmeplan skal indeholde, er angivet i  

 varmeforsyningslovens § 5, stk. 2 og stk. 3, og er uddybet i  

 Energiministeriets forudsætninger for den regionale varmeplan.
Emnerne  

 behandles i såvel den regionale som den kommunale varmeplan, men på  

 forskelligt detaljeringsniveau.
 § 5.  På det grundlag, der er tilvejebragt i medfør af  

 §§ 3 og 4, udarbejder amtsrådet efter forhandling med kommunalbestyrelserne  

 og selskaber, der leverer ledningsbunden energi, en plan for den fremtidige  

 varmeforsyning inden for amtskommunen.
 Stk. 2.  Planen skal indeholde retningslinjer for:
 Stk. 3.  Planen skal endvidere angive:
 Stk. 4.  De dele af den regionale varmeforsyningsplan,  

 der vedrører regionplanlægningen, skal samtidig udformes som forslag til  

 tillæg til regionplanen.
1.3. Den kommunale varmeplan Gennem varmeplanlægningen muliggøres udbygning og forbedring af  

 fjernvarme- og naturgasforsyning i kommunen. Ændringer i  

 varmeforsyningsforholdene kan skabe en række lokale fordele af økonomisk,  

 energimæssig, miljømæssig og forsyningssikkerhedsmæssig art.
Disse fordele  

 kan komme kommunens borgere til gode, og gavne samfundet som helhed.  

 Ændringer i varmeforsyningsforholdene vil i øvrigt sjældent belaste de  

 offentlige kasser, set i en helhed; - tværtimod kan de lokalt skabte  

 økonomiske gevinster betyde, at skatteprovenuet i kommunekassen vokser,  

 ligesom kommunens udgifter til energikøb mindskes gennem levere priser.  

 Arbejdet med den kommunale varmeplan kan afdække sådanne fordele, og planens  

 gennemførelse belaster som udgangspunkt ikke kommunekassen direkte.
Hovedaktiviteter i varmeplanlægningen Mulige virkninger af plangennemførelse - billigere varme for kommunens nuværende forbrugere, de kommunale  

 bygninger o.s.v.
 - lave energipriser (og dermed en lokaliseringsfaktor) for nyt  

 boligbyggeri, erhvervsvirksomheder m.v.
- gunstige lokaløkonomiske effekter, både for kommunens borgere (øgede  

 indtægter) og for kommunekassen (større skatteprovenue) - lokal beskæftigelse ved etablering og drift af kollektive varmesystemer,  

 ved øget anvendelse af lokale ressourcer m.v.
- indflydelse på den fremtidige varme- og energiforsyning i kommunen - støtte til og stimulering af udviklingen inden for andre sektorer  

 (industri, skovbrug, landbrug m.v.) - koordinering med miljøbeskyttelsen, blandt andet ved at reducere  

 forureningsbelastningen og ved at udbytte husdyrgødning og halm til  

 varmeproduktion.
 Karakteristisk for den kommunale varmeplan er, at den vil være mere  

 konkret og detaljeret og desuden omfatte flere emner end den regionale  

 varmeplan og kommunens oplæg.
§ 7.  Når den regionale varmeforsyningsplan er  

 godkendt, skal kommunalbestyrelsen efter forhandling med selskaber, der  

 leverer ledningsbunden energi, udarbejde en varmeforsyningplan for kommunen.  

 Planen skal fastlægge hovedstrukturen og de nærmere retningslinjer for  

 tilrettelæggelsen af varmeforsyningen inden for kommunens område.
Planen skal  

 tillige indeholde en tidsfølge for etablering af nye og eventuel udbygning af  

 eksisterende kollektive varmeforsyningsanlæg samt en angivelse af, hvem der  

 forudsættes at tilvejebringe disse anlæg.
 Stk. 2.  En kommunal varmeforsyningsplan må ikke stride  

 mod den regionale varmeforsyningsplan eller beslutninger efter § 3.
De overordnede forudsætninger og regionale rammer og retningslinjer er  

 afklaret gennem planlægningens tidligere faser - i det omfang, der foreligger  

 en godkendelse for det pågældende emne/område.
Her har kommunalbestyrelsen  

 haft særlig indflydelse gennem det politisk prioriterede oplæg og  

 forhandlingerne under færdiggørelsen af den regionale varmeplan.
I mange  

 tilfælde vil der være en betydelig parallellitet (og dermed samtidighed)  

 mellem den regionale varmeplanlægning, de tilknyttede forhandlinger og  

 udarbejdelsen af den kommunale varmeplan.
 Varmeplanen tjener som konkret administrationsgrundlag for  

 plangennemførelse, herunder som rammer for leveringsaftaler, for  

 anlægsudbygning og for omlægning af forbrugernes varmeforsyning.
 Planen må udformes klart og entydigt af hensyn til den senere  

 administration og for at sikre forbrugere og selskaber klar information.
Planen opdeles i en program- og perspektivdel.
Programdelen er præcise,  

 detaljerede rammer for de aktiviteter, som tænkes gennemført i de nærmeste år  

 af enten forsyningsselskaber, kommunen selv eller andre.
Kommunalbestyrelsen har et sæt selvstændige opgaver efter  

 varmeforsyningsloven.
Disse administrative opgaver skal ses i forlængelse af  

 den kommunale varmeplan.
Administrative opgaver - projektgodkendelser og behandling efter anden lovgivning - ekspropriationer - påbud om tilslutning m.v.
- tilsyn med forsyningsvirksomhed - indberetninger og redegørelser 2. INDHOLD OG OPBYGNING I den kommunale varmeplan må alle områder af kommunen og alle emner i  

 varmeforsyningen behandles systematisk og oversigtligt.
Den godkendte  

 regionale varmeplan kan som regel give et udgangspunkt for denne  

 systematisering.
Indgangsvinklen kan være en inddeling af kommunen i byer og områder som i  

 oplægget.
For hvert område vurderes, hvorledes de forskellige  

 forsyningsformer m.v. kan indpasses og tilrettelægges.
På dette grundlag  

 træffes mere eller mindre bindende beslutninger vedrørende den fremtidige  

 varmeforsyning.
2.1 Emner for varmeplanen Mange emner er behandlet i den godkendte regionale varmeplan, men i reglen  

 på oversigtlig vis.
Emnerne er også omtalt i Energiministeriets  

 forudsætninger og i godkendelsen af den regionale varmeplan.
I mange tilfælde  

 vil der hermed være krav om, at et bestemt emne optages eller behandles i den  

 kommunale varmeplan.
I andre tilfælde vi det være op til kommunalbestyrelsens  

 eget ønske, om et bestemt emne behandles.
Endelig kan der være tale om, at  

 færdigbehandlingen af et emne må afvente en overordnet afklaring.
Emnerne i den kommunale varmeplan - Afgrænsning af forsyningsområder - - fjernvarmeområder - - naturgasforsynede områder - - individuel forsyning.
- Lokalisering af anlæg herunder kapacitetsforhold - - naturgasnet - - fjernvarmenet - - varmeproduktionsanlæg - - energiomsættende virksomheder.
- Fjernvarmeforsyning - - etablering af nye fjernvarmeværker - - udbygning, afgrænsning og eventuel nedlæggelse af fjernvarmenet, - - tilslutning af forbrugere, takster, brug af styringmidler m.v.
- - drift og vedligehold af fjernvarmenet (renovering, samkøring,  

 energiøkonomisk drift, tilsyn) - - energikilder i fjernvarmeforsyningen (overskudsvarme, halm, træ,  

 affald, naturgas, biogas m.v. samt kul, olie og F-gas).
 - - indretning af brugerinstallationer, nybyggeri m.v.
- Naturgasforsyning - - udbygning og afgrænsning af gasforsynede områder - - netstruktur - - forsyning til individuelle forbrugere, varmeværker, store  

 punktforbrugere, procesformål - - tilslutning af forbrugere, takster, brug af styringsmidler m.v.
- - energikilder (naturgas/biogas/F-gas) - - forsyningsenheder - - metoder til at fremme energibesparelser og omlægninger.
- Øvrige emner - - individuelt forsynede områder.
Afgrænsning af forsyningsområder Afgrænsning af områder med fjernvarme- eller naturgasnet over for  

 individuelt forsynede områder, og mellem fjernvarme- og naturgasforsynede  

 områder indbyrdes, fastlægges præcist og detaljeret i den kommunale  

 varmeplan.
Kommunalbestyrelsen kan om nødvendigt fravige områdeafgrænsningen  

 ved projektudarbejdelse, hvis der er tale om indre betydende afvigelser.  

 Områdeafgrænsning er i den regionale varmeplan angivet på regionalt niveau:
- fjernvarmeforsynede områder (byer) - naturgasforsynede områder (byer, oplande) - andre områder (landdistrikter m.v.) Den regionale plan kan i øvrigt angive generelle principper for den  

 detaljerede afgrænsning (f.eks. vedrørende områdetyper, vurdering af  

 samfundøkonomi).
Lokalisering af anlæg og kapacitetsforhold Den kommunale varmeplan fastlægger så vidt muligt lokalisering af nye  

 kollektive varmeforsyningsanlæg.
Det drejer sig såvel om netstrukturen for  

 udbygningen af fjernvarme- og naturgasnet som om lokalisering af  

 fjernvarmeværker og andre større tekniske anlæg.
Lokaliseringen af anlæg,  

 herunder ledningstraceer, må ske inden for rammerne af region- og  

 kommuneplanlægningen.
Der kan i denne forbindelse være behov for afklaring  

 over for sektorinteresser (jordbrug, fredning, veje, andre ledning o.s.v.),  

 jfr.
Energistyrelsens Vejledning 5. Den endelige placering af anlæggene sker  

 i projektudarbejdelsen og projektgodkendelsen.
I den kommunale varmeplan fastlægges endvidere krav til kapacitet i net og  

 anlæg.
Kapacitetskravene kan i planen udformes indirekte, eksempelvis som  

 krav om, at bestemte forbrugerkategorier inden for et geografiske område skal  

 kunne forsynes.
Den endelige dimensionering af rør og anlæg sker som led i  

 udarbejdelse og godkendelse af projekter.
 De overordnede fordelingsnet for naturgas, fjernvarmetransmissionsnet og  

 større varmeproduktionsanlæg, kraftvarmeværker m.v. vil være fastlagt konkret  

 i den regionale varmeplan, og fremgår desuden af regionplanlægningen.  

 Endvidere kan den regionale plan indeholde principper for placeringen af  

 visse anlægstyper (f.eks. halmfyr eller affaldsforbrændingsanlæg).
 Amtsrådet vil i reglen være projektgodkendende myndighed for tværkommunale  

 forsyningsanlæg (ekspropriationsbeslutninger træffes dog forsat af  

 kommunalbestyrelsen).
Tilsvarende indeholder den regionale varmeplan og regionplanlægningen  

 retningslinjer om placering af særligt energiforbrugende og -producerende  

 virksomheder.
Der vil være tale om dels generelle principper for placering,  

 dels om anvisning af konkrete placeringer af større anlæg (vindmøller,  

 særligt energiforbrugende industrier, kraftvarmeværker, gartnerivirksomhed  

 o.s.v.).
Den regionale varmeplan rummer mindstekrav til udbygning af overordnede  

 anlæg/net.
Således vil der være retningslinjer for mindste kapacitet i de  

 overordnede naturgas- eller fjernvarmeledninger, af hensyn til  

 udbygningsmulighederne i et bestemt forsyningsopland.
Fjernvarmeforsyning Den kommunale varmeplan angiver bindende retningslinjer med præcis  

 afgrænsning af fjernvarmeområder samt tidsfølge (evt. foreløbig) for  

 udbygning af de enkelte delområder.
I de tilfælde, hvor det ikke er muligt  

 eller rimeligt at fastlægge områdeafgrænsningen endeligt, bl.a. af tekniske  

 eller økonomiske grunde, fastlægges så vidt muligt procedure og principper  

 for områdeafgrænsningen, således at planen bliver et velegnet instrument for  

 den videre planlægning og administration.
Der kan som nævnt ske mindre  

 justeringer ved projektgodkendelser.
 Fjernvarmeområderne vil i den regionale varmeplan som oftest være angivet  

 som den pågældende by, eventuelt med principper for udvidelse/indskrænkninger  

 i nettet.
 Energikilder i fjernvarmeforsyningen fastlægges ligeledes præcist i den  

 kommunale varmeplan.
Heri kan indgå løsninger, hvor brændselsanvendelsen består af flere  

 brændsler/energiformer (»kombi-løsninger«) eller ændrer sig over  

 årene, således at planen må indeholde rammer eller tidsfølge herfor.  

 Energikilderne vil være behandlet i den regionale varmeplan, med vægt på  

 anvendelsen af lokale energikilder eller naturgasforsyning.
Udnyttelsen af  

 lokale ressourcer kan indgå i regionale og kommunale handlingsplaner.
Den kommunale varmeplan bør også behandle emner vedrørende drift og  

 vedligehold af fjernvarmenet.
Særligt ældre fjernvarmenet påkalder sig  

 opmærksomhed (herunder i delplanlagte byer). Der henvises til  

 Energistyrelsens Vejledning 5, del 2, og til »Notat om generel  

 varmeplanlægning for eksisterende kollektive forsyningsområder«.
Takstforhold til tislutning til fjernvarmeforsyning o.s.v. bør ligeledes  

 behandles i planen.
Der kan redegøres til tilrettelæggelsen af tariffer, for  

 initiativer til øget tilslutning, teknisk indretning af installationer og  

 bygninger o.s.v.
Naturgasforsyning I den kommunale varmeplan tages stilling til, hvorledes de forskellige  

 dele af kommunen kan naturgasforsynes.
Den klare afgrænsning af  

 naturgasforsyningsområder og tidsfølgen for etablering af lokale naturgasnet  

 (herunder forsyning af mindre bysamfund) fastlægges således i den kommunale  

 varmeplan).
 Naturgasforsynede områder vil i den regionale varmeplan omfatte oplande  

 eller større delområder, ligesom den angiver bindende tidsfølge og placering  

 m.v. for etablering af fordelingsnet eller for etablering af lokale  

 naturgasnet, som forsyner områder i to eller flere kommuner.
Naturgasselskabernes levering til samlede net eller mindre bysamfund vil  

 være bl.a. selskabsøkonomisk betinget.
Selskabernes leveringstilsagn vil i  

 øvrigt være direkte knyttet til varmeplangrundlag og evt. kontrakttegning  

 (varmeværker, industri og starttilslutning). Leveringstilsagn benævnes f.eks.  

 »aftalt plan«, »betinget aftalt plan« og  

 »registreret plan«; disse betegnelser refererer til selskabernes  

 kontrakttegning og indbyrdes hæftelsesforhold.
Er der tale om større, samlede net, vil leveringstilsagn være afklaret med  

 den godkendte regionale plan.
For mindre bysamfund/ delområder sker  

 afklaringen normalt i den kommunale varmeplan (efter forhandling). Den  

 regionale plan kan angive principper for den kommunale afklaring, ligesom det  

 kan være formålstjenligt, at der opstilles konkrete handlingsplaner herfor i  

 den kommunale varmeplan, bl.a. omfattende tilslutning af kommunale og andre  

 offentlige bygninger.
Det kan overvejes, hvorledes naturgasforsyning af erhvervsområder og nye,  

 store punktforbrugere (f.eks. kraftvarmeværker og procesforbrugere) sikres i  

 netopbygningen.
Naturgasforsyning af fjern- og blokvarmecentraler må også  

 vurderes nøjere ud fra betragtninger om lastfordeling mellem forskellige  

 energikilder og om forsyningssikkerhed.
 Kobling med anden gasforsyning (F-gas, biogas fra gylle og lossepladser  

 m.v.) må overvejes, herunder mulighederne for forsøgsprojekter.  

 Sammenkoblingen kan forberedes gennem tilrettelæggelse af gasnettets struktur  

 og dimensionering, særligt af distributionsnettet.
Individuel varmeforsyning Den kommunale varmeplan omfatter hele kommunen, og derfor også de områder,  

 som ikke kan opnå fjernvarme- eller naturgasforsyning (d.v.s. det åbne land  

 og afsides beliggende småbyer). I nogle kommuner - typisk landkommuner - vil  

 områderne rumme hovedparten af den opvarmede bygningsmasse, mens der i andre  

 kommuner er tale om en marginal del af bebyggelsen.
Det skønnes, at ca. en  

 femtedel af landets befolkning bor i områder, som ikke vil blive forsynet med  

 naturgas eller fjernvarme, heller ikke på længere sigt.
Opvarmningen må i disse områder alene baseres på forskellige individuelle  

 løsninger (herunder elopvarmning i forskellige former). Det drejer sig på den  

 ene side om »traditionel« oliefyring eller »direkte«  

 elvarme, på den anden side om nyere opvarmningsformer: halmfyr, varmepumper,  

 mindre biogasanlæg o.s.v.
De sidstnævnte opvarmningsformer kan også tænkes  

 udført som små fællesanlæg.
 Individuel varmeforsyning vil også omfatte den del af bebyggelsen i  

 fjernvarme- og naturgasområder, som ikke er tilsluttet de kollektive net.  

 Heraf må en del forventes tilsluttet over en årrække, og varmeinstallationer  

 m.v. må derfor forberedes for tilslutning.
Individuel varmeforsyning er dermed et væsentligt emne i den kommunale  

 varmeplan.
Individuel varmeforsyning kan for øvrigt være behandlet (på meget  

 forskelligt detaljeringsniveau, om overhovedet) i den regionale varmeplan.
I kommuner, hvor der også på langt sigt kan regnes med et overskud af  

 lokale energiressourcer, vil planen kunne indeholde råd og anvisninger om  

 brug heraf i individuelle anlæg.
Planen kan f.eks. lægge op til informations-  

 og konsulentinitiativer for denne bebyggelse.
Den kommunale varmeplan kan således indebære, at der er en vis mængde  

 lokale energiressourcer til individuel opvarmning, hvor disse ikke opsluges  

 af fjernvarmeforsyningen, kraftvarmeværker eller andre anvendelser.
De  

 tekniske løsninger til individuel opvarmning, små fællesanlæg m.v., kan kort  

 gennemgås, bl.a. til støtte for forbrugerne.
 Kommunen kan i varmeplanen overveje, om den selv vil tage initiativ til -  

 eller aktivt støtte - lokale initiativer over for denne bebyggelse.
Som hovedregel må de enkelte brugere selv varetage og finansiere  

 foranstaltninger til energibesparelser og omlægninger.
Fællesindkøb og  

 standardiserede løsninger kan nedbringe omkostningerne væsentligt og dermed  

 bidrage til, at der gennemføres ændringer.
En række forsøgsprojekter omhandler individuel varmeforsyning, og  

 Energistyrelsen kan give yderligere information herom.
Der er igangsat et  

 projekt, der i slutningen af 1987 munder ud i vejledning om energiforsyning i  

 individuelt forsynede områder.
Projekter for individuel varmeforsyning - organisering af fællesprojekter for isolering - udnyttelse af halmpiller til opvarmning i bl.a. små anlæg - etablering af regionalt selskab til fordeling af lokale brændsler - fællesindkøb af individuelle energianlæg - »nabofjernvarme«.
 2.2 Udformning af retningslinjer m.v.
 Den kommunale varmeplans retningslinjer og redegørelse skal udformes, så  

 den indeholder de beslutninger og dispositioner, kommunalbestyrelsen træffer,  

 og så den bl.a. viderefører de overordnede rammer fra Energiministeriets  

 forudsætninger og den godkendte regionale varmeplan.
Retningslinjerne i den kommunale varmeplan kan i øvrigt udformes mere  

 eller mindre forpligtende.
Hvor der er tale om aktiviteter, som er afgørende  

 for planens realisering, og som vedrører planens hovedelementer (netstruktur,  

 områdeinddeling, brændselsanvendelse o.s.v.), vil retningslinjerne have  

 bindende eller anvisende karakter - være programorienterede - og være møntet  

 på selskaber og forbrugere.
Er der tale om målsætninger eller hensigtserklæringer, vil varmeplanens  

 retningslinjer tilsvarende have en mere generel karakter.
Oplysninger om  

 kommunalbestyrelsens mål og hensigter er vigtige budskaber for selskaber og  

 forbrugere, og er desuden rettesnor for den senere administration af  

 varmeplanen, samt for opfølgning vedrørende perspektivdelen.
Endelig kan den kommunale varmeplans retningslinjer indeholde  

 tilkendegivelser om aktiviteter, kommunalbestyrelsen selv agter at iværksætte  

 (undersøgelser, udvidet forsyningsvirksomhed o.lign.). Kommunalbestyrelsens  

 intentioner rækker i reglen betydeligt længere end den regionale plan  

 foreskriver.
Hvor kommunen påtager sig rollen som igangsætter, vil dette være  

 helt åbenbart.
I forhold til den godkendte regionale varmeplan og varmeforsyningslovens  

 §§ 6, 7 og 8 skal den kommunale varmeplan under alle omstændigheder opfylde  

 en række mindstekrav til indholdet.
Disse mindstekrav udtrykker resultaterne  

 af den tidligere varmeplanlægning og samarbejdet herom.
Resultaterne skal  

 konkretiseres i det videre planlægningsforløb.
 Den godkendte regionale varmeplan vil således indeholde retningslinjer  

 eller vilkår for de overordnede anlægs etablering.
Regionale rammer Tidsfølgeangivelser - tidsfølge for etablering af fordelingsnet til naturgasforsyning - tidsfølge for etablering af varmecentraler til naturgas, halm, træ m.v.
 - tidsfølge for etablering af kraftvarmeforsyning m.v.
- tidsfølge for nedlæggelse, ændring eller revurdering af midlertidige  

 anlæg - handlingsplaner for udnyttelse af regionale ressourcer (overskudshalm,  

 biogas m.v.) - tidspunkter for revision af planen.
Vilkår og rækkefølgeangivelser - vilkår, rækkefølge og evt. tidsfølge for naturgasforsyning af  

 forsyningsoplande og af sammenhængende byområder, f.eks. i to eller flere  

 kommuner - vilkår for anlægsændringer m.v. i sammenhæng med forbrugsudvidelser  

 o.lign. (f.eks. ændrede driftsstrategier i nettene) - fordeling af lokale ressourcer til fjernvarmeanlæg, individuel  

 opvarmning, industrielle formål, kraftvarmeværker m.v.
- betingelser vedrørende organisation - oprettelse af informationssystem.
De regionale retningslinjer overføres - mere eller mindre direkte - til  

 den kommunale varmeplan.
De bindende retningslinjer vil blandt andet afspejle  

 konkrete aftaler vedrørende forsyningforhold indgået gennem forhandling  

 mellem kommunalbestyrelsen, forsyningsselskaberne og eventuelt de overordnede  

 myndigheder.
 Den godkendte regionale plan anviser desuden, hvordan indenlandske  

 energiressourcer bruges, således at der blandt andet er taget stilling til  

 anvendelsen af naturgas, halm/træ/affald/biogas, kraftvarmeforsyning fra  

 værker, der udnytter indenlandske energikilder, overskudsvarme o.s.v. inden  

 for regionens fjernvarmeværker (eksisterende/nye). Anvisningerne kan indgå i  

 samlede handlingsprogrammer.
Handlingsplaner Handlingsplaner er et vigtigt element i såvel regional som kommunal  

 varmeplanlægning.
Handlingsplaner koordinerer aktiviteter hos myndigheder,  

 selskaber, energileverandører og forbrugere, og de omfatter planlægning,  

 projektudarbejdelse, aftaler, anlægsaktiviteter, organisation,  

 tilslutningsforhold og andre forhold af betydning for gennemførelsen.
Eksempler på handlingsplaner - anvendelse af overskudshalm - etablering af biogasanlæg som led i gødningshåndtering - udbygning med decentrale kraftvarmeværker, baseret på indenlandske  

 energikilder - opbygning af en naturgasforsyning i et bestemt byområde eller mindre  

 bysamfund (tilslutning af offentlige bygninger, forsyning af  

 fjernvarmeværker, tilslutning af industri o.s.v.) - etablering af nye fjernvarmeværker - øget tilslutning til eksisterende varmeværker.
Eksempel på handlingsplan for udnyttelse af halmoverskud - nærmere kortlægning af halmoverskud og leveringsmuligheder - organisation af indsamling hos jordbrugere (presning, lagring og  

 transport) - dannelse af selskab til etablering og drift af halmfyret varmecentral - aftaler om priser m.v. for halm, varme o.s.v.
- initiativer til etablering af nye fjernvarmeværker, herunder  

 organisation, finansiering og garantier - samlet handlings- og tidsplan for de enkelte aktiviteter.
 Opfølgende initiativer m.v.
I den kommunale varmeplan kan en række videre aktiviteter tages op til  

 behandling, f.eks. kan tekniske og økonomiske undersøgelser, indberetning og  

 andre aktiviteter aftales nærmere med selskaberne.
Den kommunale varmeplan  

 kan således fastlægge en række opgaver, som er drøftet med det enkelte  

 varmeværk, f.eks.:
- Opstilling af et samlet program for det eksisterende fjernvarmenets  

 renovering og drift, herunder blandt andet - - analyser af nettets kapacitetsforhold og strategier for dimensionering  

 ved udskiftning af delstrækninger - - mulighed for at mindske ledningstab og driftudgifter ved sænkning af  

 fremløbs- og returtemperatur (ved at reducere om løb, ændre pumper, øge  

 afkøling o.s.v.) - - samkøring af værkets centraler og kedler til udnyttelse af  

 kedelkapacitet og til energiøkonomiske drift (grundlast/spidslast m.v.) samt  

 forbedring af kedelvirkningsgrader (røggaskøling, miljøforanstaltninger  

 o.s.v.) - Initiativer til øget tilslutning gennem takstpolitik, brugerinformation,  

 tilslutningspligt, nye finansieringsformer m.v.
 - Ressourcestyring i selskabernes anlægs- og driftplaner, således at  

 arbejdskraft og materiel udnyttes rationelt over tid og koordineres med andre  

 aktiviteter i området.
 - Dannelse af lokalt koordinationsorgan vedrørende samordning af  

 anlægsarbejder mellem vejmyndigheder og ledningsejere indbyrdes.
 - Indberetninger fra selskaberne om aktiviteter (budgetter, regnskaber,  

 udbygningsplaner m.v.) som led i et gensidigt informationssystem af betydning  

 for planens opfølgning og eventuel revision.
Selvstændige kommunale initiativer til gennemførelse af  

 varmeforsyningsprojekter kan f.eks. omfatte - økonomiske tiltag (fonde, finansieringgarantier o.s.v.) - dannelse/udvidelse af kommunal forsyningsvirksomhed - borgerinformation - rådgivningsbistand til lokale grupper/varmeværker fra forvaltning eller  

 konsulenter - tilslutning af kommunale bygninger - anvendelse af styringsmidler (forbud mod el-varme, tilslutningspligt for  

 nybyggeri og eksisterende bygninger, etablering af nye fjernvarmeværker,  

 herunder organisation, finansiering og garantier - samlet handlings- og tidsplan for de enkelte aktiviteter.
 Den kommunale varmeplan kan tage spørgsmål op om bygningsmassens isolering  

 og energistyring.
 - Energibesparelser og energistyring i bygninger, (på den ene side  

 naturgas- eller fjernvarmeforsynede bygninger, samt på den anden side  

 individuelt opvarmede bygninger i fjernvarme- eller naturgasområder, som kan  

 tilsluttes).
- Bygninger med særlige energibehov såsom - - hospitaler/sygehuse - - døgninstitutioner - - skoler m.v.
- - erhvervsområder - Principper for etablering af opvarmning og isolering i:
- - individuelt opvarmede bygninger - - lavenergihuse - - bygninger forsynet med varmepumpe eller solfanger - - elopvarmede huse - - sommerhuse m.v.
2.3 Planen opbygning Den kommunale varmeplan udgør grundlaget for administration og må fungere  

 som et brugbart værktøj for planens gennemførelse.
Den bør derfor have en  

 form og et indhold, der gør den anvendelige i den kommunale administration,  

 for borgere og for forsyningsselskaber, og samtidig muliggør amtsrådets påsyn  

 af, om planens retningslinjer er i overensstemmelse med den regionale  

 varmeplan.
Planen kan opdeles i fire hovedafsnit - Indledning - Status - Programdel - Perspektivdel Indledning Varmeplanen kan indledes med et sammendrag.
Det kan omfatte nogle sider,  

 der kort beskriver, hvad en kommunal varmeplan er (hjemmel, retsvirkninger og  

 offentliggørelse), og angiver planens udbygning m.v. og de bysamfund, der  

 berøres af ændringer, evt. vist på et oversigtskort.
Sammendraget kan f.eks.  

 anvendes til en folder (eventuelt en for hvert område/forbrugerkategori), som  

 udsendes til orientering (evt. husstandsomdelt) efter planens vedtagelse.
Status Status omfatter - nuværende varmeforsyningsforhold (kortlægning, ressourceopgørelser m.v.) - resultater fra oplægsfasen - oplæg og skitser, offentlighedsfasen samt  

 kommunalbestyrelsens prioritering (herunder det midlertidige  

 administrationsgrundlag) - afsluttet delplanlægning, godkendte projekter, tilslutning af nybyggeri,  

 elvarmeforbud m.v. samt eventuel nyvurdering heraf - eventuelle særlige lokale undersøgelser (f.eks. vedrørende  

 kraftvarmeforsyning, forsøgsprojekter) - overordnede forudsætninger (f.eks.
Energiministeriets breve af 25. marts  

 1985 og 8. juli 1986 og konkrete regionale forudsætninger) - den godkendte regionale varmeplan (Energiministeriets godkendelse af  

 amtsrådets plan) - aftaler og tilsagn fra forsyningsselskaber.
 Ændres nogle af disse forudsætninger afgørende, f.eks. ved nye  

 planlægningspriser, ændret enhedsforbrug, energiafgifter m.m., er det muligt  

 at sammenligne afvigelserne, og de ændrede forhold kan være et signal til, at  

 kommunen foretager en revurdering af plangrundlaget.
Programdel Programdelen omfatter - retningslinjer - redegørelse (herunder konsekvensbeskrivelse) Programdelen omfatter rammer og handlingsplaner for udbygning og  

 omstilling af varmeforsyningsanlæg.
Beslutningerne præsenteres i form af  

 retningslinjer, ledsaget af en redegørelse.
Det gælder også beslutninger, som  

 effektueres efter en årrække.
F.eks. beslutninger om midlertidige anlæg inden  

 overgang til kraftvarmeforsyning, eller om naturgasforsyning af en mindre by  

 på længere sigt.
Programdelen må som minimum række frem til førstkommende  

 plantillæg eller revision, for at opnå en fornuftig rytme i planlægningen.
Retningslinjerne omfatter de førnævnte emner.
Retningslinjerne må være  

 præcise, af hensyn til selskaberne og forbrugerne.
I redegørelsen forklares og uddybes retningslinjerne.
I redegørelsen  

 indgår kortgrundlag, beskrivelse af planen og konsekvensbelysning  

 (sammenligning med referenceplanen vedrørende energi, samfunds- og  

 selskabsøkonomi, miljø, beskæftigelse, valuta m.v.). Redegørelsen må  

 indeholde fyldestgørende oplysninger om beslutningsgrundlaget og om  

 kommunalbestyrelsens mål og bevæggrunde.
 Uddrag af bemærkninger til § 7 i forslag til lov om varmeforsyning (1979):
 Programdelen er en detaljeret planlægning, som er integreret i kommunernes  

 4-årige budgetlægning.
 I programdelen fastlægges:
 - En nøje afgrænsning af de forbrugssektorer og de dele af kommunens  

 områder, som skal forsynes med bestemte energiformer til varmeforsyning under  

 anvendelse af nærmere angiven forsyningsteknik.
 - En detailstruktur for placering af forsyningsvirksomheder og anlæg for  

 forsyningsnet.
 - En tidsfølge for iværksættelsen af de ifølge programdelen fastlagte  

 omlægninger og nyetableringer af varmeforsyningssystemer.
 - Hvem, der forudsættes at tilvejebringe de planlagte anlæg (kommuner  

 eller private).
 - Angivelse af omkostninger ved planens realisering samt fordelingen  

 mellem kommuner, forbrugere og energileverandører.
 - Forholdet til kommunens fysisk planlægning i øvrigt.
 - Oversigter over beskæftigelses- og miljøpåvirkningen forbundet med  

 programdelens iværksættelse.
Retningslinjer og redegørelse bør være tæt sammenknyttet, f.eks. samlet  

 for hvert geografisk område.
Der bør redaktionelt skelnes klart mellem  

 egentlige retningslinjer og redegørelsesstof.
Dette letter amtsrådets påsyn  

 og brugerens overblik.
Perspektivdel I perspektivdelen opstiller kommunalbestyrelsen de langsigtede  

 målsætninger og fastlægger de overordnede strukturer og forsyningsoplande i  

 kommunens varmeforsyning.
Kommunalbestyrelsen kan også fremkomme med  

 henstillinger og tilkendegivelser om den fremtidige varmeforsyning i de  

 enkelte dele af kommunen.
 Perspektivdelen omfatter desuden emner, som ikke ved planens udarbejdelse  

 og vedtagelse kan fastlægges i programdelen og dermed i de  

 handlingsorienterede retningslinjer.
Der udvikles og afprøves i disse år en række anlægstyper, baseret på  

 lokale energiressourcer og lavtemperatursystemer.
Samtidig ændres og udvikles  

 finansieringsformer og prisrelationer.
Denne udvikling kan bl.a. skabe  

 grundlag for etablering af nye anlæg, og iøvrigt påvirke  

 forsyningsmuligheder.
Dette gælder såvel i områder, der ikke umiddelbart kan  

 fjernvarme- eller naturgasforsynes, som i de eksisterende forsyningssystemer.  

 Nye anlæg er blandt andet af interesse i landdistrikter og småbyerne.  

 Perspektivdelen kan derfor naturligt indeholde en række tilkendegivelser  

 herom.
Målet må være, at man gennem den samlede varmeplanlægning dels kan  

 opfange den tekniske udvikling, dels kan tilpasse varmeforsyningen til de  

 ændrede forudsætninger af organisatorisk, finansiel og økonomisk karakter.
 I perspektivovervejelser er det afgørende, hvordan varmeplanen følges op.  

 Det kan - som nævnt - dreje sig om iværksættelse af særlige undersøgelser og  

 handlingsplaner, der kan føre til, at de lokale ressourcer udnyttes bedre.  

 Eller det kan vedrøre udarbejdelsen af projekter for nye fjernvarmeanlæg.  

 Planopfølgningen sker også gennem plantillæg, revisioner og redegørelser.
Emner i varmeplanlægningen Perspektivdelen må afspejle, at varmeplanlægningen forsætter som en  

 rullende proces, hvor perspektivdelens indhold ved opfølgning overføres til  

 programdelen, når forslagene viser sig teknisk og økonomisk gennemførlige.  

 Der kan komme nye overvejelser ind i den nye perspektivdel - og så fremdeles!  

 Gennem denne rullende proces udvikles den kommunale varmeplans indhold, også  

 i en geografisk dimension.
Uddrag af bemærkning til § 7 i forslag til lov om varmeforsyning (1979) Perspektivdelen består i en oversigtlig planlægning der angiver nogle mål,  

 der er knyttet til et fremtidigt boligtal, opvarmningsbehov eller lignende.
 I perspektivdelen kan fastlægges:
 - En hoveddeling af kommunens areal i områder, som påtænkes forsynet med  

 bestemte energiformer under anvendelse af nærmere angiven forsyningsteknik.
 - En grovstruktur for placering af forsyningsvirksomheder og for  

 udstrækningen af tilhørende forsyningsområder/-net, herunder placering af  

 virksomheder, som i forbindelse med deres drift afgiver overskudsvarme, som  

 kan anvendes til bygningers opvarmning m.v.
 - En rangordning af de ifølge perspektivdelen fastlagte omlægninger og  

 nyetableringer af varmeforsyningssystemer.
 - Oversigter over perspektivdelens relationer til anden langsigtet  

 planlægning, herunder den regionale varmeforsyningsplan, samt vurdering af  

 miljøpåvirkningen.
 - Oversigter over de totale investeringer og disses finansiering.
 Det er af betydning, at kommunalbestyrelsen formulerer reelle og  

 forpligtende målsætninger - også i denne del af varmeplanen.
Det sker ved at udpege de byer og delområder, som er egnet for kollektiv  

 varmeforsyning på lidt længere sigt, og at tilrettelægge administration af  

 bl.a. elvarmeforbud i disse områder herefter; Desuden må kommunalbestyrelsen opstille mål for fjernvarmeværkernes  

 brændselsanvendelse på lidt længere sigt, således at f.eks. importeret  

 brændsel erstattes med indenlandske energikilder, afhængigt af prisforhold.
 Endelig kan der i perspektivdelen fastlægges undersøgelser og andre  

 planlægningsaktiviteter i en art handlingsprogram, bl.a. rettet mod senere  

 revurdering af perspektivdelen.
Opfølgning af program- og perspektivdelen Opfølgning af varmeplanen kan eksempelvis ske ved, at den kommunale  

 forvaltning - eventuelt i sammenhæng med udbygningsplaner eller budgetlægning  

 i selskaberne og kommunen - redegør om plangennemførelsen over for  

 kommunalbestyrelsen.
Redegørelsesemner - programdelens gennemførelse - eventuelle ændringer i forudsætninger og planens grundlag - perspektivdelens mål - aktiviteter, gennemført siden planens vedtagelse.
 Kommunalbestyrelsen (eller det pågældende udvalg) kan tage stilling til,  

 hvorvidt denne redegørelse fører til nyvurderinger, fremskyndelse af  

 projekter eller ændringer i varmeplanens program- og perspektivdel gennem en  

 supplering, justering eller revision af planen.
 Det er muligt at inkorporere sådanne beslutninger i de flerårige kommunale  

 budgetter på linje med andre sektorplaner, og forsyningsselskaberne kan  

 samtidig indrette deres udbygningsplaner og budgetter efter planvedtagelser  

 og andre beslutninger i kommunalbestyrelsen.
3. PLANLÆGNINGSARBEJDET Udarbejdelsen af den kommunale varmeplan er en arbejdsproces med mange  

 parter involveret.
Kommunen er initiativtager og organisator, og bør fra  

 starten sikre sig overblik i samarbejdet med de mange interessenter.
En  

 bevidst satsning på formidling og inddragelse af selskaber, leverandører og  

 offentligheden være kan nyttig, også efter planens færdiggørelse.
Planen skal følges op gennem initiativer og handlinger, der på forskellig  

 måde inddrager et stort antal interessenter.
Planens gennemførelse fordrer en  

 aktiv medvirken fra hver interessent - som tilsvarende har en række bidrag,  

 krav og forventninger til planen.
Interessenterne besidder en konkret viden  

 og kan (og skal efter lovgivning) give oplysninger til brug af planarbejdet -  

 og samtidig ønsker de som oftest at præge resultaterne.
Samarbejdet vil  

 derfor dels have en formel karakter med gensidig information, forhandlinger  

 m.v., dels kunne være en udviklende dialog.
En gunstig udvikling i kommunens  

 samarbejde med interessenterne kan føre planlægningen ind i »en god  

 cirkel«, d.v.s. et optimalt resultat i en helhedsvurdering.
 Kommunen fastlægger og styrer varmeforsyningsforholdene gennem den  

 kommunale varmeplan og den efterfølgende administration m.v.
 Energiministeriet/Energistyrelsen varetager statslige tilskudsordninger,  

 administrative regler m.v. og udstikker desuden de overordnede rammer for den  

 kommunale varmeplans indhold gennem godkendelsen af den regionale varmeplan  

 og forudsætninger i øvrigt.
 Amtskommunen varetager disse interesser ved påsynet af den kommunale  

 varmeplans overensstemmelse med den regionale plan.
 Det praktiske ansvar for varmeproduktionen og distributionen til  

 forbrugerne hviler på kommunale eller private forsyningsselskaber, mens  

 betalingen for varmeforbruget og finansieringen påhviler den enkelte  

 forbruger.
 Som led i varmeproduktion spiller levererandører af energi (halm, træflis,  

 biomasse, naturgas, overskudvarme, kraftvarme o.s.v.) samtidig en rolle.
Gruppering af parterne - Forsyningssiden - - eksisterende forsyningsselskaber (fjernvarme, naturgas, kraftvarme,  

 affaldsforbrænding m.fl.
- - mulige, fremtidige forsyningsselskaber (f.eks. lokalt arbejdende  

 grupper, ny selskabsdannelser) - Leverandørsiden - - eksisterende energi-/brændselsleverandører (kraftvarme, overskudvarme,  

 lokale brændsler som halm, træflis, affald og biogas) - - mulige energi-/brændselsleverandører - Forbrugersiden - - eksisterende forbrugere (er muligvis repræsenteret gennem eksisterende  

 forsyningsselskaber eller som storforbrugere, boligselskaber, industri,  

 amtsinstitutioner o.s.v.) - - potentielle forbrugere (kan være repræsenteret via kommunen eller  

 lokale arbejdsgrupper, boligforeninger, erhvervssammenslutninger m.fl.) Inddragelsen af disse parter kan gøres resultatorienteret, således at  

 eksempelvis problemstillinger om finansielle og organisatoriske forhold søges  

 løst, eller at der sker afklaring af leverandørforholdene for en lokal  

 energikilde.
Der har allerede været samarbejdet i kortlægnings- og oplægsfasen.  

 Samarbejdet under planudarbejdelsen vil i reglen være mere intensivt og  

 f.eks. omfatte drøftelser med henblik på et afstemme selskabernes  

 udbygningsplaner med den kommunale varmeplan.
Samarbejdet fortsætter i  

 gennemførelse og opfølgning af varmeplanen.
 Inddragelse af nogle af interessenterne kan i praksis bedst foregå gennem  

 de lokale organisationer (f.eks. landboorganisation, skovejere,  

 grundejerforeninger). Inddragelsen af de eksisterende forsyningsselskaber  

 (fjernvarmeværker, gasselskaber m.v.) er foreskrevet i varmeforsyningsloven.
 Forsynings- og leverandørsiden bør som minimum deltage gennem hele  

 planprocessen, mens større enkeltforbrugere, institutioner og forbrugersiden  

 i øvrigt kan inddrages efter behov.
 I nogle tilfælde kan det være en fordel at inddrage amtskommunens  

 teknikere, eventuel ekspertise vedrørende energianlæg eller andre, som kan  

 bistå ved teknisk krævende projekter m.v.
Kommunal varmeplangruppe I mange kommuner, særligt mindre kommuner, kan det være en god ide at  

 oprette en planlægningsgruppe (vist i figuren), som kan stå for udarbejdelsen  

 af varmeplanen, og for det er muligt at inddrage synspunkter og forslag fra  

 den enkelte interessenter, samt skabe forståelse og engagement vedrørende  

 planens indhold og virkeliggørelse.
Til planlægningsgruppen knyttes kommunens  

 varmeplanlæggere, samt evt. rådgivere og konsulenter.
Planlægningsgruppen  

 sammenkaldes regelmæssigt gennem hele planprocessen, i forhold til  

 planprocessens delaktiviteter, så gruppen løbende kan bidrage i  

 planarbejdet.
3.1 Udarbejdelse af planen Et samlet overblik over planarbejdet gør det muligt at styre processen til  

 et resultat inden for de tidsfrister, som fastlægges ved godkendelsen af den  

 regionale varmeplan.
Opstilling af en aktivitetsplan for arbejdet kan således  

 være til stor hjælp.
I figuren et vist et eksempel på en aktivitetsplan.
Den må indrettes  

 efter de lokale forhold ved det konkrete projekt, og opfølgning er til  

 stadighed nødvendig, særligt i tidskritiske faser som ved planens/projektets  

 afsluttende behandling eller ved anlægsstart.
Tids- og aktivitetsplan for den samlede varmeplanlægning  

 (eksempel) Den regionale varmeplan ajourført kortlægning (kommune) 1. oplæg (kommune) sammenfatning (amt) regionale skitser 2. oplæg (kommune) offentlighedsfase (amt, kommune) politisk beslutning (kommune) politisk beslutning (amt) forhandling om forudsætninger (amt, Energimin.) regional varmeplan (amt) godkendelse af regional varmeplan (Energimin.) Den kommunale varmeplan status, mål, forudsætninger (kommune) drøftelser, forhandling (kommune, selskaber) foreløbig plan (kommune) konsekvensanalyser (kommune) rapport: retningslinjer, redegørelse (kommune) foreløbig vedtagelse (kommune) høring (amt, offentlighed, selskaber m.v.) endelig vedtagelse (kommune) opfølgning, revision (kommune) Projekter naturgasfordelingsledning - projektudarbejdelse (naturgasselskab) - godkendelse (amt/kommune) - etablering (naturgasselskab) naturgas til mindre byer - projektarbejdelse (naturgasselskab) - godkendelse (kommune) - etablering (naturgasselskab) - tilslutning (naturgasselskab) nyt halmvarmeværk - stiftende generalforsamling (plangruppe) - projektforslag (varmeværk) - godkendelse (kommune) - tilskudsmidler (Energistyrelsen) - etablering (varmeværk) - tilslutning (varmeværk, kommune) Undersøgelser m.v.
biogas - ressourcer (kommune) - anvendelsesmuligheder (kom., landboforen.) varmeforsyning i spredt bebyggelse (kommune) - besparelsesmuligheder - indpasning af vedvarende energi - etablering af kollektive systemer indberetninger - fra selskaber til kommune - fra kommune til amt Selskabernes beslutninger indgår som selvstændige aktiviteter, ligesom  

 projektfasen må inddrages (projektgodkendelser, ekspropriation,  

 anlægsarbejde, driftsstart o.s.v.). Det er desuden væsentligt at afse god tid  

 til politisk behandling, og evt. lægge »midtvejsmøder« ind i  

 tidsplanen.
Eksempel på aktiviteter i planudarbejdelse - opstilling af status, mål, bindinger og forudsætninger - drøftelser med selskaber m.fl.
- foreløbig målfastlæggelse og opstilling af kommunal varmeplan - konsekvensanalyser af den kommunale varmeplan - udarbejdelse af rapport med retningslinjer og redegørelse - foreløbig politisk behandling - høring af amtskommunen og andre (selskaber, offentlighed m.v.) - vedtagelse af den kommunale varmeplan - vedtagelse af den kommunale varmeplan - projektarbejde m.v.
- opfølgning Gennem opstilling af status, forudsætninger og bindinger for den kommunale  

 varmeplan er det muligt at afdække spillerummet for den kommunale varmeplan.  

 F.eks. vil mange kommuner gennem oplægsfasen have etableret et midlertidigt  

 administrationsgrundlag, og oplægsfasen kan - ud over hovedskitserne - have  

 omfattet vurderinger af den eksisterende fjernvarmeforsyning, herunder  

 undersøgelser vedrørende renovering, øget tilslutning, samkøring, ændrede  

 driftsbetingelser etc.
Samtidig er de enkelte forsyningssystemer udbygning og  

 afgrænsning belyst, herunder specielt afgrænsning mellem naturgas- og  

 fjernvarmeforsyning.
Oplægfasen kan også have omfattet undersøgelser og  

 vurderinger af mulighederne for etablering af nye fjernvarmeværker eller  

 biogasanlæg, f.eks. i mindre byer.
Overvejelser af organisatorisk og  

 økonomisk karakter har måske også indgået i oplægsfasen.
Status og mulige  

 målsætninger kan eventuelt drøftes i kredsen af interessenter.
 Ved den foreløbige fastlæggelse af målsætningerne for den kommunale  

 varmeplan kan den nævnte oversigt over status, forudsætninger og bindinger -  

 sammen med målsætningsovervejelser - lægges frem for politikerne, eventuelt  

 ved et arbejdsmøde i kommunalbestyrelsen.
 Til støtte for måldiskussionerne kan der være behov for særlige analyser,  

 f.eks. af økonomiske konsekvenser ved valg af den ene eller anden løsning.  

 Disse undersøgelser må indpasses i det videre planarbejde, eventuelt i en  

 justeret aktivitetsplan for planlægningsprocessen.
 På baggrund af målsætningsovervejelserne og forskellige synspunkter og  

 forslag fra selskaber, offentlighed m.v., kan udformning af planforslagets  

 retningslinjer og redegørelse påbegyndes.
Overvejelser om organisation, aftaler, finansiering m.v. starter tidligt i  

 processen.
Der skal tages stilling til, hvem der driver og bygger anlægget,  

 og hvorledes energileverancen og markedsopbygning tilrettelægges.
Der kan  

 eksempelvis være tale om, at der - som led i handlingsplaner - sikres  

 holdbare tilsagn og aftaler om levering og aftag af lokale energikilder, som  

 spiller en vigtig rolle i mange kommuners fremtidige varmeforsyning.
Forinden  

 varmeplanen endeligt vedtages, bør der tilsvarende foreligge aftaler om  

 kraftvarme- eller overskudsvarmelevering, leveringstilsagn fra  

 naturgasselskabet o.s.v.
Oplysninger og inspiration vedrørende aftalerne og  

 kontrakternes udformning kan bl.a. hentes fra kommuner og selskaber, der  

 allerede har indgået leverings- og leverandøraftaler.
Konsekvensbelysning udføres dels i samarbejde med de pågældende  

 forsyningsselskaber (bl.a. ud fra udbygningsplaner, skitseprojekter og  

 økonomiske overslag), dels med hjælpeværktøjer i form af EDB-modeller m.v.  

 samt »Forsyningskatalog 85«.
For områder, der ikke dækkes af  

 eksisterende forsyningsselskaber, kan konsekvensbelysningen baseres på  

 oplægsfasens skitseprojekter og tilknyttede undersøgelser, eller der kan  

 fremdrages erfaringer fra forskellige pilotprojekter.
Når planforslagets hovedkonturer foreligger i form af retningslinjer og  

 redegørelse sammen med konsekvensbelysning, kan resultaterne drøftes videre i  

 interessentkredsen.
Samtidig fastlægges rapportering, herunder høring over og  

 formidling af planen over for selskaber og forbrugere.
 Kommunalbestyrelsen kan herefter foreløbigt vedtage planforslaget og sende  

 forslaget til påsyn hos amtsrådet (varmeforsyningslovens § 8.) Giver  

 amtsrådets påsyn anledning til forhandling om ændringer m.m. i planens  

 indhold, må de berørte parter inddrages heri.
 Kommunalbestyrelsen kan endeligt vedtage den kommunale varmeplan efter  

 enighed med amtsrådet, hvorefter planen offentliggøres.
3.2 Høring og offentliggørelse Offentligheden kan eventuelt inddrages, når planforslaget foreligger, og  

 inden varmeplanen vedtages endeligt i kommunalbestyrelsen.
I de kommuner,  

 hvor offentligheden ikke tidligere har været inddraget (i oplægsfasen), er  

 offentlighedsperiode af mindst 3 måneders varighed obligatorisk.
Når den kommunale varmeplan er endeligt vedtaget, skal den offentliggøres,  

 jfr.
Energiministeriets bekendtgørelse om varmeforsyningslovens kapitel 2.
Høring over planforslag Kommunalbestyrelsen skal høre amtsrådet over forslaget til den kommunale  

 varmeplan.
Samtidig er der behov for at få forsyningsselskabernes og andre  

 parters reaktioner på forslaget, inden disse parter bindes gennem  

 kommunalbestyrelsen endelige vedtagelse.
I delplanlægningen er der i øvrigt foreskrevet en 6 ugers høring over  

 delplanforslag - samme frist, som gælder ved høring over projekter.
Denne  

 høring har først og fremmest haft karakter af en indsigelsesmulighed, viser  

 erfaringerne fra delplanlægning og projektbehandling.
Indsigelserne er kommet  

 fra selskaber eller enkelte forbrugere, som mener, deres interesser  

 tilsidesættes ved planens/projektets gennemførelse.
Offentlighedens inddragelse omkring forslag til den kommunale varmeplan  

 vil sjældent være anledning til det samme omfang af debat som i oplægsfasen,  

 uanset om kommunalbestyrelsen gør en særlig indsats for at skabe interesse  

 for forslaget.
På den anden side præsenteres borgerne nu for udkast til  

 konkrete beslutninger, som man kan forholde sig ret præcist til.
 Planforslagets perspektivdel - f.eks. spørgsmål om etablering af nye  

 fjernvarmeværker på længere sigt - kan naturligvis gøres til genstand for  

 mere åben debat og overvejelser.
 Høringen over planforslaget kan målrettes - dels gennem indkredsning af,  

 hvem der kan have størst interesse i et deltage i høringen, dels gennem valg  

 af kommunikationsformer.
Offentliggørelse af den vedtagne varmeplan Når kommunalbestyrelsen har vedtaget varmeplanen endeligt, er der behov  

 for at informere om planens indhold.
Forbrugerene har behov for at kende  

 planens konsekvenser for deres ejendom og lokalområdet, og indrette  

 dispositioner vedrørende varmeinstallationer, energibesparelser o.s.v. i  

 overensstemmelse hermed.
Informationen kan f.eks. bestå af et sammedrag af  

 varmeplanen i det pågældende (lokal-)område.
Forbrugerne modtager i øvrigt andre informationer, dels fra kommunen, dels  

 fra fjernvarme- og naturgasselskaberne.
Forskellige energileverandører (olie-  

 og elselskaber m.fl.), VVS-installatører, sælgere af varmeteknik og andre  

 annoncerer på forskellig vis.
Informationsstrømmen i form af reklamer,  

 annoncer, tilbud, medlems- og forbrugerblade, pressen o.s.v. kan være med til  

 såvel at øge forbrugerens bevidsthed som at skabe voksende forvirring om,  

 hvorledes man som forbruger disponerer klogest.
Klar besked fra kommunen kan  

 være både nødvendig og velkommen.
 Den kreds af forbrugere, som i dag har individuel opvarmning, men som har  

 mulighed for at tilslutte sig fjernvarme- eller naturgasforsyning, må have  

 særlig grundig information (markedsføring), som kan tilrettelægges i et  

 samarbejde mellem forsyningsselskab og kommune.
En brugerorientering kan omfatte oplysninger om - hvordan forskellige brugergrupper berøres - hvornår omlægning forventes - hvilken organisation, der gennemfører planen - hvad det vil koste - hvilke virkemidler, der vil blive anvendt.
 Offentliggørelsen af den kommunale varmeplan kan også være starten på  

 videre drøftelser og overvejelser om bestemte emner, der indgår i  

 perspektivdelen eller i handlingsplaner.
Kommunikationsformer Valg af kommunikationsform afhænger af de oplysninger, der skal formidles,  

 og af målgruppen.
Den kommunale varmeplan - og planforslaget - har form af en rapport.  

 Rapporten distribueres til høringsparter og særligt interesserede.
Rapporten  

 skal også kunne gennemses - fremlagt i forvaltningen eller på biblioteker.  

 Den skal i øvrigt kunne rekvireres.
Et sammendrag i rapporten kan muligvis være egnet for en folder, pjece  

 eller brochure, som kan trykkes i større oplæg og eventuelt uddeles og lægges  

 frem.
Husstandsomdeling sikrer, at varmeplanens hovedtræk kendes i en større  

 kreds.
 Forud for borgermøder, som led i markedsføring eller ved meddelelse af  

 kommunale påbud m.v. kan et krav til hver enkelt forbruger o.s.v. anvendes.  

 Et brev kan indeholde afgrænsede informationer, f.eks. et konkret tilbud om  

 naturgas, tilslutning til fjernvarme, mulighed for isolering m.v.
Annoncer kan bruges til at fortælle om møder, fremlæggelse af planen,  

 særlige planlægningsspørgsmål, træffetid i forvaltningen o.s.v.
Nogle  

 kommuner har i oplægsfasen anvendt helsidesannoncer i husstandsomdelte  

 lokalaviser i stedet for særlige pjecer/tryksager.
 Pressemeddelelser, artikler og læserbreve kan være med til at give  

 varmeplanen omtale.
 Det kan også være en god ide at arrangere en (vandre-)udstilling, som kan  

 placeres på f.eks. biblioteket, rådhuset, skolen, posthuset, banken eller  

 sparekassen.
 Andre kommunikationsmidler, som kan anvendes - evt. i kombinationer - er  

 borgermøder, studiekreds, pressemøde, telefontid, træffetid, butik, video og  

 dias, debatavis, plakater og busreklamer.
 Råd, vejledning og yderligere oplysninger kan indhentes hos  

 Energistyrelsen eller gennem Informationssekretariatet for Vedvarende Energi.  

 Der henvises i øvrigt til »Varme tips«, Energistyrelsen, juli 1983.
4. OPFØLGNING Kommunalbestyrelsen har et samlet ansvar for udviklingen på  

 varmeforsyningsområdet.
En række løbende opgaver vedrørende  

 projektgodkendelser og anmeldelser, tilslutning, forbud m.v. er efterhånden  

 indarbejdet i en fast administrativ praksis.
Efter varmeplanens vedtagelse  

 kommer nye opgaver til som led i gennemførelsen.
Egentlige tilsynsopgaver og  

 senere opfølgning vedrørende planen og dens gennemførelse indgår også i  

 kommunens arbejde.
 Indtil varmeplanens vedtagelse har anvendelsen af virkemidler hvilet på  

 det midlertidige administrationsgrundlag.
Midlertidig administration - forbud mod elvarme i byområder - fortsat tilslutning af eksisterende fjernvarmeforbrugere - midlertidig udskydelse af forskellige udbygningsprojekter for  

 fjernvarmen - overgangsordninger - F-gasprojekter - olietankadministration - information om varmeplanlægning Den kommunale varmeplan rummer mål, hensigter og rammer for de forskellige  

 interessenters aktiviteter.
Kommunalbestyrelsen skal virke for planens  

 gennemførelse - i praksis sørge for, gennem aktivt samarbejde og styring, at  

 de forskellige parter bidrager.
Om nødvendigt må kommunalbestyrelsen selv  

 udarbejde og sørge for, at de projekter, som planen foreskriver, gennemføres.  

 En kombineret anvendelse af administrative, økonomiske og andre virkemidler  

 kan medvirke til varmeplanens gennemførelsen.
 § 13.  Kommunalbestyrelserne og amtsrådene skal ved  

 administrationen af denne lov virke for varmeforsyningsplaneres gennemførelse  

 og må ikke træffe afgørelser i strid med en endeligt vedtaget kommunal  

 varmeforsyningsplan eller en godkendt delplan efter § 12.
 I konkrete tilfælde kan de kommunale myndigheder dog dispensere fra en  

 plan efter regler fastsat af energiministeren.
Planen vil i reglen indeholde præcise retningslinjer for de nærmest  

 forestående aktiviteter i programdeles.
Ligeledes danner perspektivdelens  

 målsætninger, henstillinger og tilkendegivelser baggrund for en aktiv  

 opfølgning.
Aktiviteterne kan være så præcist fastlagt i planen, at hver parts opgaver  

 er beskrevet og tidsfæstet.
I andre tilfælde vil planen udgøre en ramme, hvor  

 rollefordelingen aftales i det videre arbejde.
Det kan desuden være  

 tilkendegivet i planen - typisk for perspektivdelen - at kommunalbestyrelsen  

 selv vil fortsætte planlægning og undersøgelser og efterhånden tage  

 initiativer, f.eks. som led i planrevision.
4.1 Administrative virkemidler Kommunalbestyrelsen råder over en række administrative virkemidler efter  

 varmeforsyningslovens kapitel 4. Beslutninger efter reglerne i kapitel 4 er  

 juridisk bindende for selskaber og forbrugere (hvor planerne ikke er direkte  

 forpligtende). Den kommunale varmeplan rummer retningslinjer for  

 projektudarbejdelse og -behandling, og vil være et vigtigt grundlag for  

 beslutninger om brug af administrative virkemidler (påbud/forbud o.s.v.).
Figuren viser en grov oversigt vedr. varmeforsyningslovens  

 administrative styringsmidler.
For en detaljeret gennemgang henvises til  

 lovens kapitel 4 med tilhørende lovbekendtgørelser og cirkulærer.
Vejledning  

 5/2 vejleder om styringsmidlernes anvendelse.
Regler og vejledning om anvendelsen af de administrative virkemidler  

 fremgår blandt andet af - lov om varmeforsyning (VFL) - bekendtgørelse og cirkulære vedrørende godkendelse m.v. af projekter for  

 kollektive varmeforsyningsanlæg (PBK) - bekendtgørelse og cirkulære vedrørende tilslutning m.v. til kollektiv  

 varmeforsyningsanlæg (TBK) - vejledninger (Vejledning 5, del 1 og 2, med eksempler).
Lovens styringsmidler På baggrund af et godkendt projekt kan kommunalbestyrelsen tage stilling  

 til anvendelsen af påbud m.v.
VFL § 16 og TBK § 15 - Påbud til forsyningsselskaber (idet der skal foreligge plangrundlag)  

 vedrørende:
- - forsyningsområder - - energiøkonomisk drift - - samkøring med andre anlæg.
VFL § 17 og TBK § 16 - Påbud til forsyningsselskaber vedrørende:
- - indretning af produktionsanlæg - - brændselsanvendelse, art og omfang.
VFL § 18 og TBK §§ 4 og 5 - Påbud om tilslutning af ny bebyggelse.
VFL § 19 og TBK § 7/Vejl. 5/2 - Påbud om fortsat tilslutning af eksisterende bebyggelse.
VFLl § 19, TBK §§ 6, 8 og 9 - Påbud om tilslutning af eksisterende bebyggelse (tidligst efter 9 år,  

 eller eventuelt ved udskiftning af væsentlig installation).
VFL § 20 og TBK § 14 - Påligning af anlægsbidrag efter VFL § 20.
VFL § 22 og PBK § 16 - Ekspropriation.
VFL § 21 og TBK § 15 - Forbud mod nærmere angivne opvarmningssystemer (forbud mod elvarme) kan  

 anvendes (også af amtsrådet), før der foreligger en kommunal varmeplan eller  

 godkendt projekt, såfremt det skønnes nødvendigt for gennemførelsen af  

 varmeplanlægningen.
Varmeplanens vedtagelse er anledning til at vurdere brugen af  

 styringsmidler over for selskaber og forbrugere.
De midlertidige ordninger  

 kan i mange tilfælde afløses af permanente; - og brugen af tilslutningspåbud  

 m.v. kan eventuelt udvides.
 Kommunalbestyrelsens og amtsrådets administration efter anden lovgivning -  

 lokalplaner, miljøgodkendelser, olietankadministration o.s.v. - kan indrettes  

 i overensstemmelse med den vedtagne varmeplan.
4.2 Økonomiske virkemidler Gennemførelse af et varmeforsyningsprojekt beror i sidste ende på det  

 selskabs- og brugerøkonomiske incitament.
Uanset gunstig samfunds- og  

 lokaløkonomi er adskillige projekter i tidens løb strandet på ringe økonomi  

 for forbrugere (og for selskab). Der findes imidlertid en række virkemidler,  

 som kan medvirke til en gunstig brugerøkonomi (såvel omkostning ved  

 tilslutning som fremtidige varmeudgifter). Disse økonomiske virkemidler  

 sigter på at understøtte selskabsinitiativer (f.eks. gennem finansiering og  

 tilskud) og tilbyde forbrugerne vilkår, som er tilpasset deres  

 likviditetsforhold og skatteforhold (f.eks. gennem finansiering). Ordningerne  

 sigter mod at gøre brugerens økonomiske forhold efter omstilling/tilslutning  

 sammenlignelige med - og helst bedre end - anden forsyning (f.eks. fortsat  

 oliefyring eller overgang til f.eks. eldrevet varmepumpe). Der kan også  

 tilbydes overgangsordninger og kapitalgarantier/fortrydelsesmuligheder, som  

 fjerner forbrugerens økonomiske risici ved tilslutning.
Varmeafregningen vil kunne indrettes, så der er en samlet besparelse for  

 forbrugeren, set over en årrække.
Besparelse det første og de nærmestfølgende  

 år er afgørende for de fleste forbrugeres valg.
Et varmeforsyningsprojekts  

 muligheder for at overføre underskud og kapitalomkostninger til senere år kan  

 derfor være bestemmede for dets gennemførelse.
Udnyttelse af takstpolitik,  

 muligheder for refinansiering, indeksbelåning, statstilskud o.s.v. kan i  

 øvrigt resultere i klare brugerøkonomiske fordele.
En vifte af forskellige  

 tilbud kan desuden betyde, at det er netop et udbud af muligheder, som kan  

 tilfredsstille de individuelle behov - den ene forbruger kan f.eks. være en  

 pensionist med et udslidt oliefyr, dårlig likviditet og manglende  

 skattefradragsmuligheder; en anden forbruger kan være en husstand med høj  

 skattepligtig indkomst, som har udnyttet lånemulighederne ejendommen, og som  

 har et intakt, men uøkonomisk varmeanlæg.
Eksempler på økonomiske virkemidler Låneformer - Indekslån - Realkredit, kommunegaranterede lån - Udlandslån - Særlige lånetyper Tilskud, rabatter m.v.
- Tilskud fra Energistyrelsen - Tilskud fra EF - Teknologi- og forskningmidler - Storkøb, fælleskøb og licitation - Koordinering af anlægsarbejder ved veje, telefon, antenne, kloak, vand  

 m.v.
 Takster, tariffer m.v.
- Fremføring af underskud/prisudligning - Anlægsbidrag (VFL § 20) - Tilslutningsafgifter - Introduktionsrabatter m.v.
- Engangsbidrag fra forbrugere - Leje/låneordninger for installationer - Aftaler med VVS-firmaer, pengeinstitutter m.v.
- Regulering via faste/forbrugsafhængige afgifter 4.3 Kommunen som initiativtager og formidler Kommunalbestyrelsen har en koordinerende rolle i anvendelsen af  

 styringsmidler og virkemidler, både som igangsætter og formidler.
 Kommunalbestyrelsen kan, som indledning til et eventuelt projekt, foretage  

 rundspørge hos borgerne, måske afholde vejledningen beboerafstemninger,  

 informere på forskellig vis og opfordre til danne af lokale grupper, tilbyde  

 rådgivning o.s.v.
I selve undersøgelses- og projektfasen kan kommunalbestyrelsen sørge for - at forvaltningens tekniske bistand kanaliseres til det pågældende  

 projekt, - at der nedsættes projektgrupper, - at der stilles lokaler og materiale til rådighed, - at der ydes bidrag til konsulentbistand, - at vejlede/ansøge vedrørende statstilskud og tilskud fra EF, - at kontakte pengeinstitutter, organisationer, forskningsinstitutter m.v.
 Kommunalbestyrelsen kan deltage i organisation af varmeforsyning,  

 energileverancer og varmeforbrug.
I mange kommuner er fjernvarmeforsyningen således kommunalt drevet.
Det  

 kan tænkes, at der etableres kommunal forsyningsvirksomhed i kommuner, hvor  

 dette ikke er tilfældet i dag, eller at den eksisterende kommunale forsyning  

 ekspanderer til nye byer og byområder (f.eks. ved etablering af nye, mindre  

 fjernvarmeværker).
Kommunen kan endvidere deltage i selskabsdannelser - tværkommunalt sker  

 dette f.eks. i de regionale naturgasselskaber.
Kommunalbestyrelsen kan gå  

 aktivt ind i en lokal selskabsdannelse og påtage sig rollen som  

 initiativtager med udgangspunkt i f.eks. en kommunal bygning i den pågældende  

 by.
 Kommunen har - sammen med bl.a. landbrug, skovbrug, amtskommunen og  

 nabokommuner - indflydelse på leverancemulighederne for eventuelle uudnyttede  

 lokale energikilder (overskudshalm, skovflis, overskudsvarme fra industrier,  

 affaldsforbrænding, biogas m.v.). En udnyttelse af disse ressourcer i  

 fjernvarmeforsyningen (f.eks. gennem omstilling af eksisterende værker,  

 blokvarmecentraler o.s.v.) kan sikres ved, at kommunalbestyrelsen går ind i  

 selskaber af energileverandører (energiselskaber) til udnyttelse af en eller  

 flere af de lokale energikilder.
Et yderpunkt for et sådant energiselskabs virke kunne omfatte hele  

 processen fra indsamling og oparbejdning af brændsel, til installering af  

 fyringsanlæg.
På den side kunne selskabets aktiviteter begrænses til  

 rådgivning, leverancekoordinering, udarbejdelse af standardkontrakter og  

 markedsføring.
Offentlige bygninger - skoler, daginstitutioner, kontorer, sygehus,  

 fængsler o.s.v. - vil i reglen være et væsentligt kundegrundlag for  

 fjernvarme- og gasnet.
Kommunen har herved god muligheder for at deltage i  

 realiseringen af et projekt, ligesom kommunen er et naturligt kontaktled til  

 amts- og statsinstitutioner.
Kommunens rolle kan her ses i sammenhæng med  

 planlægningen for energibesparelser i offentlige bygninger (lov nr. 301 af  

 10. juni 1981 om begrænsning af energiforbruget i bygninger).
 Uanset graden af kommunalt engagement er det væsentligt, at kommunen som  

 varmeplanmyndighed til stadighed formidler ny viden af teknisk,  

 organisatorisk og økonomisk karakter til eksisterende og potentielle  

 varmeværker, leverandører, grupper af forbrugere m.fl.
LITTERATURLISTE 1. Bekendtgørelser og cirkulærer 1.1  Lov om varmeforsyning.  Lovbekendtgørelse nr. 330 af 29. juni  

 1983, Energiministeriet.
 1.2  Bekendtgørelse om kapitel 2 i lov om varmeforsyning.  

  Energiministeriets bekendtgørelse nr. 187 af 17. maj 1984.
 1.3  Forudsætninger for valg af forsyningsformer i  

 varmeplanlægningen.  Energiministeriets skrivelse 25. marts 1985.
 1.4  Aftale om udbygning med decentrale kraftvarmeværker.  

  Orienteringsskrivelse fra Energiministeriet 8. juli 1986.
 1.5  Klar besked om varmeforsyning.  Regelsamling fra Dafolo A/S,  

 februar 1986.
2. Vejledninger, notater og pjecer fra Energistyrelsen 2.1  Kortlægning.  Supplement nr. 1, juni 1982.
 2.2  Notat om oplæg.  Januar 1983.
 2.3  Notat om regionale skitser.  November 1983.
 2.4  Notat om regionale varmeplaner.  December 1984.
 2.5  Projekter for naturgasdistributionsanlæg.  Vejledning 5/1 med  

 bilag, juli 1982.
 2.6  Projekter for fjernvarmeanlæg.  Vejledning 5/2 med bilag  

 september 1983.
 2.7  Organisering af lokale energiprojekter.  Pjece, 1985.
 2.8  Varmeforsyningsplanlægning 1985.  Årsrapport 1985.
 2.9  Varme tips.  Om tilrettelæggelse af offentlighedsfasen i  

 varmeplanlægningen, 1983.
3. Forsyningskatalog 3.1  Forsyningskatalog »85 3.2  Finansiering af energiprojekter, nye muligheder.  Supplement  

 til forsyningskataloget, 1986.
4. Øvrigt materiale 4.1  Energiplanlægning 1986.  Statusnotat fra Energiministeriet.
4.2  Energiplan for en grøn ø.  Kaj Jørgensen, Niels I.
Meyer og  

 Henning Pilegaard, marts 1986.
 4.3  Varmeplanlægning - en med- eller modspiller?  Planstyrelsen,  

 november 1985.
 4.4  Kommunal varmeplan for Østerslev Kommune.  Århus Amtskommune,  

 december 1985.
 4.5  Finansiering af kollektiv varmeforsyning,  AKF, marts 1985.
 4.6  Decentral kraftvarme, vurdering af kraftvarmeanlæg.  2.  

 delrapport, Energistyrelsen, december 1986.
 4.7  Anvendelse af overskudshalm.  Redegørelse nr. 1,  

 Miljøstyrelsen 1986.
 4.8  NPO-handlingsplanen og biogasfællesanlæg.  Energistyrelsen,  

 Miljøstyrelsen og Landbrugsministeriet, maj 1985.
 4.9  Koordinering af anlægsarbejder i vejarealer.  Ministeriet for  

 Offentlige Arbejder, november 1985.
 (* 1) I hovedstadsområdet varetager Hovedstadsrådet alle regionale opgaver  

 efter varmeforsyningsloven.
