SKATs kontrolinformationsregister - KINFO I - Indledning SKATs  

 kontrolinformationsregister - KINFO blev oprettet i 1999/2000 i medfør af  

 skattekontrollovens §  

 6 F.
 SKAT er efter §  

 6 F  

 bemyndiget til at foretage en tidsbegrænset  

 registrering af fysiske og juridiske personer, der har påført eller forsøgt  

 at  

 påføre det offentlige betydelige tab af skatter, arbejdsmarkedsbidrag, told  

 eller afgifter, med henblik på at imødegå overtrædelser af lovgivningen om  

 skatter og andre ydelser til det offentlige.
 Denne meddelelse  

 erstatter afsnit 1 i cirkulære nr. 123 af 28. juli 1999 om Told- og  

 Skattestyrelsens observationsregister, jf. §  

 6 F, som hidtil har indeholdt de nærmere retningslinier  

 for registret.
II - Lovgivning KINFO er  

 reguleret i følgende lovgivning:
 Lov nr. 388 af  

 2. juni 1999 om ændring af skattekontrolloven, kildeskatteloven, momsloven og  

 kommuneskatteloven (Indgreb mod sort arbejde, socialt bedrageri mv.). Loven  

 indeholder bl.a. hjemmel til at oprette registret og angiver domme, endelige  

 administrative afgørelser og visse andre administrative afgørelser som  

 registreringsgrundlag.
 Lov nr. 408 af  

 8. maj 2006 om ændring af forskellige skatte- og afgiftslove, lov om  

 næringsbrev  

 til fødevarebutikker, lov om restaurations- og hotelvirksomhed mv. og lov om  

 miljøbeskyttelse  

 (Indsats mod skatte- og afgiftsunddragelse - fairplay II). Loven indeholder  

 bl.a. regler om notifikation af virksomheder/personkredsen bag en virksomhed  

 og  

 angiver afgørelser om notifikation som registreringsgrundlag.
III - Generelt  

 om KINFO KINFO blev  

 oprettet med hjemmel i skattekontrollovens § 6 F.
Formålet med registret  

 er at skabe et modspil til selskabstømmere, konkursryttere, udbydere af  

 uholdbare skattearrangementer og lignende større skatteunddragere.
SKAT vil  

 med  

 registret kunne blive varskoet om identiteten af personer og selskaber, der  

 repræsenterer en betydelig risiko for unddragelse af skatter og lignende  

 ydelser til det offentlige.
SKAT får således bedre mulighed for at  

 tilrettelægge behandlingen af sager, hvori sådanne personer eller selskaber  

 er  

 involverede, og for at opdage tilfælde, hvor lovgivningen er overtrådt eller  

 forsøgt overtrådt.
Der blev ved  

 udformningen af § 6 F foretaget en afvejning mellem på den ene side  

 virkningen af at blive registreret i et register som KINFO, og på den anden  

 side told- og skatteforvaltningens behov for registret, herunder at det  

 indeholder aktuelle oplysninger.
En registrering vil indebære, at den  

 pågældende kan blive fulgt nøjere af SKAT, men pågældende bliver ikke -  

 som følge af registreringen - afskåret fra nogen rettigheder.
IV - Betingelser  

 for registrering For at foretage  

 registrering i KINFO af fysiske og juridiske personer kræves enten, eller Generelle  

 betingelser De to første  

 betingelser om formål og tab gælder for alle typer registreringsgrundlag A -  

 C:
 1. Registrering  

 i KINFO kan kun foretages, hvis formålet er at imødegå overtrædelser af  

 lovgivningen om skatter og andre ydelser til det offentlige.
 2. Det er  

 derudover en betingelse for registrering, at den pågældende har påført eller  

 forsøgt at påføre det offentlige betydelige tab af skatter,  

 arbejdsmarkedsbidrag, told eller afgifter.
Der skal være  

 tale om et betydeligt tab for det offentlige, for at en registrering kan  

 foretages.
At tabet skal være betydeligt indebærer, at påførte tab samlet set  

 skal være i en størrelsesorden på mindst 50.000 kr.
Et tab anses i denne  

 sammenhæng for påført, når kravet er overgivet til tvangsinddrivelse.
 Den tredje  

 betingelse om tilregnelse gælder alene for registreringsgrundlag A - B:
 3. Registrering  

 kan endvidere kun foretages, hvis pågældende forsætligt eller ved grov  

 uagtsomhed  

 enten har påført det offentlige et betydeligt tab af den nævnte slags eller  

 forsøgt at påføre det offentlige et sådant betydeligt tab.
 Fremgår det ikke  

 af registreringsgrundlaget - domme, endelige administrative afgørelser og  

 andre  

 administrative afgørelser - at tabet er påført eller forsøgt påført  

 forsætligt  

 eller groft uagtsomt, må dette forhold afklares, før en registrering kan  

 foretages.
 Registreringsgrundlag  

 efter lov nr. 388 af 2. juni 1999:
A.
Domme og  

 endelige administrative afgørelser Grundlaget for  

 registrering er objektive kriterier i den forstand, at der som udgangspunkt  

 skal foreligge en dom eller en endelig administrativ afgørelse, hvori det er  

 konstateret, at pågældende forsætligt eller groft uagtsomt enten har påført  

 det  

 offentlige et betydeligt tab af den nævnte slags eller forsøgt at påføre det  

 offentlige et sådant betydeligt tab.
Den pågældende  

 skal være part i sagen, med deraf følgende partsbeføjelser, herunder  

 beføjelse  

 til at påklage en afgørelse i sagen.
Der kan ikke foretages registrering på  

 grundlag af en dom eller en endelig administrativ afgørelse, hvor det kun  

 indirekte er konstateret, at den pågældende enten har påført det offentlige  

 et  

 betydeligt tab eller har forsøgt at påføre det offentlige et betydeligt tab.  

 Er  

 tabet påført eller forsøgt påført af en juridisk person, vil der dog i et  

 vist  

 omfang kunne foretages en registrering af ejere mv. af den juridiske person,  

 jf. nedenfor under afsnit VI.
Registrering kan  

 finde sted på grundlag af domme såvel i straffesager som i civile sager, og  

 registrering  

 kan foretages, selvom dommen ikke er endelig.
Registrering kan således  

 foretages på grundlag af en byretsdom, uanset om ankefristen er udløbet, og  

 uanset om dommen er anket.
Hvis landsretten ændrer dommen, vil registreringen  

 i  

 KINFO skulle ændres i overensstemmelse landsretsdommens indhold.
B.
Andre administrative  

 afgørelser Udover  

 registrering på grundlag af en dom eller en endelig administrativ afgørelse  

 vil  

 der kunne foretages registrering i følgende tilfælde, uanset om afgørelsen er  

 endelig/påklaget, og i tilfælde, der ganske kan sidestilles hermed:
 1) En fysisk  

 eller juridisk person, der administrativt har vedtaget en bøde for  

 overtrædelse  

 af told-, skatte- eller afgiftslovgivningen.
2) En udbyder  

 eller erhvervsmæssig formidler af skattearrangementer, der ved  

 forskudsregistreringen eller ligningen er tilsidesat som værende uden reelt  

 indhold.
Et skattearrangement er karakteriseret ved, at der med det primære  

 formål at spare eller udskyde skat er anskaffet et formuegode eller  

 finansielt  

 instrument, og at anskaffelsen helt eller delvis er finansieret ved lån.
3) En fysisk  

 eller juridisk person, der har deltaget i momskarruselsvindel.
Ved  

 momskarruselsvindel forstås en svindelmetode, hvor der igangsættes  

 transaktioner mellem en række momspligtige i to eller flere EU-lande med  

 eller  

 uden varer med henblik på misbrug af reglerne vedrørende momsfrit salg mellem  

 momsregistrerede virksomheder i medlemslandene.
 4) En fysisk  

 person, der har deltaget i selskabstømning på køberside.
 5) En fysisk  

 eller juridisk person, der har fået inddraget en bevilling til særlige  

 kreditvilkår til told- eller afgiftslempelse, fordi den pågældende har  

 overtrådt de vilkår, som bevillingen var tildelt under.
 6) En juridisk  

 person, der mere end to gange er ansat skønsmæssigt på grund af manglende  

 (selv-)angivelse af den skattepligtige indkomst/afgift.
 7) En fysisk  

 person, der står bag virksomheder, der mere end to gange er gået konkurs  

 eller  

 er tvangsopløst med tab for staten til følge.
Det ligger  

 således udenfor intentionerne med bestemmelsen, at der kan foretages  

 registrering alene på grundlag af en almindelig skattesag.
Men som  

 eksempelvis  

 nævnt under nr. 2 kan der i visse tilfælde foretages en registrering af  

 udbyder  

 eller formidler, hvis det i forbindelse med forskudsregistreringen er  

 konstateret, at et skattearrangement er uden reelt indhold.
 Registreringsgrundlag  

 efter lov nr. 408 af 8. maj 2006:
C.  

 Notifikationer SKAT kan efter  

 momslovens § 46, stk. 9, udstede en notifikation, der gennem konkrete påbud  

 pålægger  

 en virksomhed at udvise større agtpågivenhed ved sine handler, når SKAT  

 vurderer, at virksomheden har deltaget i en momskarrusel.
Notifikationen  

 gives  

 til virksomheden og den personkreds, som er nævnt i opkrævningslovens § 11,  

 stk. 2, nr. 1 - 3.
Registrering på  

 grundlag af en notifikation kan finde sted, uanset om afgørelsen om  

 notifikation  

 er endelig/påklaget.
Som anført ovenfor gælder de to betingelser om, at  

 formålet med registrering skal være at imødegå overtrædelser af lovgivningen  

 om  

 skatter og andre ydelser til det offentlige, og at den notificerede skal have  

 påført eller forsøgt at påføre det offentlige betydelige tab af skatter,  

 arbejdsmarkedsbidrag,  

 told eller afgifter, også for registrering af notifikationer.
Der stilles  

 derimod ikke krav om tilregnelse, og registrering kan således foretages på  

 objektivt grundlag, uden at det kan godtgøres, at den notificerede  

 virksomhed/personkreds har udvist forsætlig eller uagtsom adfærd.
V - Afgørelse og  

 klageadgang SKAT træffer  

 konkret afgørelse om, hvorvidt en fysisk eller juridisk person skal optages i  

 KINFO, med klageadgang til Landsskatteretten.
 Fysiske personer  

 har endvidere efter persondataloven mulighed for at klage til Datatilsynet  

 for  

 så vidt angår den elektroniske databehandling af personoplysninger, der  

 finder  

 sted i forbindelse med afgørelser om registrering i KINFO.
VI - Oplysninger  

 i KINFO De oplysninger,  

 der registreres, er oplysninger om den pågældendes identitet og oplysninger  

 om  

 grundlaget for registreringen.
I forbindelse med registrering af identiteten  

 af  

 en juridisk person, der ejes eller beherskes af en eller få fysiske personer,  

 fx et aktieselskab ejet af en hovedaktionær, vil der udover en registrering  

 af  

 identiteten af den juridiske person og den, der på den juridiske persons  

 vegne  

 forsætligt eller groft uagtsomt har påført eller forsøgt at påføre det  

 offentlige et betydeligt tab, kunne foretages registrering af identiteten af  

 den pågældende hovedaktionær.
VII -  

 Tavshedspligt Det fremgår af  

 skattekontrollovens §  

 6 F, stk. 2, at  

 registrerede oplysninger i KINFO og oplysninger hos SKAT, der ligger til  

 grund  

 for en registrering, er omfattet af samme tavshedspligt som den, der gælder  

 for  

 oplysninger omfattet af skatteforvaltningslovens § 17. Det er endvidere kun  

 SKAT, som har direkte adgang til at søge i registret.
VIII -  

 Registreringsperiodens længde og sletning af oplysninger Den  

 registrering, som SKAT kan foretage efter skattekontrollovens § 6 F, er  

 begrænset tidsmæssigt.
Det fremgår direkte af §  

 6 F, stk. 3, at registrering ikke kan foretages eller  

 opretholdes mere end fem år efter, at det forhold, der begrunder en  

 registrering, er konstateret.
 Det vil sige, at  

 en registrering ikke kan foretages senere end fem år efter, at eksempelvis  

 dommen er afsagt, eller den endelige administrative afgørelse er truffet.
Endvidere at  

 registreringsperioden højst kan udgøre fem år.
Fristen regnes fra  

 konstateringstidspunktet, og det indebærer for eksempelvis domme som  

 registreringsgrundlag, at fristen regnes fra dommen i 1. instans.  

 Registreringsperiodens længde forlænges ikke, uanset om ankeinstansen ændrer  

 eller stadfæster dommen.
Hvis ankeinstansens behandling resulterer i en  

 frifindelse, bortfalder registreringsgrundlaget, og registreringen af  

 pågældende skal dermed slettes.
En registrering  

 skal i øvrigt slettes, når der er forløbet fem år efter, at det forhold, der  

 har  

 begrundet registreringen, er konstateret, medmindre der forinden er  

 fremkommet  

 nye grunde for en registrering.
Konstateres der efterfølgende nye forhold,  

 der  

 begrunder en registrering, løber der en ny femårig frist.
