 Cirkulære om udøvelse af fjerkrækontrol.
(Til samtlige til udøvelse af fjerkrækontrol ansatte dyrlæger) Med henvisning til § 4, stk. 2 i lov om slagtning, forhandling, udførsel  

 og indførsel af fjerkræ, jf. lovbekendtgørelse nr. 31 af 15. januar 1988, til  

 §§ 10, 31, 32 og 33 i lov nr. 814 af 21. december 1988 om husdyrsygdomme samt  

 Veterinærdirektoratets bekendtgørelse nr. 140 af 5. marts 1991 om  

 fjerkrækontrol fastsættes:
 1. Almindelige bestemmelser.
 1.1. Levende syn af slagtefjerkræ i oprindelsesbesætningerne (ante-mortem  

 - kontrol), der udføres som led i offentlig fjerkræ-kontrol, må kun foretages  

 af dyrlæger, der er ansat dertil af Veterinærdirektoratet.
1.2. Offentlig fjerkrækontrol må kun udøves af dyrlæger, ansat dertil af  

 Veterinærdirektoratet.
Dyrlægen kan ved kontrollens udøvelse bistås af  

 tilsynsteknikere, der arbejder under dennes tilsyn og ansvar i henhold til  

 bestemmelser herom udstedt af Veterinærdirektoratet.
 1.3. Det påhviler enhver, der udøver fjerkrækontrol, at rette sig efter de  

 i dette cirkulære fastsatte bestemmelser.
 1.4. Veterinærdirektoratet kan påbyde synsprøve for dyrlæger og  

 tilsynsteknikere.
 1.5. De ved AM-kontrollen indsamlede oplysninger står til rådighed for  

 Statens Veterinære Serumlaboratorium samt andre relevante  

 institutioner/personer efter aftale med Veterinærdirektoratet.
 2. Undersøgelse før slagtningen.
 2.1. Slagtedyrene skal, medmindre det drejer sig om fjerkræ, som skal  

 sælges slagtet i uåbnet stand samt ved leverancer under 500 stk., underkastes  

 levende syn i oprindelsesbesætningen (AM-kontrol) tidligst 5 dage før  

 levering til slagteriet.
 2.2. AM-dyrlægen indhenter hos ejeren eller dennes repræsentant de på de  

 af Veterinærdirektoratet foreskrevne produktionskort angivne oplysninger.
 2.3. AM-kontrollen skal omfatte tilsyn med anvendelsen af lægemidler og  

 fodertilsætningsstoffer m.m., herunder at tilbageholdelsestiden er overholdt,  

 samt undersøgelse af forhold, der er af betydning for kontrollen og  

 bedømmelsen af flokken, herunder særligt - problemer, der nødvendiggør en  

 intensiv undersøgelse af den pågældende flok, - forekomst eller fravær af  

 zoonoser, samt - forekomst af øjensynligt syge eller stærkt tilsmudsede dyr.
 2.4. I forbindelse med AM-kontrollen skal AM-dyrlægen endvidere vejlede  

 producenten om forhold af betydning for slagtekvaliteten.
 2.5. Resultatet af AM-kontrollen skal afgives på et af  

 Veterinærdirektoratet foreskrevet sundhedscertifikat, der skal sendes til  

 embedsdyrlægen ved vedkommende fjerkræslagteri med kopi til slagteriledelsen,  

 således at det kan være disse i hænde senest dagen før slagtningen.
 2.6. AM-dyrlægen skal, hvor det er indiceret, udtage og indsende materiale  

 til laboratoriemæssig undersøgelse (fjerkræ, gødning, foder, vand m.m.).
 2.7. AM-dyrlægen skal om nødvendigt kontakte besætningens pratiserende  

 dyrlæge med henblik på en nærmere belysning af sygdomsforløb og  

 medicinforbrug.
2.8. Efter ankomsten til slagteriet kontrollerer veterinærkontrollen  

 fjerkræets identitet i henhold til oplysningerne i sundhedscertifikatet og  

 undersøger dyrene med henblik på konstatering af eventuelle transportskader  

 og iøvrigt med opmærksomheden henledt på de i pkt. 2.9. nævnte symptomer og  

 sygdomme.
For fjerkræ, der ikke er underkastet levende syn i  

 oprindelsesbesætningen, jf. pkt. 2.1., eller hvor der er gået mere end 24  

 timer siden AM-kontrollen, foretages det levende syn som angivet i pkt. 2.9.
2.9. Fjerkræ, der ikke er underkastet levende syn i  

 oprindelsesbesætningen, eller hvor der er gået mere end 24 timer siden det  

 levende syn i oprindelsesbesætningen, skal undersøges inden 24 timer efter  

 dets ankomst til slagteriet.
Denne undersøgelse skal gentages umiddelbart før  

 slagtningen, hvis der er gået mere end 24 timer siden det levende syn på  

 slagteriet.
Dyrlægen skal blandt andet have sin opmærksomhed henledt på  

 afmagring, pjusket fjerdragt, abscesser og større inficerede sår, misfarvet  

 og ødematøs kam diarrhoe, åndedrætsbesvær, flåd fra øjne og næsebor,  

 bevægelsesforstyrrelser og nervøse symptomer samt iøvrigt have opmærksomheden  

 henledt på smitsomme sygdomme.
 2.10. Dyrlægen skal påse, at syge dyr eller slagtedyr, der er mistænkt for  

 at være smittefarlige anbringes i det lokale eller den afdeling, som er  

 bestemt dertil, samt foranledige, at leverandørens identitet sikres.
2.11. Hvis der fra en producent leveres et hold fjerkræ, der indeholder  

 særlig mange syge dyr, eller holdet formodes at have været i kontakt med dyr,  

 der lider af zoonotiske og/eller ondartede smitsomme sygdomme på en sådan  

 måde, at disse sygdomme kan være overført til det pågældende hold fjerkræ,  

 skal holdet slagtes som det sidste på dagen og adskilt fra de øvrige  

 slagtninger.
I sådanne tilfælde kan embedsdyrlægen forlange holdet  

 exviscereret.
2.12. Dyrlægen skal påse, at dyrplageri ikke finder sted.
Overtrædelse af  

 bestemmelser i lov om værn for dyr og af bestemmelser udstedt i medfør af  

 denne lov skal anmeldes til politiet med kopi til den stedlige  

 veterinærinspektør.
2.13. Dyrlægen skal påse, at dyr, der føres ind i slagtelolalet, omgående  

 bedøves og slagtes.
Såfremt Veterinærdirektoratets skriftlige tilladelse  

 foreligger, kan bedøvelse dog undlades, hvis den er forbudt ved en religiøs  

 forskrift.
 2.14. Veterinærkontrollen skal påse, at transportmidler, kasser, vogne  

 m.m. renses og desinficeres.
 3. Undersøgelse efter slagtningen.
 3.1. Dyrlægen skal ved begyndelsen af slagtningen af hver flok, på  

 baggrund af resultatet af post-mortem undersøgelsen at de først slagtede  

 300-500 dyr sammenholdt med sundhedscertifikatets oplysninger, danne sig et  

 billede af sygdomsfrekvensen med henblik på kontrollens tilrettelæggelse.
3.2. Dyrlægen skal påse, at de til enhver tid gældende bestemmelser om  

 slagteprocedure og renlighed overholdes.
Opmærksomheden skal især være  

 henledt på, at exviscerationen foregår uden forurening og beskadigelse af  

 fjerfkrækødet herunder specielt at der ikke forekommer lommedannelser.
 3.3. Dyrlægen skal påse, at samtlige dele af dyret foreligger til den  

 kødkontrolmæssige undersøgelse.
 3.4. Den udvendige kontrol (benkontrollen) varetages af  

 veterinærkontrollen, der ved frasorteringen af slagtekroppe, som viser tegn  

 på forandring eller beskadigelse, kan bistås af slagteripersonale, der af  

 embedsdyrlægen er oplært dertil.
3.5. På udtagningslinien kan slagteripersonale, der af dyrlægen er oplært  

 dertil, under overvågning af veterinærkontrollen frasortere alle slagtekroppe  

 med tilhørende organer, som viser tegn på sygdom eller beskadigelse.
De  

 således frasorterede slagtekroppe skal besigtiges af veterinærkontrollen med  

 henblik på godkendelse til menneskeføde, eventuelt efter udrensning, eller  

 kassation.
 3.6. Dyrlægen skal påse, at kasserede dyr hurtigst muligt fjernes fra  

 slagtelokalerne på en hygiejniske forsvarlig måde.
 3.7. Ved lidelser, der kræver nærmere undersøgelse, eller hvor  

 udrensningen ikke kan tilendebringes i tilslutning til kontrollen, skal dyret  

 tilbageholdes på en sådan måde, at det kan identificeres for nærmere  

 undersøgelse.
 3.8. Dyrlægen skal notere de bemærkninger, som kontrollen giver andledning  

 til.
 4. Hygiejneovervågning.
 4.1. Dyrlægen skal påse, at gældende bestemmelser vedrørende den  

 laboratoriemæssige kontrol med produktionshygiejnen overholdes, jf. bilag 1,  

 kapitel 3, pkt. 4a, i Landbrugsministeriets bekendtgørelse nr. 887 af 8.  

 december 1988 om slagtning af fjerkræ samt engrosforhandling og udførsel af  

 fersk fjernkrækød.
 4.2. Dyrlægen skal i samarbejde med virksomheden foretage en analyse af  

 virksomhedens produktion og klarlægge de kritiske kontrolpunkter.
 4.3. Der skal aftales en kontrolprocedure for de kritiske kontrolpunkter,  

 ligesom der skal aftales en reaktionsprocedure, såfremt et kritisk  

 kontrolpunkt kommer ud af kontrol.
 5. Bedømmelsesregler.
 5.1.1. Total kassation, d.v.s. beslaglæggelse og kassation af hele kroppen  

 med samtlige tilhørende organer, skal anvendes overfor fjerkræ, der er uegnet  

 til menneskeføde på grund af universelle tilstande eller lokale forandringer,  

 der ikke lader sig udrense på betryggende måde, eller som indvirker på den  

 almene sundhedstilstand.
 5.1.2. Lokal kassation, d.v.s. beslaglæggelse og kassation af dele af  

 kroppen eller enkelte organer, skal anvendes overfor lokale forandringer  

 eller lidelser, som er uden indflydelse på den almene sundhedstilstand.
 5.1.3. Godkendelse, d.v.s. godkendelse til menneskeføde og frigivelse uden  

 betingelser, anvendes overfor fjerkrækød, som er ubetinget egnet til  

 menneskeføde.
 5.2. Total kassation, jævnfør punkt 5.1.1, af det slagtede fjerkræ skal  

 foretages, såfremt der ved den kødkontrolmæssige undersøgelse konstateres  

 følgende:
- død, indtrådt som følge af anden årsag end slagtning, - almen tilsmudsning - betydelige læsioner og blodudtrædning, - unormal farve, lugt og smag, - begyndende forrådnelse, - afvigende konsistens, - kakeksi, - hydræmi, - ascites, - gulsot, - systemiske infektioner, - systemiske mykoser, - udbredt forekomst af parasitter under huden eller i musklerne samt  

 systemiske parasitoser, - ondartede eller multiple svulster, - forgiftning.
 5.3. Total kassation skal ligeledes foretages af dyr, der vides eller  

 formodes at have optaget eller være behandlet med stoffer, der må antages at  

 have efterladt sundhedsskadelige restkoncentrationer i kødet (insekticider,  

 fungicider, herbicider, antibiotika, kemoterapeutika, tunge metaller,  

 vækstfremmende hormoner, beroligende midler m.m.) På betingelse af  

 tilfredsstillende udfald af en laboratoriemæssig undersøgelse, foretaget på  

 et af de i pkt. 6.4. omhandlede laboratorier, skal dyrlægen dog være  

 berettiget til ved bedømmelsen at se bort fra den eventuelle optagelse af  

 eller behandling med et af de ovennævnte stoffer.
 6. Laboratoriemæssig undersøgelse.
 6.1. Laboratoriemæssig undersøgelse af slagtet fjerfkræ skal foretages i  

 tilfælde, hvor dette følger af bestemmelser om bekæmpelse af husdyrsygdomme  

 eller påbydes af Veterinærdirektoratet.
6.2. Til den laboratoriemæssige undersøgelse skal indsendes krop med  

 organer eller dele af disse i passende antal, indpakket for sig og i kølet  

 eller frosset stand efter aftale med det pålældende laboratorium.
Ved  

 forsendelsen skal iøvrigt følgende iagttages: 1) Prøver til diagnostisk  

 undersøgelse, levnedsmiddelmikrobiologisk undersøgelse eller til undersøgelse  

 for antibiotika og kemoterapeutika skal indpakkes i en rigelig mængde  

 væskesugende materiale, f.eks. flere lag rent avispapir.
Plastic,  

 pergamentpapir eller stift indpakningspapir må ikke anvendes til indpakning  

 af de enkelte dele. 2) Prøver, der skal forsendes med henblik på anden  

 laboratoriemæssig undersøgelse end nævnt i nr. 1, skal pakkes i glas som  

 indre emballage. 3) Som ydre emballage (forsendelsesemballage) skal der i  

 alle tilfælde anvendes forstærket, holdbar plastemballage.
Metalbeholdere må  

 anvendes som ydre emballage for de i nr. 2 nævnte prøver, men ikke for de i  

 nr. nævnte prøver. 4) De enkelte prøver skal på indpakningen mærkes således,  

 at de kan identificeres, og forsendelsen skal ledsages af en meddelelse om  

 sygdomstilfældets natur og forefundne forandringer eller om den optages af  

 eller behandling med skadelige stoffer, der har eller formodes at have fundet  

 sted, samt om eventuelle andre oplysninger, der antages at være af betydning  

 for den laboratoriemæssige undersøgelse.
Ved smitsomme sygdomme skal ejer  

 (leverandør) anføres. 5) Forsendelsen skal ske på den hurtigst mulige måde.  

 Ved indsendelse af prøver op mod helligdage bør dyrlægen telefonisk  

 underrette laboratoriet om forsendelsen.
6.3. Den endelige bedømmelse udsættes, til resultatet af den  

 laboratoriemæssige undersøgelse foreligger.
Dyrlægen skal påse, at fjerkrækød  

 med forandringer af samme karakter som i det indsendte materiale eller hele  

 det pågældende parti fjerkrækød anbringes i det dertil bestemte aflukke eller  

 lokale.
 6.4. De i pkt. 6.2. omtalte prøver kan indsendes til nedennævnte  

 laboratorier til foretagelse af de ved hvert laboratorium angivne  

 undersøgelser:
 7. Foranstaltninger ved mistanke om smitsomme husdyrsygdomme.
7.1. Såfremt der i forbindelse med AM-kontrollen eller ved  

 slagtedyrsundersøgelsen på slagteriet opstår mistanke om, at der foreligger  

 en sygdom, der er omfattet af den til enhver tid gældende lovgivning om  

 smitsomme husdyrsygdomme, skal dyrlægen tilbageholde dyret elle kroppen med  

 organer, indtil sagen pr. telefon har været forelagt Veterinærdirektoratet,  

 samt iværksætte de foranstaltninger (anmeldelse, udtagning og indsendelse af  

 materiale til laboratoriemæssig undersøgelse, forebyggelse af direkte eller  

 indirekte spredning af menneske- og dyrepatogent smitstof m.m.), der er  

 foreskrevet i lovgivningen om smitsomme sygdomme hos husdyrene, eller som  

 Veterinærdirektoratet påbyder iagttaget.
Under dyrlægens pligter i denne  

 henseende hører navnlig påbudt beslaglæggelse og uskadeliggørelse af kød,  

 slagteaffald og dyriske produkter af enhver art (herunder fjer,  

 mave-tarmindhold, blod, gødning m.m.), som hidhører fra sygt fjerkræ, eller  

 som har været udsat for smitte for sådant.
 7.2. Dyrlægen skal påse, at der træffes de fornødne hygiejniske  

 foranstaltninger herunder rengøring og desinfektion af beklædningsgenstande,  

 transportmidler, værktøj m.m. samt, såfremt dyrene er indbragt på slagteriet,  

 af slagtelokalet med gulv og vægge og af forurenet inventar, redskaber m.v.
 8. Mærkning af slagtet fjerkræ.
 8.1. Dyrlægen skal påse, at det ved kontrollen godkendte fjerkrækød mærkes  

 i overensstemmelse med gældende mærkningsbestemmelser.
 9.1. Dyrlægen skal påse overholdelsen af gældende bestemmelser om  

 destruktion af slagtet fjerkræ.
 10. Protokoller m.v.
10.1. Dyrlægen skal føre de af Veterinærdirektoratet udleverede  

 protokoller vedrørende fjerkrækontrollen.
Protokollerne skal på forlangende  

 forevises Veterinærdirektoratet.
Når en protokol er udskrevet, skal dyrlægen  

 opbevare den i mindst 5 år.
 10.2. Dyrlægen skal senest den 10. januar i det følgende år gennem den  

 stedlige veterinærinspektør til Veterinærdirektoratet indsende indberetning  

 på de af Veterinærdirektoratet hertil foreskrevne skemaer om  

 fjerkrækontrollen det forløbne år.
 11. Ikrafttræden.
 11.1. Cirkulæret træder i kraft den 1. juni 1991.
 P.V.V.
