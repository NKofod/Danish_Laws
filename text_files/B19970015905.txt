 I medfør af § 98, stk. 1, i lov om arbejdsløshedsforsikring m.v., jf.  

 lovbekendtgørelse nr. 27 af 13. januar 1997, fastsættes efter forhandling med  

 Landsarbejdsrådet:
 Personkreds mv.
 § 1.  Den, som afgørelsen vedrører, kan klage over  

 arbejdsløshedskassens afgørelse efter lov om arbejdsløshedsforsikring mv.
Stk. 2.  Kassens afgørelser træffes af hovedledelsen  

 eller af en afdeling.
Enhver afgørelse, som ikke fuldt ud giver den  

 pågældende medhold, skal være ledsaget af en skriftlig begrundelse med en  

 redegørelse for de oplysninger om sagens faktiske omstændigheder, der er lagt  

 til grund ved afgørelsen.
Afgørelsen skal endvidere indeholde oplysning om  

 klageadgang og klagefrist efter § 2 og § 3.
Klager over afgørelser, der er truffet af arbejdsløshedskassernes  

 afdelinger § 2.  En afdelings afgørelse skal indbringes for  

 kassens hovedledelse, inden sagen kan indbringes for Direktoratet for  

 Arbejdsløshedsforsikringen (direktoratet).
 Stk. 2.  Klagen skal indbringes direkte for kassens  

 hovedledelse inden 4 uger efter, at klageren har fået meddelelse om  

 afgørelsen.
 Stk. 3.  Hvis hovedledelsen giver klageren fuldt ud  

 medhold, underrettes klageren skriftligt.
 Stk. 4.  Foreligger der ikke en afgørelse inden 4 uger  

 efter, at hovedledelsen har modtaget en klage over en afdelings afgørelse,  

 skal klageren skriftligt underrettes om årsagen.
 Stk. 5.  Hovedledelsen kan se bort fra overskridelse af  

 klagefristen i stk. 2, når der er særlig grund til det.
Klager over afgørelser, der er truffet af en arbejdsløshedskasses  

 hovedledelse § 3.  Hovedledelsens afgørelse i sager, hvor der er  

 klaget over en afdelings afgørelse efter § 2, eller hvor hovedledelsen har  

 truffet afgørelse som 1. instans, kan indbringes for direktoratet inden 4  

 uger efter, at klageren har fået meddelelse om afgørelsen.
Klagen skal sendes  

 til hovedledelsen.
 Stk. 2.  Fastholder hovedledelsen helt eller delvist sin  

 afgørelse, sendes klagen inden 4 uger efter modtagelsen til direktoratet.
 Stk. 3.  Sammen med klagen skal hovedledelsen sende sine  

 bemærkninger til sagen, samt det materiale, der er nødvendigt for sagens  

 behandling.
Stk. 4.  Hovedledelsen skal skriftligt underrette  

 klageren om, at klagen er sendt til direktoratet.
Hovedledelsen skal samtidig  

 orientere klageren om de bemærkninger til sagen og det materiale, som  

 hovedledelsen har medsendt.
 § 4.  Direktoratet kan se bort fra overskridelse af  

 klagefristen i § 3, stk. 1, når der er særlig grund til det.
 Stk. 2.  Direktoratets afgørelse efter stk. 1 kan ikke  

 indbringes for anden administrativ myndighed.
 § 5.  Indgivelse af klage til direktoratet har ikke  

 opsættende virkning, medmindre direktoratet i særlige tilfælde giver  

 tilladelse til det.
Afgørelser efter øvrige love § 6.  Bekendtgørelsen finder også anvendelse på  

 arbejdsløshedskassernes afgørelser i henhold til reglerne i anden lovgivning,  

 hvor der er henvist til arbejdsløshedsforsikringslovens § 98, stk. 1.
 Ikrafttræden mv.
 § 7.  Bekendtgørelsen træder i kraft den 1. marts  

 1997.
 Stk. 2.  Samtidig ophæves bekendtgørelse nr. 507 af 28.  

 juli 1986 om indgivelse af klage over de af arbejdsløshedskasserne trufne  

 afgørelser.
