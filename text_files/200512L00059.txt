Fremsat den 9. november 2005 af undervisningsministeren (Bertel Haarder) Forslag til Lov  

 om ændring af lov om grundlæggende social- og sundhedsuddannelser (Praktiske  

 indgange og sammenhængende uddannelsesforløb) § 1 I lovbekendtgørelse nr. 823 af 15. juli 2004 om  

 grundlæggende social- og sundhedsuddannelser, som ændret ved § 40 i lov nr.  

 542  

 af 24. juni 2005 og § 6 i lov nr. 590 af 24. juni 2005, foretages følgende  

 ændringer:
 1.  

  

 I  

  

 § 3  

  

 indsættes som  

  

 stk. 2  

  

 :
»Stk. 2.  

  

 Uddannelsen til social- og sundhedsassistent kan  

 endvidere tilrettelægges som et sammenhængende forløb, der består af  

 uddannelsen til social- og sundhedshjælper og uddannelsen til social- og  

 sundhedsassistent.« 2.  

  

 I  

  

 § 5  

  

 indsættes som  

  

 stk. 3  

  

 :
»Stk. 3. Når uddannelsen er tilrettelagt som et sammenhængende  

 forløb, jf. § 3, stk. 2, varer uddannelsen 2 år og 10 måneder med mindst 56  

 ugers skoleundervisning.« 3.  

  

 I  

  

 § 10,  

 stk. 1,  

  

 indsættes som 2  

. pkt.  

  

 :
»  

  

 Uddannelsesordningerne  

 for social- og sundhedshjælperuddannelsen og den pædagogiske grunduddannelse  

 skal  

 rumme mulighed for, at en elev med tilslutning fra sin arbejdsgiver kan vælge  

 imellem at begynde uddannelsen med et praktikforløb eller med  

 skoleundervisning  

.  

  

 « 4.  


  

 § 13  

  

 affattes således:
 »  

 § 13.  

  

 Institutioner, der udbyder grundforløbet og  

 uddannelserne, optager elever efter ansøgning.
 Stk. 2.  

  

 Ansøgere til  

 social- og sundhedshjælperuddannelsen og den pædagogiske grunduddannelse, der  

 opfylder kravene i § 11, og som har indgået en ansættelsesaftale med et  

 regionsråd, en kommunalbestyrelse eller en privat arbejdsgiver, jf. § 14, har  

 krav på at blive optaget, jf. dog § 13 b.
 Stk. 3.  

  

 Institutionernes optagelse af  

 ansøgere uden ansættelsesaftale er betinget af, at ansøgerne ud over  

 adgangsbetingelserne samt krav fastsat i medfør af § 8, stk. 1, opfylder de  

 fastsatte supplerende personlige kvalifikationskriterier, jf. stk. 4.
Stk. 4.  

  

 Undervisningsministeren fastsætter generelle supplerende personlige  

 kvalifikationskriterier for optagelse til grundforløbet og til social- og  

 sundhedshjælperuddannelsen for ansøgere uden ansættelsesaftale.« 5.  

  

 Efter  

 §  

 13 a  

 indsættes:
»§ 13 b.  

  

 Offentlige og private arbejdsgivere kan ansætte elever til social- og  

 sundhedshjælperuddannelsen og den pædagogiske grunduddannelse ud over de  

 elever, der er optaget af uddannelsesinstitutionen, jf. §  

 13 a, i et antal svarende til højst  

 halvdelen af det antal praktikpladser, som regionsrådet henholdsvis  

 kommunalbestyrelsen har stillet til rådighed for institutionerne i regionen,  

 jf. § 22 b, stk. 1.« 6.  


  

 § 43  

  

 ophæves.
§ 2 Stk. 1.  

  

 Loven træder  

 i kraft den 1. juli 2006 Stk. 2.  

  

 Lovens § 1, nr. 4 og nr. 5, har virkning fra den 1. januar  

 2007.
Bemærkninger til lovforslaget Almindelige bemærkninger 1. Lovforslagets baggrund Lovforslaget skal bidrage til at opfylde regeringens  

 målsætning om, at flere unge, herunder praktisk orienterede unge og unge med  

 udenlandsk baggrund, får en ungdomsuddannelse.
Forslaget bygger for så vidt  

 angår oprettelse af en praktikadgangsvej på anbefalinger fra udvalget om  

 mesterlære og skal ses i sammenhæng med lovforslag om ændring af  

 erhvervsuddannelsesloven (Ny mesterlære), som fremsættes samtidig med dette  

 forslag.
 Regeringen ønsker at styrke mulighederne for praktiske  

 indgange til uddannelserne ud over, hvad mesterlæreudvalget har foreslået.  

 Derfor skabes der med lovforslaget en ny rettighed for unge og deres  

 praktiksteder  

 til at vælge imellem at påbegynde uddannelsen i praktik eller på skole.
 Lovforslaget indeholder desuden enkelte forslag, der er  

 resultat af evalueringerne af de grundlæggende social- og  

 sundhedsuddannelser,  

 som er gennemført i 2004  05, og som skyldes den gældende lovs  

 bestemmelse om  

 lovrevision i 2005 - 06.
Udvalget om mesterlære blev nedsat i forlængelse af  

 regeringsgrundlaget Nye mål fra februar 2005, hvoraf det fremgår,  

 at  

 regeringen agter at indføre mesterlæren som et supplement til de eksisterende  

 muligheder for at tilrettelægge erhvervsuddannelserne.
Regeringen besluttede  

 efterfølgende, at uddannelsen til social- og sundhedshjælper og den  

 pædagogiske  

 grunduddannelse skulle indgå i udvalgets arbejde.
Udvalget, der var sammensat af medlemmer udpeget af Dansk  

 Arbejdsgiverforening, Håndværksrådet, Kommunernes Landsforening,  

 Landsorganisationen i Danmark, Beskæftigelsesministeriet, Finansministeriet,  

 Ministeriet for Flygtninge, Indvandrere og Integration samt  

 Undervisningsministeriet, afgav sin rapport til regeringen i juni 2005. I  

 rapporten anbefalede udvalget, at der bliver to adgangsveje til social- og  

 sundhedshjælperuddannelsen og den pædagogiske grunduddannelse.
En praktisk  

 adgangsvej, hvor eleven optages på uddannelsen ved at indgå en  

 uddannelsesaftale med en kommune, og en skoleadgangsvej, hvor eleven optages  

 på  

 uddannelsen ved ansøgning til skolen.
Efter de gældende regler er der alene  

 en  

 skoleadgangsvej.
Loven om grundlæggende social- og sundhedsuddannelser blev  

 vedtaget af Folketinget i 2001 (Folketingstidende 2000-01, Folketingets  

 Forhandlinger, spalte 5720, 7339, 7705, Tillæg A, spalte 5383, 5360, Tillæg  

 B,  

 spalte 926 og Tillæg C, spalte 669) og udgjorde en reform af de grundlæggende  

 social- og sundhedsuddannelser.
Reformen havde til formål at skabe gode og  

 tidssvarende uddannelser, der kan tiltrække tilstrækkelig og kvalificeret  

 arbejdskraft til social- og sundhedssektoren.
Reformen indebar, at  

 uddannelserne fik en ny struktur, bestående af et fælles grundforløb, social-  

 og sundhedshjælperuddannelsen og den pædagogiske grunduddannelse samt en  

 overbygningsuddannelse til social- og sundhedsassistent.
 Med reformen blev det hidtidige indgangsår erstattet af et  

 skolebaseret grundforløb med en længde på normalt 20 uger med mulighed for  

 forlængelse med indtil 20 uger til i alt 40 uger for den enkelte elev.  

 Uddannelserne  

 blev forlænget for at styrke elevernes omsorgsrettede og almene kompetencer  

 og  

 for at bringe uddannelserne på niveau med og ligestille dem med de øvrige  

 erhvervsrettede ungdomsuddannelser.
 Den hidtidige adgangsprøve til de videregående social- og  

 sundhedsuddannelser blev afskaffet, idet social- og  

 sundhedsassistentuddannelsens faglige indhold efter reformen opfylder de  

 faglige forudsætninger for optagelse på de mellemlange videregående  

 sundhedsuddannelser.
 Som noget nyt blev optagelse af elever til uddannelserne et  

 rent skoleanliggende således, at ansøgere til de grundlæggende social- og  

 sundhedsuddannelser skulle søge om optagelse på en social- og sundhedsskole  

 (skoleoptag), i modsætning til den indtil da gældende ordning, hvor der  

 skulle  

 søges om optagelse i den enkelte kommune eller det enkelte amt.
 Som en del af reformen blev der i udvalgte amter samt i  

 Københavns Kommune iværksat forsøg, hvorefter social- og  

 sundhedsassistentuddannelsen er blevet udbudt som et sammenhængende  

 uddannelsesforløb bestående af social- og sundhedshjælperuddannelsen og  

 social-  

 og sundhedsassistentuddannelsen og eventuelt indledt gennem et grundforløb.
Det følger af § 43 i den gældende lov, at loven skal tages  

 op til revision i folketingsåret 2005-06. Af lovens forarbejder fremgår, at  

 revisionen skal belyse, om de forudsætninger og mål, som ligger til grund for  

 loven, er blevet indfriet.
Undervisningsministeriet har på den baggrund  

 iværksat to evalueringer: Evaluering af reformen af de grundlæggende  

 social-  

 og sundhedsuddannelser, som er gennemført i 2004 af Teknologisk  

 Institut og Danmarks  

 Erhvervspædagogiske Læreruddannelse, samt Kontraktsammenhæng   

 evaluering af  

 forsøg med sammenhængende forløb på de grundlæggende social- og  

 sundhedsuddannelser, som er udarbejdet af Social- og sundhedsskolen i  

 Ringkøbing Amt i 2004. Begge evalueringer er afleveret til  

 Undervisningsministeriet  

 i 2005.
Evalueringen af reformen viser, at amter, kommuner og  

 skoler generelt er positive over for hovedparten af de ændringer, der blev  

 gennemført ved reformen.
Evalueringen viser også, at flere unge er kommet ind  

 på uddannelserne, og at flere fortsætter fra grundforløbet til social- og  

 sundhedshjælperuddannelsen, hvortil kommer, at flere fortsætter i  

 assistentuddannelsen.
Kommuner og amter vurderer ifølge evalueringen  

 generelt,  

 at de færdiguddannede efter reformen kan honorere de aktuelle og forventede  

 kvalifikationskrav i social- og sundhedssektoren.
Evalueringen viser imidlertid også, at et flertal af  

 kommunerne anser skoleoptaget for at være en forringelse af  

 optagelsessystemet.  

 Der peges blandt andet på, at de personlige samtaler med ansøgerne er faldet  

 bort, at ansøgerne primært udvælges ud fra deres formelle studiemæssige  

 kompetencer, mens de personlige kompetencer og realismen i deres  

 forventninger  

 til arbejdets krav ikke i tilstrækkelig grad indgår i vurderingen.
Dertil  

 kommer, at kommunerne ikke på samme måde som tidligere kan anvende de  

 grundlæggende social- og sundhedsuddannelser i individuelle handlingsplaner i  

 den kommunale uddannelses- og beskæftigelsesmæssige indsats.
Evalueringen af forsøget med et sammenhængende  

 uddannelsesforløb til social- og sundhedsassistent er meget positiv og peger  

 på, at forløbet har tiltrukket flere målbevidste unge, der ønsker et direkte  

 forløb til assistentuddannelsen enten som slutuddannelse eller som  

 adgangsgrundlag for en mellemlang videregående sundhedsuddannelse.
Ifølge  

 evalueringen ville kun 1/3 af eleverne i det sammenhængende forløb  

 alternativt  

 have valgt at begynde på grundforløbet eller social- og  

 sundhedshjælperuddannelsen, såfremt det sammenhængende forløb ikke havde  

 været  

 en mulighed.
2. Lovforslagets indhold Der indføres fra 1. januar 2007 en praktikadgangsvej til  

 social- og sundhedsuddannelsen og den pædagogiske grunduddannelse ved siden  

 af  

 skoleadgangsvejen som en parallel til praktikadgangsvejen i  

 erhvervsuddannelserne.  

 Ordningen går ud på, at elever kan optages til uddannelsen på grundlag af en  

 ansættelsesaftale med et praktiksted, dvs. vedkommende ansættelsesmyndighed  

 eller private arbejdsgiver.
Ved optagelse via skoleadgangsvejen vil der  

 fortsat  

 blive indgået de nødvendige ansættelsesaftaler på foranledning af den  

 optagende  

 skole.
Da uddannelsesområdet er dimensioneret, indføres en  

 kvoteordning for at sikre, at der bliver pladser til elever fra både praktik-  

 og skoleadgangsvejene.
Ansættelsesmyndighederne og de private leverandører  

 får  

 med denne ordning krav på at besætte indtil halvdelen af pladserne med elever  

 fra praktikadgangsvejen.
De øvrige praktikpladser, der oprettes som led i den  

 kommunale dimensioneringsforpligtelse, skal besættes med elever, som skolerne  

 har optaget (skoleadgangsvejen).
Regeringen  

 forventer, at den enkelte kommunalbestyrelse udnytter denne mulighed med  

 hensyn  

 til uden om skoleoptaget at ansætte indtil halvdelen af de elever, som  

 kommunen  

 har praktikpladser til.
Undervisningsministeriet vil følge udviklingen med  

 henblik på yderligere lovændringer, såfremt det mod forventning skulle vise  

 sig, at kommunalbestyrelser i ikke uvæsentligt omfang afstår fra at anvende  

 halvdelen af praktikpladskapaciteten til den nye praktikadgangsvej.
 For yderligere at styrke uddannelsesmulighederne for  

 praktisk orienterede unge indgår det i lovforslaget, at de to uddannelser  

 skal  

 kunne påbegyndes enten med et praktikophold eller med et skoleophold efter  

 elevens og praktikstedets fælles valg.
Lovforslaget vil ud over de ændringer, som vedrører  

 praktiske indgange, omfatte en formalisering af det i indledningen omtalte  

 forsøg med sammenhængende uddannelsesforløb.
Endvidere ophæves  

 revisionsbestemmelsen,  

 da formålet med den opfyldes med dette lovforslag.
 Lovforslaget foreslås at træde i kraft den 1. juli 2006,  

 dog således at indførelsen af to adgangsveje til social- og  

 sundhedshjælperuddannelsen efter forslaget først får virkning samtidig med  

 kommunalreformen den 1. januar 2007.
3. Økonomiske konsekvenser for stat, amter og  

 kommuner Forslaget har ingen økonomiske konsekvenser for stat, amter  

 og kommuner.
4. Administrative konsekvenser for stat,  

 amter og kommuner Forslaget har ingen administrative konsekvenser for stat,  

 amter og kommuner.
5. Økonomiske konsekvenser for erhvervslivet Forslaget har ikke økonomiske konsekvenser for  

 erhvervslivet.
6. Administrative konsekvenser for  

 erhvervslivet Forslaget har ikke administrative konsekvenser for  

 erhvervslivet.
7. Miljømæssige konsekvenser Lovforslaget har ikke miljømæssige konsekvenser.
8. Forholdet til EU-retten Lovforslaget indeholder ikke EU-retlige aspekter.
9. Sammenfattende skema Positive konsekvenser/mindre udgifter Negative konsekvenser/merudgifter Økonomiske konsekvenser for stat, kommuner og amtskommuner Ingen Ingen Administrative konsekvenser for stat, kommuner og amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Forholdet til EU-retten Lovforslaget indeholder ikke EU-retlige aspekter 10. Høring.
 Lovforslaget har været til høring i følgende organisationer  

 m.v.:
 Amtsrådsforeningen, Kommunernes Landsforening,  

 Elevorganisationen SOSU (FOA - Fag og Arbejde), FOA - Fag og Arbejde,  

 Frederiksberg Kommune, Hovedstadens Sygehusfællesskab,  

 3F, Københavns Kommune, Rådet for  

 Erhvervsrettede Ungdomsuddannelser, Sammenslutningen af Ledere ved skolerne  

 for  

 de grundlæggende social- og sundhedsuddannelser samt Udvalget for de  

 Grundlæggende Social- og Sundhedsuddannelser.
 Endvidere er lovforslaget lagt frem på  

 Undervisningsministeriets hjemmeside.
Bemærkninger til lovforslagets enkelte bestemmelser Til § 1 Til nr. 1 Forslaget til et nyt stk. 2 i lovens § 3 indebærer, at  

 institutionerne skal udbyde social- og sundhedshjælperuddannelsen og social-  

 og  

 sundhedsassistentuddannelsen både som enkeltstående uddannelser og som et  

 sammenhængende  

 forløb.
 Forløbet indledes med social- og  

 sundhedshjælperuddannelsen, jf. lovens § 4, og afsluttes med social- og  

 sundhedsassistentuddannelsen, jf. lovens § 5. Forløbet kan indledes med et  

 grundforløb - enten det almindelige grundforløb, der er for elever, der  

 kommer  

 direkte fra grundskolen og for andre med behov for et grundforløb, jf. lovens  

 §  

 2, stk. 1 og 3, eller det særligt tilrettelagte grundforløb for voksne  

 elever,  

 der har brug for indføring i dansk sprog, kultur- og samfundsforståelse, jf.  

 lovens § 2, stk. 4.
I lighed med social- og sundhedshjælperuddannelsen og  

 social- og sundhedsassistentuddannelsen som enkeltstående uddannelser, kan  

 det  

 sammenhængende forløb kun gennemføres på grundlag af en ansættelsesaftale  

 mellem eleven og en arbejdsgiver, jf. lovens § 14. Det vil være muligt at  

 gennemføre forløbet i en kombination med forskellige arbejdsgivere  

 eksempelvis  

 således, at social- og sundhedshjælperuddannelsen gennemføres på grundlag af  

 en  

 ansættelsesaftale mellem eleven og en kommunalbestyrelse eller en privat  

 arbejdsgiver,  

 mens den afsluttende social- og sundhedsassistentuddannelse gennemføres på  

 grundlag af en ansættelsesaftale mellem eleven og et regionsråd.
Et eventuelt  

 grundforløb kan ikke være omfattet af ansættelsesaftale mellem eleven og en  

 arbejdsgiver.
 I henhold til lovens § 22 b, stk. 2, dimensionerer  

 undervisningsministeren et årlig antal uddannelsespladser på den enkelte  

 institution i overensstemmelse med behovet for færdiguddannede.  

 Dimensioneringen skal derfor tage hensyn til de elever, der gennemfører  

 uddannelserne som sammenhængende forløb.
Forslaget skal tilgodese de elever, der er afklarede i  

 deres ønske om en social- og sundhedsassistentuddannelse, men som ikke har en  

 social- og sundhedshjælperuddannelse eller tilsvarende kvalifikationer og  

 dermed  

 ikke opfylder de formelle adgangskrav til uddannelsen.
Evalueringen  

 Kontraktsammenhæng  evaluering af forsøg med sammenhængende  

 forløb, som  

 omtalt i afsnit 1, viser, at et kombineret og sammenhængende forløb  

 tiltrækker  

 flere unge, der er afklarede i deres uddannelsesønsker om en grundlæggende  

 social- og sundhedsuddannelse.
Forslaget vil derfor medvirke til, at der også  

 i  

 fremtiden vil være tilstrækkelig med færdiguddannede til at honorere  

 efterspørgslen på kvalificeret arbejdskraft inden for plejeområdet.
Til nr. 2 Bestemmelsen er en konsekvens af forslaget i nr. 1. Det  

 sammenhængende forløb skal vare 2 år og 10 måneder, da uddannelsens to  

 elementer varer henholdsvis 1 år og 2 måneder og 1 år og 8 måneder.
I øvrigt  

 gælder  

 lovens almindelige bestemmelser om uddannelserne også for det sammensatte  

 forløb.
Til nr. 3 Denne bestemmelse vedrører optagelse på uddannelsen gennem  

 skolen (skoleadgangsvejen).
En institution skal efter forslaget indrette sine  

 uddannelsesordninger for social- og sundhedshjælperuddannelsen og den  

 pædagogiske grunduddannelse sådan, at elever med tilslutning fra deres  

 arbejdsgivere kan vælge imellem at påbegynde deres uddannelse med et  

 praktikforløb  

 eller med skoleundervisning.
For at institutionerne kan tage de fornødne  

 økonomiske hensyn ved tilrettelæggelsen af uddannelsesforløbene, vil der ikke  

 være krav om, at valgmuligheden skal foreligge ved hvert enkelt elevoptag.  

 For  

 eksempel kan en institution, der optager elever med uddannelsesstart i januar  

 og august, vælge at tilrettelægge optagene således, at det uddannelsesforløb,  

 der begynder i januar, indledes med en praktikperiode, og det forløb, der  

 begynder i august, indledes med skoleundervisning.
Elevens mulighed for  

 at påbegynde uddannelsen med en praktikperiode ændrer ikke ved den struktur,  

 der i øvrigt følger af reglerne for uddannelserne.
Således vil antallet af  

 skoleperioder og praktikperioder samt varigheden af den enkelte periode være  

 ens, uanset om uddannelsen påbegyndes med en praktikperiode eller med  

 skoleundervisning.
Ligeledes skal institutionen sammen med eleven udarbejde  

 en  

 personlig uddannelsesplan for det samlede uddannelsesforløb i  

 overensstemmelse  

 med lovens § 32.
Til nr. 4 og 5 Forslaget i nr. 4 om en ændret affattelse af lovens § 13 om  

 optagelse til grundforløbet og til uddannelserne skal ses i sammenhæng med  

 forslaget i nr. 5 til en ny § 13 b om kvotering af optagelseskapaciteten, den  

 uændrede §  

 13 a  

 om  

 skolernes henvisning af elever til de ansættende myndigheder og den uændrede  

 §  

 14 om indgåelse af ansættelsesaftaler Med forslaget får kommunalbestyrelserne i langt højere grad  

 end efter de gældende regler indflydelse på, hvilke unge og voksne der  

 ansættes  

 i kommunen som elever.
Kommunalbestyrelsen får dermed mulighed for at udvælge  

 elever til uddannelserne i overensstemmelse med kommunalbestyrelsens vedtagne  

 ansættelses- eller personalepolitik mv.
Ordningen indebærer efter forslaget til § 13, stk. 1, at  

 den enkelte institution optager elever efter ansøgning.
Dette svarer til  

 optagelsessystemet (skoleoptaget) efter de gældende regler, hvorefter  

 ansøgning  

 om optagelse til grundforløbet og uddannelserne sker til den enkelte  

 institution, der - såfremt ansøgeren optages på uddannelsen - formidler en  

 ansættelsesaftale mellem den kommende elev og et amtsråd eller en  

 kommunalbestyrelse,  

 jf.  

 §  

 13 a.
 Forslaget til § 13, stk. 2, giver mulighed for, at  

 optagelse på uddannelserne til social- og sundhedshjælper og den pædagogiske  

 grunduddannelse også kan ske på grundlag af en ansættelsesaftale med et  

 praktiksted, dvs. med vedkommende ansættelsesmyndighed eller private  

 arbejdsgiver, der er leverandør til en offentlig myndighed af personlig og  

 praktisk hjælp til borgerne.
 De ansøgere, der på denne måde ansættes med elevkontrakt,  

 får efter forslaget i nr. 5 til § 13 b ret til at blive optaget på social- og  

 sundhedshjælperuddannelsen henholdsvis den pædagogiske grunduddannelse på en  

 institution, hvortil den pågældende kommunalbestyrelse eller regionsråd, jf.  

 §  

 22 b, stk. 1, har stillet praktikpladser til rådighed.
 I forslaget til § 13, stk. 4, videreføres  

 undervisningsministerens hidtidige bemyndigelse i § 13, stk. 2. Med  

 bemyndigelsen kan undervisningsministeren fastsætte generelle supplerende  

 personlige kvalifikationskriterier for optagelse på grundforløbet og social-  

 og  

 sundhedshjælperuddannelsen.
Optagelse på grundlag af ansættelsesaftale kan efter  

 forslaget i nr. 5 dog højst ske med et antal svarende til halvdelen af det  

 antal praktikpladser, som regionsrådet eller kommunalbestyrelsen inden for  

 den  

 enkelte uddannelse har stillet til rådighed, jf. § 22 b, stk. 1, der er  

 uændret.
Et regionsråd eller en kommunalbestyrelse kan undlade at bruge sin  

 kvote og derved overlade sit optag af elever helt eller delvist til den eller  

 de skoler, som myndigheden henviser elever til.
Der er efter bestemmelsen  

 ikke  

 hjemmel til, at en ansættelsesmyndighed kan overlade sin kvote af elever til  

 en  

 anden ansættelsesmyndighed.
 De social- og sundhedshjælperelever, der ansættes af  

 private udbydere af personlig pleje og praktisk hjælp, indgår i beregningen  

 af  

 optagelseskvoten for den eller de kommunalbestyrelser/regionsråd, som har  

 godkendt den private udbyder.
 Det foreslåede optagelsessystem indebærer, at de regionale  

 og kommunale ansættelsesmyndigheder samt de respektive institutioner på  

 regionsplan får en yderligere tilskyndelse til at indgå i et tæt samarbejde,  

 der kan sikre en fornuftig varetagelse af elevoptaget inden for den enkelte  

 region.
Som følge af kommunalreformen, der træder i kraft den 1.  

 januar 2007, ændres lov om grundlæggende social- og sundhedsuddannelser,  

 hvorved social- og sundhedsskolerne overføres fra amtskommunerne og etableres  

 som selvejende institutioner med statsligt drifts- og institutionsansvar.  

 Ændringen indebærer, at regionsrådene og kommunalbestyrelserne i den enkelte  

 region skal stille praktikpladser til rådighed for skolerne i regionen.
Den  

 praktiske tilrettelæggelse af elevoptagelsen vil tage udgangspunkt i den  

 dimensionering af de enkelte skolers optag, som efter kommunalreformen skal  

 tilvejebringes af ministeriet på grundlag af den praktikpladskapacitet, som  

 de  

 ansættende myndigheder skal stille til rådighed for de enkelte skoler.
Hvis  

 en  

 myndighed således indgår i en skoles dimensionering med 50 pladser, kan  

 myndigheden  

 selv ansætte 25 af disse elever, medens skolen skal optage de øvrige 25.
Efter kommunalreformen skal de enkelte skoler selv  

 organisere optagelserne i samarbejde med de ansættende myndigheder, som har  

 stillet pladser til rådighed for skolen.
Arbejdet vil kunne udføres gennem  

 lokalt organiserede samarbejdsorganer således, som det er forudsat ved  

 kommunalreformen.
Til nr. 6 Revisionsbestemmelsen foreslås ophævet, da formålet med den  

 er opfyldt.
Til § 2 Til stk. 1 Lovforslagets § 1, nr. 1, og nr. 2, foreslås at træde i  

 kraft den 1. juli 2006, herefter skal institutionerne udbyde social- og  

 sundhedshjælperuddannelsen og social- og sundhedsassistentuddannelsen som et  

 sammenhængende forløb og som enkeltstående uddannelser.
 De ansættende kommunale myndigheder og private  

 arbejdsgivere vil umiddelbart efter lovens vedtagelse kunne indgå  

 ansættelsesaftaler, hvorefter social- og sundhedsassistentuddannelsen med  

 virkning fra 1. juli 2006 kan gennemføres som et sammenhængende forløb.
 Lovforslagets § 1,  

 nr. 3, foreslås at træde i kraft den 1. juli 2006. Efter denne bestemmelse  

 skal  

 institutionerne udbyde social- og sundhedshjælperuddannelsen og den  

 pædagogiske  

 grunduddannelse med mulighed for, at en elev med tilslutning fra sin  

 arbejdsgiver  

 kan vælge imellem at begynde uddannelsen med et praktikforløb eller med  

 skoleundervisning.
 De ansættende kommunale myndigheder og private  

 arbejdsgivere vil umiddelbart efter lovens vedtagelse kunne indgå  

 ansættelsesaftaler, hvorefter social- og sundhedshjælperuddannelsen og den  

 pædagogiske grunduddannelse fra og med 1. juli 2006 påbegyndes med en  

 praktikperiode.
Til stk. 2 Indførelsen af to adgangsveje efter forslaget i § 1, nr. 4  

 til § 13, stk. 2, hvorefter en elev har mulighed for at blive optaget på  

 social- og sundhedshjælperuddannelsen og den pædagogiske grunduddannelse på  

 baggrund af en ansættelsesaftale, samt forslagets § 1, nr. 5, foreslås at få  

 virkning samtidig med kommunalreformen den 1. januar 2007 således, at  

 ændringerne kan medtænkes i de samlede ændringer inden for social- og  

 sundhedsuddannelserne,  

 herunder ændringerne af institutionernes forhold.
 De ansættende kommunale myndigheder og private  

 arbejdsgivere vil principielt få mulighed for umiddelbart efter lovens  

 vedtagelse at indgå ansættelsesaftaler, hvorefter uddannelsen påbegyndes i  

 2007.
Bilag 1 Lovforslaget sammenholdt med gældende lov Gældende formulering Lovforslaget I lovbekendtgørelse nr. 823 af 15. juli 2004 om  

 grundlæggende social- og sundhedsuddannelser, som ændret ved § 40 i lov nr.  

 542 af 24. juni 2005 og § 6 i lov nr. 590 af 24. juni 2005, foretages  

 følgende ændringer:
§ 1 § 3.  

  

 Uddannelserne efter grundforløbet tilrettelægges som vekseluddannelser,  

 således at der skiftes mellem skoleundervisning og praktikuddannelse.
 1.  

  

 I  

  

 § 3  

  

 indsættes som  

  

 stk. 2  

  

 :
»Stk. 2.  

  

 Uddannelsen til social- og sundhedsassistent kan  

 endvidere tilrettelægges som et sammenhængende forløb, der består af  

 uddannelsen til social- og sundhedshjælper og uddannelsen til social- og  

 sundhedsassistent.« § 5.  

 Social- og sundhedsassistentuddannelsen, der bygger på social- og  

 sundhedshjælperuddannelsen,  

 varer 1 år og 8 måneder med mindst 32 ugers skoleundervisning.
 Stk. 2.  

  

 Uddannelsen  

 har til formål at kvalificere eleverne til selvstændigt at varetage og  

 tilrettelægge sammensatte aktivitets- og omsorgsopgaver, herunder  

 koordinerende og undervisende funktioner, samt til selvstændigt at varetage  

 og tilrettelægge grundlæggende sundheds- og sygeplejeopgaver.
 2.  

  

 I  

  

 § 5  

  

 indsættes som  

  

 stk. 3  

  

 :
»Stk. 3. Når uddannelsen er tilrettelagt som et  

 sammenhængende forløb, jf. § 3, stk. 2, varer uddannelsen 2 år og 10 måneder  

 med mindst 56 ugers skoleundervisning.« § 10.  

  

 Den  

 nærmere tilrettelæggelse af uddannelserne fastsættes i uddannelsesordninger,  

 som udarbejdes af den enkelte institution.
 3.  

  

 I  

  

 § 10,  

 stk. 1,  

  

 indsættes som 2  

. pkt.  

  

 :
»  

  

 Uddannelsesordningerne  

 for social- og sundhedshjælperuddannelsen og den pædagogiske grunduddannelse  

 skal rumme mulighed for, at en elev med tilslutning fra sin arbejdsgiver kan  

 vælge imellem at begynde uddannelsen med et praktikforløb eller med  

 skoleundervisning.« § 13.  

  

 Optagelse til grundforløbet og uddannelserne efter grundforløbet sker efter  

 ansøgning til en institution, der udbyder det enkelte grundforløb eller den  

 enkelte uddannelse.
Optagelsen er betinget af, at ansøgeren ud over  

 adgangsbetingelserne  

 samt eventuelle sprogkrav fastsat i medfør af § 8, stk. 1, opfylder de  

 fastsatte supplerende personlige kvalifikationskriterier, jf. stk. 2.
 Stk.  

 2.  

  

 Undervisningsministeren fastsætter generelle supplerende personlige  

 kvalifikationskriterier for optagelse til grundforløbet og til social- og  

 sundhedshjælperuddannelsen.
 .
 4.  


  

 § 13  

  

 affattes  

 således:
 »  

 § 13.  

  

 Institutioner, der udbyder grundforløbet og  

 uddannelserne, optager elever efter ansøgning.
 Stk. 2.  

  

 Ansøgere til  

 social- og sundhedshjælperuddannelsen og den pædagogiske grunduddannelse, der  

 opfylder kravene i § 11, og som har indgået en ansættelsesaftale med et  

 regionsråd, en kommunalbestyrelse eller en privat arbejdsgiver, jf. § 14, har  

 krav på at blive optaget, jf. dog § 13 b.
 Stk. 3.  

  

 Institutionernes optagelse af ansøgere uden ansættelsesaftale er betinget af,  

 at ansøgerne ud over adgangsbetingelserne samt krav fastsat i medfør af § 8,  

 stk. 1, opfylder de fastsatte supplerende personlige kvalifikationskriterier,  

 jf. stk. 4.
Stk. 4.  

  

 Undervisningsministeren fastsætter generelle supplerende personlige  

 kvalifikationskriterier  

 for optagelse til grundforløbet og til social- og sundhedshjælperuddannelsen  

 for ansøgere uden ansættelsesaftale.« 5.  

  

 Efter  

 §  

 13 a  

 indsættes:
»§ 13 b.  

  

 Offentlige og private arbejdsgivere kan ansætte elever til social- og  

 sundhedshjælperuddannelsen  

 og den pædagogiske grunduddannelse ud over de elever, der er optaget af  

 uddannelsesinstitutionen,  

 jf. §  

 13 a, i et  

 antal svarende til højst halvdelen af det antal praktikpladser, som  

 regionsrådet henholdsvis kommunalbestyrelsen har stillet til rådighed for  

 institutionerne i regionen, jf. § 22 b, stk. 1.« § 43.  

  

 Loven  

 tages op til revision i folketingsåret 2005-06.
 6.  


  

 § 43  

  

 ophæves.
§ 2 Stk. 1. Loven træder i kraft den 1. juli 2006.
 Stk. 2.  

  

 Lovens § 1, nr. 4 og nr. 5, har virkning fra den  

 1. januar 2007.
