 I medfør af §§ 7, 16, 19, stk. 5, 73, 80, 92 og 110, stk. 3, i lov nr. 358  

 af 6. juni 1991 om miljøbeskyttelse fastsættes:
Bekendtgørelsens område § 1.  Reglerne i denne bekendtgørelse tager sigte på  

 at begrænse forurening og gener fra dyrehold, herunder produktion, opbevaring  

 og anvendelse af husdyrgødning og ensilage m.v.
Stk. 2.  Reglerne finder anvendelse over for stalde og  

 lignende indretninger til dyr ved erhvervsmæssige dyrehold, herunder  

 lokalisering, og alle former for opbevaring og anvendelse af gødning herfra.  

 Reglerne finder endvidere anvendelse på ensilageoplag samt opbevaring og  

 anvendele af ensilagesaft og visse former for spildevand.
Undtaget fra  

 bekendtgørelsens regler er butikker med almindelig dyrehandel.
 Stk. 3.  For virksomheder, der ved bekendtgørelsens  

 ikrafttræden er godkendt i h.t. miljøbeskyttelseslovens kapitel 5, gælder  

 denne bekendtgørelses bestemmelser, for pelsdyrfarme dog jf. stk. 5.  

 Efterhånden som bestemmelserne får virkning, jf. § 35, erstatter de:
 Stk. 4.  Kommunalbestyrelsen kan ved godkendelser efter  

 miljøbeskyttelseslovens kapitel 5 fastsætte vilkår, der er mere vidtgående  

 end bestemmelserne i denne bekendtgørelse.
 Stk. 5.  For pelsdyrfarme gælder reglerne i §§ 3d, 5-7,  

 9-10, 14-16 og 18-25 om anvendelse af husdyrgødning og om anlæg til  

 opbevaring m.v. heraf.
 Stk. 6.  Reglerne finder ikke anvendelse i det omfang,  

 de strider mod Landbrugsministeriets og Veterinærdirektoratets bestemmelser  

 om forebyggelse og bekæmpelse af smitsomme husdyrsygdomme.
 § 2.  I bekendtgørelsen anvendes følgende  

 definitioner:
Lokalisering af erhvervsmæssigt dyrehold § 3a.
I byzone- og sommerhusområde er erhvervsmæssigt dyrehold  

 ikke tilladt.
Stk. 2.  Dispensation til husdyrbrug kan dog meddeles af  

 kommunalbestyrelsen, særligt til bestående landbrugsejendomme.
Dispensation  

 kan gives på vilkår om særlige krav til dyreholdet, til indretning af stalde,  

 møddinger m.v. udover de i bekendtgørelsen omhandlede krav.
§ 3b.
Kommunalbestyrelsen kan godkende etablering, udvidelse og  

 ændring af husdyrbrug herunder stalde o.lign. og gødningsopbevaringsanlæg  

 inden for de i stk. 3 og 4 nævnte afstande.
Etablering, udvidelse og ændring  

 uden for de i stk. 3 og 4 nævnte afstande, samt udvidelse og ændring, der  

 indenfor disse afstande ikke medfører forøget forurening, kan ske uden  

 godkendelse, jf. dog § 26.
 Stk. 2.  En godkendelse skal være ledsaget af sådanne  

 vilkår, at risikoen for forurening eller ikke uvæsentlige gener for  

 omgivelserne begrænses.
 Stk. 3.  Afstande for lokalisering af forskellige  

 husdyrbrug:
 Alle husdyrbrug med mere end 15 dyreenheder, dog ikke fjerkræ- og  

 svinebrug over 250 dyreenheder (heri ikke medregnet pelsdyr):
50 m 100 m Stk. 4.  For følgende husdyrbrug gælder dog:
 fjerkræbrug med plads til mere end 20.000 slagtekyllinger eller 10.000  

 stk. andet fjerkræ og ikke over 250 dyreenheder:
Til byzone- og sommerhusområde 300 m Til byzone- og sommerhusområde 200 m § 3c.
Etablering, udvidelse og ændring af hundehandeler,  

 hundekenneler og hundepensioner, herunder stalde og udendørs anlæg til hunde,  

 skal mindst opfylde følgende afstande:
100 m 200 m 200 m 300 m Stk. 2.  Dyrehospitaler og dyreklinikker med hunde  

 interneret i forbindelse med behandling, er omfattet af bestemmelserne i §  

 3c, nr. 2.
 Stk. 3.  Hvor overholdelse af de i stk. 1 nævnte  

 afstande ikke er mulig, kan kommunalbestyrelsen efter ansøgning meddele  

 dispensation fra de stillede afstandskrav til mindre udvidelser og ændringer.  

 Dispensationen skal være ledsaget af sådanne vilkår, at der ikke opstår  

 risiko for forurening eller gener for omgivelserne.
 Placering af stalde, møddinger m.v.
§ 3d.
Stalde og lignende indretning til dyr, samt møddinger og  

 åbne beholdere til husdyrgødning skal opfylde følende afstandskrav:
 Stk. 2.  Ensilageoplag, ensilagebeholdere og lukkede  

 beholdere til husdyrgødning samt beholdere til spildevand skal opfylde de i  

 nr. 1-5 nævnte afstande.
Stk. 3.  Hvor overholdelse af ovennævnte afstande ikke  

 er mulig, kan kommunalbestyrelsen meddele dispensation.
Der kan fastsættes  

 vilkår for indretning og drift, så at der ikke opstår væsentlige ulemper og  

 gener eller forurening af omgivelserne, jf. § 32, stk. 3. Sådanne vilkår skal  

 fastsættes, hvis der meddeles dispensation fra nr. 1, 2 og 3.
 Stk. 4.  Hvor overholdelse af de nævnte afstande ikke  

 vil medføre tilstrækkelig sikkerhed mod ikke uvæsentlige gener eller  

 forurening, kan kommunalbestyrelsen påbyde, at anlægget placeres mere  

 hensigtsmæssigt, jf. § 32, stk. 3.
 Stk. 5.  Anlæg, der er lovligt placeret ved  

 bekendtgørelsens ikrafttræden kan fortsat være placeret samme sted, jf. dog §  

 42 i miljøbeskyttelsesloven.
 Indretning af stalde m.v.
§ 4.  Stalde og lignende indretninger til dyr skal  

 være indrettet således, at forurening af grundvand og overfladevand ikke  

 finder sted.
De skal have gulve, udført af for fugtighed vanskeligt  

 gennemtrængeligt materiale.
Gulve skal udføres således, at de kan modstå  

 påvirkningerne fra dyrene og de i stalden anvendte redskaber.
Der skal  

 etableres et hensigtsmæssigt afløbssystem til opsamling af alle flydende  

 affaldsstoffer i overensstemmelse med bestemmelserne i §§ 16 og 17.
Kapacitet af gødningsopbevaringsanlæg § 5.  For ejendomme, der har 31 dyreenheder og  

 derover, eller som oplagrer husdyrgødning, skal opbevaringsanlæg for  

 husdyrgødning have en opbevaringskapacitet, svarende til mindst 9 måneders  

 tilførsel, jf. dog § 6.
 Stk. 2.  Tilførslen opgøres som den mængde  

 husdyrgødning, der produceres i det givne tidsrum, beregnet ud fra, at dyrene  

 er på stald, samt hvad der i øvrigt tilledes anlægget, f.eks. vaskevand eller  

 ensilagesaft.
Stk. 3.  Opbevaringsanlæg for husdyrgødning på  

 ejendomme, der har mindre end 31 dyreenheder, skal have tilstrækkelig  

 kapacitet til, at udbringning kan ske miljømæssigt forsvarligt.
Tilsvarende  

 gælder for beholdere, der udelukkende anvendes til opbevaring af ensilagesaft  

 og spildevand, uanset antallet af dyreenheder på ejendommen.
Stk. 4.  Kravet om opbevaringskapacitet kan opfyldes  

 ved, at der foreligger skriftlige aftaler om levering af husdyrgødning til  

 opbevaring på anden ejendom.
Sådanne aftaler, der skal have en varighed på  

 mindst 5 år, skal godkendes af kommunalbestyrelsen.
Kommunalbestyrelsen kan  

 fastsætte vilkår for godkendelsen samt fastsætte nærmere krav til aftalernes  

 udformning.
§ 6.  For ejendomme, der har mellem 31 og 120  

 dyreenheder, kan kommunalbestyrelsen godkende en lavere opbevaringskapacitet,  

 end angivet i § 5, stk. 1. En godkendelse af mindre end 9 måneders  

 opbevaringskapacitet kan ske på baggrund af en anbefaling fra landbrugets  

 konsulenttjeneste.
Anbefalingen skal være udarbejdet på baggrund af den  

 enkelte ejendoms sædskifte- og gødningsplaner samt driftsforhold i øvrigt  

 under hensyntagen til, at husdyrgødningen skal kunne udbringes miljømæssigt  

 forsvarligt.
 Stk. 2.  Kommunalbestyrelsen kan ikke på baggrund af den  

 i stk. 1 nævnte anbefaling godkende mindre end 6 måneders kapacitet for  

 kvægbrug og mindre end 7 måneders kapacitet for andre brug.
 Stk. 3.  Såfremt der foreligger specielle forhold, kan  

 kommunalbestyrelsen dispensere til mindre kapacitet, end anført i stk. 2, for  

 brug med mellem 31 og 120 dyreenheder, og for mindre end 9 måneders kapacitet  

 for brug med over 120 dyreenheder.
 Stk. 4.  På baggrund af en konkret vurdering af de  

 miljømæssige forhold kan kommunalbestyrelsen fastsætte, at opbevaringsanlæg  

 for husdyrgødning skal have en større opbevaringskapacitet, end anført i § 5.
 Stk. 5.  Godkendelse til mindre opbevaringskapacitet  

 efter de tidligere gældende bekendtgørelser om husdyrgødning og ensilage m.v.  

 er fortsat gyldige.
Opbevaring af fast gødning § 7.  Oplagring af fast gødning må kun ske på  

 møddinger, der er indrettet efter bestemmelserne i §§ 9-10, eller i en lukket  

 container, placeret på et befæstet areal med tæthed, som angivet i § 10, og  

 afløb til en møddingsaftbeholder eller lignende, jf. dog § 8.
§ 8.  Kompost med et tørstofindhold på mindst 30 pct.  

 må dog oplagres i marken, såfremt oplaget er overdækket.
Oplaget skal opfylde  

 afstandskravene i § 3d, stk. 1, og må ikke medføre risiko for forurening af  

 grund- eller overfladevand.
 Stk. 2.  Kommunalbestyrelsen kan, for landbrugsejendomme  

 i landsbyer, i særlige tilfælde tillade opbevaring af fast gødning i  

 markmødding, hvis det godtgøres, at det ikke er muligt at opnå en miljømæssig  

 tilfredsstillende opbevaring i tilknytning til staldene.
Stk. 3.  En tilladelse skal være ledsaget af sådanne  

 vilkår for placering, indretning og drift af markmøddingen, at der ikke  

 opstår risiko for forurening af grundvandet, og at der ikke kan ske afledning  

 til vandløb (herunder dræn) og søer.
For markmøddinger gælder i øvrigt  

 afstandsbestemmelserne i § 3d, stk. 1.
§ 9.  Møddingerne skal indrettes således, at  

 overfladevand fra omliggende arealer og tage ikke kan løbe ind på  

 møddingsarealet.
Møddingsaft skal bortledes gennem dertil indrettede afløb,  

 jf. kapitel 8.
§ 10.  Møddingens sidebegrænsning skal bestå af en  

 mindst 1 m høj mur eller en mindst 2 m bred randbelægning.
Møddingbund og  

 randbelægning samt belægning ved indkørsel i møddingen skal have mindst 3  

 pct. fald mod afløb.
 Stk. 2.  Kommunalbestyrelsen kan tillade en anden form  

 for begrænsning, der giver tilsvarende sikkerhed for opsamling af  

 møddingsaften, jf. § 9.
 Stk. 3.  Møddingbund og sidebegrænsning skal være udført  

 af et for fugtighed vanskeligt gennemtrængeligt materiale og skal udføres  

 således, at de kan modstå påvirkningerne, dels fra køretøjer og redskaber ved  

 fyldning og tømning, dels fra den oplagrede gødning.
Opbevaring af ensilage § 11.  Saftgivende ensilage, herunder ensilage af  

 roetop, roeaffald og ikke forvejret græs, skal opbevares på ensilageplads  

 eller i ensilagesilo.
 § 12.  Ensilagepladser skal opfylde krav, svarende til  

 bestemmelserne for møddinger med randbelægning i §§ 9-10.
 § 13.  Ensilagesiloer skal have en bund, der er udført  

 af et for fugtighed vanskeligt gennemtrængeligt materiale.
Stk. 2.  De skal endvidere være udført af bestandige  

 materialer og skal kunne modstå påvirkninger fra indholdet og fra indlægning  

 og udtagning.
De skal indrettes, så ensilagesaft kun kan afledes gennem  

 dertil indrettede afløb, jf. kapitel 8.
Opbevaring af flydende husdyrgødning samt  

 ensilagesaft og spildevand § 14.  Beholdere for flydende husdyrgødning,  

 ensilagesaft og spildevand skal være udført af bestandige og for fugtighed  

 vanskeligt gennemtrængelige materialer.
Beholderne skal dimensioneres for  

 lasten af indholdet, og der skal tages hensyn til eventuelle kræfter på  

 beholdervæg og -bund, herunder fra anlæg for omrøring og mekanisk  

 bearbejdning.
Beholderne skal endvidere udformes således, at de kan modstå  

 påvirkninger fra omrøring og tømning.
§ 15.  Beholdere for flydende husdyrgødning skal være  

 lukkede med en tæt overdækning.
Overdækningen af beholdere, der anvendes til  

 opbevaring af gylle, kan være et flydelag.
Stk. 2.  Åbne gyllebeholdere, hvortil gylle pumpes, skal  

 have dykket indløb, der er sikret mod tilbageløb.
Andre fyldningssystemer  

 skal udføres, så at flydelaget ikke brydes.
 Stk. 3.  Beholdere, der udelukkende anvendes til  

 opbevaring af møddingsaft, ensilagesaft eller spildevand, kan dog være åbne.
 Stk. 4.  Nye beholdere må ikke være udstyret med spjæld  

 eller lignende forbindelse til fortank.
Indretning af afløb § 16.  Afløb fra stalde, møddinger og ensilageoplag,  

 samle- og pumpebrønde skal føres gennem tætte, lukkede ledninger.
Afløb med  

 tilhørende brønde skal udføres af autoriserede kloakmestre i overensstemmelse  

 med forskrifter for afløb, som er anført i det af Boligministeriet  

 udfærdigede bygningsreglement.
 § 17.  Afløb fra stalde skal føres til beholder for  

 flydende husdyrgødning.
 Stk. 2.  Spildevand fra vask af produkter fra  

 husdyrhold, malkemaskiner, foderrekvisitter og lignende kan føres til en  

 beholder for flydende husdyrgødning eller til en separat beholder.
§ 18.  Afløb fra møddinger og ensilageoplag skal  

 udføres således, at der er afløb fra disses laveste sted(er), at tilstopning  

 undgås, og at der kan bortledes en vandmængde pr. time,svarende til mindst  

 100 mm nedbør.
Afløbet skal føres til beholder, der opfylder betemmelserne i  

 kapitel 7.
Drift og vedligeholdelse § 19.  Opbevaringsanlæg for husdyrgødning,  

 ensilagesaft og spildevand skal tømmes så ofte, at de ikke løber over.
Stk. 2.  Er møddingen begrænset af en randbelægning, må  

 der ikke lægges gødning på denne.
Møddingen skal i øvrigt benyttes på en  

 sådan måde, at der ikke er risiko for, at gødningen flyder uden for  

 møddingen.
 Stk. 3.  På en ensilageplads må der ikke lægges ensilage  

 på randbelægningen.
 § 20.  De i bekendtgørelsen nævnte anlæg skal  

 renholdes og vedligeholdes, herunder beskyttes mod tæring, så at de til  

 enhver tid overholder bekendtgørelsens krav.
Stk. 2.  Brugeren af en beholder for flydende  

 husdyrgødning, ensilagesaft eller spildevand skal endvidere mindst hvert 10.  

 år lade den kontrollere med hensyn til styrke og tæthed.
Kontrollen skal  

 udføres af en af kommunalbestyrelsen udpeget person.
I forbindelse med  

 kontrollen skal der udarbejdes en rapport, som tilsendes kommunalbestyrelsen  

 inden 8 dage efter, at kontrollen blev udført.
Rapporten indgår i  

 kommunalbestyrelsens vurdering af, om den pågældende beholder fortsat  

 overholder bekendtgørelsens krav om tæthed og styrke.
Anvendelse af husdyrgødning og ensilagesaft § 21.  Husdyrgødning, ensilagesaft og spildevand, der  

 tilføres jord, må kun anvendes til gødskningsformål.
 § 22.  Gylle må ikke udbringes på lørdage samt søn- og  

 helligdage på arealer, der ligger nærmere end 200 m fra byzone,  

 sommerhusområder samt områder i landzone, der er udlagt til boligformål.
 Stk. 2.  Udbringning af husdyrgødning m.v. må ikke give  

 anledning til unødige gener.
§ 23.  Flydende husdyrgødning, der udbringes på  

 ubevoksede arealer, skal nedbringes hurtigst muligt og inden 12 timer.
Kan  

 dette, grundet uforudseelige omstændigheder, ikke lade sig gøre, skal  

 nedbringningen finde sted, så snart det igen bliver muligt.
 Stk. 2.  Flydende husdyrgødning og ensilagesaft må ikke  

 udbringes på ubevoksede arealer, der er frosne eller snedækkede, hvis  

 nedbringning ikke kan ske inden for 12 timer, jf. stk. 1.
 Stk. 3.  Husdyrgødning, ensilagesaft og spildevand må  

 ikke udbringes på en måde og på sådanne arealer, at der er fare for, at  

 gødningen, ensilagesaften eller spildevandet strømmer til søer eller vandløb  

 (herunder dræn i lavninger) ved tøbrud eller regnskyl.
§ 24.  Inden for en landbrugsejendom, der drives som  

 kvægbrug, må der højst udbringes husdyrgødning fra 2,3 dyreenheder pr. ha pr.  

 år.
For svinebrug, og brug uden husdyrproduktion, må der højst udbringes  

 husdyrgødning fra 1,7 dyreenheder pr. ha pr. år og for andre husdyrbrug fra  

 2,0 dyreenheder pr. ha pr. år.
Stk. 2.  Hvis en landbrugsejendom har en større  

 gødningsproduktion, end der kan udbringes på ejendommens eget areal, samt  

 tilforpagtede arealer, jf. stk. 1, skal der foreligge skriftlige aftaler, der  

 sikrer, at overskydende gødning kan afsættes til anden ejendom, til  

 fællesanlæg eller biogasanlæg.
Sådanne aftaler skal også indgås ved afsætning  

 af gødning fra fællesanlæg, biogasanlæg og lign.
Kommunalbestyrelsen kan  

 fastsætte nærmere krav til aftalernes udformning.
Stk. 3.  Det påhviler aftaleparterne at tilsende  

 kommunelbestyrelsen en kopi af aftalen.
Ligger den aftagende ejendom i en  

 anden kommune, skal parterne tilsende denne en kopi af aftalen til  

 orientering.
 § 25.  I perioden fra høst til 1. november må der ikke  

 udbringes flydende husdyrgødning eller ensilagesaft, medmindre udbringningen  

 sker på bevoksede arealer eller på arealer, hvor der er afgrøder den følgende  

 vinter.
 Stk. 2.  Kommunalbestyrelsen kan, efter høring af  

 amtsrådet, for visse jordbundstyper dispensere fra stk. 1, således at  

 udbringning kan ske fra 15. oktober, hvor hensynet til grundvandsbeskyttelsen  

 ikke taler imod dette.
 Stk. 3.  Kommunalbestyrelsen kan, efter høring af  

 amtsrådet, for visse jordbundstyper dispensere fra stk. 1, hvis der foretages  

 nedmuldning af tilstrækkelige mængder halm, hvor hensynet til  

 grundvandsbeskyttelsen ikke taler imod dette.
Stk. 4.  Ansøgning om dispensation efter stk. 2 og 3  

 indsendes til kommunalbetyrelsen, ledsaget af nærmere oplysning om  

 jordbundstyper m.v.
Ansøgning kan kun indsendes af sammenslutninger af  

 landmænd, der repræsenterer et større område.
 Stk. 5.  En dispensation efter stk. 2 og 3 kan til  

 enhver tid tilbagekaldes, jf. miljøbeskyttelseslovens § 20, stk. 1.
Forhåndsanmeldelse § 26.  Inden etablering, udvidelse eller ændring af et  

 af de i kapitel 3-8 omhandlede anlæg skal der indgives anmeldelse af  

 byggeriet til kommunalbestyrelsen.
 Stk. 2.  Anmeldelsen skal indeholde  

 konstruktionstegninger m.v., som anført i bygningsreglementet, dokumentation  

 for, at de i kapitel 3-8 nævnte krav til styrke, tæthed og bestandighed  

 opfyldes samt angivelse af anlæggets placering i forhold til  

 vandindvindingsanlæg, vandløb (herunder dræn), søer, omgivende ejendomme,  

 bebyggelse og eksisterende eller ifølge kommuneplanen fremtidigt udlagt  

 byzone- og sommerhusområde, samt områder, der i kommuneplanen og/eller  

 lokalplan er udlagt til boligformål eller blandet bolig og erhverv.
Stk. 3.  Anmeldelsespligten anses for opfyldt, når der  

 er indgivet anmeldelse i medfør af bygningsreglementet, og når denne  

 anmeldelse indeholder de i stk. 2 nævnte oplysninger.
Kommunalbestyrelsen kan  

 bestemme, at anmeldelse skal ske på særlige skemaer.
Stk. 4.  Har kommunalbestyrelsen ikke inden 2 uger fra  

 anmeldelsen gjort indsigelse, kan arbejdet bringes til udførelse.
Såfremt  

 byggearbejdet kræver dispensation, tilladelse eller godkendelse, jf. § 3a,  

 stk. 2, § 3b, stk. 1, § 3c, stk. 3, § 3d, stk. 3, § 5, stk. 4, § 6, § 8, stk.  

 2, eller § 10, stk. 2, skal der i anmeldelsen udtrykkeligt ansøges herom, og  

 arbejdet må, uanset bestemmelsen i 1. pkt., ikke påbegyndes, førend  

 dispensation, tilladelse eller godkendelse er meddelt.
 Stk. 5.  Har kommunalbestyrelsen gjort indsigelse, må  

 bygge- og anlægsarbejder ikke påbegyndes, før kommunalbestyrelsen har meddelt  

 afgørelse om, under hvilke nærmere betingelser projektet kan gennemføres.
Tilsyn og håndhævelse § 27.  Tilsynet med overholdelsen af reglerne i denne  

 bekendtgørelse og beslutninger, truffet i medfør heraf, udøves af  

 kommunalbestyrelsen.
 § 28.  Bliver kommunalbestyrelsen opmærksom på  

 forhold, der er i strid med reglerne i kapitel 2-8 eller § 20, skal  

 kommunalbestyrelsen meddele de nødvendige påbud til lovliggørelse af  

 forholdet inden en bestemt frist, medmindre forholdet er af ganske  

 underordnet betydning.
 § 29.  Konstateres nærliggende risiko for sprængning  

 eller lignende af en beholder til ensilagesaft, husdyrgødning eller  

 spildevand, skal kommunalbestyrelsen umiddelbart meddele påbud om afhjælpende  

 foranstaltninger eller eventuelt nedlægge forbud mod drift af anlægget.
 Stk. 2.  Er en af de i stk. 1 nævnte beholdere anbragt  

 således, at driftsforstyrrelser eller uheld kan medføre alvorlige skader på  

 vandløb og søer, kan kommunalbestyrelsen påbyde særlige foranstaltninger.
 § 30.  For tilsyn og håndhævelse gælder i øvrigt  

 reglerne i miljøbeskyttelseslovens kapitel 9.
Beslutninger, klager og straf § 31.  For beslutninger i sager efter denne  

 bekendtgørelse gælder bestemmelserne i miljøbeskyttelseslovens kapitel 10.
§ 32.  Klager efter denne bekendtgørelse indgives  

 senest 4 uger efter afgørelsens meddelelse til den myndighed, der har truffet  

 afgørelsen.
Denne myndighed videresender klagen til Miljøstyrelsen med sine  

 eventuelle bemærkninger.
Klagesagen afgøres efter reglerne i  

 miljøbeskyttelseslovens kapitel 11.
 Stk. 2.  Kommunalbestyrelsens afgørelse efter § 3d, stk.  

 3-4, § 5, stk. 4, § 24, stk. 2, §§ 26 og 28 kan ikke påklages til anden  

 administrativ myndighed.
Stk. 3.  Kommunalbestyrelsen skal forinden der efter  

 bestemmelserne i § 3d, stk. 3-4, træffes afgørelse, som ikke kan indbringes  

 for højere administrativ instans, gøre berørte naboer bekendt med sagen og  

 give dem adgang til at udtale sig inden en frist på 2 uger.
Amtet skal  

 tilsvarende høres i sager vedrørende ændring af de i § 3d, stk. 1, nr. 1-3,  

 omtalte afstandskrav.
 § 33.  Miljøstyrelsen kan efter indstillingfra  

 landbrugsorganisationernes byggetjeneste godkende, at visse anlæg og  

 staldsystemer, beskrevet i landbrugets byggeblade, ikke behøver at overholde  

 kravene i bekendtgørelsens kapitel 3-8. Der kan stilles krav om, at nærmere  

 angivne driftsforskrifter skal overholdes.
§ 34.  Medmindre højere straf er forskyldt efter den  

 øvrige lovgivning, straffes med bøde den, der Stk. 2.  Straffen kan stige til hæfte eller fængsel i  

 indtil 1 år, hvis overtrædelse er begået forsætligt eller ved grov  

 uagtsomhed, og hvis der ved overtrædelsen er Stk. 3.  For overtrædelser, der begås af aktieselskaber,  

 andelsselskaber eller lignende, kan der efter § 110, stk. 4, i lov om  

 miljøbeskyttelse pålægges selskabet som sådant bødeansvar.
Er overtrædelsen  

 begået af staten, en amtskommune, en kommune eller et kommunalt fællesskab,  

 jf. § 60 i lov om kommunernes styrelse, kan der pålægges staten,  

 amtskommunen, kommunen eller det kommunale fællesskab bødeansvar.
 Ikrafttræden og overgangsbestemmelser m.m.
 § 35.  Bekendtgørelsen træder i kraft 11. januar 1992.
 Stk. 2.  Den i kapitel 4 omhandlede opbevaringskapacitet  

 skal være etableret senest 31. december 1992.
Stk. 3.  Undtaget fra reglen i stk. 2 er  

 gødningsopbevaringsanlæg, for hvilke kommunalbestyrelsen i perioden 1.  

 december 1985 - 18. maj 1987 har modtaget forhåndsanmeldelse efter § 26,  

 byggeanmeldelse efter bygningsreglementet eller ansøgning efter lov nr. 16 af  

 14. januar 1987 om støtte til miljøforbedrende investeringer i mindre  

 landbrug m.v., § 14. Tilsvarende gælder for investeringer i anlæg, hvortil  

 Jordbrugsdirektoratet inden 19. maj 1987 har meddelt tilladelse til  

 igangsætning, eller såfremt der i perioden 1. december 1985 - 18. maj 1987 er  

 indgået bindende aftale om levering af gødningsopbevaringsanlæg.
Dette gælder  

 dog kun, hvis anlægget opfylder kravene i bekendtgørelse nr. 15 af 24. januar  

 1986 om husdyrgødning og ensilage m.v.
De i dette stykke omtalte ejendomme  

 skal opfylde kapacitetskravet ved udvidelse eller ændring af dyreholdet eller  

 ved ejerskifte.
Sker der udvidelse eller ændring af dyreholdet eller et  

 ejerskifte før 31. december 1992, skal kapacitetskravet dog først opfyldes på  

 dette tidspunkt.
 Stk. 4.  Miljøstyrelsen kan fastsætte regler om, at de i  

 stk. 2 og 3 nævnte frister ikke skal gælde for opbevaringsanlæg i forbindelse  

 med anlæg til energimæssig udnyttelse af husdyrgødning.
 Stk. 5.  § 25, stk. 2-5, samt dispensationer, givet i  

 medfør heraf, bortfalder 31. december 1992.
 Stk. 6.  Verserende sager om dispensation i medfør af  

 bekendtgørelse om reglement om miljøbeskyttelse, kapitel 2.1.1., der er  

 indgivet til kommunalbestyrelsen inden 1. januar 1992, skal færdigbehandles  

 efter de hidtil gældende regler.
 Stk. 7.  Verserende sager om godkendelse af  

 virksomheder, anlæg eller indretninger, der før bekendtgørelsens ikrafttræden  

 var godkendelsespligtige, men som ikke længere er omfattet af listen over  

 særligt forurenende virksomheder, bortfalder pr. 1. januar 1992.
 Stk. 8.  Ved bekendtgørelsens ikrafttræden ophæves  

 bekendtgørelse nr. 568 af 22. september 1988 om husdyrgødning og ensilage  

 m.v.
Miljøministeriet, den 3. januar 1992 Per Stig Møller / Hans Jurgen Stehr Bilag Ved beregning af dyreenheder, jf. § 2, anvendes følgende  

 omregningsfaktorer: Husdyrart Enhed Antal til 1 dyreenhed Dyreenheder pr. dyr Kvæg Malkekøer, stor race 1 årsko 1 1 - jersey 1 - 1,1 0,9 Hundyropdræt, stor race 1 årsdyr 3 0,33 - jersey 1 - 5 0,2 Ammekøer med opdræt 1 årsko 1 1 Slagtekvæg, stor race 1 årsdyr 2,5 0,4 - til 250 kg 1 prod. pr. år 5 0,2 - til 350 kg 1 - 3 0,33 - til 450 kg 1 - 2 0,5 Svin Søer m. grise og polte 1 årsso 3 0,33 Slagtesvin, 25-95 kg 1 prod. pr. år 30 0,033 - 25-95 kg 1 årsdyr 8 0,12 Fjerkræ Slagtekyllinger 1 prod. pr. år 2.500 0,0004 Andre fjerkræ 1 årsdyr 150 0,0067 Andre Moderfår med lam 1 årsfår 8 0,12 Heste 400-550 kg 1 årshest 2 0,5 Mink, ildere o.lign. 1 årstæve 40 0,025 Ræve 1 - 15 0,067 Andre arter og typer af husdyr kan omregnes til dyreenheder ud fra  

 gødningsproduktionen fra en malkeko af stor race uden opdræt under  

 hensyntagen til gødningens indhold af plantenæringsstoffer.
