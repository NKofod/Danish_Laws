Bilag 1 Beretning afgivet af Udvalget for Fødevarer, Landbrug og Fiskeri den 9. februar 2011 Beretning over Forslag til folketingsbeslutning om forbud mod dyrkning af Amflorakartoflen i Danmark [af Per Clausen (EL), Bjarne Laustsen (S), Kristen Touborg (SF) og Bente Dahl (RV)] 1. Udvalgsarbejdet Beslutningsforslaget blev fremsat den 4. november 2010 og var til 1. behandling den 9. december 2010. Beslutningsforslaget blev efter 1. behandling henvist til behandling i Udvalget for Fødevarer, Landbrug og Fiskeri.
Møder Udvalget har behandlet beslutningsforslaget i 3 møder.
Spørgsmål Udvalget har stillet 2 spørgsmål til miljøministeren og 1 spørgsmål til fødevareministeren, som disse har besvaret.
2. Politiske bemærkninger Udvalget noterer sig, at miljøministeren under udvalgsbehandlingen af beslutningsforslaget, jf.
B 18  bilag 3, har tilkendegivet, at Amflorakartoflen ikke vil blive dyrket i Danmark i 2011.
