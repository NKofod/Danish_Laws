 Efter indstilling fra Erhvervsuddannelsesudvalget for handels- og  

 kontorområdet meddeler direktoratet herved, at kontorelever i efg. 2. del i  

Forsikringsbranchen fra den 1. august 1988 skal gennemføre den  

 skolemæssige del af uddannelsen således:
 De særlige forsikringskurser (der i dag er på 3 x 14 dage) ændres til 6 x  

 1 uge.
 Fælleskurset (Administration, salg og service) på 1 x 14 dage placeres  

 sidst i det skolemæssige forløb.
 Alle kontorelever, der har indgået en efg 2. dels uddannelsesaftale i  

 forsikringsbranchen, samles på samme hold, hvilket også gælder fælleskurset.  

 Dette medfører, at forsikringselever, der på grund af afstand skal på  

 handelskostskole til de særlige forsikringskurser, også skal på  

 handelskostskole ved deltagelse i fælleskurset (Administration, salg og  

 service).
 Den skolemæssige del af uddannelsen for forsikringselever (6 x 1 uges  

 forsikringskurser og 1 x 14 dages fælleskursus for forsikringselever)  

 gennemføres herefter ved Købmandsskolen i København og handelskostskolen i  

 Mommark.
Ændringen af det skolemæssige forløb for forsikringselever påfører Undervisningsministeriet ekstraudgifter, som de to skoler skal udregne og opkræve direkte hos forsikringsselskaberne/-branchen efter nærmere aftale.
Det forudsættes, at igangværende skoleforløb gennemføres efter de hidtidigt gældende regler.
 P.d.v.
 e.b.
N.H.
Tetzschner Underv.insp.
