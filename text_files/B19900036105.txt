I medfør af § 5, stk. 4 og § 6, stk. 3, i lov om skibsfartens betryggelse, jf. lovbekendtgørelse nr. 587 af 29. september 1988, og efter bemyndigelse i bekendtgørelse nr. 570 af 26. september 1988 fastsættes efter samråd med Forsvarsministeriet:
 § 1.  Broen, der er beliggende over Roskilde Fjord,  

 ca. 1200 m nord for Frederikssund havn er en fast bro hvilende på 3 piller  

 med et bevægeligt parti dannet af en dobbeltfløjet klapbro mellem de to  

 østligste strømpiller.
Stk. 2.  Den fri højde ved daglig vande til underkant af  

 klapbroens dragere er 3,3 m.
Den fri højde i de øvrige fag er 3,3 m ved  

 gennemsejlingspillerne, aftagende ind mod land i begge sider.  

 Gennemsejlingsåbningens fri bredde i klapfaget er 29,8 m.
Med åben bro er den  

 fri bredde tilstede op til en højde af 9,15 m over daglig vande, herefter  

 aftager broklappernes åbningsbredde opad lineært fra 29,8 m ved 9,15 m over  

 daglig vande til 21,6 m ved broklappernes top (20,7 m over daglig vande).
 Stk. 3.  Om natten holdes broen belyst.
 Stk. 4.  Broåbningen er om natten afmærket med fyr på  

 pillekanter visende rødt lys på østlige pille og grønt lys på vestlige pille.
§ 2.  Skibe og fartøjer, jf. dog § 3, kan til enhver  

 tid fra kl. 0630 (i tiden fra 1. november til 1. april dog fra 1/2 time før  

 solopgang) indtil 1/2 time efter solnedgang forlange fri gennemsejling gennem  

 broen, såfremt gennemsejlingen efter brovagtens skøn kan ske uden fare for  

 broanlæggets sikkerhed.
I tvivlstilfælde bør brovagten forud forhandle med  

 Isefjord lodseri.
For så vidt gennemsejling skønnes kun at burde finde sted  

 under iagttagelse af særlige forholdsregler, skal skibet eller fartøjet  

 efterkomme de af brovagten givne anvisninger.
Broen vil kunne forventes åbnet  

 uden for ovennævnte tidsrum, når der inden for den normale tjenestetid er  

 truffet aftale med brovagten herom.
 Stk. 2.  Brovagten er berettiget til, når hensynet til  

 landevejstrafikken kræver det, at tilbageholde lystfartøjer i indtil 30  

 minutter, eller indtil broen åbnes for anden gennemsejling.
 Stk. 3.  I tiden fra 15. april til 15. september vil  

 broen dog i nedennævnte tidsrum kun blive åbnet for passage af lystfartøjer  

 een gang hver fulde time:
 Stk. 4.  Brovagten kan dog, når han skønner det  

 foreneligt med landevejstrafikken, åbne broen for passage af lystfartøjer  

 uden for de ovenfor fastsatte tider.
 § 3.  Fartøjer, der ved at lægge masten kan passere  

 under broen, eller hvis mast er af en sådan højde, at de kan passere under  

 broen, kan ikke fordre denne åbnet.
 Stk. 2.  Alle andre skibe og fartøjer, der ønsker at  

 passere broen, skal tilkendegive dette i en afstand fra broen af mindst 1/2  

 sømil ved følgende signal:
 § 4.  Når et skib eller fartøj har givet signal for at  

 tilkendegive, at broen ønskes åbnet, vil der fra signalmasten anbragt på  

 broens vestlige klappille blive afgivet følgende svarsignal:
 Stk. 2.  Såvel om dagen som om natten vil et kraftigt  

 lydsignal (--) tilkendegive, at broen trods det afgivne signal for  

 gennemsejling ikke kan åbnes; såvidt forholdene tillader det, vil desuden  

 signalet for gennemsejling blive slukket.
 Stk. 3.  Indtil passagesignalet modtages, skal skibet  

 holde sig i en afstand af mindst 100 m fra broen.
§ 5.  Broåbningen må normalt kun passeres af eet skib  

 ad gangen.
Lystfartøjer kan efter brovagtens skøn passere broen fra begge  

 sider samtidig.
Stk. 2.  Ethvert skib, der skal passere broen, skal have  

 et anker klar til at falde.
Med hensyn til ankre, rigning, udenbordsfartøjer,  

 davider m.v. skal der være truffet alle fornødne foranstaltninger til  

 undgåelse af kollision med broen.
 Stk. 3.  Alle lystfartøjer, der er udstyret med brugbar  

 motor, skal benytte denne under passage af broen.
 § 6.  Inden for en afstand af 100 m på hver side af  

 broen må maskindrevne skibe kun gå med den for bevarelse af skibets  

 manøvreevne fornødne fart.
§ 7.  Fortøjning ved broen er forbudt.
Ligeledes er  

 det forbudt fra både og fartøjer at bestige broen, samt at anvende bådshager  

 mod denne.
§ 8.  Inden for en afstand af 200 m fra broen må der  

 kun ankres, når det er bydende nødvendigt, f.eks. for at afværge påsejling af  

 broen.
Ved opankring uden for dette område må det påses, at skibet ikke  

 kommer til at ligge i sejlløbet eller så nær dette, at det under svajning kan  

 befrygtes, at det vil kunne blive til hinder for passagen gennem broen.
 Stk. 2.  Kommer et skib i drift, således at der er fare  

 for, at det vil tørne mod broen, skal skibet så vidt muligt efterkomme de  

 anvisninger, der måtte blive givet af brovagten for at afværge beskadigelse  

 af broen.
 § 9.  Skibe og fartøjer, der befinder sig inden for en  

 afstand af 200 m fra broen, skal holde sig de af brovagten givne ordrer  

 efterrettelige.
 Stk. 2.  Tror nogen sig forurettet af brovagten, kan han  

 forelægge Vejdirektoratet ved Broområdet, eventuelt Søfartsstyrelsen, sagen,  

 men et af brovagten givet påbud skal i alle tilfælde efterkommes.
 Stk. 3.  Brovagten skal under tjenesten bære uniform  

 (eller uniformskasket), der gør hans stilling kendelig.
 Stk. 4.  Yderligere oplysninger vedrørende passage af  

 broen kan fås ved henvendelse til brovagten på VHF, kanal 16.
 § 10.  Overtrædelse af denne bekendtgørelse straffes  

 med bøde.
 § 11.  Bekendtgørelsen træder i kraft den 15. juli  

 1990.
 Stk. 2.  Bekendtgørelse nr. 57 af 28. februar 1975 om  

 sejlads gennem Kronprins Frederiks Bro ophæves.
