Skriftlig fremsættelse (2. oktober 2013) Transportministeren (Pia Olsen Dyhr):
 Herved tillader jeg mig for Folketinget at fremsætte:
Forslag til lov om udbygning af Fynske Motorvej syd om Odense (Lovforslag nr.
L 26) Med lovforslaget søges om bemyndigelse til at udbygge Fynske Motorvej syd om Odense fra 4 til 6 spor med de fornødne tilslutninger til det eksisterende vejnet.
 Lovforslaget er et led i udmøntningen af aftale af 21. marts 2013 mellem regeringen, Venstre, Dansk Folkeparti, Liberal Alliance og Det Konservative Folkeparti om En ny Storstrømsbro, Holstebromotorvejen mv..
Af aftalen fremgår, at der i fremsættes anlægslov for hele strækningen syd om Odense.
Der afsættes i første omgang midler til gennemførelse af 1. etape, der omfatter anlæg af et nyt tilslutningsanlæg ved det kommende Odense Universitetshospital.
 Idet jeg i øvrigt henviser til lovforslaget med tilhørende bemærkninger, skal jeg hermed anbefale forslaget til det Høje Tings velvillige behandling.
