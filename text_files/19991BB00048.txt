Fremsat den 23. november 1999 af  

 Kim Behnke (FRI), Tom Behnke (FRI), Thorkild B.&nbsp  

 ;Fransgaard (FRI) og Kirsten Jacobsen (FRI) Forslag til folketingsbeslutning om registrering af pædofile Folketinget opfordrer regeringen til i indeværende  

 folketingsår at fremsætte nødvendige lovforslag og  

 foretage fornødne ændringer i bekendtgørelser,  

 cirkulærer og andre administrative forskrifter, der gør det  

 muligt at oprette et register over dømte pædofile.
Registret  

 skal sikre, at dømte pædofile effektivt afskæres fra at  

 arbejde med børn og unge.
Bemærkninger til forslaget "Pædagogmedhjælper fra en  

 fritidsinstitution i Vollsmose ved Odense blev onsdag ved retten i Odense  

 idømt seks måneders fængsel for anden kønslig  

 omgang med en seks-årig somalisk dreng i institutionen." "En  

 35-årig mand fra Vejen blev onsdag ved retten i Holsted idømt et  

 års ubetinget fængsel for anden kønslig omgang med en  

 fem-årig pige." Disse nyhedscitater stammer fra Ritzaus Bureau den 3.  

 november 1999, men kunne, desværre, være udvalgt fra dagspressen  

 en hvilken som helst anden dag.
Forslagsstillerne finder, at eksemplerne er  

 mange og skræmmende, for hvem husker ikke de meget medieomtalte sager  

 som for eksempel Vadstrupgårdsagen, hvor en  

 pædagogmedhjælper blev dømt for at have misbrugt 20  

 børn, eller sagen om den hiv-smittede kampsportstræner, der  

 misbrugte børn i forbindelse med træningen.
 Hovedsigtet med dette beslutningsforslag er at sikre, at  

 tidligere dømte pædofile registreres, således at  

 institutioner, organisationer og lignende kan indhente oplysninger med  

 henblik på at hindre, at dømte pædofile ansættes i  

 stillinger, hvor der arbejdes med børn og unge.
At der er tale om et samfundsproblem, som også  

 optager børn og unge, viser det engagement, der prægede  

 Folketingssalen den 22. marts 1999, da et lignende forslag var til behandling  

 på Folketingets Børneparlamentsdag.
Et forslag der i  

 øvrigt blev vedtaget med 108 stemmer for og 44 imod.
Frihed 2000´s  

  beslutningsforslag er derfor delvis foranlediget af det lovforslag, som blev  

 fremsat og vedtaget på Folketingets Børneparlamentsdag.
Det er forslagsstillernes opfattelse, at problemerne med  

 sexmisbrug af børn ikke tages alvorligt nok. "Danmark er langt  

 bagefter, når det drejer sig om at beskytte børn mod  

 sexmisbrug," lyder dommen fra socialrådgiver Vernon Jones, som er  

 forfatter til et speciale om sexmisbrug af børn i Danmark og England.  

 Forslagsstillerne er helt enige.
Synspunktet bakkes endvidere op af  

 Børnepsykolog Helmer Bøving Larsen, Københavns  

 Universitet.
Han udtaler til B.T. den 28. oktober 1999: "Det er skammeligt at  

 måtte sige det, men Danmark er sakket bagud i forhold til udlandet,  

 specielt i forhold til Norge og Sverige." Hvor stort er problemet egentlig? Med hensyn til  

 videnskabelige undersøgelser af omfanget og konsekvenserne af  

 seksuelle overgreb er det nødvendigt at henvise til udenlandske tal og  

 undersøgelser, som kun til en vis grænse kan anvendes på  

 danske forhold.
Ifølge kriminolog Beth Grothe Nielsen, Aarhus  

 Universitet, er opfølgningen rent statistisk så dårlig,  

 "at man ikke kan få klare svar på selv de mest enkle  

 spørgsmål," udtaler hun til B.T. den 28. oktober 1999. Det synes  

 forslagsstillerne er fuldstændig uacceptabelt.
Undersøgelserne  

 kan, også for Danmarks vedkommende, give et fingerpeg om problemets  

 omfang.
Tager man undersøgelserne under ét, tyder det på,  

 at ca. hvert 10. barn vil blive udsat for seksuelle overgreb i sin barndom.  

 Det svarer til ca. 2 elever i hver klasse.
Der er med andre ord tale om et  

 massivt problem, som "det officielle Danmark" alt for længe har  

 forsømt at gøre noget ved.
Det er et alvorligt svigt efter  

 forslagsstillernes opfattelse.
Alle samfundsborgere har en pligt til i videst  

 muligt omfang at beskytte børn og unge mod de alvorlige konsekvenser,  

 som et eventuelt seksuelt overgreb har   ofte for resten af livet.
For at sikre, at dømte pædofile effektivt  

 hindres i at arbejde med børn og unge, mener forslagsstillerne, at der  

 skal oprettes et register over dømte pædofile.
For som det er i  

 dag, kan dømte pædofile efter forslagsstillernes opfattelse alt  

 for nemt få beskæftigelse i job med børn og unge.
Det  

 svarer jo nærmest til at "sætte ulven til at vogte får".
Forslagsstillerne mener, at problemet ligger i det danske  

 straffesystem.
Når en dømt person har modtaget og afsonet sin  

 straf, er vedkommende fri.
Men i tilfældet med pædofile er denne  

 måde at straffe på ikke særlig anvendelig.
Selv om disse  

 mennesker ofte kan se, at det, de gør, er forkert, er der tale om en  

 fysiologisk bestemt tilstand, de sjældent selv er i stand til at  

 kontrollere.
Og da man sædvanligvis sjældent kan se på  

 mennesker, hvilke hemmeligheder de bærer rundt på, vil et  

 register som det foreslåede være et nyttigt værktøj  

 for eksempelvis børnehaver, fritidshjem og sportsklubber, når  

 det i en ansættelsessituation drejer sig om at vurdere en  

 ansøgers egnethed og baggrund.
At der er behov for et sådant register,  

 fastslår et uhyggeligt aktuelt eksempel gengivet i B.T den 28. oktober  

 1999, som illustrerer enhver børnefamilies skrækscenario.
I  

 forbindelse med et kommunalt aktiveringstilbud aktiverede kommunen en  

 26-årig sexforbryder i en børnehave   tilmed en sexforbryder,  

 der så sent som ugen før havde fået dom for fuldbyrdet  

 voldtægt af en 16-årig pige.
En dom, der kun er den sidste i  

 rækken, idet han tidligere er blevet dømt for både  

 voldtægtsforsøg og blufærdighedskrænkelse.
En  

 forrykt og fuldstændig uacceptabel situation, som et centralt register  

 over domfældte pædofile (og eventuelt andre sexforbrydere) ville  

 have forhindret.
Når der ikke findes de fornødne instanser til  

 at belyse problemets omfang, er det bydende nødvendigt at opstille  

 enkle, men effektive midler til at forebygge.
Det er Frihed 2000´s  

 overbevisning, at problematikken kan løses ved, at der i tillæg  

 til politiets kriminalregister oprettes et særligt register over  

 pædofile, der tidligere er blevet straffet.
Et register, som i  

 realiteten er en sammenskrivning af de dombøger, hvori domme og  

 kendelser indføres.
Frihed 2000 er dog af den overbevisning, at  

 adgangen til registret bør begrænses til "relevante personer"  

 eksempelvis børnehavelederen eller andre, der i en  

 ansættelsessituation sidder med det endelige ansvar.
Det  

 væsentlige er imidlertid ikke, om registret er offentligt  

 tilgængeligt eller ej.
Det væsentlige er, at institutioner,  

 organisationer m.m. får en mulighed for at søge informationer om  

 den enkelte jobansøger.
Informationer, som den enkelte  

 jobansøger, eksempelvis under en jobsamtale, naturligvis skal  

 gøres bekendt med, at man indhenter.
Det vil   alt andet lige   give  

 det fornødne overblik til at sikre børn og unge.
Da sexforbrydelser afviger fra andre  

 lovovertrædelser ved at være fysiologisk betinget, mener  

 forslagsstillerne ikke, at registret skal sidestilles med en straffeattest.  

 Straffeattester har en forældelsesfrist på 5 år og giver  

 derfor en falsk tryghed.
Bliver registret vedhæftet en  

 forældelsesfrist, vil det forringe registrets anvendelighed.
Frihed  

 2000 mener, at det er et absolut rimeligt krav, at oplysninger i det  

 foreslåede register ikke forældes, når det handler om  

 børns liv og velfærd.
Skriftlig fremsættelse Kim Behnke (FRI):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om registrering af  

 pædofile.
(Beslutningsforslag nr.
B 48).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
