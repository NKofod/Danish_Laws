(Til Odense byråd og Fyns amtsråd) I.
Cirkulærets formål og indhold Med udgangspunkt i forsvarsforliget af 1981 har forsvarsministeren  

 besluttet, at to IHAWK-raketeskadriller skal fredstidsplaceres på forsvarets  

 arealer, Højstrup Øvelsesplads, i Odense.
Beslutningen er tiltrådt af den  

 11-mandsgruppe, der er nedsat af de fem forsvarsforligspartier.  

 Finansudvalget har ved aktstykke 336 af 2. juni 1982 tiltrådt bevillingen til  

 gennemførelsen af de nødvendige bygningsmæssige foranstaltninger ved  

 placeringen i Odense.
I overensstemmelse med forsvarsministerens beslutning udsteder  

 miljøministeriet dette cirkulære.
Cirkulæret udstedes i henhold til § 4 i lov  

 om lands- og regionplanlægning, jfr. miljøministeriets lovbekendtgørelse nr.  

 735 af 21. december 1982, samt § 25, stk. 1 og § 29, stk. 1 i lov om  

 kommuneplanlægning, jfr. miljøministeriets lovbekendtgørelse nr. 687 af 28.  

 december 1984.
 Cirkulæret har været forhandlet med de berørte ministerier og styrelsen  

 samt med Fyns amtsråd og Odense byråd.
Cirkulærets punkt II indeholder de forudsætninger, som skal lægges til  

 grund for regionplanlægningen.
Punkt III indeholder forskrifter for  

 lokalplanudarbejdelse og punkt IV om overholdelse af cirkulærets  

 bestemmelser.
II.
Forudsætninger for regionplanlægningen I medfør af § 4 i lands- og regionplanloven fastsættes, at det skal lægges  

 til grund for regionplanlægningen, at der inden for det på kortbilaget  

 angivne område skal placeres to IHAWK-raketeskadriller i overensstemmelse med  

 forsvarsministerens beslutning.
 Placeringen af raketeskadrillerne optages i regionplanen senest ved  

 miljøministerens godkendelse af normaltillæg 1985.
III.
Lokalplanudarbejdelse I medfør af kommuneplanlovens § 29, stk. 1 fastsættes, at Odense byråd  

 skal tilvejebringe en lokalplan, som muliggør placeringen af de to  

 IHAWK-raketeskadriller, som besluttet af forsvarsministeren.
Lokalplanområdet  

 skal afgrænses som vist på kortbilaget.
Lokalplanen skal være tilvejebragt  

 senest 1. oktober 1985.
Lokalplanen med et indhold som anført i dette cirkulære kan vedtages  

 endeligt af byrådet.
Selv om kommuneplanen ikke er endeligt vedtaget,  

 forudsættes der således ikke tilvejebragt tillæg til § 15-rammerne.
 Lokalplanens udformning skal sikre, at generne fra raketeskadrillerne med  

 tilhørende anlæg og bygninger for de omkringliggende områder begrænses mest  

 muligt.
 Det forudsættes, at lokalplanen ikke medfører ændringer i områdets  

 zonestatus.
Område A For område A skal der i lokalplanen fastsættes bestemmelse om, at området  

 udlægges til offentlige formål, militær øvelsesplads, med mulighed for  

 fredstidsplacering af to IHAWK-raketeskadriller med tilhørende øvelsesanlæg  

 og bygninger.
 Indenfor området skal der fastlægges to byggefelter, I og II som vist på  

 kortbilaget, på henholdsvis ca. 8,2 ha og ca. 24 ha.
For byggefelt I skal der i lokalplanen fastsættes bestemmelse om, at der  

 kan opføres bebyggelse til administration, værksteder, depoter, lagre,  

 uddannelse og lignende samt anlæg og tekniske installationer i tilknytning  

 hertil.
Der skal desuden fastsættes bestemmelser, som muliggør, at der kan  

 opføres bygninger med et samlet etageareal på indtil 4000 kvm, i indtil 2  

 etager, og med en højde på op til 8,5 m over terræn, bortset fra skorstene,  

 antennemaster og lignende.
For byggefelt II skal der i lokalplanen fastsættes bestemmelse om, at der  

 kan etableres øvelsesplads for 2 IHAWK-raketeskadriller med tilhørende anlæg  

 og bygninger.
Der skal desuden fastsættes bestemmelser, som muliggør, at der  

 kan opføres bygninger med et samlet etageareal på indtil 3500 kvm, i indtil 2  

 etager, og med en højde på op til 8,5 m over terræn, bortset fra skorstene,  

 antennemaster, radaranlæg og lignende.
Højdebestemmelserne skal særligt åbne  

 mulighed for, at der kan opføres en gittermast, med en højde på op til 90 m  

 over terræn.
 For område A kan der desuden fastsættes bestemmelser om adgang til  

 offentlig vej samt om beplantningsforhold.
 For det område, der på kortbilaget er angivet med lodret skravering, kan  

 der, som led i et mageskifte mellem forsvarsministeriet og Odense kommune med  

 område B, i lokalplanen bestemmes, at området udlægges til kolonihaveformål.  

 Der kan i den forbindelse fastsættes bestemmelser om områdets nærmere  

 anvendelse, bebyggelsens omfang og placering, vej- og stiforhold samt om  

 beplantning m.v.
Område B For område B skal der i lokalplanen fastsættes bestemmelse om, at området  

 udlægges til offentlige formål, militær øvelsesplads.
 Der skal endvidere fastsættes bestemmelse om, at lokalplan nr. 20-273, der  

 udlægger området til kolonihaveformål, ophæves for så vidt angår den del, der  

 omfattes af nærværende lokalplan.
Område C For område C skal der i lokalplanen fastsættes bestemmelse om, at området  

 udlægges til offentlige formål, militær øvelsesplads.
Der skal desuden  

 fastsættes bestemmelse om, at området ikke må bebygges, samt om, at  

 lokalplanen ikke er til hinder for fortsat landbrugsmæssig dyrkning af  

 arealet.
Område D For område D skal der i lokalplanen fastsættes bestemmelse om, at området  

 udlægges til jordbrugsformål.
Der kan i lokalplanen fastsættes yderligere  

 bestemmelser for området.
IV.
Overholdelse af cirkulærets bestemmelser I medfør af kommuneplanlovens § 25, stk. 1, fastsættes, at Fyns amtsråd  

 skal påse, at lokalplanforslaget er i overensstemmelse med cirkulærets  

 bestemmelser.
 Indtil placeringen er optaget i regionplanen, kan planstyrelsen efter  

 forhandling med de berørte myndigheder tillade mindre afvigelser fra  

 landsplandirektivet.
Miljøministeriet, den 13. maj 1985 Chr.
Christensen /Peter Skov Bilag Særlig note:
