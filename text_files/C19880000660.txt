(Til de lokale radio- og fjernsynsnævn  

 og indehaverne af tilladelse til lokal radio- eller  

 fjernsynsvirksomhed) 1. Loven om radio- og fjernsynsvirksomhed er ved lov  

 nr. 375 af 6. juli 1988 bl.a. ændret således, at § 15 a, stk. 5, (jf. nu  

 lovbekendtgørelse nr. 559 af 20. september 1988) lyder:
»Trafik- og kommunikationsministeren fastsætter regler om, hvorledes  

 reklamer kan indgå i lokalradioernes programvirksomhed, samt om behandlingen  

 i et nævn af klagesager vedrørende reklamernes indhold.« Regler er fastsat ved bekendtgørelse nr. 441 af 26. juli 1988 om reklamer  

 i lokal radio.
 2. Forbudet mod reklame i lokalt fjernsyn og forbudet  

 mod visse former for kommerciel sponsorvirksomhed i både lokal radio og  

 lokalt fjernsyn gælder herefter fortsat.
 3. Efter lovens § 15 f fører de lokale radio- og  

 fjernsynsnævn tilsyn med programvirksomheden og påtaler overtrædelser af  

 loven m.v.
 Med hensyn til reklame i lokale radioudsendelser indebærer dette, at  

 nævnet påser overholdelsen af reglerne om reklamernes omfang, placering og  

 identifikation i bekendtgørelsens § 4 og § 5, jf. § 18. Sager om reklamers  

 indhold behandles i Reklamenævnet.
 Med hensyn til reklame i lokale fjernsynsudsendelser indebærer det, at det  

 lokale nævn påser overholdelsen af forbudet med reklame.
ad reklame 4. Ved reklame forstås inden for lokal radio- og  

 fjernsynsvirksomhed anbefalinger af og henvisninger til varer,  

 tjenesteydelser og virksomheder i kommercielt øjemed, uanset om der ydes  

 vederlag for udsendelsen.
 Formidling af oplysninger og synspunkter om økonomiske interessegrupper,  

 såsom erhvervsorganisationer og fagforeninger, og formidling af religiøse  

 eller politiske anskuelser anses ikke for reklame.
5. Til yderligere vejledning om begrebet reklame skal  

 man gøre opmærksom på, at reklameafgørelser er konkrete og hviler på en  

 vurdering af det pågældende indslags karakter, uanset hvem der fremtræder som  

 indslagets afsender.
Til brug for vurderingen kan man fra hidtidig praksis  

 nævne følgende eksempler:
 Det er blevet anset for at være reklame:
 6. For tv-transmissioner fra sportsbegivenheder gælder  

 de regler, som er opført i bilaget.
7. Offentligt ejede virksomheder, der optræder  

 erhvervsmæssigt, er ligestillet med private erhvervsvirksomheder.
Således  

 vedrører reklameforbudet for eksempel DSB, Statsanstalten for Livsforsikring  

 og lignende virksomheder.
 8. Det er blevet anset for ikke at være  

 reklame:
ad kommerciel sponsorvirksomhed 9. Forbudet mod visse former for kommerciel  

 sponsorvirksomhed i lokal radio og lokalt fjernsyn betyder, at lokale  

 stationer ikke fra erhvervsvirksomheder må modtage vederlag for produktion  

 eller udsendelse af bestemte programmer.
På grundlag heraf er det antaget, at  

 sendetid ikke må sælges til erhvervsvirksomheder.
 Hvis der er tale om modtagelse af vederlag i forbindelse med egentlige  

 reklamer i lokal radio, er det reklamereglerne, der gælder.
 10. Forbudet indebærer ikke, at lokale stationer er  

 afskåret fra at udsende programmer, der er stillet gratis til rådighed fra  

 erhvervsside eller fra at modtage tilskud af generel karakter fra  

 erhvervsside, forudsat at reglerne om reklame iagttages.
 11. Denne vejledning afløser vejledning nr. 137 af 14.  

 september 1987 angående forbudet mod reklame og visse former for kommerciel  

 sponsorvirksomhed inden for lokal radio- og fjernsynsvirksomhed.
Trafik- og Kommunikationsministeriet,  

 den 29. december 1988 P.
M.
V.
HELGE ISRAELSEN /K.
Groos Bilag Reklamer på danske sportspladser 1. Særlig i forbindelse med udsendelser om  

 sportsbegivenheder kan det ikke med rimelighed forventes, at tv-stationerne  

 vil kunne undgå at bringe billeder af reklamer, der findes hvor  

 begivenhederne foregår.
Da reklameforbudet skal respekteres, må det  

 imidlertid være en forudsætning, at stationerne ikke medvirker til at  

 formidle reklamebudskaber i videre omfang, end dækningen af den pågældende  

 begivenhed nødvendiggør.
De følgende retningslinier er baseret på dem, som  

 gælder for Danmarks Radio.
Transmissioner 2. Permanent opsatte reklamer accepteres.
 3. Med hensyn til accepterede reklamer stilles  

 følgende betingelser:
a.
Reklamer må ikke indvirke på kvaliteten af dækningen eller  

 vanskeliggøre et fuldstændigt og æstetisk tilfredsstillende billede af  

 begivenhederne for seerne (for eksempel ved at være anbragt på to eller flere  

 niveauer over hinanden i kameraets billedfelt).
b.
Reklamer må ikke anbringes mellem kameraet og begivenheden.
c.
Farverne, der anvendes til reklamer, må ikke indvirke på tv-billedet på  

 ugunstig måde.
Brugen af fluorescerende farver er forbudt.
Selvlysende  

 reklamer er forbudt.
d.
Forholdet mellem størrelsen af billedfelt og reklamer skal være  

 således, at billedet af begivenheden bliver fuldstændig synligt fra alle  

 vinkler.
e.
Ingen lydlig reklamering må finde sted.
f.
Reklamering på beklædningsgenstande, udstyr og den »flade«,  

 hvorpå begivenheden finder sted, er forbudt, medmindre den er kutyme i den  

 pågældende sportsgren.
 4. Stationen skal i transmissionskontrakten sikre, at  

 der ikke forekommer reklamer i strid med ovenstående punkter.
Nyhedsdækning 5. I det omfang nyhedsdækning (f.eks. interviews)  

 finder sted under forhold, som stationen er herre over, skal særlig  

 reklamering undgås.
Reportager 6. Det afgøres ud fra en konkret vurdering, blandt  

 andet af indslagets længde, om en reportage skal bedømmes som transmission  

 eller nyhedsdækning.
