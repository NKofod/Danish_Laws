(Til alle håndarbejdsseminarier) INDI henhold til § 1, stk. 1, i lov nr. 348 af 18. juni 1969 om  

 statsstøtte til visse private seminarier som ændret ved lov nr. 98 af 14.  

 marts 1979 fastsætter man herved nedenstående bestemmelser for de af loven  

 omfattende private håndarbejdsseminarier, der opnår støtte efter reglerne i  

 seminariestøtteloven.
I.
Dispositionsbeføjelser.
 § 1. Det påhviler seminariets bestyrelse at sørge for, at seminariet  

 administreres i overensstemmelse med det for det enkelte finansår godkendte  

 budget og gældende regler, herunder bestemmelserne i seminariets vedtægter.  

 Forstanderen disponerer over seminariets driftsmidler inden for de herved  

 fastlagte rammer og efter eventuelle af bestyrelsen meddelte nærmere  

 retningslinier.
II.
Udarbejdelse af driftsbudget.
 § 2. Seminarierne indsender hvert år efter forudgående indkaldelse til  

 undervisningsministeriet, direktoratet for folkeskolen, folkeoplysning,  

 seminarier m.v. forslag til driftbudget for det kommende finansår.
 Stk. 2. Der vil ved begyndelsen af hvert finansår tilgå seminarierne  

 meddelse om, hvilke driftsbevillinger der er stillet til rådighed for  

 finansåret, og det påhviler herefter seminarierne at disponere således, at  

 forbruget i hele finansåret kan dækkes inden for disse bevillinger, der ikke  

 må overskrides.
 Stk. 3. Ved slutningen af finansåret indsendes efter forudgående  

 indkaldelse bidrag til forslag til tillægsbevillingslov.
 Stk. 4. Antallet af stillinger til lærere og teknisk-administrativt  

 personale med over halvdelen af normal arbejdstid fastsættes af ministeriet.
 Stk. 5. Uden ministeriets forudgående tilslutning er et seminarium ikke  

 beføjet til at indgå aftaler eller i det hele påtage sig forpligtelser,  

 såfremt opfyldelse af sådanne aftaler eller forpligtelser kun kan ske ved  

 forbrug af bevillinger, der forudsættes stillet til rådighed for formålet i  

 et følgende finansår.
III.
Udbetaling af midler til dækning af driftsudgifter m.v.
§ 3. De likvide midler, der er nødvendige til seminariernes drift,  

 stilles løbende til rådighed af ministeriet.
Anmodninger om forskudsbeløb  

 underskrevet af seminariets forstander indsendes til ministeriets  

 regnskabskontor.
IV.
Regnskabsaflæggelse.
 § 4. Seminarierne aflægger regnskab over for ministeriet i  

 overensstemmelse med de for statsinstitutioner gældende regler, jfr. §§ 1-9 i  

 lov nr. 77 af 31. marts 1926 om statens regnskabsvæsen og revision, således  

 som denne er ændret ved lov nr. 129 af 7. maj 1937, lov nr. 486 af 28.  

 november 1942 og lov nr. 333 af 18. juni 1969 samt §§ 1 og 8-10 i  

 finansministeriets almindelige instruks med vejledning af 22. maj 1931  

 angående statsforvaltningens regnskabsaflæggelse.
 Stk. 2. Regnskabsaflæggelsen foregår på en autoriseret regnskabsoversigt,  

 der er udarbejdet i overensstemmelse med den af ministeriet fastsatte  

 kontoplan med tilhørende konteringsvejledning.
 Stk. 3. Der skal til enhver tid foreligge en a jourført fortegnelse over  

 det inventar og udstyr, der er stillet til rådighed af staten.
 § 5. Regnskabsoversigterne, der skal udfærdiges hver måned i 2  

 eksemplarer, skal indeholde oplysning om de givne bevillinger under hver  

 konto og udvise såvel brutto-bevægelserne i den forløbne måned på de  

 forskellige konti som netto-bevægelserne i den forløbne del af finansåret.  

 Den originale regnskabsoversigt skal i underskrevet stand indsendes til  

 undervisningsministeriets regnskabskontor senest den 10. i den efterfølgende  

 måned, og genpart ligeledes i underskrevet stand indsendes sammen med de  

 tilhørende bilag til rigsrevisionen senest samme dato.
§ 6. Regnskabet for december måned holdes åbent for sådanne ind-og  

 udbetalinger, der finder sted efter 1. januar, og som vedrører det foregående  

 finansår.
Alle disse beløb må afregnes i så god tid, at regnskabet kan  

 afsluttes inden den 13. februar.
Den afsluttende regnskabsoversigt, der  

 ligeledes udfærdiges i 2 eksemplarer, omfatter således tiden fra 1. december  

 til 13. februar og må være undervisningsministeriet og rigsrevisionen i hænde  

 senest den 15. februar, første gang den 15. februar 1980 for finansåret 1979.  

 Denne regnskabsoversigt, der skal være underskrevet såvel af seminariets  

 beslutningsdygtige bestyrelse som af seminariets forstander, skal afsluttes  

 med en specificeret status.
V.
Kassebetjentordning.
§ 7. I henhold til § 27, stk. 1, i regnskabs- og revisionsloven af 31.  

 marts 1926 etableres der en kassebetjentordning, der optages i  

 finansministeriets bekendtgørelse om kasseeftersyn, sikkerhedsstillelse m.v.  

 vedrørende statens kassebetjente.
Til kassebetjent udpeges seminariets  

 forstander.
Undervisningsministeriet kan dog efter omstændighederne tillade,  

 at en anden udpeges til kassebetjent.
 Stk. 2. I medfør af bestemmelserne i finansministeriets cirkulære af 17.  

 januar 1969 om benyttelse af checkkonti ved statsinstitutioner skal der  

 udstedes en skriftlig checkinstruks, der indsendes til  

 undervisningsministeriet til forelæggelse for rigsrevisionen.
Stk. 3. Der udfærdiges fortegnelse over de personer, der er berettiget  

 til at anvise beløb til udbetaling.
Fortegnelsen indsendes til  

 rigsrevisionen.
VI.
Revision.
 § 8. Seminariernes regnskaber revideres af rigsrevisionen i  

 overensstemmelse med de regler, der gælder for statsinstitutioner, jfr. lov  

 nr. 321 af 26. juni 1975 om revision af statens regnskaber.
VII.
Ikrafttrædelsesbestemmelser m.v.
§ 9. Bestemmelserne i nærværende cirkulære har virkning fra 1. augus t 1979. Tilskud i medfør af de tidligere tilskudsregler skal ikke medtages  

 i driftsregnskaberne og regnskabsoversigterne for tiden efter 1. august 1979,  

 selv om de er eller bliver anvist efter dette tidspunkt, men optages på et  

 særligt regnskab.
Undervisningsministeriet direktoratet for folkeskolen, folkeoplysning, seminarier m.v., den 25. juni 1979.
 P.D.V.
