 Bekendtgørelse af lov om mærkning  

 og skiltning med pris m.v.
(Prismærkningsloven) Herved bekendtgøres lov om mærkning og skiltning med pris  

 m.v., jf. lovbekendtgørelse nr. 456 af 17. juni 1991 med de  

 ændringer, der følger af lov nr. 429 af 1. juni 1994, § 28 i lov  

 nr. 384 af 10. juni 1997 og § 1 i lov nr. 1090 af 29. december 1999.
Kapitel 1 Pris og mængde § 1. Den, der erhvervsmæssigt udbyder varer  

 i detailsalg, skal ved mærkning, skiltning eller på anden  

 måde tydeligt give oplysninger om pris iberegnet moms og andre afgifter  

 for den udbudte vare eller vareenhed.
Stk. 2. Gives der rabat eller anden særlig fordel  

 til medlemmer af foreninger, organisationer eller til andre bestemte  

 persongrupper, skal det ved tydelig skiltning ved samtlige  

 indgangsdøre til forretningslokalet oplyses, at en sådan rabat  

 eller fordel ydes.
Ved skiltningen skal anføres, hvilke grupper der  

 modtager rabat eller anden særlig fordel, samt størrelsen af den  

 maksimale rabat eller fordel.
Erhvervsministeren fastsætter regler om  

 skiltningens indhold og udformning.1) Stk. 3. Efter anmodning skal der forevises en liste over,  

 hvilke varer der omfattes af rabatten eller fordelen, samt over  

 størrelsen i beløb eller procent af prisen.2) Stk. 4. Bestemmelsen i stk. 2 gælder ikke for rabat eller anden  

 særlig fordel, der gives som led i et ansættelsesforhold til  

 rabatgiveren.
 § 2. Såfremt varerne udbydes i detailsalg  

 med oplysning om omkostninger ved at erhverve dem ved kreditkøb, skal  

 der på samme måde som anført i § 1, stk. 1, gives  

 oplysning om:
 1)	Kontantprisen.
 2)	Kreditomkostningerne angivet som et beløb.
 3)	De årlige omkostninger i procent for kreditten.
 Stk. 2. Ved beregning af kreditomkostningerne efter stk.  

 1, nr. 2, og de årlige omkostninger i procent efter stk. 1, nr. 3,  

 finder lov om kreditaftaler § 9, stk. 1, nr. 3 og 4, § 13, § 15, stk. 1 og 3,  

 og §§ 16-18 anvendelse.
 Stk. 3. Oplysninger efter stk. 1 kan gives i form af et  

 repræsentativt eksempel, hvis dette er den eneste hensigtsmæssige  

 fremgangsmåde.
§ 3. § 1 gælder ikke for salg af  

 antikviteter og kunst samt ved auktionssalg.3) § 4. Erhvervsministeren kan fastsætte regler  

 om, at den, der erhvervsmæssigt for forbrugere udfører  

 tjenesteydelser herunder yder kredit eller modtager indlån, ved  

 skiltning eller på anden tydelig måde i nærmere fastsat  

 omfang skal give oplysning om ydelsernes pris, mængden af varer, som  

 indgår i ydelserne, samt om der gives rabat eller anden særlig  

 fordel til bestemte persongrupper.
 Stk. 2. I regler efter stk. 1 kan det fastsættes,  

 hvorledes kreditomkostninger opgøres og beregnes.
Stk. 3. Inden for vare- og tjenesteydelsesområder,  

 hvor det må antages at være af særlig betydning som  

 prisvejledning for forbrugerne, kan erhvervsministeren fastsætte regler  

 om fakturering og anden dokumentation for prisberegningen.4) § 5. Når der ved annoncering eller på  

 anden måde i reklamer over for forbrugeren gives oplysning om pris for  

 varer eller ydelser, skal oplysningerne opfylde kravene i § 1, stk. 1,5)   og § 2 samt de i medfør af  

 loven fastsatte regler.
Stk. 2. Ved fjernsalg skal der i forbindelse med  

 meddelelse af prisoplysninger gives tydelig oplysning om rabat eller anden  

 særlig fordel som nævnt i § 1, stk. 2, 1. pkt.
Efter anmodning  

 skal der gives oplysning om, hvilke varer der omfattes af rabatten eller  

 fordelen, til hvem rabatten eller fordelen gives samt størrelsen i  

 beløb eller procent af prisen.
 Stk. 3. Såfremt en fabrikant, importør eller  

 grossist i annoncer, i reklamer eller på anden måde  

 foreslår en pris for videresalg til forbrugeren, skal det udtrykkeligt  

 angives, at prisen er vejledende.
§ 6. Erhvervsministeren kan fastsætte  

 nærmere regler om fremgangsmåden ved meddelelse af  

 prisoplysninger og om begrænsning i mængden af oplysninger, der  

 gives.6) § 7. Erhvervsministeren fastsætter regler  

 om, at der på samme måde som efter § 1, stk. 1, skal oplyses om  

 varens pris pr. måleenhed og om anvendelse af måleenhed for de  

 enkelte varegrupper. 7) § 8. Erhvervsministeren kan fastsætte regler  

 om, at færdigpakkede detailsalgsvarer skal forsynes med oplysning om  

 pakningens nettomængde.
 § 9. Forinden der udfærdiges regler efter  

 loven, skal erhvervsministeren forhandle med repræsentanter for  

 forbrugerne og vedkommende erhvervsorganisationer.
§ 10. På vare- og  

 tjenesteydelsesområder af særlig betydning for forbrugerne kan  

 erhvervsministeren gennemføre og offentliggøre sammenlignende  

 undersøgelser af priser, rabatter og bonus m.v.8) § 11. Erhvervsministerens afgørelser efter  

 denne lov kan indbringes for Erhvervsankenævnet.
 § 11 a. (Ophævet).
Kapitel 2 Straf § 12. Den, der undlader at give oplysninger eller  

 giver mangelfulde eller urigtige oplysninger om forhold, om hvilke han efter  

 § 1, § 2 eller § 5 har pligt til at give oplysning, straffes med bøde,  

 medmindre strengere straf er forskyldt efter anden lovgivning.
 Stk. 2. I regler, der fastsættes af  

 erhvervsministeren efter loven, kan der fastsættes straf af bøde  

 for overtrædelse af disse.
 Stk. 3. Er oplysninger, der skal gives ifølge  

 regler efter § 7 og § 8 påført af eller hidrører de fra  

 fabrikant, importør eller grossist straffes denne med bøde,  

 såfremt oplysningerne er mangelfulde eller urigtige.
Stk. 4. Der kan pålægges selskaber m.v.  

 (juridiske personer) strafansvar efter reglerne i straffelovens 5. kapitel.9) Kapitel 3 Ikrafttrædelse m.v.
 § 13. Loven træder i kraft den 1. september  

 1977.
Stk. 2. § 11, stk. 2 og 3, og § 12 i lov nr. 59 af 15.  

 februar 1974 om priser og avancer ophæves.10) Stk. 3. I § 10, stk. 1, i lov nr. 297 af 14. juni 1974 om  

 markedsføring udgår ordene: »at bestemte varer i detailsalg  

 (salg til forbruger) kun må sælges eller udbydes til salg i  

 foreskrevne enheder i henseende til tal, mål eller vægt eller med  

 en på varen eller dens indpakning anbragt angivelse af tal, mål  

 eller vægt, samt«.
Stk. 4. Bestemmelser om mærkning og skiltning med  

 pris og om mængdeangivelser på pakninger, som er fastsat i  

 henhold til § 11, stk. 2 og 3, og § 12 i lov nr. 59 af 15. februar 1974 eller  

 opretholdt ved denne lovs § 17, stk. 3, forbliver i kraft, indtil de  

 ophæves.
Overtrædelse af bestemmelserne straffes med bøde.  

 § 12, stk. 4, finder tilsvarende anvendelse.
 § 14. Loven gælder ikke for  

 Færøerne og Grønland.
 Lov nr. 395 af 13. juni 1990 indeholder i § 2 følgende  

 ikrafttrædelsesbestemmelse:
§ 2 Loven træder i kraft den 1. januar 1991. § 2, stk. 1, nr. 3, i lov  

 om mærkning og skiltning med pris m.v., som indsat ved  

 nærværende lovs § 1, nr. 2, træder dog først i kraft  

 den 1. januar 1993.
 Lov nr. 429 af 1. juni 1994 indeholder i § 2  

 følgende ikrafttrædelsesbestemmelse:
§ 2 Loven træder i kraft den 1. oktober 1994.
 Lov nr. 384 af 10. juni 1997 indeholder i § 27  

 følgende ikrafttrædelsesbestemmelser:
§ 27 Stk. 1. Loven træder i kraft den 1. januar 1998.  

 Dog træder bestemmelserne i § 14, stk. 3, og § 15 i kraft den 1. juli  

 1997.
 Stk. 2. ---.
 Stk. 3. ---.
 Stk. 4. ---.
 Stk. 5. ---.
Stk. 6. De administrative regler, der er fastsat i  

 medfør af § 7, nr. 2, i konkurrenceloven, jf. lovbekendtgørelse  

 nr. 114 af 10. marts 1993, forbliver i kraft, indtil nye regler eventuelt  

 fastsættes efter § 4, stk. 3, i lov om mærkning og skiltning med  

 pris m.v. som affattet ved denne lovs § 28, nr. 1. Administrationen af de  

 hidtil gældende regler som nævnt i 1. pkt. overføres til  

 Forbrugerstyrelsen.
Forsætlig eller groft uagtsom overtrædelse af  

 de hidtil gældende regler som nævnt i 1. pkt. straffes med  

 bøde.
Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.
 Lov nr. 1090 af 29. december 1999 indeholder i § 3  

 følgende ikrafttrædelsesbestemmelse:
§ 3 Stk. 1. Loven træder i kraft den 1. januar  

 2000.
Stk. 2. Samtidig ophæves Monopoltilsynets  

 bekendtgørelse af 3. marts 1978 (Monopoltilsynets meddelelser nr.  

 9-78).11) Stk. 3. Regler udstedt i henhold til § 7, stk. 1, i lov  

 om mærkning og skiltning med pris m.v., jf. lovbekendtgørelse  

 nr. 456 af 17. juni 1991, forbliver i kraft, indtil de ophæves  

 eller afløses af regler fastsat i medfør af lov om  

 erhvervsfremme med de ændringer, der følger af denne lovs § 2.12) Erhvervsministeriet, den 28. marts  

 2000 Pia Gjellerup /Georg Ferdinandsen 1)   § 1, stk. 2, om organiseret rabat er  

  ændret ved lov nr. 429 af 1. juni 1994 om ændring af lov om  

 mærkning og skiltning af pris m.v.
 2)   § 1, stk. 3, om rabat i  

 ansættelsesforhold  er tilføjet ved lov nr. 429 af 1. juni 1994  

 om ændring af lov om mærkning og skiltning af pris m.v.
 3)   § 3, stk. 2 og 3, om undtagelsen for  

 at prismærke brugte varer og erhvervsområder mv. er ophævet  

 ved lov nr. 1090 af 29. december 1999 om ændring af lov om  

 mærkning og skiltning med pris m.v. og lov om erhvervsfremme (Udvidede  

 krav til mærkning med enhedspris og overførelse af kompetence  

 til at give forskrifter om volumenstørrelser m.v. til lov om  

 erhvervsfremme).
 4)   Indsat ved lov nr. 384 af 10. juni  

 1997 (Konkurrencelov).
 5)   Henvisningen til § 1, stk. 1, er  

 præciseret ved lov nr. 1090 af 29. december 1999 om ændring af  

 lov om mærkning og skiltning af pris m.v. og lov om erhvervsfremme,  

 således at henvisningen ikke omfatter organiseret rabat.
 6)   § 6 er ændret ved lov nr. 1090  

 af 29. december 1999 om ændring af lov om mærkning og skiltning  

 af pris m.v. og lov om erhvervsfremme for at skabe hjemmel til at  

 gennemføre Europa-Parlamentets og Rådets direktiv 98/6/EF af 16.  

 februar 1998 om forbrugerbeskyttelse i forbindelse med angivelse af priser  

 på forbrugsvarer (Prismærkningsdirektivet), EF-Tidende L 80  

 18.3.1998, s. 27-31.
 7)   § 7 er ændret, se note 6.
 8)   Indsat ved lov nr. 384 af 10. juni  

 1997 (Konkurrencelov).
 9)   § 12, stk. 4, er ændret ved lov  

 nr. 1090 af 29. december 1999 om ændring af lov om mærkning og  

 skiltning af pris m.v. og lov om erhvervsfremme og indeholder den i  

 lovgivningen anvendte formulering om strafansvar for juridiske personer.
 10)   Lov om priser og avancer, jf.  

 lovbekendtgørelse nr. 109 af 11. marts 1986 er ophævet ved  

 konkurrencelov, lov nr. 370 af 7. juni 1989.
 11)   Smykkebekendtgørelsen,  

 hvorefter smykker var undtaget fra kravet om prismærkning.
 12)   § 2 i lov nr.  

 1090 af 29. december 1999 om ændring af lov om mærkning og  

 skiltning af pris m.v. og lov om erhvervsfremme ændrer § 10, stk. 1, i  

 lov om erhvervsfremme, jf. lovbekendtgørelse nr. 323 af 25. april  

  1996, som ændret ved § 12 i lov nr. 1202 af 27. december 1996 og lov  

 nr. 1085 af 29. december 1997.
