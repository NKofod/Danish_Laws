Betænkning afgivet af Retsudvalget den  

 25. marts 1999 Betænkning over Forslag til lov om ændring af  

 retsplejeloven (Beslaglæggelse, edition, fotoforevisning,  

 konfrontation, efterlysning og  observation samt prøvesagsordning for advokater m.v.) Udvalget har behandlet lovforslaget i nogle møder og har herunder  

 stillet spørgsmål til justitsministeren, som denne har besvaret  

 skriftligt.
 Nogle af udvalgets spørgsmål til  

 justitsministeren og dennes svar herpå er optrykt som bilag til  

 betænkningen.
 Der er af justitsministeren og et mindretal stillet  

 ændringsforslag, hvorom henvises til de ledsagende  

 bemærkninger.
 Herefter indstiller et flertal (udvalget med  

 undtagelse af Socialistisk Folkepartis og Enhedslistens medlemmer)  

 lovforslaget til vedtagelse med de af justitsministeren stillede  

 ændringsforslag.
 Et flertal inden for flertallet (Venstres, Det  

 Konservative Folkepartis, Dansk Folkepartis, Centrum-Demokraternes,  

 Fremskridtspartiets og Kristeligt Folkepartis medlemmer af udvalget)  

 bemærker, at de fremsatte lovreguleringer på  

 efterforskningsområderne, observation, fotoforevisning, konfrontation  

 og efterlysning vil medføre et øget forbrug af politipersonale,  

 som bør erstattes af tilsvarende personaletilgang eller af modsvarende  

 rationaliseringer.
 Et mindretal (Socialistisk Folkepartis og  

 Enhedslistens medlemmer af udvalget) indstiller lovforslaget til  

vedtagelse med de stillede ændringsforslag.
En del af mindretallet (Socialistisk Folkepartis medlem af  

 udvalget) bemærker, at alle de af SF stillede ændringsforslag har  

 til formål at styrke retssikkerheden for den enkelte borger.
Det sker  

 ved ændringsforslag, som i højere grad overlader  

 afgørelser til retten fremfor alene til politiet.
Ændringsforslag Til § 1 Af	justitsministeren, tiltrådt af udvalget:
 1) Nr. 2 affattes således:
» » 2) Nr. 3 affattes således:
» » Af	et mindretal (SF), tiltrådt af et mindretal  

(EL):
 3) I den under nr. 23 foreslåede § 812  

 indsættes som nye stykker:
» Stk. 4. Underretningen gives snarest muligt,  

 såfremt politiet ikke senest 14 dage efter forevisningen  har anmodet  

 retten om undladelse af eller udsættelse med underretning, jf. stk.  

 5.
Stk. 5. Vil underretningen være til skade for  

 efterforskningen, eller taler omstændighederne i øvrigt imod  

 underretning, kan retten efter anmodning fra politiet beslutte, at  

 underretning skal undlades eller udsættes i et nærmere fastsat  

 tidsrum, der kan forlænges ved senere beslutning.« Af	justitsministeren, tiltrådt af udvalget:
 4) I det under nr. 23 foreslåede § 815, stk. 1,  

 nr. 2, indsættes efter »der«: »efter loven«.
 Af	et mindretal (SF), tiltrådt af et mindretal  

 (EL):
 5) I den under nr. 23 foreslåede § 815  

 indsættes efter stk. 2 som nyt stykke:
» Af	justitsministeren, tiltrådt af udvalget:
 6) I den under nr. 23 foreslåede § 817  

 indsættes i stk. 3 og 4 efter »eller«: »af en sigtet« , og i stk.  

 5 indsættes efter »mistænkt«: »eller sigtet«.
 Af	et mindretal (SF), tiltrådt af et mindretal  

(EL):
 Principalt:
 7) I den under nr. 23 foreslåede § 819  

 udgår stk. 4, og i stedet indsættes som nye stykker:
» Stk. 5. Såfremt indgrebets øjemed  

 ville forspildes, dersom retskendelse skulle afventes, kan politiet  

 træffe beslutning om at foretage efterlysningen.
I så fald skal  

 politiet snarest muligt og senest inden 24 timer efter indgrebets  

 iværksættelse forlægge sagen for retten, der ved kendelse  

 afgør, om indgrebet kan godkendes.
Stk. 6. Inden retten træffer afgørelse  

 efter stk. 4 eller 5, skal der beskikkes en forsvarer for sigtede, og  

 forsvareren skal have lejlighed til at udtale sig.« Subsidiært:
 8) I den under nr. 23 foreslåede § 819  

 indsættes efter stk. 4 som nyt stykke:
» Af	justitsministeren, tiltrådt af udvalget:
 9) Efter nr. 24 indsættes som nyt nummer:
» Til § 2 10) I stk. 1 ændres »1.  

 april 1999« til: »1.  

 juli 1999«.
 11) I stk. 2 ændres »1.  

 april 1996« til: »1.  

 juli 1996«.
Bemærkninger Til nr. 1 og 2 Ændringen er en konsekvens af, at civil- og  

 kriminalretterne i Viborg, Sønderborg og Silkeborg er blevet  

 sammenlagt til henholdsvis retten i Viborg, retten i Sønderborg og  

 retten i Silkeborg.
Til nr. 3 Forslaget indebærer, at mistænkte personer  

 skal underrettes om, at fotografier af dem er forevist for personer uden for  

 politiet, jf. herved retsplejelovens § 788 om efterfølgende  

 underretning om indgreb i meddelelseshemmeligheden.
Forslaget omfatter ikke forevisning af fotografier fra  

 politiets fotosamlinger (fototeket), hvoraf ingen er konkret mistænkt,  

 men blot mulige gerningsmænd.
Underretning af alle personer, hvis  

 fotografi er forevist under disse omstændigheder, ville således  

 være en næsten uoverkommelig opgave.
Efter stk. 3 skal en mistænkt, hvis fotografi er  

 forevist for personer uden for politiet, underrettes herom af politiet.
Den  

 pågældende skal også have oplysning om, hvilken  

 lovovertrædelse mistanken har angået.
Underretning skal efter stk. 4 gives snarest muligt.
Hvis  

 politiet finder, at der af de i stk. 5 nævnte grunde ikke bør  

 gives underretning, skal politiet af egen drift indbringe  

 spørgsmålet for retten inden 14 dage.
 Retten kan tillade politiet at undlade eller udsætte  

 underretningen af den mistænkte, hvis det vil være til skade for  

 efterforskningen, eller omstændighederne i øvrigt taler imod  

 underretning, jf. stk. 5. Dette svarer til betingelserne for at  

 undlade efterfølgende underretning om indgreb i  

 meddelelseshemmeligheden, jf. retsplejelovens § 788, stk. 4, 1. pkt.
Til nr. 4 Ændringen af redaktionel karakter.  

 Tilføjelsen af ordene »efter loven« bringer affattelsen af den foreslåede  

 bestemmelse i retsplejelovens § 815, stk. 1, nr. 2, i overensstemmelse med  

 affattelsen af tilsvarende bestemmelser, herunder den foreslåede  

 bestemmelse i retsplejelovens § 815, stk. 1, nr. 1.
Til nr. 5 Ændringsforslaget indebærer, at den  

 pågældende statsadvokat tillægges kompetence til at  

 kontrollere, at fototeket alene indeholder fotografier, som er hjemlet i  

 bestemmelsen.
Til nr. 6 Den foreslåede bestemmelse i retsplejelovens § 817,  

 stk. 1, omhandler forevisning af en mistænkt til personer uden for  

 politiet (direkte konfrontation), mens den foreslåede § 817, stk. 2,  

 omhandler forevisning af en sigtet i en konfrontationsparade til personer  

 uden for politiet (konstrueret konfrontation). Anvendelse af en  

 konfrontationsparade forudsætter i modsætning til direkte  

 konfrontation, at den pågældende formelt er sigtet.
 Den foreslåede § 817, stk. 3, indeholder en  

 bestemmelse om betydningen af, at en mistænkt giver samtykke til  

 forevisning ved direkte konfrontation eller i en konfrontationsparade.
Samtykkereglen indebærer imidlertid ikke, at  

 ikke-sigtede kan forevises i en konfrontationsparade.
Som det fremgår  

 af Justitsministeriets svar af 2. marts 1999 på Retsudvalgets  

 spørgsmål nr. 9 vedrørende lovforslaget, finder  

 Justitsministeriet det rigtigst, at dette fremgår mere direkte af  

 lovteksten.
 Det foreslås således, at det i stk. 3  

 præciseres, at forevisning af en mistænkt ved direkte  

 konfrontation eller af en sigtet i en konfrontationsparade kan ske uden for  

 de tilfælde, der er omfattet af stk. 1 og 2, såfremt den  

 pågældende giver samtykke hertil.
 Der foreslås endvidere en lignende præcisering  

 af § 817, stk. 4, om proportionalitetskravet og af kompetencereglen i stk.  

 5.
Til nr. 7 Offentlig efterlysning findes at være et så  

 indgribende efterforskningsskridt, at kompetencen til at træffe  

 afgørelse om offentlig efterlysning bør tillægges retten,  

 jf. den foreslåede stk. 4.
 Samtidig foreslås som stk. 5 en regel om, at  

 politiet kan træffe beslutning om at foretage offentlig efterlysning,  

 såfremt indgrebets øjemed ville forspildes, dersom retskendelse  

 skulle afventes (periculum in mora).
Endelig foreslås i stk. 6 en regel, hvorefter der  

 gives adgang til at beskikke en advokat for den eftersøgte.
Dette  

 svarer til, hvad der gælder ved legemsindgreb, jf. § 792 c, stk. 4, jf.  

 stk. 2 og stk. 3, 2. pkt.
 Ændringsforslaget er principalt i forhold til  

 ændringsforslag nr. 8.
Til nr. 8 Ændringsforslaget indebærer blandt andet, at  

 en beskikket advokat skal varetage den mistænktes interesser i  

 forbindelse med politiets afgørelse af, om betingelserne for  

 iværksættelse af offentlig efterlysning er opfyldt.
 Ændringsforslaget er subsidiært i forhold til  

 ændringsforslag nr. 7.
Til nr. 9 Retsplejelovens § 684, stk. 1, nr. 3, foreslås  

 ophævet, jf. lovforslagets § 1, nr. 13. Som konsekvens heraf  

 foreslås, at henvisningen i retsplejelovens § 925, stk. 6, til § 684,  

 stk. 1, nr. 3, udgår.
Til nr. 10 og 11 Lovens ikrafttræden foreslås udskudt til den  

 1. juli 1999, da lovforslaget ikke er blevet færdigbehandlet inden den  

 oprindeligt foreslåede ikrafttrædelsesdato (1. april 1999).
 Som konsekvens af, at lovens ikrafttræden  

 foreslås udskudt til den 1. juli 1999, foreslås endvidere, at  

 overgangsbestemmelsen vedrørende prøvesagsordningen for  

 advokater omfatter sager, hvor første prøvesag er udført  

 den 1. juli 1996 eller senere.
Lissa Mathiasen (S) fmd.  

 Per Kaalund (S) Dorte Bennedsen (S)  

 Else Marie Mortensen (S) Jan Petersen (S)  

 Anne Baastrup (SF) nfmd.
Sonja Albrink (CD)  

 Elisabeth Arnold (RV)  

 Søren Søndergaard (EL)  

 Birthe Rønn Hornbech (V)  

 Inge Dahl-Sørensen (V) Karen Rønde (V)  

 Tom Behnke (FP) Bendt Bendtsen (KF)  

 Pernille Sams (KF) Peter Skaarup (DF)  

 Jann Sjursen (KRF) Bilag Nogle af udvalgets spørgsmål til  

 justitsministeren og dennes svar herpå Spørgsmål nr. 2:
Kunne det i § 745, stk. 3, præciseres nærmere,  

 at der er tale om sager, hvor der er rejst sigtelse på tidspunktet for  

 afhøringen, konfrontationen, fotoforevisningen eller  

 efterforskningsskridtet? Svar:
 Efter retsplejelovens § 745, stk. 3, skal forsvareren have  

 forudgående underretning om visse efterforskningsskridt, således  

 at forsvareren får lejlighed til at være til stede.
 Det følger af retsplejelovens §§ 730-732, at der  

 alene kan blive tale om at vælge eller beskikke en forsvarer for  

 personer, der er sigtet for en lovovertrædelse.
 Der er derfor kun underretningspligt efter retsplejelovens  

 § 745, stk. 3, hvis der på tidspunktet for efterforskningsskridtet er  

 rejst eller er grundlag for at rejse sigtelse mod en bestemt person.
 Dette fremgår også af bemærkningerne til  

 den foreslåede ændring af bestemmelsen (jf. svaret på  

 spørgsmål nr. 1), hvor det bl.a. anføres:
» På den baggrund er det efter Justitsministeriets  

 opfattelse ikke nødvendigt i lovteksten at præcisere, at § 745,  

 stk. 3, kun finder anvendelse, hvis der på tidspunktet for  

 efterforskningsskridtet er rejst eller er grundlag for at rejse sigtelse mod  

 en bestemt person.
 Spørgsmål nr. 4:
Vedrørende § 802, stk. 4, bedes ministeren  

 redegøre for, hvorledes det er muligt for politiet under ransagning  

 på en mistænkt at afgøre, om en skriftlig meddelelse eller  

 lignende dels hidrører fra en person, der er omfattet af reglerne i §  

 170, og dels, om meddelelsen indeholder oplysninger, som eventuelt giver tegn  

 på en vis medvirken i sagen.
Her tænkes navnlig på, hvis  

 den mistænkte påberåber sig, at første gennemsyn  

 skal foregå i retten.
 Svar:
 Den foreslåede bestemmelse i retsplejelovens § 802  

 regulerer politiets beslaglæggelse af genstande eller gods hos en  

 mistænkt.
 Det fremgår af stk. 4 i den foreslåede  

 bestemmelse, at der ikke hos mistænkte kan beslaglægges  

 skriftlige meddelelser eller lignende, der hidrører fra en person, som  

 efter retsplejelovens § 170 eller § 172 er udelukket eller fritaget fra at  

 afgive forklaring som vidne i retten.
 Af bemærkningerne til den foreslåede  

 bestemmelse fremgår bl.a. følgende:
» Med hensyn til den nærmere fremgangsmåde, som  

 politiet bør følge under ransagningen, såfremt der kan  

 være tale om meddelelser eller materiale, der er undtaget fra  

 beslaglæggelse, henvises til motiverne til retsplejelovens § 794, stk.  

 3, 1. pkt.
Hvis meddelelserne eller materialet giver anledning til,  

 at der rejses sigtelse for strafbart forhold mod den vidneudelukkede eller  

 vidnefritagede person selv, er beslaglæggelse dog ikke udelukket.« Politiets adgang til under ransagning hos en  

 mistænkt at foretage ransagning af skriftlige meddelelser eller andet  

 materiale, som hidrører fra de nævnte særlige  

 persongrupper, er reguleret i den gældende bestemmelse i  

 retsplejelovens § 794, stk. 3. Efter denne bestemmelse må politiet ikke  

 foretage ransagning af sådant materiale.
Den nærmere fremgangsmåde, som politiet  

 bør følge under ransagningen, er beskrevet i bemærkninger  

 til denne bestemmelse (jf.
Folketingstidende 1996-97, tillæg A, s.  

 2520):
» Hvis politiet under ransagning hos en mistænkt  

 støder på en konvolut, som synes at indeholde et brev fra den  

 mistænktes advokat, må politiet undlade at åbne  

 konvolutten.
Såfremt der er grundlag for mistanke om, at konvolutten  

 indeholder andet end de fra ransagning undtagne meddelelser, må  

 politiet imidlertid kunne foretage en foreløbig beslaglæggelse  

 af konvolutten med henblik på at få  rettens afgørelse af,  

 hvorvidt konvolutten kan åbnes til konstatering af dens indhold.  

 Såfremt indholdet viser sig at være kommunikation med de af §  

 170, stk. 1 eller 4, omfattede personer, kan ransagning ikke foretages,  

 medmindre retten træffer beslutning i medfør af § 170, stk. 2.  

 Findes der ikke grundlag herfor, kan meddelelsen ikke anvendes som bevis  

 eller konfiskeres, og beslaglæggelsen må ophæves, jf.  

 retsplejelovens § 824, stk. 2.
Dette gælder dog ikke, hvis meddelelserne giver  

 anledning til, at der rejses sigtelse for strafbart forhold mod den  

 vidneudelukkede person selv.
Opstår mistanken først på  

 grundlag af ransagningen, må politiet efter omstændighederne  

 være berettiget til at foretage en foreløbig  

 beslaglæggelse af den pågældende skriftlige meddelelse med  

 henblik på rettens efterfølgende godkendelse af ransagning og  

 beslaglæggelse.
Træffer retten bestemmelse om åbning af  

 brevet, og konstaterer retten herunder, at det eventuelt kan danne grundlag  

 for en sigtelse mod den vidneudelukkede person selv, kan retten gøre  

 politiet bekendt med indholdet, for at politiet kan træffe bestemmelse  

 om, hvorvidt den pågældende findes at burde sigtes.
I sager om økonomisk kriminalitet, hvor  

 større mængder materiale skal beslaglægges, er det ikke  

 altid praktisk muligt allerede under ransagningen at udskille det materiale,  

 som er beskyttet mod ransagning.
Problemet vil formentlig især  

 opstå, hvor det ikke ved ransagningen hos den mistænkte er muligt  

 at få dennes bistand til udskillelse af kommunikation med  

 vidneudelukkede personer.
I disse tilfælde må udskillelse af det  

 fra ransagning undtagne materiale ske under gennemgangen af dokumenterne  

 efter beslaglæggelse.
Bestemmelsen i stk. 3, 2. pkt. indebærer, at der  

 ydes journalister m.fl. en beskyttelse mod ransagning, der svarer til  

 bestemmelsen i retsplejelovens § 172 om fritagelse for vidnepligt.
Dette  

 betyder, at der ikke kan foretages ransagning hos den mistænkte af  

 materiale, der indeholder de i § 172 nævnte oplysninger, og som  

 hidrører fra en person, der efter § 172 er fritaget fra at afgive  

 forklaring som vidne i sagen.
Ransagning vil dog kunne finde sted,  

 såfremt betingelserne efter § 172, stk. 5-6, for at pålægge  

 vidnepligt er opfyldt.
Ved materiale forstås ikke blot brevveksling og  

 andre skriftlige optegnelser, men også f.eks. lyd- og  

 billedoptagelser.« Efter den gældende bestemmelse i retsplejelovens §  

 829 skal første gennemsyn af papirer, som beslaglægges,  

 iværksættes af retten, medmindre vedkommende giver samtykke til  

 en anden fremgangsmåde.
 Strafferetsplejeudvalget har foreslået, at denne  

 bestemmelse generelt ophæves, idet reglen ikke svarer til den  

 nuværende opgavefordeling mellem retten og politiet under  

 efterforskningen og ikke efterleves i praksis, jf. bet. 1223/1991, s. 16-17,  

 og bet. 1159/1989, s. 87-88.
 Under høringen over bet. 1223/1991 er det  

 imidlertid over for Justitsministeriet anført, at det ved en generel  

 ophævelse af retsplejelovens § 829 ikke vil være muligt for  

 journalister m.fl. at beskytte deres kilder i tilfælde, hvor der er  

 uenighed mellem politiet og den, ransagningen er rettet mod, om, hvorvidt det  

 beslaglagte materiale indeholder oplysninger, som den pågældende  

 er fritaget for at afgive forklaring om som vidne, jf. pkt. 2.3.5.3. i de  

 almindelige bemærkninger til lovforslaget.
 Justitsministeriet foreslår derfor, at den  

 gældende regel i § 829 bevares, men at reglen begrænses til at  

 finde anvendelse ved beslaglæggelse af materiale hos personer, der er  

 omfattet af vidnefritagelsesreglen i § 172. Der henvises til den  

 foreslåede § 807, stk. 3.
 Journalister m.fl. omfattet af retsplejelovens § 172 vil  

 ikke under en ransagning hos de pågældende selv kunne forhindre  

 en foreløbig beslaglæggelse af det nævnte materiale, men  

 de vil kunne forlange, at første gennemsyn sker i retten efter den  

 foreslåede bestemmelse i § 807, stk. 3.
 § 807, stk. 3, finder derimod ikke anvendelse ved  

 beslaglæggelse (og ransagning) hos en - mistænkt eller  

 ikke-mistænkt - tredjemand, som ikke selv er omfattet af § 172. Reglen  

 om første gennemsyn i retten er således kun relevant i det i §  

 802, stk. 4, nævnte tilfælde, hvis den mistænkte selv er  

 journalist.
