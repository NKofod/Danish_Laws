Betænkning afgivet af Socialudvalget den 20. maj 2014 Betænkning over Forslag til lov om ændring af lov om social service, lov om retssikkerhed og administration på det sociale område og forskellige andre love (Opfølgning på evaluering af kommunalreformen vedrørende det mest specialiserede socialområde og den mest specialiserede specialundervisning m.v.) [af ministeren for børn, ligestilling, integration og sociale forhold (Manu Sareen)]:
1. Ændringsforslag Ministeren for børn, ligestilling, integration og sociale forhold har stillet 4 ændringsforslag til lovforslaget.
2. Udvalgsarbejdet Lovforslaget blev fremsat den 26. marts 2014 og var til 1. behandling den 10. april 2014. Lovforslaget blev efter 1. behandling henvist til behandling i Socialudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i høring, og social, børne- og integrationsministeren sendte den 28. januar 2014 dette udkast til udvalget, jf.
SOU alm. del  bilag 120. Den 26. marts 2014 sendte ministeren for børn, ligestilling, integration og sociale forhold de indkomne høringssvar og et notat herom til udvalget.
Den 10. april sendte ministeren for børn, ligestilling, integration og sociale forhold et opdateret høringsnotat.
Skriftlige henvendelser Udvalget har i forbindelse med udvalgsarbejdet modtaget skriftlige henvendelser fra Dansk Blindesamfund og Hjerneskadeforeningen.
Ministeren for børn, ligestilling, integration og sociale forhold har over for udvalget kommenteret de skriftlige henvendelser til udvalget.
Deputationer Endvidere har Dansk Blindesamfund og Hjerneskadeforeningen mundtligt over for udvalget redegjort for deres holdning til lovforslaget.
Spørgsmål Udvalget har stillet 3 spørgsmål til ministeren for børn, ligestilling, integration og sociale forhold til skriftlig besvarelse, som denne har besvaret.
3. Indstillinger og politiske bemærkninger Udvalget indstiller lovforslaget til vedtagelse med de stillede ændringsforslag.
Dansk Folkepartis medlemmer af udvalget vil følge området nøje.
Der har desværre været flere eksempler på, at mennesker med hjerneskade ikke har fået den hjælp, som de har behov for.
Derfor indkaldte Dansk Folkeparti til en forespørgselsdebat om tilbud til mennesker med handicap (F 7), hvor forslaget til vedtagelse (V 10) blev enstemmigt vedtaget.
Vedtagelsen indebærer, at Ankestyrelsen inden udgangen af 2014 skal iværksætte en afdækning af visitation til tilbud efter serviceloven i et udvalgt antal sager for mennesker med komplekse og sjældne problemstillinger, herunder mennesker med kompleks erhvervet hjerneskade.
Denne afdækning skal følges op, når den foreligger.
Med de igangværende initiativer får hjerneskadeområdet forhåbentlig det løft, som skal sikre gode sammenhængende forløb og indsatser for mennesker med hjerneskade.
Dansk Folkeparti vil følge udviklingen løbende gennem de kommende år og ser frem til at høre nærmere om effekterne af videnopbygningen og den nationale koordinationsstruktur.
Dansk Folkeparti vil følge op på, om kommunerne benytter de specialiserede tilbud, bruger de udarbejdede forløbsbeskrivelser og laver en kvalitativ undersøgelse af, om borgerne får de tilbud, som de har behov for Dansk Folkeparti er opmærksom på, at KORA (Det Nationale Institut for Kommuners og Regioners Analyse og Forskning) i 2013-2015 vil undersøge organiseringen af indsatsen for personer med kompleks erhvervet hjerneskade, og på den måde kommer KORA  til at fungere som en ekstra overvågning i forhold til indsatsen over for denne målgruppe.
 Dansk Folkeparti støtter lovforslaget, da vi mener, at det er et skridt i den rigtige retning, som medfører en række forbedringer.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til § 1 Af ministeren for børn, ligestilling, integration og sociale forhold, tiltrådt af udvalget:
 1) Efter nr. 1 indsættes som nyt nummer:
»01. I § 5, stk. 4 og 5, der bliver stk. 5 og 6, ændres »stk. 1-3« til: »stk. 1, 3 og 4«.« [Konsekvens af lovforslagets § 1, nr. 1] 2) Efter nr. 12 indsættes som nye numre:
 »02. I § 186, stk. 4, der bliver stk. 6, ændres »stk. 3« til: »stk. 5«.
 03. I § 186, stk. 6, der bliver stk. 8, ændres »stk. 5« til: »stk. 7«.
04. To steder i § 186, stk. 7, der bliver stk. 9, ændres »stk. 3« til: »stk. 5«.« [Konsekvens af lovforslagets § 1, nr. 12] 3) Efter nr. 14 indsættes som nyt nummer:
»05. I § 195, stk. 1 og 2, ændres »stk. 1 og 2« til: »stk. 1 og 3«.« [Konsekvens af lovforslagets § 1, nr. 1] Til § 8 4) I det under nr. 2 foreslåede § 185 c, stk. 1, indsættes i 1. pkt. efter »ældreboliger til«: »personer med«.
[Redaktionel ændring] Bemærkninger Til nr. 1 og 3 Der er alene tale om tekniske konsekvensændringer som følge af lovforslagets § 1, nr. 1. Der foreslås ingen indholdsmæssige ændringer med ændringsforslagene.
Ved lovforslagets § 1, nr. 1, forslås det at indsætte et nyt stk. 2 i servicelovens § 5, således at stk. 2-8 herefter bliver stk. 3-9. Henvisningerne til stk. 1-3, der bliver stk. 1, 3 og 4, i servicelovens § 5, stk. 4 og 5, der bliver stk. 5 og 6, skal derfor ændres til stk. 1, 3 og 4 som følge heraf.
Henvisningen i § 195, stk. 1 og 2, i serviceloven til lovens § 5, stk. 1 og 2, der bliver stk. 1 og 3, skal tillige som konsekvens af lovforslagets § 1, nr. 1, ændres til stk. 1 og 3.
Til nr. 2 Ændringsforslaget indeholder ingen indholdsmæssige ændringer.
Der er alene tale om tekniske konsekvensændringer som konsekvens af lovforslagets § 1, nr. 12. Ved lovforslagets § 1, nr. 12, foreslås det at indsætte et nyt stk. 2 og 3 i § 186 i serviceloven.
Stk. 2-7 bliver herefter stk. 4-9. Henvisningen til stk. 3, der bliver stk. 5, i lovens § 186, stk. 4 og 7, der bliver stk. 6 og 9, skal som konsekvens heraf ændres til stk. 5. Som følge af lovforslagets § 1, nr. 12, skal tillige henvisningen til stk. 5, der bliver stk. 7, i lovens § 186, stk. 6, der bliver stk. 8,   ændres til stk. 7.
Til nr. 4 Med ændringsforslaget er der alene tale om en redaktionel ændring.
Ved en utilsigtet fejl mangler ordene »personer med« i lovforslagets § 8, nr. 2, i det foreslåede § 185, stk. 1, 1. pkt., i lov om almene boliger m.v.
Orla Hav (S) Pernille Rosenkrantz-Theil (S) Mette Reissmann (S) Jens Joel (S) Karen J.
Klint (S) Astrid Krag (S) Julie Skovsby (S) Marlene Borst Hansen (RV) Liv Holm Andersen (RV) Zenia Stampe (RV) Pernille Vigsø Bagge (SF) fmd. Özlem Sara Cekic (SF) Karina Lorentzen Dehnhardt (SF) Finn Sørensen (EL) Pernille Skipper (EL) Hans Andersen (V) Anne-Mette Winther Christiansen (V) nfmd.
Louise Schack Elholm (V) Finn Thranum (V) Sophie Løhde (V) Eyvind Vesselbo (V) Karen Ellemann (V) Karin Nødgaard (DF) René Christensen (DF) Karina Adsbøl (DF) Jens Henrik Thulesen Dahl (DF) Merete Riisager (LA) Thyra Frank (LA) Mai Mercado (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 165 Bilagsnr.
