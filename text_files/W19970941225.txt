3 medlemmer af Pressenævnet fandt ikke, at der var sammenhæng  

 mellem sigtelsen og klagerens forretning.
God presseskik var derfor ikke  

 overtrådt.
 1 medlem af Pressenævnet fandt at god presseskik var  

 overtrådt, fordi klageren kunne identificeres p.g.a. et i artiklen vist  

 billede.
Kendelse fra Pressenævnet i sag nr.  

 158/1997 En bedemand har ved advokat Teddy Mørch klaget til  

 Pressenævnet over artikler bragt i Ekstra Bladet den 22. og den 25.  

 oktober 1997, idet han finder, at god presseskik er tilsidesat.
 Den 22. oktober 1997 blev der på forsiden bragt en  

 rubrik, der bl.a. indeholdt følgende: "Svigerfar bedemand  

 TJENTE PÅ DE DØDE".
 Artiklen, der blev henvist til i rubrikken, blev bragt  

 på side 8 og havde bl.a. følgende indhold:
"JEG HAR TRAVLT I domkirkebyen Roskilde ligger der midt i et blandet  

 kvarter af boligblokke og villaer et relativt nyistandsat, gråpudset  

 længehus, sammenbygget med en bedemandsforretning.
Denne forretning drives af plejehjemsassistentens  

 svigermor og svigerfar. (Navnene kan ikke oplyses på grund af dommerens  

 forbud mod at nævne den løsladte plejehjemsassistents navn,  

 red.) Efter hvad Ekstra Bladet erfarer, var det hertil  

 forretningerne fra Isted Ligkistemagasin og muligvis også andre  

 københavnske bedemandsforretninger blev overført   med  

 svigerdatterens direkte eller indirekte medvirken.
 Ekstra Bladet opsøgte i aftes indehaveren af  

 bedemandsforretningen i Roskilde, men forsøget på at få  

 ejerens kommentar var blot: "Jeg har travlt".
 En ordre om at forlade grunden og en bydende  

 håndbevægelse mod fortorvet er det næste.
UBEHAGELIGE SPØRGSMÅL Ekstra Bladets senere og gentagne forsøg på  

 at komme i kontakt med bedemanden forbliver ubesvarede.
Lyset i huset slukkes  

 tidligt.
Beboerne på vejen er ikke i tvivl om, at bedemanden  

 har haft travlt.
Forretningen, som ikke gik for godt for nogle år  

 siden, er blomstret op.
Ejendommen er som sagt istandsat og holdes sirligt.  

 Facaden er i hvert fald i orden.
 Der kan være en naturlig  

 forretningsmæssig forklaring på fremgangen i  

 bedemandsforretningen i Roskilde, nemlig at bisættelser og  

 jordefærd er overtaget i regulær priskonkurrence.
 Men der er også et par andre muligheder.
 1) At svigerdatteren har fortalt svigerfaderen, hvorledes  

 han skulle skære sine priser til, så plejehjemmet kunne forsvare  

 at lade forretninger gå til en provinsforretning, ubekvemt liggende  

 godt og vel 30 kilometer borte.
 2) Eller som politiet mener, at hun både  

 sørgede for, at der var tilstrækkelig mange døde og  

 samtidig overtalte de pårørende til at bruge familiefirmaet.
De mange dødsfald på Plejebo efterlader  

 på dag to en række uhyggelige spørgsmål, hvoraf de  

 fleste kun kan besvares med de magtmidler, politiet nu engang har." Artiklen blev ledsaget af et billede af klagerens bolig og  

 forretning.
Billedet havde følgende billedtekst:
"Denne bedemandsforretning ligger godt og vel 30  

 kilometer fra Plejebo på Vesterbro, hvor gamle døde på  

 samlebånd, men for den sigtede plejehjemsassistent var det et  

 afgørende moment: ejeren er svigerfar." Bladet bragte den 25. oktober 1997 på midtersiderne,  

 side 20 og 21 under overskriften "BLODPENGE" en artikel af bl.a.  

 følgende ordlyd:
 "Allerede fra det første af den stribe  

 dødsfald på Plejebo, som den 32-årige plejehjemsassistent  

 nu er varetægtsfængslet for, var svigerfamiliens  

 bedemandsforretning inde i billedet.
 Ved den fængsledes mellemkomst kom  

 svigerforældrene til at tjene på en række begravelser.
 En kollega har kun ét ord for det sidste:  

 Blodpenge.
 Ekstra Bladet afslører i dag, at  

 svigerforældrenes begravelsesforretning i Roskilde oven i købet  

 var dyrere end en forretning, der ligger i nærheden af Plejebo, og som  

 havde de fleste bisættelser fra hjemmet, indtil plejehjemsassistenten  

 satte tingene i system på dødsgangen.
Bedemanden har ingen kommentarer til Ekstra Bladets  

 spørgsmål om priser og til den kendsgerning, at han efter den  

 givtige forbindelse med Plejebo har åbnet en filial i Hvalsø  

 på Midtsjælland.
Han vil slet ikke høre  

 spørgsmålene.
 Jeg må have ro, siger bedemanden.   I skal nok  

 høre fra mig.
FILIAL OG NY RUSTVOGN Hvad den 32-årige plejehjemsassistents ekspeditions-  

 og henvisningsvirksomhed alt i alt har givet svigerforældrene i  

 merfortjeneste, kan kun afsløres af politiet.
Plejehjemsassistenten og hendes kolleger har haft let  

 spil.
Det er nemlig ikke almindeligt, at familier, der skal arrangere en  

 begravelse, ringer fra bedemandsforretning til bedemandsforretning for at  

 tjekke priser.
 Det er et faktum, at det er ikke gået svigerfamilien  

 dårligt, fordi opgaverne fra Plejebo åbenbart faldt sammen med en  

 opgang for forretningen.
 Rustvognen er blevet skiftet ud, og der har også  

 været overskud til at ekspandere i form af en filial.
Denne filial åbnede for et års tid siden i  

 Hvalsø." Artiklen var ledsaget af et stort billede af klagerens  

 forretning, hvoraf navnet på klagerens forretning fremgik.  

 Billedteksten hertil lød:
"Ejeren af denne bedemandsforretning i Roskilde er  

 klar til at redegøre for, hvor mange bisættelser og  

 jordefærd han takket være svigerdatteren kom til at  

 udføre, fordi der pludselig døde så mange på  

 Plejebo, 30 km borte." Under billedet af klagerens forretning var anført  

 en artikel med overskriften "BEDEMANDEN VENTER PÅ  

 POLITIET" med følgende indhold:
"- Jeg arbejder på en redegørelse,  

 siger D.s svigerfar Roskilde-bedemanden, der er svigerfar til den  

 fængslede plejehjemsassistent, har stadig travlt.   Jeg kæmper  

 for min familie, siger han til Ekstra Bladet.   Familien kommer i  

 første række, men jeg arbejder på en redegørelse  

 for mine forretningsmæssige forbindelser med Plejebo.
Navnet på bedemanden og svigerfaderen, hvis  

 forretning fik et opsving på grund af en pludselig præference  

 på bisættelser og jordefærd fra Plejebo, kan stadig ikke  

 røbes.
Det skyldes rettens navneforbud.
 Svigerfaderen og plejehjemsassistenten har efternavne, der  

 absolut skiller sig ud fra mængden af sen-navne.
Jeg havde travlt, da jeg første gang blev  

 opsøgt af Ekstra Bladet, siger bedemanden.
Situationen er  

 uændret, for jeg kæmper naturligvis for min familie.
Det er et  

 enormt pres, vi er ude for.
BRUGT BIL Men jeg arbejder også på en redegørelse  

 for de sager, hvor jeg har været i forbindelse med Plejebo.
 Hvis du ikke har noget at skjule, vil du støtte  

 både din svigerdatter og din egen forretning ved at lægge  

 materialet åbent frem og svare på, hvorledes kontakten til  

 Plejebo blev etableret.
Jeg arbejder som sagt på en redegørelse, og  

 når jeg har konfereret med min advokat, er jeg indstillet på, at  

 den skal offentliggøres.
Som situationen er, er jeg nødt til at  

 rådføre mig med en advokat.
Har du haft besøg af politiet? Nej, og det undrer mig egentlig.
 Der går rygter om, at din forretning har  

 været i en sådan fremdrift, at du har fået råd til at  

 køb en ny rustvogn.
Det er ikke rigtigt.
Jeg har købt en brugt  

 rustvogn, men jeg er selvfølgelig glad for, at folk synes, den er  

 så velholdt, at de opfatter den som ny.
I min branche skal den slags  

 være i orden." I tilknytning til denne artikel var indsat en kopi af  

 bladets plakat fra onsdag den 22. oktober 1997, der viste et billede af  

 plejehjemsassistenten med følgende tekst:
"Svigerfar er bedemand: TJENTE PÅ DE  

 DØDE" Klageren har gjort gældende, at anvendelsen af  

 billedet af hans forretning og private bolig tillige med oplysning om, hvor  

 denne befinder sig, nemlig i Roskilde, udgør en ubeføjet  

 krænkelse af hans person og hans virksomhed, ikke mindst under hensyn  

 til, at den sigtede plejehjemsassistents navn ikke måtte  

 offentliggøres.
Klageren har i den forbindelse anført, at det  

 så meget desto mere er en overtrædelse af god presseskik at  

 udlevere ham som sket i en situation, hvor han end ikke er sigtet eller har  

 nogen andel i det samlede indhold af reportagen vedrørende  

 svigerdatteren.
 Klageren har yderligere anført, at det forhold, at  

 bladet valgte at fjerne klagerens navn fra fotoet af bedemandsforretningens  

 facade er en omgåelse af det nedlagte navneforbud.
 Klageren har videre anført, at bladet i artiklen  

 har fremstillet ham, som om han har været i "ledtog" med sin  

 svigerdatter.
 Klageren har endelig anført, at bladet sætter  

 lighedstegn mellem blodpenge, massedrab, at klageren tjente penge på de  

 døde, og at klageren derfor venter på politiet.
 Bladet har i en udtalelse om sagen anført, at  

 retten har nedlagt navneforbud vedrørende klagerens svigerdatter, og  

 da hun har samme efternavn som klageren, har bladet valgt at fjerne klagerens  

 navn fra fotoet af bedemandsforretningens facade.
Bladet har videre anført, at klagernes virksomhed  

 påkalder sig særlig opmærksomhed.
Det er yderst  

 sensationelt, at en plejehjemsassistent sigtes for 22 drab, og det må  

 siges at være af offentlig interesse, at hendes svigerfar driver  

 bedemandsforretning, hvor han bliver sat i stand til at tjene penge på  

 de mange begravelser.
 Bladet har endelig anført, at to af bladets  

 medarbejdere har forsøgt at få en kommentar fra klageren.
 I sagens behandling har følgende  

 nævnsmedlemmer deltaget: Axel Kierkegaard, Finn Rowold, Tage Clausen og  

 Ole Askvig.
 Pressenævnet udtaler:
 Det fremgår, at plejehjemmet anvendte klageren som  

 bedemand, og at denne forretningsforbindelse først blev bragt i stand,  

 efter at klagerens svigerdatter var blevet ansat på plejehjemmet.
 3 medlemmer   Axel Kierkegaard, Tage Clausen og Ole Askvig  

 - finder på denne baggrund ikke grundlag for at udtale kritik af  

 bladet.
1 medlem   Finn Rowold   finder, at det viste billede af  

 klagerens forretning i Roskilde medfører, at klageren i unødigt  

 omfang kan identificeres.
Dette er i strid med god presseskik.
 I overensstemmelse med stemmeflertallet udtaler  

 Pressenævnet ikke kritik af bladet.
 Afsagt onsdag den 17. december 1997.
