Fremsat den 27. oktober 2006 af  

 Tina Petersen (DF), Kristian Thulesen Dahl (DF),  

 Pia Kjærsgaard (DF), Pia Kristensen (DF),  

 Karin Nødgaard (DF), Birthe Skaarup (DF) og  

 Peter Skaarup (DF) Forslag til folketingsbeslutning om  

 støtte til forældre til handicappede børn, der giver deres børn  

  

 undervisning og træning i hjemmet Folketinget pålægger regeringen at fremsætte lovforslag og at  

 forberede de nødvendige administrative ændringer, der sikrer, at forældre til  

 handicappede børn, der ønsker at give deres børn undervisning og træning i  

 hjemmet, får mulighed for at modtage økonomisk støtte.
Ordningen skal være permanent og landsdækkende, og den skal  

 omfatte såvel hjerneskadede som andre grupper af handicappede børn, hvis  

 forældre ønsker at give undervisning og træning i hjemmet.
Ordningen skal  

 ikke  

 være begrænset til en eller enkelte undervisnings- og hjemmetræningsmetoder,  

 men skal kunne omfatte alle undervisnings- og træningsmetoder, der er  

 udbredte  

 og anerkendte i udlandet.
Bemærkninger til forslaget Forslaget er en delvis genfremsættelse af beslutningsforslag  

 nr.
B 118 fra folketingsåret 2005-06 (se Folketingstidende 2005-06,  

 forhandlingerne side 6331 og tillæg A side 7576 og 7578).
Baggrund for  

 forslaget I september 2002 fik kommunerne mulighed for at få godkendt en  

 forsøgsordning i henhold til § 138 i lov om social service, således at  

 forældre  

 kunne få støtte til at træne deres hjerneskadede barn i hjemmet.
I november  

 2005 forlængede socialministeren denne forsøgsordning i yderligere 3 år til  

 udgangen af 2008.
Ordningen skal ses i sammenhæng med de almindelige regler i §  

 29 i lov om social service, hvorefter en kommune skal yde forældre, der  

 ønsker  

 at passe egne børn med stærk nedsat psykisk eller fysisk funktionsevne,  

 kompensation  

 for tabt arbejdsfortjeneste.
I tillæg til lønkompensation ydes støtte til  

 aflastningshjælp og hjælpemidler.
Forsøgsordningen fra 2002 blev gennemført af den nuværende  

 regering med støtte af Dansk Folkeparti.
Den giver kommunerne mulighed for at  

 tilbyde forældre med hjerneskadede børn økonomisk støtte til træning i  

 hjemmet.  

 Det skønnes, at ordningen i de kommuner, der har valgt at medvirke i  

 forsøgsordningen, benyttes af ca. 30 familier.
Denne ordning giver kommunerne  

 hjemmel til at yde støtte til kursusafgifter, hjælpere til træning,  

 træningsredskaber  

 m.v. til forældre, der vil træne deres hjerneskadede barn hjemme.
Forsøgsordningen blev i april 2005 evalueret af  

 MarselisborgCentret.
Rapporten gav ikke et egentligt videnskabeligt svar på,  

 hvilken effekt træningen har haft på det hjerneskadede barn, men den  

 afdækkede  

 de erfaringer, som kommunerne og forældrene har haft med forsøgsordningen.  

 Rapporten konstaterede, at 74 pct. af børnene fik det bedre som følge af  

 hjemmetræningen.
Som det fremgår, er ordningen ikke landsdækkende, idet langt  

 fra alle kommuner har valgt at være omfattet af forsøgsordningen.
Det er  

 således en svaghed ved ordningen, at familier i samme situation stilles  

 forskelligt  

 afhængig af deres bopæl.
Det er også en svaghed, at ordningen udløber med  

 udgangen af 2008. Det gør det vanskeligt at planlægge en flerårig periode for  

 den enkelte familie og det enkelte barn.
Ordningens begrænsede omfang gør det  

 også vanskeligt at samle en stor sum af erfaringer her i landet.
Der er inden for det offentlige regi hverken mulighed for at  

 give børnene den samme indholdsmæssige eller tidsmæssige intensive træning  

 som  

 den, der opnås ved forældres træning med børn i hjemmet.
Det er derfor en  

 udbredt opfattelse, at de etablerede tilbud ikke kan måle sig med den  

 træning,  

 forældre til handicappede selv kan tilbyde børnene i hjemmet.
Mange  

 forskellige metoder Man skal være opmærksom på, at der findes flere forskellige   

 endda mange forskellige  undervisningsmetoder, der er beregnet på  

 hjemmetræning  

 og hjemmeundervisning af handicappede børn.
Blandt de kendte metoder kan  

 nævnes  

  i tilfældig rækkefølge  Domanmetoden, Family Hope  

 Center-metoden,  

 TIPO-metoden, ABR-metoden, ABA-metoden, Kozijavkinmetoden og  

 Son-Rise-metoden.  

 Men der er mere end 30 andre metoder, der benyttes.
Metoderne er lige så  

 forskellige  

 som børnenes handicap og lige så forskellige, som de konkrete behov.
Nogle  

 metoder kræver medvirken af speciallæger, andre af diætister eller andre  

 fagfolk.  

 Dokumentation for de forskellige undervisnings- og træningsmetoder er også  

 tilvejebragt på meget forskelligt grundlag, men fremhæves skal det, at der  

 for  

 nogle af metodernes vedkommende foreligger omfattende undersøgelser, hvor  

 børn,  

 der undervises og optrænes, er sammenlignet med kontrolgrupper inden for de  

 etablerede tilbud.
I adskillige tilfælde har sådanne undersøgelser vist, at  

 hjemmetræning og undervisning i familien fører til endog særdeles positive og  

 overbevisende resultater.
Der kan henvises til en af de mest omfattende  

 undersøgelser, der omfattede 1.746 hjerneskadede børn, der i årene 1998-2005  

 blev trænet af forældre efter programmer fra IAHP (The Institutes for the  

 Achievement of Human Potential).
I Norge, hvor en tilsvarende hjemmetræningsordning som den  

 danske har været gældende i nogle år, er der taget initiativ til et  

 forskningsprojekt  

 om en af metoderne, Domanmetoden.
Dette projekt forventes iværksat i  

 efteråret  

 2006 og afsluttes i 2008. Der er dansk deltagelse i projektet, og  

 socialministeren har i et brevbilag til Folketingets  

 Socialudvalg dateret  

 den 4. april 2006 (Socialudvalget alm. del  bilag 272, folketingsåret  

 2005-06)  

 oplyst, at projektet med dansk deltagelse vil omfatte Domanmetoden og Family  

 Hope-metoden og vil danne grundlag for en beslutning om, hvorvidt træning  

 efter  

 disse metoder skal være et offentligt støttet tilbud.
Forslaget Mange forældre til børn med forskellige former for hjerneskade  

 eller andre handicap ønsker at undervise og træne deres børn i hjemmet.  

 Alvorlige hjerneskader og andre skader, der kan sidestilles dermed, kræver en  

 særdeles intensiv undervisning og træning, og en sådan kan ikke tilbydes i  

 det  

 offentlige system.
Mange forældre ønsker i denne situation at gøre en ekstra  

 indsats for et handicappet barn, og selv om det er benhårdt arbejde, er det  

 meget værdifuldt og meningsfuldt, når man kan se fremskridt som følge af  

 undervisningen  

 og træningen.
MarselisborgCentrets undersøgelse viste da også, at familiens  

 trivsel generelt blev væsentligt forbedret, når familier, der ønskede det,  

 fik  

 mulighed for selv at yde en indsats for det handicappede barn.
 De metoder, der i dag er udbredt i USA, England og andre lande,  

 er i mange tilfælde både gennemprøvet gennem mange år, og deres resultater er  

 veldokumenterede ved uvildige undersøgelser udført af udenlandske forskere.
Dansk Folkeparti mener ikke, at det er rimeligt eller  

 nødvendigt at afvente resultatet af en norsk undersøgelse, der skal udrede  

 virkningerne af kun to af de kendte træningsmetoder.
Der vil gå mere end 2  

 år,  

 før den norske undersøgelse er afsluttet, og dens konklusioner vil være  

 begrænset til kun to metoder ud af et samlet antal kendte undervisnings- og  

 træningsmetoder  

 på ca. 40. De positive resultater, der kendes fra USA, taler ikke for at  

 afvente den norske undersøgelse, men derimod for, at man mere bredt  

 anerkender  

 metoder, der har vist sig at være virkningsfulde i andre lande, i særdeleshed  

 USA og England.
Når speciallæger og forskere, der er anerkendt i deres  

 hjemland, siger god for metoder, der har vundet stor udbredelse i disse  

 lande,  

 må det være tilstrækkeligt til, at vi også her i landet kan tillade forældre  

 at  

 undervise deres handicappede børn efter disse metoder.
Beslutningsforslaget pålægger derfor regeringen at fremsætte  

 lovforslag og at forberede de nødvendige administrative ændringer, der  

 sikrer,  

 at forældre til handicappede børn, der ønsker at give deres børn undervisning  

 og træning i hjemmet, får mulighed for at modtage økonomisk støtte.
Ordningen  

 skal omfatte alle forældre til handicappede børn og unge under 18 år.
Ordningen skal være permanent og landsdækkende, og den skal omfatte  

 såvel hjerneskadede som andre grupper af handicappede børn, hvis forældre  

 ønsker at give undervisning og træning i hjemmet.
Ordningen skal ikke være  

 begrænset til en eller enkelte hjemmetrænings- og undervisningsmetoder, men  

 skal kunne omfatte alle metoder, der er udbredte og anerkendte i udlandet.
Af  

 metoder kan f.eks. nævnes IAHP, Son-Rise, ABR, FHC, ABA, Kozijavkin og TIPO.
 Endvidere skal ordningen være fleksibel med hensyn til  

 muligheden for at kombinere hjemmetræning og hjemmeundervisning med et  

 deltidstilbud som f.eks. skole, børnehave, eller fritidsordning, for at de  

 familier, der ønsker det, kan få deres barns sociale behov tilgodeset, og for  

 at den enkelte familie får mulighed for at tilrettelægge hjemmetræningen og  

 undervisningen på den måde, som familien vurderer at kunne overkomme.
 Ordningen skal sikre lønkompensation til den forælder, der er  

 ansvarlig for undervisningen og træningen, og dækning af udgifter til  

 hjælpere,  

 materialer og kurser.
Skriftlig fremsættelse Tina Petersen  

  

 (DF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om støtte til forældre til handicappede børn, der giver  

 deres børn  

  

 undervisning og træning i hjemmet.
(Beslutningsforslag nr.
B 20).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
