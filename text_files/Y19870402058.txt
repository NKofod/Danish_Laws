 En parcel på 704 m frastykkes en ejendom på 1435 m . Parcellen agtes  

 afhændet til helårsbeboelse med adgang over restejendommen.
Kommunen vil ikke have færdselsarealet, (der vil blive sikret ved  

 deklaration) optaget på matrikelkortet.
Matrikeldirektoratet kunne ikke  

 dispensere fra kravet om optagelse af adgangsvej på matrikelkortet, der giver  

 vejretten en særlig retsbeskyttelse som følge af § 1 i 1938-loven om private  

 vejrettigheder.
 Hoslagte sag, ialt 11 aktstykker, vedrørende udstykning af matr.nr. 5r  

 Ballerup By, Ballerup, tilbagesendes påny, idet ministeriet må fastholde, at  

 det fælles færdselsareal optages som vej på matrikelkortet, jfr. par. 29,  

 stk. 2, i bekendtgørelse nr. 129 af 23-3-1982.
 Med hensyn til det af Ballerup kommune oplyste, bemærkes følgende:
Ifølge småhusreglementet skal der ved beregningen af bebyggelsens omfang  

 til grundstykkets areal ikke medregnes arealer, der er sikret til anvendelse  

 som vej eller sti for mere end to ejendomme.
Efter bestemmelserne er det ikke  

 forudsat, at der kun er tale om veje der er optaget på matrikelkortet.
 I det foreliggende tilfælde skal vejen imidlertid kun tjene som adgangsvej  

 for 2 ejendomme, og vejarealet skal derfor ikke fratrækkes.
