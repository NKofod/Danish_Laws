Indførelse af euro - redenominering til euro - afrundingsproblemer ved redenominering DEP af 19/1 1999, 98-620-69 Departementet har på forespørgsel udtalt,  

 at redenominering fra de 11 euro-landes nationale valutaer til euro for  

 aktier og obligationers vedkommende ikke sidestilles med afståelse.  

  Redenominering af danske selskabers aktiekapital fra DKK til euro  

 sidestilles heller ikke med afståelse.
En euro-redenominering af en  

 fordring i danske kroner vil på den anden side efter Departementets  

 opfattelse være at betragte som en indfrielse/afståelse og  

 stiftelse af en ny fordring eller gæld.
Eventuelle  

 differencebeløb, der opstår ved  redenominering af fordringer  

 behandles efter kursgevinstlovens regler, mens kontant udbetalte  

 differencebeløb ved redenominering af aktiekapital må anses som  

 skattepligtigt udbytte efter ligningslovens ' 16 A.
Reference ABL ' 1, stk. 2, KGL ' 1 LL ' 16 A Departementet er i en henvendelse blevet anmodet om en  

 afklaring af visse skattemæssige problemstillinger i forbindelse med  

 indførelse af euro.
Redenominering af obligationer I forbindelse med euroens indførelse vil  

 obligationer i de 11 euro-lande fremover blive udstedt i euro.
Også  

 danske realkreditinstitutter kan udstede euro-obligationer.
En  

 euro-obligation vil blive omfattet af kursgevinstlovens regler om fordringer  

 og gæld i fremmed valuta.
 De fleste bestående obligationer i national valuta  

 vil med tiden vil blive redenomineret fra national valuta til euro.  

 Også danske løbende obligationer vil kunne redenomineres i  

 euro.
Ændringer i de aftalte vilkår for en fordring  

 eller en gældspost kan have en sådan karakter, at fordringen  

 henholdsvis gælden må anses for afstået m.v., således  

 at ændringen betyder stiftelse af en ny fordring eller gæld.
En  

 ændring af valuta vil være at betragte som en så  

 væsentlig ændring, at der skattemæssigt må anses at  

 foreligge afståelse og stiftelse af en ny fordring eller gæld.
En euro-redenominering af et euro-deltagende lands  

nationale valuta vil imidlertid efter Departementets opfattelse ikke  

 blive sidestillet med indfrielse/afståelse og stiftelse af en ny  

 fordring.  Euroen skal ikke opfattes som en fremmed valuta i forhold til  

 euro-valutaerne, men snarere som en anden måde at betale med national  

 euro-valuta på.
Der vil således efter Departementets opfattelse  

 ikke være tale om en indfrielse og stiftelse af en ny fordring eller  

 gæld.
 Tilsvarende gælder, hvis en fordring i et  

 euro-deltagende lands nationale valuta måtte blive omlagt i en national  

 valuta fra et andet euro-deltagende land.
 En euro-redenominering af en fordring i danske  

 kroner vil på den anden side efter Departementets opfattelse  

 være at betragte som en indfrielse/afståelse og stiftelse af en  

 ny fordring eller gæld og således omfattet af kursgevinstlovens  

 regler for behandling af gevinster og tab, idet der i denne situation  

 ændres valuta.
Ved en redenominering vil der kunne opstå små  

 restbeløb (spidser), hvis man for undgå skæve beløb  

 foretager en nedrunding.
Denne nedrunding skal der kompenseres for gennem  

 tilpasninger i realkreditinstitutternes balance eller i de individuelle  

 beholdninger eller ved at udbetale spidserne kontant, hvilket dog også  

 kræver en tilpasning af realkreditinstitutternes balance.
Hvis der sker kontante overførsler til  

obligationsejerne,  må disse overførsler efter  

 Departementets opfattelse anses for delindfrielser, der skattemæssigt  

 skal behandles efter kursgevinstlovens regler.
Overførslen må  

 forventes at ske fra  realkreditinstitutternes reserver - og  

 overførslen behandles for realkreditinstitutternes vedkommende  

 tilsvarende efter kursgevinstlovens regler .
Også hvor der ikke sker kontante overførsler,  

 således at der blot sker en justering af realkreditinstitutternes  

 balance og/eller beholdningerne, vil resultatet skulle behandles efter  

 kursgevinstlovens regler - blot på det tidspunkt, hvor fordringen  

 afstås eller indfries.
Obligationsejeren vil ved obligationens  

 indfrielse/afståelse skulle medregne den gevinst hhv. det tab der er  

 opstået ved, at obligationerne efter redenomineringen skal indfries i  

 euro og ikke i den oprindelige valuta, der uden afrundingen ville have givet  

 obligationsejeren et mindre hhv. større provenu.  

  Realkreditinstituttets modsvarende tab/gevinst skal ligeledes behandles  

 efter kursgevinstlovens regler.
I det omfang låntagerens gæld vil blive  

 afrundet ved en redenominering, vil en afrunding blive behandlet som en  

 kursgevinst/et kurstab.
Afrundingen vil dog først få  

 skattemæssig relevans ved gældens indfrielse, medmindre der  

 allerede ved effektueringen af afrundingen undtagelsesvist måtte ske en  

 kontant overførsel til eller fra låntageren.
Redenominering af aktier I forbindelse med euroens indførelse vil aktier i  

 euro-landene fremover blive udstedt i euro og de bestående aktier vil  

 blive redenomineret.
Ved lov nr. 1056 af 23. december 1998 om ændring  

 af lov om visse selskabers aflæggelse af årsregnskab m.v., lov om  

 aktieselskaber, lov om anpartsselskaber, skattekontrolloven og forskellige  

 andre love (Tilpasning af dansk lovgivning som følge af euroens  

 indførelse i en række andre EU-lande) er der desuden  givet  

 danske selskaber mulighed for, at aktie- eller anpartskapitalen i danske  

 selskaber føres i euro.
Denne mulighed vil dels foreligge for nye  

 selskaber, dels eksisterende selskaber, hvis aktie- eller anpartskapital i  

 DKK vil kunne redenomineres i euro.
Efter aktieavancebeskatningslovens ' 1, stk. 2 medregnes fortjeneste eller tab ved  

 afståelse af aktier til den skattepligtige indkomst.
Ombytning af  

 aktier i et selskab med andre aktier i samme selskab sidestilles som  

 udgangspunkt med salg, respektive køb af de pågældende  

 aktier.
Hvis der i realiteten er identitet mellem de gamle og de nye aktier,  

 udløses beskatning imidlertid ikke.
Dette beror på en konkret  

 vurdering, jf.
LV 1997, S.G.1.3.
Såfremt en dansk aktionær ejer aktier i et  

selskab hjemmehørende i et euroland, er det Departementets  

 opfattelse, at dette selskabs redenominering til euro ikke sidestilles med en  

 afståelse.
Euroen er karakteriseret ved, at den for så vidt ikke  

 skal opfattes som en fremmed valuta i forhold til de deltagende landes  

 valuta.
Således redenomineres der teknisk set fra én valuta til  

 den samme valuta, hvorfor der herefter ikke er tale om skattepligtig  

 afståelse.
Tilsvarende gælder, hvis en aktie med en  

 pålydende værdi i et euro-deltagende lands nationale valuta  

 måtte blive redenomineret  i en national valuta fra et andet  

 euro-deltagende land.
 Heller ikke hvor danske selskaber redenominerer  

 deres aktiekapital fra DKK til euro vil der efter Departementets opfattelse  

 være tale om skattepligtig afståelse.
Departementet har herved lagt vægt på, at der  

 efter praksis  skal relativt meget til, før aktierne anses for at have  

 skiftet identitet.
I de med redenominering beslægtede tilfælde,  

 hvor aktiernes rettigheder ændres ved vedtægtsændring, vil  

 der navnlig blive henset til, om de rettigheder, aktien giver, gennem  

 vedtægtsændringen får et væsentligt andet indhold, og  

 om der flyttes værdier mellem aktierne.
Euro-redenomineringen giver  

 isoleret set ikke aktiens rettigheder et andet indhold.
Ved en redenominering af aktiekapitalen fra national  

 valuta til euro kan der som ved en redenominering af en obligation  

 opstå en difference.
Euro-redenomineringen går ikke lige  

 op; hvis nomineringen skal udgøre et lige beløb, skal  

 euro-aktien enten redenomineres i 13 eller 14 euro.
Hvis der rundes ned og  

 differencen udbetales kontant til aktionærerne, må beløbet  

 efter Departementets opfattelse anses som et skattepligtigt udbytte, jf.  

 ligningslovens ' 16 A, stk. 1. Til  

 udbytte henregnes alt, hvad der af selskabet udloddes til aktionærer  

 mv.
