Fremsat den 4. april 2002 af  

 indenrigs- og sundhedsministeren (Lars Løkke&nbsp  

 ;Rasmussen) Forslag til Lov om fremstilling, præsentation og  

 salg af tobaksvarer1) Kapitel 1 Anvendelsesområde  

 og definitioner § 1. Loven gælder for tobaksvarer, hvorved forstås  

 varer, der er bestemt til at ryges, indsnuses, suttes eller tygges, hvis de,  

 også kun delvis, er fremstillet af tobak, uanset om den er genetisk  

 modificeret.
§ 2. I denne lov forstås ved 1)	»tjære«: nikotinfri anhydrid kondensat af ufiltreret  

 røg, 2)	»nikotin«: nikotinalkaloider, 3)	»tobak, som indtages oralt«: varer, der er bestemt til oral  

 indtagelse, med undtagelse af varer bestemt til at ryges eller tygges, og som  

 helt eller delvis består af tobak i form af pulver eller fine partikler  

 eller enhver kombination af disse former eller i en form, der minder om et  

 levnedsmiddel, 4)	»tilsætningsstof«: alle stoffer eller alle bestanddele,  

 undtagen tobaksblade eller andre naturlige eller uforarbejdede  

 tobaksplantedele, der anvendes ved fremstilling eller tilberedning af  

 tobaksvarer, og som genfindes i det endelige produkt i uændret eller  

 ændret form, herunder papir, filter, blæk og  

 klæbemiddel.
Kapitel 2 Grænseværdier § 3. Indenrigs- og sundhedsministeren skal fastsætte  

 grænseværdier for det maksimale indhold af tjære, nikotin  

 og kulilte i cigaretter, der fremstilles eller bringes i omsætning  

 på det danske marked, med henblik på at gennemføre  

 EF-retsakter om dette, jf. dog § 22, stk. 4.
 Stk. 2. Indenrigs- og sundhedsministeren kan fastsætte  

 grænseværdier for det maksimale indhold af tjære, nikotin  

 og kulilte i andre tobaksprodukter end cigaretter, der fremstilles eller  

 bringes i omsætning på det danske marked, med henblik på at  

 gennemføre EF-retsakter om dette.
Kapitel 3 Målemetoder § 4. Indenrigs- og sundhedsministeren skal fastsætte  

 bestemmelser om målemetoder til at måle indholdet af tjære,  

 nikotin og kulilte i cigaretter, om kontrollen heraf samt om definitionerne i  

 tilknytning hertil, med henblik på gennemførelse af EF-retsakter  

 om dette.
 § 5. Den virksomhed, der er omhandlet i § 4, skal  

 udføres eller kontrolleres af prøvningslaboratorier, som er  

 akkrediteret af DANAK   Dansk Akkreditering eller af et tilsvarende  

 akkrediteringsorgan.
 Stk. 2. DANAK eller et tilsvarende akkrediteringsorgan  

 fører tilsyn med de akkrediterede prøvningslaboratorier her i  

 landet.
§ 6. Indenrigs- og sundhedsministeren kan bestemme, at  

 tobaksfabrikanter eller -importører udfører enhver anden  

 prøve med henblik på at 1)	bestemme mængden af andre stoffer, der afgives af deres  

 tobaksvarer, opdelt på varemærke og type samt 2)	vurdere disse stoffers sundhedsmæssige virkning, herunder  

 deres afhængighedsskabende virkning.
 Stk. 2. Indenrigs- og sundhedsministeren kan bestemme, at de  

 prøver, der er nævnt i stk. 1, udføres eller  

 kontrolleres af godkendte prøvningslaboratorier, jf. § 5.
 Stk. 3. Indenrigs- og sundhedsministeren kan bestemme, at  

 resultaterne af de prøver, der udføres i henhold til  

 stk. 1, skal forelægges for indenrigs- og sundhedsministeren en  

 gang om året eller, hvis varespecifikationerne ikke er ændret,  

 med længere intervaller.
Stk. 4. Indenrigs- og sundhedsministeren sørger for, at  

 de oplysninger, som fremkommer i medfør af stk. 1,  

 offentliggøres.
Dette gælder dog ikke oplysninger, der kan  

 udgøre en produktionshemmelighed.
Kapitel 4 Mærkning § 7. Cigaretter, der bringes i omsætning på det  

 danske marked, skal på den ene side af cigaretpakken være  

 påtrykt oplysning om cigaretternes indhold af tjære, nikotin og  

 kulilte målt i overensstemmelse med bestemmelser fastsat i  

 medfør af § 4, således at mindst 10 % af den  

 pågældende flade er dækket.
Stk. 2. Indenrigs- og sundhedsministeren kan fastsætte  

 bestemmelser til gennemførelse af EF-retsakter om, at reglen i  

 stk. 1 også gælder for 1)	andre tobaksvarer end cigaretter og 2)	andre indholdsstoffer end tjære, nikotin og kulilte.
§ 8. Alle tobaksvarepakker skal være forsynet med en af  

 følgende generelle advarsler 1)	»Rygning kan dræbe« eller 2)	»Rygning er yderst skadelig for dig og dine omgivelser«.
 Stk. 2. Bestemmelsen i stk. 1 gælder dog ikke for  

 røgfri tobak, der skal være forsynet med følgende  

 advarsel: »Denne tobaksvare kan være sundhedsskadelig og er  

 afhængighedsskabende«.
 Stk. 3. De generelle advarsler, der er nævnt i  

 stk. 1, skal begge anvendes, og det skal sikres, at de udskiftes og  

 påtrykkes regelmæssigt.
 Stk. 4. De i stk. 1 nævnte generelle advarsler og  

 den i stk. 2 nævnte advarsel skal trykkes på den ene af de  

 mest synlige af pakkens sider.
 Stk. 5. Hvis tobaksvarepakkerne er dækket af ydre  

 emballage, der anvendes ved detailsalg af varen, skal de i stk. 1  

 nævnte advarsler og den i stk. 2 nævnte advarsel også  

 trykkes på denne emballage, med mindre emballagen er gennemsigtig.
 § 9. Indenrigs- og sundhedsministeren skal fastsætte  

 bestemmelser om, at alle tobaksvarepakker skal være forsynet med en  

 specifik advarsel, og fastsætte nærmere regler for anbringelsen  

 og udformningen af disse advarsler, samt hvor ofte de skal udskiftes, med  

 henblik på gennemførelse af EF-retsakter om dette.
 Stk. 2. Indenrigs- og sundhedsministeren kan fastsætte  

 bestemmelser om yderligere advarsler i form af farvefotografier eller andre  

 illustrationer med henblik på gennemførelse af EF-retsakter om  

 dette.
 § 10. Den generelle advarsel, der er nævnt i § 8,  

 stk. 1, og den advarsel, der er nævnt i § 8, stk. 2,  

 skal dække mindst 30 % af fladen på den pågældende  

 side.
 Stk. 2. Den specifikke advarsel, der er nævnt i  

 § 9, stk. 1, skal dække mindst 40 % af fladen på den  

 pågældende side.
 Stk. 3. På pakker, der er bestemt til andre produkter  

 end cigaretter, hvor den mest synlige overflade er større end 75  

 cm2, skal advarslen, der er nævnt i § 8, stk. 1,  

 og i § 9, stk. 1, dække mindst 22,5 cm2 af  

 overfladen.
 § 11. De advarsler og indholdsoplysninger, der skal angives i  

 henhold til § 7, stk. 1, § 8, stk. 1 og 2, samt i henhold  

 til bestemmelser fastsat i medfør af § 9, stk. 1, skal  

 anføres således:
 1)	Trykt med sort, fed skrift i skrifttypen Helvetica på hvid  

 baggrund.
 2)	Der skal anvendes en skriftstørrelse, der sikrer, at den  

 størst mulige andel af det område, der er forbeholdt den  

 pågældende tekst, bliver udfyldt.
 3)	Med små bogstaver, undtagen tekstens begyndelsesbogstav, og  

 når det er krævet af grammatiske grunde.
 4)	Centreret på det område, hvor den pågældende  

 tekst skal trykkes, parallelt med pakkens overkant.
 5)	Omkranset af en sort kant, der er mindst 3 mm og højst 4 mm  

 bred, og som på ingen måde forstyrrer den pågældende  

 advarsel eller information.
 6)	På dansk.
 Stk. 2. Bestemmelsen i stk. 1, nr. 5, gælder ikke  

 for røgfri tobak.
 Stk. 3. Indenrigs- og sundhedsministeren kan fastsætte  

 nærmere regler for så vidt angår bestemmelsen i  

 stk. 1, nr. 5.
 § 12. Det er forbudt at trykke advarselsteksterne på  

 pakkens banderole, jf. § 7, stk. 1, § 8, stk. 1 og 2,  

 samt § 9, stk. 1.
 Stk. 2. De tekster, der er nævnt i § 7,  

 stk. 1, i § 8, stk. 1 og 2, samt i bestemmelser fastsat i  

 medfør af § 9, stk. 1, skal trykkes på en sådan  

 måde, at de ikke kan fjernes eller slettes.
 Stk. 3. De tekster, der er nævnt i § 7,  

 stk. 1, i § 8, stk. 1 og 2, samt i bestemmelser fastsat i  

 medfør af § 9, stk. 1, må ikke skjules,  

 tildækkes eller brydes af andre påskrifter eller billeder eller  

 ved åbning af pakken.
 Stk. 4. Ved andre tobaksvarer end cigaretter kan teksterne  

 anbringes ved hjælp af selvklæbende mærkater, forudsat at  

 disse mærkater ikke kan fjernes.
 § 13. I forbindelse med de i § 8, stk. 1 og 2, samt  

 § 9, stk. 1 og 2, nævnte advarsler kan det uden for rammen  

 med advarslen oplyses, at advarslen hidrører fra »Europa-Parlamentet  

 og EU-Rådet«.
 § 14. Indenrigs- og sundhedsministeren skal fastsætte  

 bestemmelser om, at tobaksvarer mærkes på de enkelte pakker,  

 således at sted og tidspunkt for fremstillingen kan fastslås,  

 samt fastsætte nærmere bestemmelser om den tekniske  

 gennemførelse af denne mærkning, med henblik på  

 gennemførelse af EF-retsakter om dette.
Kapitel 5 Yderligere oplysninger § 15. Tobaksfabrikanter og  importører skal til  

 indenrigs- og sundhedsministeren indsende en liste over alle de  

 tilsætningsstoffer og mængden heraf, som anvendes ved  

 fremstillingen af deres tobaksvarer, opdelt på varemærke og  

 type.
 Stk. 2. På den i stk. 1 nævnte liste kan  

 aromastoffer opføres som én samlet gruppe pr. varemærke.  

 Tobaksfabrikanter eller -importører skal samtidig oplyse, hvilke  

 aromabestanddele der indgår i deres tobaksvarer.
Stk. 3. Den i stk. 1 nævnte liste skal ledsages af  

 en erklæring om, hvorfor de pågældende  

 tilsætningsstoffer indgår i disse tobaksvarer.
Den skal oplyse om  

 tilsætningsstoffernes funktion og kategori.
 Stk. 4. Den i stk. 1 og 2 nævnte liste skal  

 indeholde alle de toksikologiske oplysninger, som producenten eller  

 importøren har til rådighed om disse tilsætningsstoffer,  

 før og efter forbrændingen, alt efter hvad der er relevant.
 Stk. 5. De tilsætningsstoffer, der indgår i den  

 pågældende tobaksvare, skal opføres på den i  

 stk. 1 nævnte liste i rækkefølge efter faldende  

 vægt.
 Stk. 6. De oplysninger, der er nævnt i stk. 1-5,  

 skal indsendes til indenrigs- og sundhedsministeren en gang om året,  

 første gang den 31. december 2002.
 § 16. Indenrigs- og sundhedsministeren kan bestemme, hvilke  

 tilsætningsstoffer det er tilladt at anvende i tobaksvarer med henblik  

 på gennemførelse af EF-retsakter om dette.
 Stk. 2. Indenrigs- og sundhedsministeren kan midlertidigt  

 fastsætte regler, der forbyder brugen af tilsætningsstoffer, som  

 forstærker tobaksvarernes afhængighedsskabende egenskaber.
§ 17. Indenrigs- og sundhedsministeren sørger for, at  

 de oplysninger, som fremkommer i medfør af § 15, herunder en  

 liste over tilsætningsstoffer for hver vare med angivelse af indholdet  

 af tjære, nikotin og kulilte, offentliggøres.
Dette gælder  

 dog ikke oplysninger om specifikke produktformler, der kan udgøre en  

 produktionshemmelighed.
Kapitel 6 Varebetegnelser § 18. Indenrigs- og sundhedsministeren skal fastsætte  

 nærmere regler om, at bestemte tekster, navne, varemærker,  

 billeder og figurer eller andre tegn, der antyder, at en bestemt tobaksvare  

 er mindre skadelig end andre, ikke må anvendes på tobaksvarers  

 emballage, med henblik på gennemførelse af EF-retsakter om  

 dette.
 Stk. 2. De i stk. 1 nævnte regler er ikke til  

 hinder for, at der på tobaksvarers emballage påtrykkes  

 oplysninger om indholdet, jf. § 7.
Kapitel 7 Tobak, der indtages oralt § 19. Tobak, som indtages oralt, må ikke bringes i  

 omsætning på det danske marked.
Kapitel 8 Bemyndigelses- og straffebestemmelser § 20. Indenrigs- og sundhedsministeren kan bemyndige en  

 institution under Indenrigs- og Sundhedsministeriet til at udøve sine  

 beføjelser efter loven.
 Stk. 2. Indenrigs- og sundhedsministeren kan fastsætte  

 regler om adgang til at påklage afgørelser, der er truffet i  

 henhold til bemyndigelse efter stk. 1, herunder at afgørelser  

 ikke skal kunne indbringes for højere administrativ myndighed.
§ 21. Med bøde straffes den, der 1)	overtræder § 5, stk. 1, § 7, stk. 1,  

 § 8, stk. 1-5, § 10, stk. 1-3, § 11, stk. 1,  

 § 12, stk. 1-4, § 15, stk. 1-6, eller § 19 samt 2)	overtræder bestemmelser fastsat i medfør af lovens  

 § 3, stk.1 og 2, § 4, § 6, stk. 1-3, § 7,  

 stk. 2, § 9, stk. 1 og 2, § 11, stk. 3, § 14,  

 § 16 eller § 18, stk. 1.
 Stk. 2. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
Kapitel 9 Ikrafttræden m.v.
 § 22. Loven træder i kraft den 30. september 2002.
 Stk. 2. Cigaretter, som ikke er i overensstemmelse med  

 bestemmelserne i loven, kan fortsat bringes i omsætning på det  

 danske marked indtil den 30. september 2003. Det vil dog være en  

 forudsætning, at sådanne cigaretter ville kunne bringes i  

 omsætning på det danske marked i henhold til den hidtil  

 gældende lovgivning, jf. stk. 5.
 Stk. 3. Andre tobaksprodukter end cigaretter, som ikke er i  

 overensstemmelse med bestemmelserne i loven, kan fortsat bringes i  

 omsætning på det danske marked indtil den 30. september 2004. Det  

 vil dog være en forudsætning, at sådanne tobaksprodukter  

 ville kunne bringes i omsætning på det danske marked i henhold  

 til den hidtil gældende lovgivning, jf. stk. 5.
 Stk. 4. De regler, der fastsættes i  

 medfør af § 3, stk. 1, træder i kraft den 1. januar 2007 for  

 så vidt angår cigaretter, der fremstilles i Danmark, men  

 eksporteres til lande uden for Det Europæiske Fællesskab.
 Stk. 5. Samtidig med lovens ikrafttræden ophæves  

 lov nr. 426 af 13. juni 1990, som ændret ved lov nr. 1086 af 23.  

 december 1992, om mærkning af tobaksvarer, om tjæreindholdet i  

 cigaretter og om forbud mod salg af visse snustobaksvarer.
 § 23. Loven gælder ikke for Færøerne og  

 Grønland.
Bemærkninger til lovforslaget Almindelige bemærkninger 1. Indledning Formålet med lovforslaget er at implementere  

 Europa-Parlamentets og Rådets direktiv 2001/37/EF af 5. juni 2001 om  

 indbyrdes tilnærmelse af medlemsstaternes love og administrative  

 bestemmelser om fremstilling, præsentation og salg af tobaksvarer  

 (EF-Tidende 2001 nr.
L 194 side 26), jf. bilag 1 til lovforslaget.
 Direktivet om fremstilling, præsentation og salg af  

 tobaksvarer, der blev vedtaget i sommeren 2001, indeholder en omarbejdning af  

 to direktiver vedrørende tjæreindholdet i cigaretter og  

 mærkning af tobaksvarer, herunder forbud mod visse former for tobak,  

 der indtages oralt, samt en ajourføring og supplering af disse  

 bestemmelser på baggrund af erfaringen og den videnskabelige udvikling,  

 jf. nærmere afsnit 3 nedenfor om direktivet.
2. Gældende lovgivning De gældende regler om mærkning af tobaksvarer,  

 om tjæreindholdet i cigaretter og om forbud mod salg af visse  

 snustobaksvarer findes i lov nr. 426 af 13. juni 1990, som ændret ved  

 lov nr. 1086 af 23. december 1992. Lovens bemyndigelsesbestemmelser er  

 udmøntet i bekendtgørelse nr. 1213 af 23. december 1992 om  

 mærkning af tobaksvarer, om tjæreindholdet i cigaretter samt om  

 forbud mod salg af visse snustobaksvarer.
 Den gældende lov indeholder en bemyndigelse for  

 sundhedsministeren til at fastsætte nærmere bestemmelser til  

 gennemførelse af EF-direktiverne om mærkning af tobaksvarer og  

 om tjæreindholdet i cigaretter.
I bekendtgørelsen, der er udstedt i medfør  

 af loven, gives der forskrifter for, hvorledes mærkningen af  

 tobaksvarer skal ske.
Således skal alle tobaksvarepakninger forsynes  

 med en generel advarsel om, at produktet er sundhedsskadeligt.
Herudover skal  

 der på cigaretpakker være en specifik advarselspåskrift,  

 som skal veksle efter nærmere fastsatte regler.
Ligeledes skal  

 indholdet af tjære og nikotin anføres på  

 cigaretpakkerne.
 I bekendtgørelsen fastsættes endvidere  

 grænseværdier for det maksimalt tilladte indhold af tjære i  

 cigaretter, ligesom markedsføring af snus forbydes.
Med virkning fra 1. april 2000 trådte en frivillig  

 aftale mellem sundhedsministeren og Tobaksindustrien om indberetning af  

 oplysninger om tilsætningsstoffer i cigaretter i kraft.
Formålet  

 med denne aftale var først og fremmest at sikre forbrugerne og  

 sundhedsmyndighederne et overblik over, hvilke tilsætningsstoffer, der  

 anvendes i cigaretter på det danske marked.
 Aftalen indebærer, at Tobaksindustrien hvert  

 år i januar skal indsende en samlet liste til Sundhedsstyrelsen og  

 Sundhedsministeriet over de tilsætningsstoffer, som anvendes i  

 cigaretter på det danske marked, dvs. såvel danske som  

 udenlandske cigaretter.
3. Direktivet Lovforslaget implementerer Europa-Parlamentets og  

 Rådets direktiv 2001/ 37/EF af 5. juni 2001 om indbyrdes  

 tilnærmelse af medlemsstaternes love og administrative bestemmelser om  

 fremstilling, præsentation og salg af tobaksvarer.
 Medlemsstaterne er forpligtet til at implementere  

 direktivet senest med virkning fra 30. september 2002.
 Den gældende lovgivning i Danmark bygger på 2  

 direktiver:
· · Disse 2 direktiver blev ophævet samtidig med, at  

 direktiv 2001/37/EF trådte i kraft.
Da det ville være  

 nødvendigt at foretage en hel del ændringer i de tidligere  

 direktiver, fandt man det mest hensigtsmæssigt af hensyn til klarheden  

 at nyaffatte bestemmelserne i et nyt direktiv frem for at udarbejde  

 ændringer til de gamle.
Formålet med direktivet er at fjerne de  

 væsentlige forskelle på medlemsstaternes lovgivning og  

 administrative bestemmelser, der fortsat findes på dette område,  

 og som hæmmer det indre markeds funktion.
I betragtning af tobakkens  

 yderst skadelige virkninger har sundhedsbeskyttelse i denne forbindelse en  

 særlig høj prioritet.
Det fremgår i øvrigt af direktivet, at det er  

 påvist, at tobaksvarer indeholder og afgiver mange skadelige og  

 kræftfremkaldende stoffer, der er sundhedsfarlige, når de  

 brændes af.
I de seneste år er det ligeledes påvist, at  

 passiv rygning medfører risici navnlig for fostre og  

 spædbørn, og at den kan forårsage eller forværre  

 alvorlige luftvejssygdomme hos personer, der indånder røgen.  

 Hertil kommer, at 80 % af nye rygere i Fællesskabet er under 18  

 år.
 Ifølge direktivet bør der derfor sikres  

 størst mulig gennemsigtighed i oplysningerne om tobaksvarerne,  

 samtidig med at det påses, at der på passende måde tages  

 hensyn til tobaksfabrikanternes handelsmæssige og intellektuelle  

 ejendomsret.
 Direktivet ajourfører og supplerer de tidligere to  

 direktiver på en række punkter.
 En sænkelse af grænseværdien for  

 tjære og indførelse af grænseværdier for nikotin og  

 kulilte er foretaget i overensstemmelse med de anbefalinger, som er kommet  

 fra blandt andre Udvalget af Kræftspecialister på Højt  

 Plan under EU-programmet »Europa mod Kræft«.
Den foreslåede indberetnings- og begrundelsespligt  

 for tilsætningsstoffer i tobak er et skridt i retning af en  

 harmonisering på dette område.
Man har i dag kun begrænset  

 viden om disse stoffer, herunder om deres eventuelle sundhedsskadelige  

 virkninger.
F.eks. er visse tilsætningsstoffer under mistanke for at  

 fremme rygernes afhængighed.
 Direktivet indebærer således på flere  

 punkter et højere sundhedsbeskyttelsesniveau i Danmark og i EU.  

 Samtidig indebærer de skærpede mærkningskrav en forbedring  

 af forbrugerbeskyttelsen.
 Direktivets artikel 9 indeholder  

 tilpasningsforanstaltninger, hvorved Kommissionen pålægges at  

 ajourføre:
a)	de målemetoder, der er omtalt i direktivets artikel 4 og  

 definitionerne, der er knyttet hertil, b)	de specifikke advarsler om sundhedsrisici på tobaksvarepakker,  

 der er omtalt i bilag 1 til direktivet, og hvor ofte de skal udskiftes,  

 samt c)	mærkning af tobaksvarer med henblik på identificering og  

 sporing.
 Endvidere følger det af direktivets artikel 5,  

 stk. 3, at Kommissionen skal vedtage regler for brugen af  

 farvefotografier eller andre illustrationer senest den 31. december 2002.
 Ifølge direktivets artikel 11 skal Kommissionen  

 senest den 31. december 2004 og derefter hvert andet år forelægge  

 en rapport om anvendelsen af direktivet for Europa-Parlamentet, Rådet  

 og Det Økonomiske og Sociale Udvalg.
 Ved udarbejdelsen af denne rapport bistås  

 Kommissionen af videnskabelige og tekniske eksperter for at kunne råde  

 over alle de fornødne oplysninger.
 Ved forelæggelsen af den første rapport skal  

 Kommissionen især fremhæve de elementer, der bør revideres  

 eller udbygges som følge af den videnskabelige og tekniske udvikling,  

 herunder udviklingen af internationalt godkendte regler og standarder for  

 produkter, idet den navnlig skal være opmærksom på  

 følgende:
· · · · · · · · · · 4. Lovforslagets indhold Hovedformålene med lovforslaget er:
· · · · · Grænseværdier.
Med hensyn til grænseværdierne for  

 tjæreindholdet i cigaretter bestemmes det i lovforslaget, at  

 indenrigs- og sundhedsministeren skal fastsætte regler, der  

 medfører, at grænseværdien sænkes fra 12 mg til 10  

 mg pr. cigaret.
Endvidere skal der fastsættes en  

 grænseværdi for nikotinindholdet på 1 mg pr. cigaret og en  

 grænseværdi for kulilteindholdet på 10 mg pr. cigaret.
 Med henblik på at kunne måle og kontrollere  

 tjære-, nikotin- og kulilteindholdet i røgen fra cigaretter  

 bestemmes det endvidere i lovforslaget, at indenrigs- og sundhedsministeren  

 skal fastsætte bestemmelser om, hvilke standardmålemetoder  

 der skal anvendes.
Indenrigs- og sundhedsministeren får endvidere  

 mulighed for at forlange yderligere tests gennemført med henblik  

 på at vurdere mængden af andre stoffer i røgen fra  

 tobaksvarer.
I forbindelse hermed pålægges indenrigs- og  

 sundhedsministeren en forpligtelse til at videreformidle disse oplysninger  

 til forbrugerne i en form, der sikrer hensynet til eventuelle  

 produktionshemmeligheder.
Mærkning Lovforslaget indebærer, at der indføres  

 strengere mærkningsbestemmelser.
Der indføres et krav om, at nikotin- og  

 kulilteindholdet i cigaretter skal deklareres på pakkerne på  

 linje med tjæreindholdet.
Oplysning om cigaretternes indhold  

 skal være påtrykt den ene side af cigaretpakkerne, således  

 at mindst 10 % af den pågældende flade er dækket.
 På baggrund af erfaringerne med de eksisterende  

 mærkningsregler er formålet med de ændrede advarsler  

 til forbrugerne at forbedre præsentationen, virkningen, synligheden,  

 forståelsen og indholdet af disse.
 Advarselsteksterne skal fylde mere på pakningerne  

 end i dag, og der stilles krav om, at teksten skal trykkes med sort farve  

 på hvid baggrund, omkranset af en sort kant m.v.
 Alle pakninger skal være forsynet med en  

generel advarsel påtrykt den ene af de mest synlige af  

 pakningens sider (»forsiden«) og på eventuel ydre emballage:
· · Teksterne skal dække mindst 30 % af tobakspakken, og  

 de skal udskiftes på en sådan måde, at det sikres, at de  

 påtrykkes regelmæssigt.
Indenrigs- og sundhedsministeren får herudover  

 pålagt at fastsætte regler om en specifik advarselstekst.
I disse  

 regler vil det i overensstemmelse med direktivets bestemmelser blive bestemt,  

 at der på pakningens »bagside« skal påtrykkes en specifik  

 advarselstekst fra den liste, der er medtaget som bilag I til direktivet.  

 Denne advarsel skal dække mindst 40 % af fladen.
Tilsætningsstoffer Der indføres en indberetnings- og begrundelsespligt  

 for tilsætningsstoffer.
Indberetningspligten omfatter såvel  

 tilsætningsstoffer i tobak som tilsætningsstoffer i cigaretpapir,  

 filtre, lim m.v.
Tobaksproducenterne skal informere indenrigs- og  

 sundhedsministeren om, hvilke tilsætningsstoffer   og mængden  

 heraf   som anvendes ved fremstilling af deres tobaksvarer opdelt på  

 handelsnavn.
Listen skal ledsages af oplysninger om formålet med at  

 tilsætte de enkelte stoffer samt af de toksikologiske oplysninger, som  

 producenten eller importøren har til rådighed, blandt andet  

 vedrørende stoffernes eventuelle afhængighedsskabende  

 virkninger.
 Indenrigs- og sundhedsministeren bliver pålagt en  

 forpligtelse til at formidle disse oplysninger videre til forbrugerne i en  

 form, der sikrer hensynet til eventuelle produktionshemmeligheder.
Varebetegnelser I overensstemmelse med direktivets bestemmelser  

 pålægger lovforslaget indenrigs- og sundhedsministeren at  

 fastsætte regler om, at der ikke må anvendes betegnelser som  

 f.eks. »low tar«, »light«, »ultra light« og »mild« på tobaksvarers  

 emballage.
5. Sundhedsmæssige hensyn Tobaksrygning er den forebyggelige enkeltfaktor,  

 der har størst indflydelse på folkesundheden (og  

 middellevetiden) i Danmark.
Rygere lever i gennemsnit 7-8 år kortere  

 end aldrig-rygere.
50 procent af livstidsrygere dør af en sygdom, de  

 har fået af at ryge. 25 procent af alle kræfttilfælde kan  

 tilskrives rygning. 90 procent af alle lungekræfttilfælde, 25  

 procent af alle tilfælde af blodprop i hjertet og i hjernen og 75  

 procent af alle tilfælde af kronisk bronkitis er forårsaget af  

 rygning.
Rygning er således en af de vigtigste årsagsfaktorer til  

 hjerte-kar-sygdomme, kræft samt lunge- og luftvejssygdomme og den  

 væsentligste årsag til tidlig død.
Samtidig er tobaksrygning den livsstilsfaktor, som har den  

 klareste sociale ulighed i forekomst.
Ved stor-cigaretrygning, dvs. et  

 dagligt forbrug på over 15 cigaretter, er forskellen endnu tydeligere.  

 Positive ændringer af såvel udviklingen i middellevetiden som den  

 sociale ulighed i sundhed forudsætter således i høj grad,  

 at der gennemføres effektive og omfattende initiativer for at  

 nedbringe andelen af rygere i befolkningen.
 Med hensyn til de sundhedsmæssige begrundelser for  

 direktivet henvises til afsnit 3 ovenfor om direktivet.
6. Lovforslagets økonomiske og administrative konsekvenser for  

 det offentlige Lovforslaget har som udgangspunkt ingen  

administrative konsekvenser for stat, amter og kommuner.
 Det skønnes, at de statslige merudgifter i  

 forbindelse med indførelsen af en godkendelsesordning for de  

 laboratorier, der er nævnt i § 5, vil være af meget  

 begrænset omfang.
Selvom et sigte med direktivet er at begrænse de  

 sundhedsskader, som brug af tobak medfører, og især at  

 undgå, at flere begynder at ryge, forventes det ikke, at de nye  

 bestemmelser på kort sigt vil medføre et drastisk fald i  

 antallet af folk, der allerede ryger.
Derfor forventes der heller ikke fra  

 den ene dag til den anden et mindre salg af tobak og dermed et  

 indtægtstab for det offentlige.
En nedgang i salget af tobak vil i øvrigt skulle  

 betragtes som resultatet af en mangesidet forebyggende indsats gennem mange  

 år.
Lovforslaget bør således kun ses som et enkelt element  

 i den samlede forebyggende indsats.
 Det vil ikke være muligt at opstille et regnestykke,  

 der viser de samfundsøkonomiske konsekvenser af de enkelte elementer i  

 den samlede indsats mod tobaksrygning, hverken for så vidt angår  

 en mindreindtægt i statskassen som følge af et fald i salget af  

 tobak, eller en mindreudgift som følge af besparelser i  

 sundhedsvæsenet.
 Direktivet indeholder i øvrigt en opfordring til,  

 at de direkte og indirekte samfundsøkonomiske omkostninger ved aktiv  

 og passiv tobaksrygning vurderes og offentliggøres med jævne  

 mellemrum inden for rammerne af de relevante fællesskabsprogrammer.
 Lovforslaget indeholder ikke administrative konsekvenser  

 for borgerne.
7. Lovforslagets økonomiske og administrative konsekvenser for  

 erhvervslivet Tobaksindustrien har oplyst, at de samlede udgifter for  

 Tobaksindustriens medlemmer i forbindelse med gennemførelsen af  

 lovforslaget skønnes at være af størrelsesordenen: 20  

 23 mio. kr.
1)	Nye og større advarselstekster Alle pakninger skal ændres med hensyn til design.
Der skal  

 fremstilles nyt trykunderlag for mærker.
Marketing, reklamebureauer,  

 produktion og administration er involveret.
Skønnet udgift: 15   18  

 mio. kr.
2)	Indberetning af tilsætningsstoffer Indsamling af dokumentation, vurdering og rapportering.  

 Skønnet udgift: 3 mio. kr.
3)	Nye grænseværdier for indhold af tjære, nikotin  

 og kulilte i cigaretter Udvikling af nye cigaretkonstruktioner, prøveproduktioner,  

 laboratoriekontrol og produktudviklinger.
Skønnet udgift: 2 mio.  

 kr.
8. Lovforslagets miljømæssige konsekvenser Lovforslaget indebærer ingen  

 miljømæssige konsekvenser.
10. Udtalelser over lovforslaget Lovforslaget har i udkast været forelagt for:
 Astma-Allergi Forbundet, Danmarks Lungeforening, Dansk  

 Industri, Dansk Standard, Den Almindelige Danske Lægeforening, Det  

 Danske Handelskammer, Erhvervsministeriet (Center for Akkreditering-DANAK,  

 Forbrugerombudsmanden, Konkurrencestyrelsen samt Patent- og  

 Varemærkestyrelsen), Forbrugerrådet, Hjerteforeningen,  

 Justitsministeriet, Kræftens Bekæmpelse,  

 Leverandørforeningen for Tobaks- og Konfekturevarer, Ministeriet for  

 Fødevarer, Landbrug og Fiskeri, Nærings- og  

 Nydelsesmiddelarbejder Forbundet, Sundhedsstyrelsen, Tobaksindustrien og  

 Udenrigsministeriet.
Samlet vurdering af konsekvenserne af  

 lovforslaget Positive konsekvenser / mindreudgifter Negative konsekvenser / merudgifter Økonomiske konsekvenser for stat, kommuner og  

 amtskommuner Ingen konsekvenser Ingen konsekvenser Administrative konsekvenser for stat, kommuner og  

 amtskommuner Ingen konsekvenser Ingen konsekvenser Økonomiske og administrative konsekvenser for  

 erhvervslivet Ingen konsekvenser Tobaksindustrien har oplyst, at de samlede udgifter for  

 Tobaksindustriens medlemmer i forbindelse med gennemførelsen af  

 lovforslaget skønnes at være af størrelsesordenen: 20  

 23 mio. kr.
Miljømæssige konsekvenser Ingen konsekvenser Ingen konsekvenser Administrative konsekvenser for borgerne Ingen konsekvenser Ingen konsekvenser Forholdet til EU-retten Lovforslaget implementerer Europa-Parlamentets og  

 Rådets direktiv 2001/37/EF af 5. juni 2001 om indbyrdes  

 tilnærmelse af medlemsstaternes love og administrative bestemmelser om  

 fremstilling, præsentation og salg af tobaksvarer (EF-Tidende 2001 nr.  

 L 194 side 26).
Bemærkninger til de enkelte  

 lovbestemmelser Til § 1 Definitionen på tobaksvarer svarer til den, der er  

 benyttet i direktivet, dvs. varer, der er bestemt til at ryges, indsnuses,  

 suttes eller tygges, hvis de, også kun delvis, er fremstillet af tobak,  

 uanset om den er genetisk modificeret.
 Det skal i denne forbindelse understreges, at lovens  

 bestemmelser hverken berører den nationale eller Fællesskabets  

 lovgivning vedrørende brugen og mærkningen af genetisk  

 modificerede organismer.
 For god ordens skyld bemærkes, at dette lovforslag i  

 modsætning til L 492 af 7. juni 2001 om forbud mod tobaksreklame m.v.  

 ikke omfatter varer, der fortrinsvis benyttes i forbindelse med  

 tobaksrygning, f.eks. piber, piberensere, cigarethylstre og  

 cigaretrullere.
Til § 2 Bestemmelsen indeholder definitioner på lovens  

 anvendelse af begreberne »tjære«, »nikotin«, »tobak, som indtages  

 oralt« og »tilsætningsstof«.
 Med hensyn til tobak, som indtages oralt,  

 tænkes der navnlig på varer i portionsbreve eller porøse  

 breve, dvs. snus.
 Opmærksomheden henledes endvidere på, at  

 definitionen på tilsætningsstof er udformet således,  

 at også stoffer i cigaretpapir, filtre, lim, trykfarve osv. bliver  

 omfattet af indberetnings- og begrundelsespligten, jf. lovforslagets  

 § 15.
Til § 3 Ifølge bestemmelsens første stykke skal  

 indenrigs- og sundhedsministeren fastsætte grænseværdier  

 for det maksimalt tilladte indhold af tjære, nikotin og kulilte i  

 cigaretter.
Den gældende lovgivning, som bygger på  

 direktiv 90/239/EØF om indbyrdes tilnærmelse af medlemsstaternes  

 love og administrative bestemmelser om maksimalt tilladt tjæreindhold i  

 cigaretter, indeholder kun en grænseværdi for  

tjæreindholdet i cigaretter.
Den fastsætter et maksimalt  

 tjæreindhold på 12 mg pr. cigaret for cigaretter, der er  

 markedsført i Danmark efter den 31. december 1992.
 Af direktiv 2001/37/EF om indbyrdes tilnærmelse af  

 medlemsstaternes love og administrative bestemmelser om fremstilling,  

 præsentation og salg af tobaksvarer følger, at  

 tjæreindholdet i cigaretter sænkes fra 12 til 10 mg pr.  

 cigaret.
 Samtidig følger det af direktivet, at der skal  

 indføres en grænseværdi for nikotinindholdet i cigaretter  

 på 1 mg pr. cigaret samt en grænseværdi for  

 kulilteindholdet i cigaretter på 10 mg pr. cigaret.
Med hensyn til nikotinindholdet i cigaretter er der  

 en række forskelle mellem medlemsstaternes love og administrative  

 bestemmelser om begrænsning af det maksimalt tilladte nikotinindhold i  

 cigaretter.
Disse forskelle er af en sådan art, at de skaber visse  

 handelshindringer og dermed hæmmer det indre markeds funktion.
 Med hensyn til kulilteindholdet i cigaretter har  

 flere medlemsstater tilkendegivet, at hvis der ikke træffes  

 foranstaltninger til fastsættelse af maksimumsgrænser for  

 cigaretters kulilteindhold på fællesskabsplan, vil de  

 træffe sådanne foranstaltninger på nationalt plan.
Direktivets grænseværdier er fastsat i  

 overensstemmelse med den aktuelle sundhedsfaglige viden på  

 området.
Baggrunden er bl.a. en henstilling fra Udvalget af  

 Kræftspecialister på Højt Plan under EU-programmet »Europa  

 mod Kræft«.
Udvalget har anbefalet en yderligere sænkning af  

 grænseværdien for tjære samt indførelse af en  

 grænseværdi for nikotin.
Indførelsen af en  

 grænseværdi for kulilte er sket med henvisning til  

 sammenhængen mellem kulilte og forekomsten af hjertekarsygdomme hos  

 rygere.
På baggrund heraf vil indenrigs- og  

 sundhedsministeren i en bekendtgørelse bestemme, at cigaretter, der  

 bringes i omsætning på det danske marked eller fremstilles i  

 Danmark efter den 1. januar 2004, ikke må indeholde mere end · · · Som det fremgår af afsnit 3 under de almindelige  

 bemærkninger til lovforslaget om direktivet, skal Kommissionen senest  

 den 31. december 2004 og derefter hvert andet år udarbejde en rapport  

 om anvendelsen af direktivet i medlemsstaterne.
 Ved udarbejdelsen af den første rapport skal der  

 bl.a. lægges særlig vægt på at vurdere mulighederne  

 for at reducere grænseværdierne for tjære, nikotin og  

 kulilte i cigaretter yderligere og for at fastsætte  

 grænseværdier for andre tobaksvarer end cigaretter.
 Dette er baggrunden for, at direktivets  

 grænseværdier for cigaretter bestemmes ved bekendtgørelse,  

 jf. stk. 1, samt baggrunden for bestemmelsen i stk. 2, der  

 bemyndiger indenrigs- og sundhedsministeren til at fastsætte  

 grænseværdier for andre tobaksprodukter end cigaretter.
Til § 4 Ifølge denne bestemmelse skal indenrigs- og  

 sundhedsministeren fastsætte bestemmelser om, hvilke  

 standardmålemetoder, der skal anvendes til at måle og kontrollere  

 indholdet af tjære, nikotin og kulilte i cigaretter.
 I direktivet er det fastsat, at indholdet af tjære,  

 nikotin og kulilte i cigaretter skal måles efter ISO-standarderne 4387  

 (tjære), 10315 (nikotin) og 8454 (kulilte). Nøjagtigheden af de  

 angivelser vedrørende tjære, nikotin og kulilte, der står  

 anført på cigaretpakkerne, skal kontrolleres ved hjælp af  

 ISO-standard 8243. De nævnte ISO-standarder er de eneste internationalt  

 anerkendte standarder til at måle og kontrollere indholdet af  

 henholdsvis tjære, nikotin og kulilte i cigaretter.
 På baggrund heraf vil indenrigs- og  

 sundhedsministeren i en bekendtgørelse fastsætte, at indholdet  

 af tjære, nikotin og kulilte skal måles og kontrolleres efter de  

 i direktivet nævnte ISO-standarder.
 Da de pågældende standardmålemetoder  

 ikke er optimale, har der under drøftelserne af direktivet været  

 bred enighed om, at der skal være mulighed for at foretage  

 løbende justeringer af den bestemmelse i direktivet, der  

 fastsætter, hvilke målemetoder, der skal anvendes ved  

 måling af tjære-, nikotin- og kulilteindholdet i cigaretter.
Bemyndigelsen til indenrigs- og sundhedsministeren i denne  

 bestemmelse indebærer derfor også en bemyndigelse til at  

 fastsætte bestemmelser om ændringer i disse målemetoder og  

 definitionerne i tilknytning hertil.
En ændring af bestemmelserne vil  

 kunne ske som en gennemførelse af EF-retsakter fastsat bl.a. på  

 grundlag af den videnskabelige og tekniske udvikling på dette  

 område.
 Yderligere forskning og teknologisk udvikling vil  

 sandsynligvis gøre det muligt at udvikle og anvende mere  

 nøjagtige og pålidelige metoder til måling af indholdet i  

 cigaretter samt at udvikle målemetoder for andre tobaksvarer.
 For at sikre, at der anvendes de til enhver tid mest  

 optimale målemetoder, er det bestemt i direktivet, at der skal  

 nedsættes en forvaltningskomité med repræsentanter for  

 alle landene, som skal bistå Kommissionen med dette, jf. i  

 øvrigt artikel 9 og 10 i direktivet.
 Det følger i øvrigt af direktivets artikel  

 13, at det enkelte medlemsland har mulighed for at efterprøve de  

 tests, der udføres på laboratorier i andre medlemslande.
 Formålet hermed er primært at sikre de  

 nationale myndigheders mulighed for at overvåge overholdelsen af de  

 fastsatte grænseværdier for tjære, nikotin og kulilte.
I praksis vil en sådan »efterkontrol« af andre  

 landes kontrol i givet fald formentlig kun få karakter af et beskedent  

 antal stikprøver, som vil skulle tages i butikker, der sælger  

 tobaksvarer.
Der er ikke umiddelbart planer om at indføre en  

 sådan form for »efterkontrol« i Danmark.
 Fastlæggelse af internationale standarder for  

 tobaksvarer er ligeledes et af emnerne for forhandlingerne om udarbejdelse af  

 en WHO-rammekonvention om kontrol med tobak.
Til § 5 Det foreslås i bestemmelsen, at den virksomhed, der  

 er nævnt i § 4, skal udføres eller kontrolleres af  

 prøvningslaboratorier, som er akkrediteret af DANAK   Dansk  

 Akkreditering eller af et tilsvarende akkrediteringsorgan.
 Akkreditering vil således kunne udføres  

 såvel af DANARK som af et tilsvarende anerkendt akkrediteringsorgan,  

 som har undertegnet den europæiske samarbejdsorganisation for  

 akkrediteringsorganer, EA s (European Co-operation for Accreditation),  

 multilaterale aftale om gensidig anerkendelse, og som er etableret i et  

 EU/EØS-land.
Ved at bruge akkreditering sikres en uvildig og ensartet  

 bedømmelse af laboratoriernes kompetencer m.v., og at laboratorierne  

 dermed stilles lige i forhold til laboratorier i andre EU-lande, hvor  

 myndighederne vælger at kræve akkreditering.
Akkrediterede  

 laboratorier kan således dokumentere, at kontrolundersøgelserne  

 er udført af uvildige personer, og at der er foretaget en faglig  

 bedømmelse af personale og udstyr.
I Danmark udføres de fleste tests i dag på  

 ét laboratorium.
Laboratoriet er allerede akkrediteret af DANAK, som  

 også fører tilsyn med laboratoriet.
Det bemærkes dog, at  

 der på nuværende tidspunkt ikke er noget laboratorium her i  

 landet, som er akkrediteret efter ISO 8454 (kulilte).
Det følger af direktivet, at medlemsstaterne senest  

 den 30. september 2002 skal orientere Kommissionen om, · · · Til § 6 Bestemmelsen giver indenrigs- og sundhedsministeren  

 mulighed for at bestemme, at tobaksfabrikanter eller -importører  

 gennemfører andre prøver med henblik på at bestemme  

 mængden af andre stoffer end tjære, nikotin og kulilte i  

 røgen fra deres tobaksvarer, og vurdere disse stoffers  

 sundhedsmæssige virkning, herunder deres afhængighedsskabende  

 virkning.
I stk. 2 fastsættes det, at indenrigs- og  

 sundhedsministeren kan bestemme, at de prøver, der udføres i  

 henhold til stk. 1, skal udføres af godkendte  

 prøvningslaboratorier.
Dette svarer til bestemmelsen i § 5, der  

 vedrører den virksomhed, der udføres i henhold til  

 § 4.
I stk. 3 bestemmes det, at resultaterne af de  

 prøver, som tobaksfabrikanter og  importører eventuelt  

 får pålagt at udføre, vil skulle forelægges for  

 indenrigs- og sundhedsministeren en gang årligt eller evt. med  

 længere intervaller.
Dette svarer til den indberetningspligt, som  

 gælder for tilsætningsstoffer, idet disse dog under alle  

 omstændigheder skal indsendes en gang om året, jf.  

 bemærkningerne til § 15.
Bestemmelsen i stk. 4 pålægger indenrigs-  

 og sundhedsministeren at sørge for, at oplysningerne  

 offentliggøres og dermed formidles videre til forbrugerne.
Dette  

 gælder dog ikke oplysninger, der kan udgøre en  

 produktionshemmelighed.
For så vidt angår den vurdering, der vil  

 skulle anlægges i denne forbindelse, henvises til bemærkningerne  

 til lovforslagets § 17.
 Ifølge direktivet skal medlemsstaterne ligeledes  

 hvert år videresende de data og oplysninger, der indgives i  

 medfør af § 6, stk. 3, til Kommissionen.
 Kommissionen vil herefter skulle tage hensyn til  

 oplysningerne ved udarbejdelsen af den rapport, som den vil skulle udarbejde  

 i medfør af direktivets artikel 11, jf. afsnit 3 om direktivet i de  

 almindelige bemærkninger til lovforslaget.
Til kapitel 4 Mærkning Bestemmelserne om mærkning findes i  

 §§ 7-14.
Af betragtningerne til direktivet fremgår, at det i  

 medlemsstaterne har været forskelligt, hvordan advarsler og oplysninger  

 om indholdet i cigaretter er blevet anført.
Forbrugere har  

 således været bedre informeret om risici ved tobaksvarer i  

 én medlemsstat end i en anden.
 Disse forskelle kan skabe handelshindringer og dermed  

 hæmme det indre marked for tobaksvarer og bør derfor fjernes.  

 Det er derfor besluttet, at de gældende bestemmelser skal strammes og  

 gøres klarere, idet der bør sikres et højt niveau for  

 sundhedsbeskyttelse.
Til § 7 Stk. 1 indeholder et krav om, at cigaretter, der  

 bringes i omsætning på det danske marked, skal indeholde  

 oplysninger om indholdet af tjære, nikotin og kulilte.
Disse  

 oplysninger skal være trykt på pakkens ene side, således at  

 mindst 10 % af den pågældende flade er dækket.
 I forhold til de gældende regler betyder forslaget,  

 at der indføres et krav om, at ikke bare indholdet af  

tjære skal fremgå af cigaretpakkerne, men fremover  

 også indholdet af nikotin og kulilte.
 Bestemmelsen, der skal ses i sammenhæng med  

 § 3, gælder indtil videre kun for cigaretter.
 Stk. 2 indeholder imidlertid en bemyndigelse for  

 indenrigs- og sundhedsministeren til at fastsætte regler, dels om  

 varedeklaration på andre tobaksvarer end cigaretter, og dels en  

 udvidelse af varedeklarationen til at omfatte andre stoffer end tjære,  

 nikotin og kulilte.
 Der henvises i øvrigt til bemærkningerne til  

 § 3.
Til § 8 Denne bestemmelse indeholder regler om generelle  

 advarsler på tobaksvarepakker.
 Alle tobaksvarer   med undtagelse af røgfri tobak -  

 skal være forsynet med en af de to generelle advarsler »Rygning kan  

 dræbe« eller »Rygning er yderst skadelig for dig og dine omgivelser«.  

 Advarslerne skal trykkes på den ene af de mest synlige af pakkens  

 sider, begge advarsler skal anvendes, og det skal sikres, at de udskiftes og  

 trykkes regelmæssigt på tobaksvarerne.
Advarselsteksten for røgfri tobak, dvs.  

 skråtobak, er lempet i forhold til de gældende regler.
Dette  

 skyldes, at undersøgelser har vist, at sundhedsrisikoen ved brug af  

 røgfri tobak er mindre end hidtil antaget.
Derfor skal der ikke  

 længere stå, at røgfri tobak er kræftfremkaldende,  

 men blot at det er afhængighedsskabende og kan være  

 sundhedsskadeligt.
Til § 9 Ifølge denne bestemmelse skal indenrigs- og  

 sundhedsministeren bestemme, at alle tobaksvarepakker skal være  

 forsynet med en specifik advarsel.
Indenrigs- og sundhedsministeren  

 skal endvidere fastsætte nærmere regler for anbringelsen og  

 udformningen af disse advarsler samt om, hvor ofte de skal udskiftes.
I direktivet er det fastsat, at alle tobaksvarer   med  

 undtagelse af røgfri tobak   skal være forsynet med en specifik  

 advarsel.
Ordlyden af denne advarsel fremgår af bilag I til direktivet,  

 der indeholder 14 forskellige tekster.
Disse tekster skal alle anvendes, og  

 det skal sikres, at de udskiftes og trykkes regelmæssigt på  

 tobaksvarerne.
 Ifølge direktivet skal advarslerne trykkes på  

 den anden af pakkens mest synlige sider, jf. § 8, stk. 4. I de  

 fleste tilfælde vil dette i praksis betyde, at den generelle advarsel  

 trykkes på det, som de fleste vil opfatte som forsiden af tobakspakken,  

 medens den specifikke advarsel trykkes på det, som de fleste vil  

 opfatte som bagsiden af tobakspakken.
I direktivet er det endvidere fastsat, at den specifikke  

 advarsel skal dække mindst 40 % af fladen på den  

 pågældende side.
På pakker, der er bestemt til andre  

 produkter end cigaretter, hvor den mest synlige overflade er større  

 end 75 cm2 , skal advarslen dække mindst 22,5 cm2  

af overfladen.
På denne baggrund vil indenrigs- og  

 sundhedsministeren i en bekendtgørelse fastsætte regler om  

 specifikke advarsler i overensstemmelse med direktivets ovenfor nævnte  

 bestemmelser.
I forhold til de gældende regler vil advarselsteksterne  

 således blive ændret og udvidet.
 I direktivets artikel 9 er det bestemt, at Kommissionen  

 skal ajourføre de pågældende bestemmelser med bistand fra  

 en forvaltningskomité med repræsentanter fra alle medlemsstater,  

 jf. direktivets artikel 10, stk. 2.
 Ifølge bemyndigelsen i § 9 vil indenrigs- og  

 sundhedsministeren derfor også kunne fastsætte bestemmelser, der  

 ændrer de specifikke advarsler, og hvor ofte de skal udskiftes som et  

 led i en gennemførelse af EF-retsakter på dette område  

 fastsat bl.a. på grundlag af den tekniske og videnskabelige  

 udvikling.
 Ifølge stk. 2 kan indenrigs- og  

 sundhedsministeren fastsætte bestemmelser om yderligere advarsler  

 på tobakspakker i form af farvefotografier eller andre  

 illustrationer.
 Baggrunden for dette er, at der under forhandlingerne af  

 direktivet fra Parlamentets side blev fremsat ønske om, at der blev  

 indført en mulighed for medlemsstaterne til at kunne erstatte den  

 specifikke advarsel på pakningens ene side med farvebilleder eller  

 lign., som illustrerer de sundhedsskadelige virkninger ved rygning.
 Resultatet af forhandlingerne blev, at medlemsstaterne har  

 fået mulighed for at kræve yderligere advarsler på  

 tobaksvarepakker i form af farvefotografier eller andre illustrationer.
 Samtidig blev det bestemt i direktivets artikel 5,  

 stk. 3, at Kommissionen snarest muligt og under alle  

 omstændigheder senest den 31. december 2002 med bistand af en  

 forvaltningskomité med repræsentanter for alle medlemsstater  

 skal vedtage regler for brugen af farvefotografier eller andre illustrationer  

 for at vise og forklare de sundhedsmæssige følger af  

 rygning.
 Hvis medlemstaterne indfører sådanne regler,  

 skal de være i overensstemmelse med de regler, som Kommissionen og  

 forvaltningskomitéen når frem til.
Til § 10 Denne bestemmelse fastsætter krav til advarslernes  

 størrelse.
I forhold til de gældende regler skærpes disse  

 krav, idet advarselsteksterne ifølge direktivet skal fylde mere  

 på pakningerne end i dag.
 Ifølge de gældende regler skal advarslerne  

 dække mindst 4 % af hver af de brede sider af pakningen.
 Ifølge direktivet skal den generelle advarsel  

 på »forsiden« af pakken dække mindst 30 % af fladen, og den  

 specifikke advarsel på »bagsiden« af pakken skal dække mindst 40  

 % af den flade, som den er trykt på, jf. nærmere  

 bemærkningerne til § 9.
I stk. 3 er fastsat specielle krav, der gælder  

 for større pakker, der er bestemt til andre tobaksvarer end  

 cigaretter, dvs. f.eks. cigarer eller cerutter.
Hvis den mest synlige  

 overflade på pakningen er større end 75 cm2 skal  

 såvel den generelle som den specifikke advarsel dække mindst 22,5  

 cm2 af hver overflade.
 Der henvises i øvrigt til bemærkningerne til  

 § 11.
Til § 11 Denne bestemmelse fastsætter krav til den  

 måde, som indholdsoplysningerne og advarselsteksterne skal trykkes  

 på, dvs. med sort farve på hvid baggrund, med små  

 bogstaver, omkranset af en sort kant m.v.
 Formålet med stramningerne af  

 mærkningsreglerne er, at advarslerne skal være tydeligere og mere  

 synlige, end de er i dag.
Det har vist sig, at advarslerne efter de gældende  

 regler kan udformes på en sådan måde, at de næsten  

 falder i ét med pakkens design.
Advarslerne bliver efter direktivet  

 større, jf. bemærkningerne til § 10, og teksten skal  

 trykkes med sort skrift på hvid baggrund.
 Af § 11, stk. 1, nr. 5, fremgår, at  

 advarsler og indholdsoplysninger skal være omkranset af en sort  

 kant.
Da spørgsmålet om, hvorvidt de sorte kanter  

 skal være inkluderet i de 10, 30 eller 40 % af tobakspakkens overflade,  

 som advarsler og indholdsoplysninger skal udgøre, har givet anledning  

 til usikkerhed, har det danske Sundhedsministerium spurgt Europa-Kommissionen  

 om dette.
Kommissionen har i brev af 26. oktober 2001 svaret, at den sorte  

 kant efter deres opfattelse ikke skal inkluderes i de 10, 30 eller 40 % af  

 tobakspakkens overflade, som advarslerne skal udgøre.
 På baggrund af, at det overordnede formål med  

 direktivet er harmonisering, og på baggrund af oplysninger om planerne  

 i de øvrige medlemsstater har indenrigs- og sundhedsministeren  

 herefter til hensigt at bestemme, at den sorte kant ikke skal være  

 inkluderet i det areal, som advarsler og indholdsoplysninger skal  

 udgøre.
I stk. 2 foreslås det, at kravet om, at  

 advarslerne skal omkranses af en sort kant, ikke gælder for  

 røgfri tobak.
Der knytter sig nogle særlige problemer til  

 mærkning af røgfri tobak, dvs. skråtobak, der forhandles i  

 meget små pakninger.
Forslaget skulle imødekomme såvel  

 praktiske som sundhedsmæssige hensyn.
Til § 12 I bestemmelsen fastsættes forskellige krav til  

 anbringelsen af indholdsoplysninger og advarsler med henblik på at  

 forhindre, at disse tekster anbringes på en sådan måde, at  

 de let ville kunne skjules, tildækkes, brydes eller fjernes.
Til § 13 Denne bestemmelse giver tobaksfabrikanter og  

  importører en mulighed for i forbindelse med  

 advarselsmærkningen på tobaksvarepakker at anføre, hvorfra  

 advarslen hidrører, dvs. fra »Europa-Parlamentet og  

 EU-Rådet«.
Til § 14 Ifølge denne bestemmelse skal indenrigs- og  

 sundhedsministeren fastsætte bestemmelser om, at alle tobaksvarer  

 mærkes på de enkelte pakker, således at sted og tidspunkt  

 for fremstillingen kan fastslås.
Denne mærkning vil f.eks. kunne  

 finde sted ved hjælp af et batchnummer eller tilsvarende passende  

 mærkning.
 Endvidere skal indenrigs- og sundhedsministeren  

 fastsætte nærmere regler om den tekniske gennemførelse af  

 denne mærkning.
 Bestemmelsen har til formål at sikre, at tobaksvarer  

 kan identificeres og spores.
 Det følger af direktivet, at de tekniske  

 gennemførelsesforanstaltninger vedrørende denne bestemmelse  

 skal vedtages efter proceduren i direktivets artikel 10, stk. 2. Det  

 betyder, at Kommissionen med bistand af en forvaltningskomité, hvori  

 deltager repræsentanter fra alle landene, fastsætter de mere  

 tekniske regler for, hvorledes mærkningen af tobaksvarer med  

 batchnummer eller andet kan finde sted i praksis.
Det følger endvidere af direktivet, at Kommissionen  

 skal ajourføre denne bestemmelse under hensyn til den videnskabelige  

 og tekniske udvikling.
Kommissionen bistås i dette arbejde også  

 af en forvaltningskomité.
 På denne baggrund vil indenrigs- og  

 sundhedsministeren i en bekendtgørelse fastsætte nærmere  

 regler om mærkning af tobaksvarer med henblik på identifikation  

 og sporing af disse, når sådanne regler er vedtaget i  

 EU-regi.
Til § 15 I bestemmelsen foreslås der indført en  

 indberetnings- og begrundelsespligt for tilsætningsstoffer i  

 tobaksvarer.
Tobaksfabrikanter og  importører pålægges en  

 forpligtelse til at indsende en liste over alle de tilsætningsstoffer,  

 som de anvender ved fremstillingen af deres tobaksvarer, og mængden af  

 disse stoffer.
 Indberetningspligten omfatter såvel  

 tilsætningsstoffer i tobak som tilsætningsstoffer i cigaretpapir,  

 filtre, lim m.v.
 Listen skal indsendes til indenrigs- og sundhedsministeren  

 en gang om året, første gang den 31. december 2002.
Der stilles en række krav til indholdet af denne  

 liste: Den skal være opdelt på varemærke og varetype, dvs.  

 cigaretter, cigarer, cerutter osv.
Den skal ledsages af oplysninger om  

 formålet med at tilsætte de enkelte stoffer, herunder stoffernes  

 funktion og kategori.
Som eksempler på kategorier kan nævnes:  

 fyldstof, befugtningsmiddel og blødgøringsmiddel.
Endelig skal listen ledsages af den toksikologiske  

 dokumentation, som producenten eller importøren har til rådighed  

 om disse tilsætningsstoffer, før og efter forbrændingen,  

 alt efter hvad der er relevant.
Der vil i forbindelse med denne vurdering  

 specielt skulle tages hensyn til stoffernes sundhedsmæssige virkning og  

 den risiko for afhængighed, de indebærer.
Specielt vedrørende aromastoffer foreslås det  

 dog, at oplysning om disse stoffer kan opføres som en samlet gruppe  

 pr. varemærke.
Tobaksfabrikanter og  importører skal dog  

 samtidig oplyse, hvilke aromabestanddele de anvender i deres tobaksvarer.
Begrundelsen for at give aromastoffer en særstilling  

 er, at det er disse stoffer, der giver det enkelte tobaksmærke sin  

 specielle smag.
Tobaksfabrikanterne betragter derfor den nøjagtige  

 sammensætning af aromastoffer eller -bestanddele i de enkelte  

 cigaretmærker som meget fortrolige forretningshemmeligheder.
Indberetnings- og begrundelsespligten er mere  

 vidtgående end den frivillige aftale, som sundhedsministeren har  

 indgået med Tobaksindustrien om indberetning af oplysninger om  

 tilsætningsstoffer i cigaretter, jf. afsnit 2 i de almindelige  

 bemærkninger til lovforslaget, der vedrører den gældende  

 lovgivning.
Der er tale om følgende stramninger:
· · · · · De indsendte oplysningerne skal bl.a. danne baggrund for  

 et forslag fra Kommissionen til fælles regler på området,  

 jf. nærmere lovforslagets § 16 og bemærkningerne hertil.
 Baggrunden for bestemmelsen er, at forholdene i  

 medlemsstaterne er forskellige med hensyn til de tilsætningsstoffer,  

 der anvendes ved fremstilling af tobaksvarer.
 I en række medlemsstater findes der hverken  

 lovgivning eller frivillige aftaler om disse stoffer.
I direktivet pålægges det medlemsstaterne  

 hvert år at indsende de data og oplysninger, som fremkommer i  

 medfør af denne bestemmelse, til Kommissionen.
Kommissionen skal  

 herefter tage hensyn til disse oplysninger i de rapporter, der skal  

 udarbejdes om anvendelsen af direktivet.
Til § 16 I stk. 1 foreslås det, at indenrigs- og  

 sundhedsministeren bemyndiges til at fastsætte regler om hvilke  

 tilsætningsstoffer, det vil være tilladt at anvende i  

 tobaksvarer.
 Samtidig foreslås det i stk. 2, at indenrigs-  

 og sundhedsministeren bemyndiges til midlertidigt at forbyde brugen af  

 tilsætningsstoffer, der forstærker tobaksvarernes  

 afhængighedsskabende egenskaber.
Af hensyn til det indre markeds funktion opfordres  

 Kommissionen i direktivet til at forelægge et forslag til en  

 fælles liste over tilladte tilsætningsstoffer i tobaksvarer som  

 et led i den første rapport om anvendelsen af direktivet.
Rapporten  

 skal foreligge seneste den 31. december 2004. Ved udarbejdelsen af listen  

 skal der fokuseres specielt på stoffer, som mistænkes for at  

 fremme afhængigheden.
Listen vil skulle udarbejdes på baggrund af  

 de oplysninger om tilsætningsstoffer i tobaksvarer, som medlemsstaterne  

 indsender til Kommissionen, jf. bemærkningerne til § 15.
 På denne baggrund vil indenrigs- og  

 sundhedsministeren i en bekendtgørelse fastsætte, hvilke  

 tilsætningsstoffer det vil være tilladt at anvende i tobaksvarer,  

 når Kommissionen har udarbejdet en sådan liste, og den er blevet  

 vedtaget i EU-regi.
 Indtil en sådan liste foreligger, får  

 indenrigs- og sundhedsministeren i stk. 2 en midlertidig bemyndigelse  

 til at forbyde brugen af tilsætningsstoffer, der forstærker  

 tobaksvarernes afhængighedsskabende egenskaber.
 Det vil være en forudsætning, at et evt.  

 forbud mod brugen af sådanne stoffer bygger på videnskabelig  

 dokumentation for disses afhængighedsskabende virkning, og at et forbud  

 samtidig vil blive gennemført i de øvrige EU-lande.
Til § 17 Bestemmelsen pålægger indenrigs- og  

 sundhedsministeren en forpligtelse til at offentliggøre de  

 oplysninger, der fremkommer om tilsætningsstoffer i medfør af  

 §15, herunder en liste over tilsætningsstoffer for hver vare med  

 angivelse af tjære-, nikotin- og kulilteindholdet.
 Det fremgår dog af bestemmelsen, at oplysninger om  

 specifikke produktformler, der kan udgøre en produktionshemmelighed,  

 ikke vil skulle offentliggøres.
 Den vurdering, der vil skulle anlægges i forbindelse  

 med påberåbelse af produktionshemmeligheder, vil svare til den  

 vurdering, der udøves i forbindelse med anvendelsen af  

 offentlighedslovens § 12, stk. 1, nr. 2. Det følger af denne  

 bestemmelse, at retten til aktindsigt ikke omfatter oplysninger om tekniske  

 indretninger eller fremgangsmåder eller om drifts- eller  

 forretningsforhold eller lignende, for så vidt det vil være af  

 væsentlig økonomisk betydning for den person eller virksomhed,  

 oplysningen angår, at begæringen om aktindsigt ikke  

 imødekommes.
Det betyder, at der vil skulle foretages et konkret  

 skøn, hvis der fra tobaksfabrikanter eller   importører  

 fremsættes ønske om, at oplysninger indsendt i medfør af  

 § 15 ikke offentliggøres.
Offentliggørelse af  

 sådanne oplysninger vil kun kunne undlades, hvis det vil være af  

 væsentlig økonomisk betydning for fabrikant eller  

 importør, at disse ikke offentliggøres.
 Den samme vurdering vil skulle anlægges i  

 forbindelse med lovforslagets § 6, stk. 4.
Til § 18 Ifølge bestemmelsen skal indenrigs- og  

 sundhedsministeren fastsætte nærmere regler om, at bestemte  

 tekster, navne, varemærker, billeder og figurer eller andre tegn, der  

 antyder, at en bestemt tobaksvare er mindre skadelig end andre, ikke må  

 anvendes på tobaksvarers emballage.
 Af hensyn til det indre markeds funktion, og henset til  

 udviklingen med hensyn til foreslåede internationale regler på  

 dette område, indeholder direktivet et forbud mod anvendelse af de  

 nævnte tekster m.v. på tobaksvarers emballage.
 Begrundelsen for bestemmelsen er, at anvendelse på  

 tobaksvarers emballage af visse tekster som »lavt tjæreindhold«,  

 »light«, »ultralight«, »mild«, af navne, billeder og figurer og andre tegn  

 kan vildlede forbrugeren til at tro, at disse produkter er mindre skadelige,  

 og dermed give anledning til forbrugsændringer.
 Indenrigs- og sundhedsministeren vil derfor i en  

 bekendtgørelse skulle bestemme, at anvendelse af nærmere  

 bestemte betegnelser på tobaksvarers emballage vil være forbudt.  

 Af hensyn til ændring af emballage, der indeholder sådanne  

 tekster, vil disse regler først få virkning fra den 30.  

 september 2003.
 For at forhindre, at hensigten med bestemmelsen  

 omgås, henledes opmærksomheden dog på, at ministeren vil  

 have mulighed for at ajourføre listen over vildledende betegnelser  

 efter behov.
Til § 19 Bestemmelsen indeholder et forbud mod at bringe tobak til  

 oral indtagelse i omsætning på det danske marked.
Bestemmelsen er  

 dermed i overensstemmelse med de gældende regler.
Det betyder, at snus  

 i portionsposer fortsat vil være forbudt på det danske marked,  

 mens f.eks. skråtobak fortsat vil være tilladt.
Til § 20 Ifølge de gældende regler på  

 området har indenrigs- og sundhedsministeren bemyndiget  

 Levnedsmiddelstyrelsen til at udøve sine beføjelser efter  

 loven, jf. bekendtgørelse nr. 1213 af 23. december 1992.  

 Levnedsmiddelstyrelsen er siden blevet overført til Ministeriet for  

 Fødevarer, Landbrug og Fiskeri og lagt ind under  

 Fødevaredirektoratet.
 Indenrigs- og sundhedsministeren vil i en  

 bekendtgørelse bemyndige Sundhedsstyrelsen til at føre tilsyn  

 med lovens overholdelse.
 Med hjemmel i stk. 2 vil indenrigs- og  

 sundhedsministeren kunne bestemme, at afgørelser truffet af den i  

 stk. 1 nævnte institution, dels vil kunne indbringes for  

 indenrigs- og sundhedsministeren eller anden administrativ myndighed, og dels  

 at sådanne afgørelser ikke vil kunne indbringes for anden  

 administrativ myndighed.
 Indenrigs- og sundhedsministeren vil ligeledes kunne  

 bestemme, at afgørelser, der er truffet af den pågældende  

 institution, vil kunne påklages til indenrigs- og sundhedsministeren,  

 såfremt der er tale om principielle spørgsmål eller om en  

 afgørelse af væsentlig betydning.
Til § 21 Efter stk. 1 kan der for det første  

 idømmes bødestraf for overtrædelse af bestemmelserne i  

 loven om · · · · For det andet kan der idømmes bødestraf for  

 overtrædelse af bestemmelser fastsat i medfør af lovens  

 bemyndigelsesbestemmelser om · · · · · · · · · Det skønnes ikke at være påkrævet  

 med strengere sanktionsmuligheder end bødestraf.
Til gengæld  

 må det forventes, at eventuelle bøder bl.a. vil komme til at  

 stå i forhold til en eventuel økonomisk vinding ved ikke at  

 efterkomme de omhandlede bestemmelser, og vil have en størrelse, der  

 kan have en vis forebyggende virkning, jf. straffelovens § 51,  

 stk. 3.
 I stk. 2 foreslås det, at også selskaber  

 m.v. (juridiske personer) kan pålægges bødestraf,  

 såfremt de overtræder lovens bestemmelser.
Til § 22 I overensstemmelse med direktivet foreslås det, at  

 loven træder i kraft den 30. september 2002.
 For at muliggøre afsætning af lagre og  

 varebeholdninger, foreslås i stk. 2 en overgangsbestemmelse, der  

 tillader, at cigaretter, som ikke er i overensstemmelse med loven, kan  

 bringes i omsætning på det danske marked i endnu et år,  

 dvs. indtil den 30. september 2003.
 I stk. 3 foreslås det, at andre tobaksprodukter  

 end cigaretter, som ikke er i overensstemmelse med loven, kan bringes i  

 omsætning på det danske marked i endnu to år, dvs. indtil  

 den 30. september 2004.
 Det vil dog være en forudsætning, at  

 såvel cigaretter som andre tobaksprodukter, der bringes i  

 omsætning på det danske marked i overgangsperioden, opfylder  

 betingelserne i den hidtil gældende lovgivning, jf. nærmere lov  

 nr. 426 af 13. juni 1990, som ændret ved lov nr. 1086 af 23. december  

 1992, om mærkning af tobaksvarer, om tjæreindholdet i cigaretter  

 og om forbud mod salg af visse snustobaksvarer.
 I stk. 4 bestemmes det, at de regler om  

 grænseværdier for det maksimale indhold af tjære, nikotin  

 og kulilte i cigaretter, som indenrigs- og sundhedsministeren  

 fastsætteren i medfør af § 3, stk. 1, først  

 træder i kraft den 1. januar 2007, hvis det drejer sig om cigaretter,  

 som fremstilles i Danmark, men eksporteres til lande uden for EU.
Ifølge direktivet gælder  

 grænseværdierne for tjære, nikotin og kulilte for alle  

 cigaretter, der bringes i omsætning eller fremstilles i  

 medlemsstaterne.
Det indebærer, at cigaretter, som fremstilles til  

 eksport ud af EU, også skal overholde grænseværdierne.
 Begrundelsen herfor er dels, at en parallel produktion af  

 cigaretter, der ikke overholder standarden, ville medføre  

 kontrolproblemer i det indre marked, dels det principielle, at man ikke  

 ønsker at eksportere varer, som er forbudt af sundhedsmæssige  

 årsager inden for Fællesskabet.
 Da cigaretter til eksport ikke er omfattet af de  

eksisterende regler om grænseværdi for indholdet af  

 tjære i cigaretter, har man ønsket at give industrien en  

 længere overgangsperiode på dette område.
Direktivet åbner mulighed for at lade  

 overgangsperioden strække sig enten til den 1. januar 2005 eller til  

 den 1. januar 2007. Da der er tale om harmonisering i EU-landene bør  

 der gives den danske tobaksindustri samme vilkår som tobaksindustrien i  

 de øvrige EU-lande.
De fleste medlemsstater har endnu ikke  

 implementeret direktivet, men er fortsat på planlægningsstadiet.  

 På baggrund af oplysninger om disse planer foreslås det i  

 lovforslaget, at denne overgangsperiode fastsættes til 1. januar  

 2007.
Til § 23 I bestemmelsen er det fastsat, at loven ikke gælder  

 for Færøerne og Grønland.
Bilag Europa-Parlamentets og Rådets direktiv 2001/37/EF  

 af 5. juni 2001  

 om indbyrdes tilnærmelse af medlemsstaternes love og administrative  

 bestemmelser om fremstilling, præsentation og salg af tobaksvarer EUROPA-PARLAMENTET OG RÅDET FOR DEN EUROPÆISKE  

 UNION HAR - under henvisning til traktaten om oprettelse af Det  

 Europæiske Fællesskab, særlig artikel 95 og 133, under henvisning til forslag fra Kommissionen2) , under henvisning til udtalelse fra Det Økonomiske  

 og Sociale Udvalg3) , under henvisning til udtalelse fra Regionsudvalget4) , efter proceduren i traktatens artikel 2515)  på grundlag af Forligsudvalgets  

 fælles udkast af 5. april 2001, og ud fra følgende betragtninger:
 (1) Rådets direktiv 89/622/EØF af 13.  

 november 1989 om indbyrdes tilnærmelse af medlemsstaternes love og  

 administrative bestemmelser om mærkning af tobaksvarer samt om forbud  

 mod markedsføring af visse tobaksvarer, der indtages oralt6) , blev ændret betydeligt ved direktiv  

 92/41/EØF7) . Da det er  

 nødvendigt at foretage yderligere ændringer af såvel  

 direktiv 89/622/EØF som Rådets direktiv 90/239/EØF af 17.  

 maj 1990 om indbyrdes tilnærmelse af medlemsstaternes love og  

 administrative bestemmelser om maksimalt tilladt tjæreindhold i  

 cigaretter 8) , bør disse direktiver  

 nyaffattes af hensyn til klarheden.
 (2) Der er endnu væsentlige forskelle mellem  

 medlemsstaternes love og administrative bestemmelser om fremstilling,  

 præsentation og salg af tobaksvarer, hvilket hæmmer det indre  

 markeds funktion.
 (3) Disse hindringer bør fjernes, og med henblik  

 herpå bør der ske en indbyrdes tilnærmelse af  

 bestemmelserne om fremstilling, præsentation og salg af tobaksvarer,  

 idet medlemsstaterne dog skal have mulighed for under visse forhold at  

 fastsætte sådanne krav, som de finder nødvendige for at  

 sikre beskyttelsen af befolkningens sundhed.
(4) I henhold til traktatens artikel 95, stk. 3,  

 bør der lægges et højt beskyttelsesniveau til grund for  

 sundhed, sikkerhed, miljøbeskyttelse og forbrugerbeskyttelse under  

 hensyntagen til navnlig enhver ny udvikling baseret på videnskabelige  

 kendsgerninger.
I betragtning af tobakkens yderst skadelige virkninger  

 bør sundhedsbeskyttelse i denne forbindelse have særlig  

 prioritet.
 (5) Direktiv 90/239/EØF fastsatte et maksimalt  

 tjæreindhold i cigaretter, der markedsføres i medlemsstaterne,  

 med virkning fra den 31. december 1992. På grund af tjæres  

 kræftfremkaldende egenskaber er det nødvendigt at nedsætte  

 tjæreindholdet i cigaretter yderligere.
 (6) Direktiv 89/622/EØF indeholder bestemmelser om  

 en generel advarsel, der skal anføres på alle  

 tobaksvarepakninger, samt om supplerende advarsler, der udelukkende skal  

 anføres på cigaretpakker, og i 1992 blev kravet om supplerende  

 advarsler udvidet til andre tobaksvarer.
(7) Flere medlemsstater har tilkendegivet, at hvis der  

 ikke træffes foranstaltninger til fastsættelse af  

 maksimumsgrænser for cigaretters kulilteindhold på  

 fællesskabsplan, vil de træffe sådanne foranstaltninger  

 på nationalt plan.
Forskellene i reglerne vedrørende kulilte er  

 af en sådan art, at de formentlig skaber handelshindringer og dermed  

 hæmmer det indre markeds funktion.
Desuden er det påvist, at  

 cigaretter afgiver kulilte i et omfang, der er skadeligt for menneskers  

 sundhed, og som kan medvirke til hjertesygdomme og andre lidelser.
 (8) En revision af de lovgivningsmæssige rammer  

 må nødvendigvis omfatte en vurdering af dokumentationen for  

 påstande om tobaksvarer, der fremstilles og/eller markedsføres  

 med henblik på at »nedsætte risikoen«, eller for fabrikantens  

 påstande om, at de er mindre sundhedsskadelige.
(9) Der er en række forskelle mellem  

 medlemsstaternes love og administrative bestemmelser om begrænsning af  

 det maksimalt tilladte nikotinindhold i cigaretter.
Disse forskelle er af en  

 sådan art, at de skaber visse handelshindringer og dermed hæmmer  

 det indre markeds funktion.
Nogle medlemsstater og videnskabelige sagkyndige  

 har peget på specifikke folkesundhedsproblemer på et  

 område, hvor der i forvejen er sket en harmonisering, og Kommissionen  

 har behandlet disse spørgsmål.
 (10) Sådanne hindringer bør derfor fjernes,  

 og med henblik herpå bør overgangen til fri omsætning,  

 markedsføring og fremstilling af cigaretter underkastes fælles  

 regler ikke blot for så vidt angår tjære, men også  

 for det maksimalt tilladte niveau for nikotin og for kulilte.
(11) Dette direktiv vil også berøre  

 tobaksvarer, der eksporteres fra Det Europæiske Fællesskab.  

 Eksportordningen er et led i den fælles handelspolitik.
Hensynet til  

 sundhedsbeskyttelsen skal ifølge traktatens artikel 152, stk. 1, samt  

 De Europæiske Fællesskabers Domstols retspraksis være et  

 integreret led i Fællesskabets andre politikker.
Der bør  

 vedtages regler for at sikre, at det indre markeds bestemmelser ikke  

 undermineres.
 (12) Dette direktivs bestemmelser berører ikke  

 Fællesskabets lovgivning vedrørende brugen og mærkningen  

 af genetisk modificerede organismer.
 (13) Fastlæggelse af internationale standarder for  

 tobaksvarer er et af emnerne for forhandlingerne om udarbejdelse af en  

 WHO-rammekonvention om kontrol med tobak.
 (14) Der bør henvises til ISO-standard ISO 4387,  

 ISO 10315 og ISO 8454, der er de eneste internationalt anerkendte standarder  

 til måling af indholdet af tjære, nikotin og kulilte i  

 cigaretter, idet yderligere forskning og teknologisk udvikling sandsynligvis  

 vil gøre det muligt at udvikle og anvende mere nøjagtige og  

 pålidelige metoder til måling af indholdet i cigaretter samt at  

 udvikle målemetoder for de andre tobaksvarer.
(15) Der findes ingen internationalt godkendte standarder  

 eller prøver til kvantificering og vurdering af indholdet af andre  

 bestanddele i cigaretrøg end tjære, nikotin og kulilte.
Der er  

 derfor behov for en procedure for udarbejdelse af sådanne standarder i  

 samarbejde med Den Internationale Standardiseringsorganisation.
(16) På grund af særlige  

 socioøkonomiske vanskeligheder fik Grækenland ved direktiv  

 90/239/EØF en undtagelse fra fristen for at gennemføre  

 bestemmelserne om det maksimalt tilladte tjæreindhold.
Denne undtagelse  

 bør opretholdes i det fastsatte tidsrum.
 (17) Anvendelsen af tjære-, nikotin- og  

 kuliltelofter for eksporterede cigaretter bør være underlagt en  

 overgangsordning, således at der bliver bedre tid til en ændring  

 af varespecifikationerne, og der kan indføres internationalt godkendte  

 standarder.
(18) Der bør også være  

 overgangsperioder for de øvrige bestemmelser i dette direktiv for at  

 muliggøre de nødvendige produktionsændringer og for  

 afsætning af lagrene, navnlig af andre tobaksvarer end cigaretter.
Det  

 bør være tilladt at anvende mærkater, som ikke kan  

 fjernes, for at lette gennemførelsen af mærkningskravene i dette  

 direktiv.
(19) I medlemsstaterne har det fortsat været  

 forskelligt, hvordan advarsler og indhold er blevet anført.
Forbrugere  

 kan således være bedre informeret om risici ved tobaksvarer i  

 én medlemsstat end i en anden.
Disse forskelle er uacceptable, og de  

 kan skabe handelshindringer og dermed hæmme et velfungerende indre  

 marked for tobaksvarer og bør derfor fjernes.
Det er i den forbindelse  

 nødvendigt, at de gældende bestemmelser strammes og gøres  

 klarere, idet der bør sikres et højt niveau for  

 sundhedsbeskyttelse.
 (20) Hvert parti tobaksvarer bør forsynes med  

 mærkning for at sikre, at varerne kan spores med henblik på  

 kontrol af, at bestemmelserne i dette direktiv overholdes.
 (21) De direkte og indirekte samfundsøkonomiske  

 omkostninger ved aktiv og passiv tobaksrygning bør vurderes og  

 offentliggøres med jævne mellemrum inden for rammerne af de  

 relevante fællesskabsprogrammer.
(22) Forholdene i medlemsstaterne er forskellige med  

 hensyn til de ingredienser og tilsætningsstoffer, der anvendes ved  

 fremstilling af tobaksvarer.
I en række medlemsstater findes der  

 hverken lovgivning eller frivillige aftaler om disse stoffer.
En række  

 medlemsstater, hvor der findes lovgivning eller frivillige aftaler herom,  

 modtager ingen oplysninger fra tobaksfabrikanterne om, hvor store  

 mængder ingredienser og tilsætningsstoffer der findes i bestemte  

 tobaksvarer opdelt pr. handelsnavn.
Der bør gennemføres en  

 indbyrdes tilnærmelse af foranstaltningerne på dette  

 område, således at gennemsigtigheden forbedres.
(23) Utilstrækkelige oplysninger og manglen på  

 toksikologiske data forhindrer myndighederne i medlemsstaterne i på en  

 hensigtsmæssig måde at vurdere tobaksprodukters toksicitet og den  

 fare, de udgør for forbrugernes sundhed.
Dette er ikke i  

 overensstemmelse med Fællesskabets forpligtelse til at sikre et  

 højt niveau for sundhedsbeskyttelse.
 (24) Medlemsstaterne bør kunne vedtage strengere  

 regler for tobaksvarer, når de finder det nødvendigt for at  

 beskytte folkesundheden, såfremt disse regler ikke er i modstrid med  

 reglerne i dette direktiv, og traktatens bestemmelser overholdes.
 (25) Indtil der kan opstilles en fælles  

 ingrediensliste som omhandlet i artikel 12, kan medlemsstaterne forbyde  

 brugen af ingredienser, der forstærker tobaksvarers vanedannende  

 egenskaber, eftersom brugen af sådanne ingredienser kan undergrave de i  

 dette direktiv fastsatte grænser for nikotinindholdet.
(26) Det er påvist, at tobaksvarer indeholder og  

 afgiver mange skadelige og kræftfremkaldende stoffer, der er  

 sundhedsfarlige, når de brændes.
I de seneste år er det  

 ligeledes påvist, at passiv rygning medfører risici navnlig for  

 fostre og spædbørn, og at den kan forårsage eller  

 forværre alvorlige luftvejssygdomme hos personer, der indånder  

 røgen.
I øvrigt er 80 % af nye rygere i Fællesskabet  

 under 18 år.
Der bør sikres størst mulig gennemsigtighed  

 i oplysningerne om varerne, samtidig med at det påses, at der på  

 passende måde tages hensyn til tobaksfabrikanternes  

 handelsmæssige og intellektuelle ejendomsret.
(27) Anvendelse på pakninger til tobaksvarer af  

 visse tekster som »lavt tjæreindhold«, »light«, »ultralight«, »mild«,  

 af navne, billeder og figurer og andre tegn kan vildlede forbrugeren til at  

 tro, at disse produkter er mindre skadelige, og give anledning til  

 forbrugsændringer.
Rygeadfærden og afhængighed, og ikke kun  

 indholdet af visse stoffer i tobaksvaren inden forbruget, er også  

 bestemmende for mængden af inhalerede stoffer.
Dette forhold  

 fremgår ikke af anvendelsen af sådanne udtryk og kan derfor  

 undergrave mærkningskravene i dette direktiv.
For at sikre, at det  

 indre marked fungerer korrekt, og henset til udviklingen med hensyn til  

 foreslåede internationale regler, bør der på  

 fællesskabsplan indføres forbud mod denne anvendelse, idet der  

 må gives tilstrækkelig tid til indførelse af denne  

 regel.
(28) Direktiv 89/622/EØF forbød  

 markedsføring af visse typer tobak, der indtages oralt.
Sverige er  

 ifølge artikel 151 i akten vedrørende Østrigs, Finlands  

 og Sveriges tiltrædelse undtaget fra nævnte direktivs  

 bestemmelser herom.
(29) De tekniske og videnskabelige fremskridt med hensyn  

 til tobaksvarer nødvendiggør en regelmæssig revision af  

 dette direktivs bestemmelser og gennemførelse i medlemsstaterne.
Til  

 dette formål bør der indføres en procedure, hvorefter  

 Kommissionen regelmæssigt udarbejder rapporter på grundlag af  

 videnskabelige og tekniske oplysninger.
I den sammenhæng bør  

 visse oplysninger undersøges med særlig opmærksomhed.
 (30) Med hensyn til fastsættelsen af  

 maksimumsindholdet bør det navnlig undersøges, om det er  

 hensigtsmæssigt på et senere tidspunkt yderligere at  

 nedsætte de fastsatte værdier, hvilken sammenhæng - hvis  

 nogen - der er mellem disse værdier, samt om sådanne standarder  

 bør udvikles for andre produkter end cigaretter, herunder navnlig for  

 rulletobak.
 (31) For så vidt angår andre tobaksvarer end  

 cigaretter er det nødvendigt, at der udvikles standarder og  

 målemetoder på fællesskabsplan, og Kommissionen bør  

 anmodes om at forelægge passende forslag herom.
 (32) Med hensyn til andre ingredienser, herunder  

 tilsætningsstoffer, bør det overvejes at opstille en  

 fælles liste med henblik på senere harmonisering.
 (33) På grund af omfanget af det indre marked for  

 tobaksvarer og den voksende tendens hos tobaksfabrikanterne til at samle  

 produktionen i hele Fællesskabet på nogle få  

 produktionsanlæg i medlemsstaterne er der behov for lovgivning på  

 fællesskabsplan snarere end på nationalt plan for at opnå  

 et velfungerende indre marked for tobaksvarer.
 (34) Kommissionen forelægger i 2002  

 Europa-Parlamentet og Rådet en rapport om, hvorledes den fælles  

 markedsordning for råtobak fungerer9) .  

 Kommissionen har tilkendegivet, at denne rapport også vil behandle  

 spørgsmålet om medtagelse af hensynet til folkesundheden,  

 herunder de i dette direktiv fastlagte standarder, i andre  

 fællesskabspolitikker, jf. traktatens artikel 152.
 (35) For så vidt angår gennemførelsen  

 af dette direktiv bør der fastsættes tidsfrister, som dels  

 åbner mulighed for så effektivt som muligt at fuldføre den  

 omlægning, der blev påbegyndt ved direktiv 90/239/EØF,  

 dels gør det muligt for forbrugere og fabrikanter at tilpasse sig til  

 produkter med lavere tjære-, nikotin- og kulilteindhold.
 (36) De nødvendige foranstaltninger til  

 gennemførelse af dette direktiv bør vedtages i overensstemmelse  

 med Rådets afgørelse 1999/468/EF af 28. juni 1999 om  

 fastsættelse af de nærmere vilkår for udøvelsen af  

 de gennemførelsesbeføjelser, der tillægges Kommissionen10) .
(37) Dette direktiv bør ikke berøre  

 medlemsstaternes forpligtelser med hensyn til gennemførelse og  

 anvendelse af de i bilag II anførte direktiver - UDSTEDT FØLGENDE DIREKTIV:
Artikel 1 Formål Dette direktiv har til formål at tilnærme  

 medlemsstaternes love og administrative bestemmelser om maksimalt tilladt  

 indhold af tjære, nikotin og kulilte i cigaretter og om advarsler om  

 sundhedsrisici og andre angivelser på tobaksvarepakker samt om visse  

 foranstaltninger vedrørende ingredienser i og betegnelser for  

 tobaksvarer, idet der tages udgangspunkt i et højt  

 sundhedsbeskyttelsesniveau.
Artikel 2 Definitioner I dette direktiv forstås ved:
1)	»tobaksvarer«: varer, der er bestemt til at ryges, indsnuses, suttes  

 eller tygges, hvis de, også kun delvis, er fremstillet af tobak, uanset  

 om den er genetisk modificeret 2)	»tjære«: nikotinfri anhydrid kondensat af ufiltreret  

 røg 3)	»nikotin«: nikotinalkaloider 4)	»tobak, som indtages oralt«: varer, der er bestemt til oral  

 indtagelse, med undtagelse af varer bestemt til at ryges eller tygges, og som  

 helt eller delvis består af tobak i form af pulver eller fine partikler  

 eller enhver kombination af disse former - navnlig varer i portionsbreve  

 eller porøse breve - eller i en form, der minder om et  

 levnedsmiddel 5)	»ingrediens«: alle stoffer eller alle bestanddele, undtagen  

 tobaksblade eller andre naturlige eller uforarbejdede tobaksplantedele, der  

 anvendes ved fremstilling eller tilberedning af tobaksvarer, og som genfindes  

 i det endelige produkt i uændret eller ændret form, herunder  

 papir, filter, blæk og klæbemiddel.
Artikel 3 Grænseværdier for maksimalt indhold af  

 tjære, nikotin og kulilte i cigaretter 1. Fra 1. januar 2004 må cigaretter, der  

 overgår til fri omsætning, markedsføres eller fremstilles  

 i medlemsstaterne, ikke indeholde mere end -	10 mg tjære pr. cigaret -	1 mg nikotin pr. cigaret -	10 mg kulilte pr. cigaret.
 2. Som en undtagelse fra datoen i stk. 1 kan  

 medlemsstaterne for så vidt angår cigaretter, der fremstilles i,  

 men eksporteres til lande uden for Det Europæiske Fællesskab,  

 anvende de i denne artikel fastlagte grænseværdier for indhold  

 fra 1. januar 2005, men skal under alle omstændigheder anvende dem  

 senest fra 1. januar 2007.
 3. For Den Hellenske Republik gælder det som en  

 midlertidig undtagelse, at den i stk. 1 omhandlede ikrafttrædelsesdato  

 for så vidt angår det maksimale tjæreindhold i cigaretter,  

 som fremstilles og markedsføres inden for landets grænser, er 1.  

 januar 2007.
Artikel 4 Målemetoder 1. Indholdet af tjære, nikotin og kulilte i  

 cigaretter måles efter ISO-standarderne 4387 (tjære), 10315  

 (nikotin) og 8454 (kulilte).
 Nøjagtigheden af de angivelser vedrørende  

 tjære og nikotin, der står anført på  

 cigaretpakkerne, kontrolleres ved hjælp af ISO-standard 8243.
 2. De prøver, der er omhandlet i stk. 1,  

 udføres eller kontrolleres af prøvningslaboratorier, som er  

 godkendt af medlemsstaternes kompetente myndigheder og overvåges af  

 disse.
 Medlemsstaterne meddeler Kommissionen listen over  

 godkendte laboratorier senest den 30. september 2002, samt enhver  

 ændring heraf, idet de præciserer, hvilke kriterier der er lagt  

 til grund for godkendelsen, samt hvilke midler der anvendes til  

 overvågning af dem.
3. Medlemsstaterne kan endvidere kræve, at  

 tobaksfabrikanter eller -importører udfører enhver anden  

 prøve, som de kompetente nationale myndigheder fastsætter, med  

 henblik på at vurdere indholdet af andre stoffer, der afgives af deres  

 tobaksvarer, opdelt pr. handelsnavn og type og disse stoffers  

 sundhedsmæssige virkning, bl.a. under hensyntagen til deres  

 vanedannende virkning.
Medlemsstaterne kan desuden kræve, at  

 sådanne prøver udføres eller kontrolleres i godkendte  

 prøvningslaboratorier, jf. stk. 2.
4. Resultaterne af prøver, der udføres i  

 henhold til stk. 3, forelægges årligt de relevante nationale  

 myndigheder.
Medlemsstaterne kan fastsætte længere intervaller  

 mellem meddelelserne af resultaterne af prøverne, når  

 varespecifikationerne ikke er ændret.
Medlemsstaterne skal underrettes  

 om ændringer i sådanne varespecifikationer.
 Medlemsstaterne sørger på enhver relevant  

 måde for formidling af de oplysninger, som er meddelt i medfør  

 af denne artikel, for at underrette forbrugerne, idet der dog skal tages  

 hensyn til oplysninger, der udgør en produktionshemmelighed.
 5. Medlemsstaterne sender hvert år Kommissionen de  

 data og oplysninger, der indgives i medfør af denne artikel;  

 Kommissionen tager hensyn til oplysningerne ved udarbejdelsen af den i  

 artikel 11 omhandlede rapport.
Artikel 5 Mærkning 1. Cigaretters indhold af tjære, nikotin og kulilte  

 målt i overensstemmelse med artikel 4 skal være påtrykt den  

 ene side af cigaretpakkerne på det eller de officielle sprog i den  

 medlemsstat, hvor varen markedsføres, således at mindst 10 % af  

 den pågældende flade er dækket.
 Denne procentsats forhøjes til 12 % i medlemsstater  

 med to officielle sprog og til 15 % i medlemsstater med tre officielle  

 sprog.
 2. Alle tobaksvarepakker - undtagen pakninger til tobak,  

 der indtages oralt, og anden røgfri tobak - skal være forsynet  

 med følgende advarsler:
 a)	Generelle advarsler:
1.	»Rygning dræber/Rygning kan dræbe« eller 2.	»Rygning er yderst skadelig for dig og dine omgivelser«.
Ovennævnte generelle advarsler skal alternere,  

 således at det sikres, at de påtrykkes regelmæssigt.  

 Advarslen trykkes på den mest synlige af pakkens sider og på  

 eventuel ydre emballage, undtagen gennemsigtig yderemballage, der anvendes  

 ved detailsalg af varen, og b)	en supplerende advarsel fra listen i bilag I.
 Ovennævnte supplerende advarsler skal alternere,  

 således at det sikres, at de påtrykkes regelmæssigt.
 Denne advarsel trykkes på pakkens anden lige  

 så synlige side og på eventuel ydre emballage, undtagen  

 gennemsigtig yderemballage, der anvendes ved detailsalg af varen.
 Medlemsstaterne kan fastsætte, hvor advarslerne skal  

 anbringes på de pågældende flader, for at sproglige krav  

 kan imødekommes.
 3. Kommissionen skal snarest muligt og under alle  

 omstændigheder senest den 31. december 2002 efter proceduren i artikel  

 10, stk. 2, vedtage regler for brugen af farvefotografier eller andre  

 illustrationer for at vise og forklare de sundhedsmæssige følger  

 af rygning med henblik på at sikre, at det indre markeds bestemmelser  

 ikke undermineres.
 Hvis medlemsstaterne kræver yderligere advarsler i  

 form af farvefotografier eller andre illustrationer, skal disse være i  

 overensstemmelse med de regler, der er nævnt i første  

 afsnit.
 4. Tobak, der indtages oralt, for så vidt det  

 må markedsføres i henhold til artikel 8, og røgfri tobak  

 skal være forsynet med følgende advarsel: »Denne tobaksvare kan  

 være sundhedsskadelig og er vanedannende«.
 Advarslen trykkes på den mest synlige af pakkens  

 sider og på eventuel ydre emballage, undtagen gennemsigtig  

 yderemballage, der anvendes ved detailsalg af varen.
 Medlemsstaterne kan fastsætte, hvor advarslen skal  

 anbringes på denne flade, for at sproglige krav kan  

 imødekommes.
5. Den generelle advarsel, der er nævnt i stk. 2,  

 litra a), og advarslen vedrørende røgfri tobak og tobak, der  

 indtages oralt, der er nævnt i stk. 4, skal dække mindst 30 % af  

 ydersiden af den pågældende flade af den tobakspakke, den er  

 påtrykt.
Denne procentsats forhøjes til 32 % i medlemsstater med  

 to officielle sprog og til 35 % i medlemsstater med tre officielle sprog.
Den  

 supplerende advarsel, der er nævnt i stk. 2, litra b), skal dække  

 mindst 40 % af ydersiden af den pågældende flade af den  

 tobakspakke, den er påtrykt.
Denne procentsats forhøjes til 45 %  

 i medlemsstater med to officielle sprog og til 50 % i medlemsstater med tre  

 officielle sprog.
På pakker bestemt til andre produkter end  

 cigaretter, hvis mest synlige overflade er større end 75  

 cm2, skal den i stk. 2 omhandlede advarsel dække mindst 22,5  

 cm2 af hver overflade.
Dette areal forhøjes til 24  

 cm2 i medlemsstater med to officielle sprog og til 26,25  

 cm2 i medlemsstater med tre officielle sprog.
 6. De advarsler og indholdsoplysninger, der skal angives  

 ifølge denne artikel, anføres således:
a)	trykt med sort, fed skrift i skrifttypen Helvetica på hvid  

 baggrund.
For at sproglige krav kan imødekommes, kan medlemsstaterne  

 selv fastsætte skrifttypens punktstørrelse, under  

 forudsætning af at den skriftstørrelse, der fastsættes i  

 deres lovgivning, sikrer, at den størst mulige andel af det  

 område, der er forbeholdt den pågældende tekst, bliver  

 udfyldt b)	med små bogstaver, undtagen tekstens begyndelsesbogstav, og  

 når det er krævet af grammatiske grunde c)	centreret på det område, hvor den pågældende  

 tekst skal trykkes, parallelt med pakkens overkant d)	for så vidt angår andre varer end de i stk. 4  

 omhandlede, omkranset af en sort kant, der er mindst 3 mm og højst 4  

 mm bred, og som på ingen måde forstyrrer den  

 pågældende advarsel eller information e)	på det eller de officielle sprog i den medlemsstat, hvor varen  

 markedsføres.
7. Det er forbudt at trykke de tekster, der kræves i  

 henhold til denne artikel, på pakkernes banderole.
Teksterne skal  

 trykkes på en sådan måde, at de ikke kan fjernes eller  

 slettes, og de må under ingen omstændigheder skjules,  

 tildækkes eller brydes af andre påskrifter eller billeder eller  

 ved åbning af pakken.
Ved andre tobaksvarer end cigaretter kan  

 teksterne anbringes ved hjælp af selvklæbende mærkater,  

 forudsat at disse mærkater ikke kan fjernes.
 8. Medlemstaterne kan fastsætte, at der i  

 forbindelse med de i stk. 2 og 4 anførte advarsler uden for rammen med  

 advarslen skal oplyses om, hvilken myndighed den hidrører fra.
 9. For at sikre, at varerne kan identificeres og spores,  

 skal tobaksvaren mærkes på passende måde ved  

 anførelse af batchnummer eller tilsvarende på de enkelte pakker,  

 således at sted og tidspunkt for fremstillingen kan fastslås.
 De tekniske gennemførelsesforanstaltninger til  

 denne bestemmelse vedtages efter proceduren i artikel 10, stk. 2.
Artikel 6 Yderligere vareoplysninger 1. Medlemsstaterne anmoder alle tobaksfabrikanter og  

 -importører om at indgive en liste over alle de ingredienser - og  

 mængden heraf - som anvendes ved fremstillingen af deres tobaksvarer,  

 opdelt pr. handelsnavn og type.
Listen skal ledsages af en erklæring om, hvorfor de  

 pågældende ingredienser indgår i disse tobaksvarer.
Den  

 skal oplyse om ingrediensernes funktion og kategori.
Listen skal også  

 indeholde alle de toksikologiske oplysninger, producenten eller  

 importøren har til rådighed om disse ingredienser, før og  

 efter forbrændingen, alt efter hvad der er relevant, med særlig  

 henvisning til deres sundhedsmæssige virkning, blandt andet med hensyn  

 til alle de risici for afhængighed, de indebærer.
Alle de  

 ingredienser, der indgår i den pågældende tobaksvare, skal  

 opføres på listen i rækkefølge efter faldende  

 vægt.
 De oplysninger der er nævnt i første afsnit  

 indgives en gang om året, første gang senest den 31. december  

 2002.
2. Medlemsstaterne sørger på enhver relevant  

 måde for formidling af de oplysninger, der er meddelt i medfør  

 af denne artikel, med henblik på underretning af forbrugerne.
Der skal  

 dog tages behørigt hensyn til beskyttelse af oplysninger om specifikke  

 produktformler, som udgør en produktionshemmelighed.
 3. Medlemsstaterne sikrer, at ingredienslisten for hver  

 vare, med angivelse af tjære-, nikotin- og kulilteindholdet,  

 offentliggøres.
 4. Medlemsstaterne sender hvert år Kommissionen de  

 data og oplysninger, der indgives i medfør af denne artikel.  

 Kommissionen tager hensyn til oplysningerne ved udarbejdelsen af den i  

 artikel 11 omhandlede rapport.
Artikel 7 Varebetegnelser Med virkning fra 30. september 2003, og med forbehold af  

 artikel 5, stk. 1, må tekst, navne, varemærker, billeder og  

 figurer eller andre tegn, der antyder, at en bestemt tobaksvare er mindre  

 skadelig end andre, ikke anvendes på tobaksvarers indpakning.
Artikel 8 Tobak, der indtages oralt Medlemsstaterne forbyder markedsføring af tobak,  

 som indtages oralt, jf. dog artikel 151 i akten vedrørende  

 Østrigs, Finlands og Sveriges tiltrædelse.
Artikel 9 Tilpasningsforanstaltninger Kommissionen ajourfører efter proceduren i artikel  

 10, stk. 2, under hensyn til den videnskabelige og tekniske  

 udvikling:
a)	de i artikel 4 anførte målemetoder og definitionerne i  

 tilknytning hertil b)	de advarsler om sundhedsrisici på tobaksvarepakker, der er  

 anført i bilag I, og hvor ofte de skal alternere c)	mærkning af tobaksvarer med henblik på identificering og  

 sporing.
Artikel 10 Forskriftsprocedure 1. Kommissionen bistås af et udvalg.
 2. Når der henvises til dette stykke, anvendes  

 artikel 5 og 7 i afgørelse 1999/468/EF, jf. dennes artikel 8.
 Fristen i artikel 5, stk. 6, i afgørelse  

 1999/468/EF fastsættes til tre måneder.
 3. Udvalget vedtager selv sin forretningsorden.
Artikel 11 Rapport Senest den 31. december 2004 og derefter hvert andet  

 år skal Kommissionen forelægge Europa-Parlamentet, Rådet og  

 Det Økonomiske og Sociale Udvalg en rapport om anvendelsen af dette  

 direktiv.
 Med henblik på udarbejdelse af den i stk. 1  

 nævnte rapport bistås Kommissionen af videnskabelige og tekniske  

 eksperter for at kunne råde over alle de fornødne  

 oplysninger.
 Ved forelæggelsen af den første rapport  

 fremhæver Kommissionen især de elementer, der bør  

 revideres eller udbygges som følge af den videnskabelige og tekniske  

 udvikling, herunder udviklingen af internationalt godkendte regler og  

 standarder for produkter, idet den navnlig er opmærksom  

 på:
-	muligheden for yderligere nedsættelse af de  

 maksimumsindholdsmængder, der er fastsat i artikel 3, stk. 1 -	eventuelle forbindelser mellem disse mængder -	forbedringer af sundhedsadvarsler for så vidt angår  

 størrelse, placering og ordlyd -	nye videnskabelige og tekniske oplysninger om mærkning og  

 påtrykning af fotografier eller andre illustrationer på  

 cigaretpakker med henblik på at vise og forklare rygningens  

 sundhedsmæssige følger -	metoder til en mere realistisk bedømmelse og regulering af den  

 toksiske påvirkning og skadevirkningerne heraf -	vurdering af de vanedannende virkninger af de ingredienser, som  

 fremmer afhængigheden -	vurdering af tobaksvarer, som måske har potentiale til at  

 mindske skadevirkningerne -	udvikling af standardiserede prøvningsmetoder til  

 bedømmelse af indholdet af andre bestanddele i cigaretrøg end  

 tjære, nikotin og kulilte -	toksikologiske data, som fabrikanterne skal oplyse om ingredienser,  

 og måden, hvorpå de skal prøves med henblik på at  

 sætte de offentlige sundhedsmyndigheder i stand til at vurdere deres  

 anvendelse -	udarbejdelsen af standarder vedrørende andre varer end  

 cigaretter, navnlig rulletobak.
 Rapporten skal ligeledes undersøge forbindelsen  

 mellem kravene om mærkning i artikel 5 og forbrugeradfærd.  

 Rapporten skal ledsages af de forslag til ændring af dette direktiv,  

 som Kommissionen skønner nødvendige, med henblik på at  

 tilpasse det til udviklingen inden for tobaksvarer, i det omfang det er  

 nødvendigt for det indre markeds gennemførelse og funktion, og  

 under hensyntagen til enhver ny udvikling baseret på videnskabelige  

 kendsgerninger og udviklingen inden for internationalt vedtagne  

 varestandarder.
Artikel 12 Fælles ingrediensliste Som led i den første rapport, der er nævnt i  

 artikel 11, opfordres Kommissionen af hensyn til det indre markeds funktion  

 til senest den 31. december 2004 på grundlag af de i artikel 6  

 omhandlede oplysninger at forelægge et forslag til en fælles  

 liste over tilladte ingredienser i tobaksvarer, bl.a. under hensyn til den  

 risiko for afhængighed, de indebærer.
Artikel 13 Import, salg og forbrug af tobaksvarer 1. Medlemsstaterne må ikke af grunde, der  

 vedrører begrænsning af tjære-, nikotin- eller  

 kulilteindholdet i cigaretter, advarsler om sundhedsrisici eller andre krav i  

 dette direktiv, forbyde eller begrænse import, salg eller forbrug af  

 tobaksvarer, der er i overensstemmelse med dette direktiv, med undtagelse af  

 foranstaltninger til efterprøvelse af oplysninger, der er meddelt i  

 medfør af artikel 4.
 2. Dette direktiv berører ikke medlemsstaternes  

 mulighed for, under overholdelse af traktaten, at bibeholde eller  

 fastsætte strengere bestemmelser om produktion, import, salg og forbrug  

 af tobaksvarer, som de finder nødvendige for at beskytte befolkningens  

 sundhed, for så vidt disse bestemmelser ikke strider mod de  

 bestemmelser, der er fastsat i dette direktiv.
 3. Indtil der er udarbejdet en fælles  

 ingrediensliste som omhandlet i artikel 12, kan medlemsstaterne navnlig  

 forbyde brugen af ingredienser, der forstærker tobaksvarernes  

 vanedannende egenskaber.
Artikel 14 Gennemførelse 1. Medlemsstaterne sætter de nødvendige love  

 og administrative bestemmelser i kraft for at efterkomme dette direktiv  

 senest den 30. september 2002, jf. dog artikel 15. De underretter straks  

 Kommissionen herom.
Disse love og administrative bestemmelser skal ved  

 vedtagelsen indeholde en henvisning til dette direktiv eller skal ved  

 offentliggørelsen ledsages af en sådan henvisning.
De  

 nærmere regler for henvisningen fastsættes af  

 medlemsstaterne.
 2. Produkter, der ikke er i overensstemmelse med dette  

 direktiv, kan markedsføres i endnu et år efter den i stk. 1  

 nævnte dato.
 3. Som en undtagelse fra stk. 2 kan andre produkter end  

 cigaretter, der ikke er i overensstemmelse med dette direktiv,  

 markedsføres i endnu to år efter den i stk. 1 nævnte  

 dato.
 4. Medlemsstaterne meddeler Kommissionen de nationale  

 retsforskrifter, som de udsteder på det område, der er omfattet  

 af dette direktiv.
Artikel 15 Ophævelse Direktiv 89/622/EØF og 90/239/EØF  

 ophæves, uden at dette berører medlemsstaternes forpligtelser  

 vedrørende de frister for gennemførelse og anvendelse af  

 direktiverne, der er anført i bilag II.
 Henvisninger til de ophævede direktiver skal  

 forstås som henvisninger til nærværende direktiv og  

 læses efter sammenligningsskemaet i bilag III.
Artikel 16 Ikrafttræden Dette direktiv træder i kraft på dagen for  

 offentliggørelsen i De Europæiske Fællesskabers  

 Tidende.
Artikel 17 Adressater Dette direktiv er rettet til medlemsstaterne.
 Udfærdiget i Luxembourg, den 5. juni 2001.
På Europa-Parlamentets vegne N.
Fontaine Formand På Rådets vegne L.
Enqvist Formand BILAG I Liste over supplerende advarsler  

  

 (jf. artikel 5, stk. 2, litra b)) 1.	Rygning nedsætter levealderen 2.	Rygning medfører åreforkalkning og forårsager  

 hjerteanfald og slagtilfælde 3.	Rygning forårsager dødelig lungekræft 4.	Hvis du er gravid, skader rygning dit barns sundhed 5.	Beskyt børn mod tobaksrøg - de har ret til selv at  

 vælge 6.	Din læge eller din apoteker kan hjælpe dig med at holde  

 op med at ryge 7.	Rygning er stærkt vanedannende: lad være med at  

 begynde 8.	Hold op med at ryge, hvis du vil nedsætte risikoen for  

 dødelige hjerte- og lungesygdomme 9.	Rygning kan medføre en langsom og smertefuld død 10.	Få hjælp til at holde op med at ryge:  

 (telefonnummer/postadresse/internetadresse/spørg din læge/din  

 apoteker) 11.	Rygning kan nedsætte blodgennemstrømningen og  

 medfører impotens 12.	Rygning ælder huden 13.	Rygning kan beskadige sæden og nedsætter  

 frugtbarheden 14.	Røg indeholder benzen, nitrosaminer, formaldehyd og  

 cyanbrinte BILAG II Frister for gennemførelse og for anvendelse af de  

 ophævede direktiver  

  

 (jf. artikel 15) Direktiv Frister for gennemførelse Frister for anvendelse 89/622/EØF (EFT L 359 af 8.12.1989, s. 1) 1. juli 1990 31. december 1991 31. december 1992 31. december 1993 90/239/EØF (EFT L 137 af 30.5.1990, s. 36) 18. november 1991 31. december 19921) 31. december 19971) 31. december 19922) 31. december 19982) 31. december 20002) 31. december 20062) 92/41/EØF (EFT L 158 af 11.6.1992, s. 30) 1. juli 1992 1. juli 1992 1. januar 1994 31. december 1994 1)	For alle medlemsstater undtagen Grækenland.
 2)	Undtagelse, der kun gælder for Grækenland.
BILAG III SAMMENLIGNINGSSKEMA Dette direktiv Direktiv 89/622/EØF,  

 som ændret ved direktiv 92/41/EØF Direktiv 90/239/EØF Artikel 1 Artikel 1 Artikel 1 Artikel 2, nr. 1, 2 og 3 Artikel 2, nr. 1, 2 og 3 Artikel 2, stk.1 Artikel 2, nr. 4 Artikel 2, stk. 4 Artikel 2, nr. 5 Artikel 3, stk. 1 Artikel 2, stk. 2 Artikel 3, stk. 3 Artikel 2, stk. 3 Artikel 4, stk. 1, første afsnit Artikel 3, stk. 1 Artikel 3 og 4 Artikel 4, stk. 1, andet afsnit Artikel 3, stk. 2 Artikel 4, stk. 2-5 Artikel 5, stk. 1 Artikel 3, stk. 3 Artikel 5, stk. 2, første afsnit Artikel 4, stk. 1 Artikel 5, stk. 2, første afsnit, litra a) Bilag I Artikel 5, stk. 2, første afsnit, litra b) Artikel 4, stk. 2a, litra a) Artikel 5, stk. 2, andet afsnit Artikel 5, stk. 4 Artikel 5, stk. 5, første afsnit Artikel 4, stk. 4 Artikel 5, stk. 5, første afsnit Artikel 4, stk. 4 Artikel 5, stk. 6 Artikel 5, stk. 7 Artikel 4, stk. 5 Artikel 5, stk. 8 Artikel 5, stk. 9 Artikel 6 Artikel 7 Artikel 8 Artikel 8 a Artikel 9 Artikel 10 Artikel 11 Artikel 12 Artikel 13, stk. 1 Artikel 8, stk. 1 Artikel 7, stk. 1 Artikel 13, stk. 2 Artikel 8, stk. 2 Artikel 7, stk. 2 Artikel 14, stk. 1 Artikel 9, stk. 1 Artikel 8, stk. 1 Artikel 14, stk. 2 Artikel 9, stk. 2 Artikel 8, stk. 2 Artikel 14, stk. 3 Artikel 9, stk. 1 Artikel 8, stk. 3 Artikel 15 Artikel 16 Artikel 17 Artikel 10 Artikel 9 Bilag I Bilag I Bilag II Bilag III 2)   EFT C 150 E af 30.5.2000, s. 43, og  

 EFT C 337 af 28.11.2000, s. 177.
 3)   EFT C 140 af 18.5.2000, s. 24.
 4)   EFT C 226 af 8.8.2000, s. 5.
 5)   Europa-Parlamentets udtalelse af  

 14.6.2000 (EFT C 67 af 1.3.2001, s. 150), Rådets fælles holdning  

 af 31.7.2000 (EFT C 300 af 20.10.2000, s. 49) og Europa-Parlamentets  

 afgørelse af 13.12.2000 (endnu ikke offentliggjort i EFT),  

 Europa-Parlamentets afgørelse af 15.5.2001 og Rådets  

 afgørelse af 14.5.2001.
 6)   EFT L 359 af 8.12.1989, s. 1.
 7)   EFT L 158 af 11.6.1992, s. 30.
 8)   EFT L 137 af 30.5.1990, s. 36.
 9)   Artikel 26 i Rådets forordning  

 (EØF) nr. 2075/92 af 30.6.1992 om den fælles markedsordning for  

 råtobak (EFT L 215 af 30.7.1992, s. 70), som ændret ved  

 forordning (EF) nr. 1636/98 af 20.7.1998 (EFT L 210 af 28.7.1998, s. 23).
 10)   EFT L 184 af  

 17.7.1999, s. 23.
1)   Lovforslaget indeholder bestemmelser,  

 der gennemfører dele af Europa-Parlamentets og Rådets direktiv  

 2001/37/EF af 5. juni 2001 om indbyrdes tilnærmelse af medlemsstaternes  

 love og administrative bestemmelser om fremstilling, præsentation og  

 salg af tobaksvarer (EF-Tidende  2001 nr.
L 194 side 26).
