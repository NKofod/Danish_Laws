Lov om Statshaverne Vi Frederik den Syvende, af Guds Naade Konge til Danmark,  

 o.s.v., Gjøre vitterligt: Rigsdagen har vedtaget og Vi ved vort  

 samtykke stadfæstet følgende Lov:
 § 1. De til Rosenborg, Frederiksberg,  

 Frederiksborg og Fredensborg Slotte, samt Odense Palais hørende Haver,  

 saavelsom de til Frederiksborg og Fredensborg Slotte hørende  

 Skovindhegninger skulle fremdeles vedligeholdes som Statseiendomme.
 § 2. Angaaende de af ovenmeldte Haver, der  

 overtages af Civillisten eller appanagerede Personer, fastsættes det  

 Fornødne ved Overdragelsesvilkaarene.
 § 3. Frederiksberg og Fredensborg Driveri- og  

 Oeconomihaver blive indtil videre fremdeles at bortforpagte; ligeledes  

 Frugttræplanteskolen ved Frederiksberg.
 § 4. Af Kongen udnævnes en Gartner ved de  

 offentlige Lysthaver, navnlig Rosenborg, Frederiksberg og Fredensborg, og en  

 Gartner ved Rosenborg Driverihave.
 For at erholde en af disse Ansættelser udfordres, at Vedkommende har  

 underkastet sig enten den forhen anordnede Kunstgartnerexamen, eller med 1ste  

 Characteer har bestaaet Gartnerexamen, og, hvad Lysthaverne angaaer, tillige  

 den særskilte Examen i Landskabsgartneri.
 Enhver af foranførte gartnere er forpligtet til uden særligt  

 Vederlag at modtage Gartner-Elever til Veiledning og Underviisning, ogsaa i  

 de Enhvers specielle Fag vedrørende theoretiske Dele af  

 Gartnerkunsten, samt at deeltage i Prøvelse af Gartnere, Alt efter  

 Indenrigsministeriets nærmere Bestemmelse.
Gartnernes Gage fastsættes til 1000 Rbd. for hver, hvorhos Gartneren  

 ved Lysthaverne istedetfor Diæter og som Godtgjørelse for  

 Befordringsudgifter erholder 300 Rbd. aarlig.
Desuden tillægges enhver  

 af dem fri Bolig og den fornødne Jord til Dyrkning af Havesager til  

 Huusholdningsbrug.
 De fortiden ansatte Gartnere, som hidtil have været bedre  

 lønnede, erholde som personligt Tillæg Forskjellen imellem Gagen  

 efter nærværende Lov og deres tidligere Lønning.
 § 5. De Træer, der aarligen kunne skoves i  

 de offentlige Lysthaver og Skovanlægene ved Frederiksborg Slotshave,  

 saavelsom det Græs, der i samme kan slaaes, bortsælges efter  

 Omstændighederne enten ved Auktion eller underhaanden, og  

 Nettoindtægten deraf indbetales i Statskassen.
 § 6. Saalænge Rosenborg Driverihave  

 overtages af Civillisten, bliver dertil af Statskassen at udrede et aarligt  

 Tilskud af 7000 Rbd., imod at Civillisten afholder den derved ansatte  

 Gartners gage, samt Udgifterne ved de for 4 Gartnerelever oprettede  

 Fripladse.
§ 7. Ved hver af de ovennævnte Lysthaver  

 antages en Opsynsmand, der har at paasee Ordens Overholdelse, at føre  

 Tilsyn med solgte Effecters Udlevering og at udføre, hvad der  

 iøvrigt af vedkommende Gartner i Havens Anliggender maate  

 paalægges ham.
Opsynsmændene antages paa Opsigelse og  

 tillægges hver, foruden fri Bolig, en aarlig Løn af 100 Rbd.  

 Forsaavidt de desuden udføre personligt Arbeide, tilkommer der dem  

 Dagløn.
 § 8. Saavel Gartnernes som Opsynsmændenes  

 Boliger overleveres Brugerne ved en lovlig Synsforretning, og have disse  

 herefter selv at bekoste den indvendige Vedligeholdelse.
 Hvorefter alle Vedkommende sig have at rette.
