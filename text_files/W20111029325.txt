Offererstatningsloven § 1  nævnets stillingtagen til, om skaden skyldes en straffelovsovertrædelse, nævnets j.nr. 11-520-18629 Ansøger, en 7-årig dreng, sparkede til en flaske.
Da han løb hen for at samle flasken op, eksploderede indholdet i ansigtet på ham.
Ifølge en konklusion fra Teknologisk Institut var der tale om afløbsrens eller et andet tilsvarende basisk produkt i flasken.
 Ansøger, der ikke pådrog sig varigt mén eller en længere sygeperiode, søgte om godtgørelse for svie og smerte samt evt. for vansir.
Nævnet afslog ansøgningen.
Det blev ikke fundet tilstrækkeligt godtgjort, at flasken blev anbragt med forsæt til at volde nærliggende fare for ansøger.
