I henhold til § 20 i lov nr. 379 af 13. juni 1990 om kommunal beskæftigelsesindsats fastsættes:
 § 1.  Tilskuddet til kommunerne til bekæmpelse af  

 arbejdsløsheden fordeles for tilskudsåret 1991 efter antal helårsdeltagere i  

 1989 i beskæftigelses- og uddannelsesordninger i medfør af:
 § 2.  Kommunerne indberetter antal helårsdeltagere i  

 de af § 1, stk. 1 omfattede beskæftigelses- og uddannelsesordninger i 1989  

 til Indenrigsministeriet senest den 31. august 1990.
 Stk. 2.  Indberetning af antal helårsdeltagere i 1989  

 forsynet med revisionspåtegning af kommunens revision indsendes senest den  

 15. november 1990.
 Stk. 3.  Indberetningen sker efter retningslinier og  

 skemamateriale udarbejdet af Indenrigsministeriet.
 § 3.  På grundlag af kommunernes indberetning efter §  

 2, stk. 1, fastsætter Indenrigsministeriet størrelsen af de foreløbigt  

 opgjorte tilskud for 1991.
 Stk. 2.  Det endelige tilskud for 1991 fastsættes på  

 grundlag af kommunernes indberetning efter § 2, stk. 2.
 § 4.  Tilskuddet efter § 3, stk. 2 afregnes i  

 forbindelse med de månedlige forskudsudbetalinger fra Told- og  

 Skattestyrelsen af kommunal indkomstskat m.v.
 § 5.  Bekendtgørelsen træder i kraft den 28. august  

 1990.
