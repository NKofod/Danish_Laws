Bekendtgørelse om VækstFondens  

 virke I medfør af § 4 i lov om VækstFonden, jf.  

 lovbekendtgørelse nr. 672 af 11. juli 2000 fastsættes:
Formål § 1. VækstFonden er en offentlig  

 erhvervsfremmeinstitution, der har til formål at styrke erhvervslivets  

 udviklingspotentiale gennem medfinansiering af:
1)	Risikobetonede og perspektivrige udviklingsprojekter i små og  

 mellemstore virksomheder.
Udviklingsprojekterne kan være inden for  

 områderne markedsudvikling og forskning og udvikling af produkter,  

 produktionsmetoder eller serviceydelser.
 2)	Udviklingsselskaber og innovationsfonde, der investerer i små  

 og uafhængige virksomheder, der igangsætter  

 udviklingsprojekter.
 3)	Pengeinstitutters udlån til udviklingsaktiviteter i mindre  

 virksomheder inden for innovation, markeds- og  

 organisationsudvikling.
Udviklingsprojekter § 2. Formålet med medfinansieringen af  

 forsknings- og udviklingsprojekter er at fremme udviklingen af nye produkter,  

 produktionsmetoder og serviceydelser i små og mellemstore virksomheder.  

 Ved små og mellemstore virksomheder forstås virksomheder, som er  

 omfattet af Europa-Kommissionens definition af små og mellemstore  

 virksomheder i Kommissionens henstilling af 3. april 1996. Små og  

 mellemstore virksomheder (SMV) er virksomheder, der har under 250 ansatte og  

 enten en årlig omsætning på ikke over 40 mio. euro eller en  

 årlig samlet balance på ikke over 27 mio. euro.
Endvidere skal  

 virksomhederne opfylde følgende uafhængighedskriterium: En  

 enkelt virksomhed eller flere virksomheder i fællesskab, der ikke  

 opfylder kriterierne for en SMV, må ikke besidde 25 pct. eller derover  

 af kapitalen eller stemmerettighederne.
Denne tærskel kan overskrides i  

 følgende to tilfælde:
 1)	Hvis virksomheden ejes af offentlige investeringsselskaber,  

 ventureselskaber eller institutionelle investorer, forudsat at de hverken  

 kontrollerer virksomheden individuelt eller i fællesskab.
 2)	Hvis kapitalen er spredt på en sådan måde, at det  

 ikke er muligt at afgøre, hvem der ejer den, og virksomheden  

 erklærer, at den med rette kan antage, at en enkelt virksomhed eller  

 flere virksomheder i fællesskab, der ikke opfylder definitionen  

 på en SMV ikke ejer 25 pct. eller derover af den.
Stk. 2. Medfinansiering kan ydes til perspektivrige og  

 risikobetonede projekter, som har en nyhedsværdi.
Ved vurderingen af  

 perspektivet i et projekt bør det indgå, om projektet kan  

 få en bredere samfundsøkonomisk betydning, og om der er  

 muligheder for at anvende de udviklede produkter og/eller processer i andre  

 sammenhænge i virksomheden eller i andre virksomheder.
Ved vurderingen  

 af et projekts nyhedsværdi bør det indgå, om projektet  

 også har en nyhedsværdi i forhold til andre virksomheder.
 Stk. 3. Medfinansiering til forsknings- og udviklingsprojekter  

 ydes i form af tilskud til forprojekter, hvor det undersøges, om der  

 kan udarbejdes et realistisk projekt og i form af lån og/eller  

 kapitalindskud til egentlige udviklingsprojekter.
 § 3. Formålet med medfinansieringen af  

 markedsudviklingsprojekter er at fremme små og mellemstore  

 virksomheders introduktion på nye markeder.
Stk. 2. Der kan ydes medfinansiering til perspektivrige og  

 risikobetonede markedsudviklingsprojekter.
Medfinansiering ydes til opbygning  

 af international erfaring og ekspertise i virksomhederne.
Det er en  

 forudsætning, at der er tale om et nyt geografisk marked for den  

 pågældende virksomhed.
 Stk. 3. Medfinansiering af markedsudviklingsprojekter ydes i  

 form af tilskud til forprojekter, hvor det undersøges, om der kan  

 udarbejdes et realistisk projekt, og i form af lån til egentlige  

 udviklingsprojekter.
§ 4. Det er en forudsætning for  

 medfinansiering af udviklingsprojekter, at den ansøgende virksomhed  

 har foretaget en vurdering af projektets miljømæssige og etiske  

 konsekvenser.
Det skal indgå som et positivt element i vurderingen af  

 ansøgningerne, hvis ansøgerne kan dokumentere, at der er tale  

 om udvikling af et mere miljøvenligt produkt eller produktionsproces,  

 eller der er tale om et økologisk alternativ.
 Stk. 2. Det er endvidere en forudsætning for  

 medfinansiering, at den ansøgende virksomhed kan dokumentere  

 ledelsesmæssig kompetence til at føre projektet ud i livet, samt  

 at der foreligger en veldokumenteret og sammenhængende udviklingsplan,  

 som bl.a. sandsynliggør, at projektet kan gennemføres og vil  

 være rentabelt inden for den betragtede tidsperiode.
 Stk. 3. Medfinansiering kan især ydes til projekter med  

 et langt eller mellemlangt sigte, som ikke uden fondens medvirken ville kunne  

 forventes gennemført, eller som vil blive væsentligt fremskyndet  

 som følge af VækstFondens medfinansiering.
 Stk. 4. Medfinansiering kan ydes såvel til  

 enkeltvirksomheders projekter som til samarbejdsprojekter mellem flere  

 virksomheder, herunder til virksomheders udgifter i forbindelse med  

 udviklingskontrakter mellem virksomheder og offentlige myndigheder eller  

 institutioner og til kompetenceudvikling i tilknytning til et  

 udviklingsprojekt.
 Stk. 5. Medfinansieringen kan udgøre op til 50 pct. af  

 virksomhedernes udgifter til gennemførelse af projektet.  

 VækstFonden vil kunne fastsætte en nedre  

 beløbsgrænse for medfinansieringens størrelse.
§ 5. Lån til udviklingsprojekter  

 tilbagebetales i tilfælde af kommerciel udnyttelse.
Der skal endvidere  

 ske tilbagebetaling, hvis virksomheden i øvrigt ønsker at  

 beholde rettighederne til projektet.
Stk. 2. Lån, bortset fra lån til meget  

 risikobetonede udviklingsprojekter, forrentes generelt på et niveau  

 svarende til markedsrenten.
Tilbagebetalingen vil maksimalt kunne  

 udgøre det udbetalte beløb med tillæg af tilskrevne  

 renter.
VækstFonden vil kunne fastsætte en øvre  

 grænse for tilbagebetalingsperiodens længde.
Rentetilskrivningen  

 skal finde sted fra projektets start, men rentebetalingen skal følge  

 tilbagebetalingen.
Stk. 3. Ved lån til meget risikobetonede  

 udviklingsprojekter kan Fonden fastsætte, at der ud over  

 tilbagebetalingen af hovedstolen erlægges en betaling i form af en  

 basisrente og en omsætnings- eller overskudsafhængig betaling.  

 Denne betaling kan udgøre flere gange det lånte beløb.  

 VækstFonden tager stilling til, på hvilken måde betalingen  

 skal ske samtidig med, at der tages stilling til, om der kan ydes  

 medfinansiering.
Virksomheden kan købe sig fri af  

 tilbagebetalingsforpligtelsen på vilkår, der fastsættes af  

 VækstFonden, når der indgås aftale om ydelse af  

 lån.
Stk. 4. Ved medfinansiering af meget risikobetonede  

 udviklingsprojekter ved en kombination af lån og kapitalindskud, jf. §  

 2, stk. 9, 3. pkt. i lov om VækstFonden, forrentes og tilbagebetales  

 lånet på samme vilkår som lån anført i stk. 2.  

 VækstFondens samlede finansieringstilsagn for meget risikobetonede  

 udviklingsprojekter vil ikke på bevillingstidspunktet eller seneste  

 regnskabstidspunkt forud herfor kunne overstige 50 pct. af virksomhedens  

 samlede balance.
I den samlede balance medregnes såvel  

 VækstFondens som øvrige investorers på  

 bevillingstidspunktet forventede samlede indskud.
Kapitalindskud skal ske  

 samtidig med indskud fra private investorer og på tilsvarende  

 vilkår.
VækstFondens ejerandel vil ikke kunne overstige 25 pct. i  

 den enkelte virksomhed.
Ansatte i VækstFonden vil ikke på  

 baggrund af VækstFondens kapitalindskud kunne indtræde i  

 bestyrelsen i de virksomheder, hvor VækstFonden besidder kapitalandele.  

 VækstFonden skal realisere sit kapitalindskud på et tidspunkt,  

 hvor VækstFonden vurderer, at salgsprisen er fordelagtig, fx i  

 forbindelse med en børsintroduktion eller et industrielt salg af  

 virksomheden.
§ 6. Fonden skal i forbindelse med  

 medfinansieringen kunne henvise virksomheder til kvalificeret og  

 uafhængig ledelsesmæssig rådgivning.
Rådgivningen  

 skal også kunne omfatte de udfordringer, som erhvervslivet -  

 såvel nationalt som internationalt - vil blive stillet over for i de  

 kommende år på miljøområdet og på det etiske  

 område.
 Stk. 2. Virksomhedernes udgifter til denne  

 ledelsesrådgivning kan indgå i medfinansieringsgrundlaget.
Innovationsfonde og udviklingsselskaber § 7. Formålet med medfinansieringen af  

 innovationsfonde og udviklingsselskaber er at fremme udviklingen af et  

 venturemarked rettet mod små og uafhængige virksomheder og dermed  

 at lette disse virksomheders adgang til risikovillig og kompetent kapital.  

 Ved små og uafhængige virksomheder forstås virksomheder,  

 som er omfattet af Europa-Kommissionens definition af små virksomheder  

 i Kommissionens henstilling af 3. april 1996. Små og uafhængige  

 virksomheder er virksomheder, der har under 50 ansatte og enten en  

 årlig omsætning på ikke over 7 mio. euro eller en  

 årlig samlet balance på ikke over 5 mio. euro.
Endvidere skal  

 virksomhederne opfylde følgende uafhængighedskriterium: En  

 enkelt virksomhed eller flere virksomheder i fællesskab, der ikke  

 opfylder kriterierne for en lille virksomhed, må ikke besidde 25 pct.  

 eller derover af kapitalen eller stemmerettighederne.
Denne tærskel kan  

 overskrides i følgende to tilfælde:
 1)	Hvis virksomheden ejes af offentlige investeringsselskaber,  

 ventureselskaber eller institutionelle investorer, forudsat at de hverken  

 kontrollerer virksomheden individuelt eller i fællesskab.
 2)	Hvis kapitalen er spredt på en sådan måde, at det  

 ikke er muligt at afgøre, hvem der ejer den, og virksomheden  

 erklærer, at den med rette kan antages, at en enkelt virksomhed eller  

 flere virksomheder i fællesskab, der ikke opfylder definitionen  

 på en lille virksomhed alt efter tilfældet ikke ejer 25 pct.  

 eller derover af den.
Stk. 2. Medfinansiering af innovationsfonde kan ydes i form af  

 kapitalindskud.
Medfinansiering af udviklingsselskaber kan ydes i form af  

 kapitalindskud og garantier.
Stk. 3. Medfinansiering af innovationsfonde og  

 udviklingsselskaber ydes efter et offentligt udbud.
Dette udbud foretages  

 efter gældende retsregler for offentlige udbud.
Stk. 4. Det er en forudsætning for medfinansiering af  

 innovationsfonde og udviklingsselskaber, at disse har udarbejdet en  

 redegørelse for, hvordan der vil blive foretaget  

 miljømæssige og etiske vurderinger af investeringsaktiviteternes  

 konsekvenser.
Det skal indgå som et positivt element, hvis  

 innovationsfonde og udviklingsselskaber i deres investeringspolitik vil tage  

 hensyn til, om en investering kan medvirke til udviklingen af et mere  

 miljøvenligt produkt eller produktionsproces, eller der er tale om et  

 økologisk alternativ.
 Stk. 5. VækstFondens kapitalindskud i innovationsfonde  

 og udviklingsselskaber kan maksimalt udgøre 2/3 af den tegnede  

 kapital.
Stk. 6. Innovationsfondene opløses efter en  

 årrække.
Tidspunktet for opløsningen fastlægges  

 på etableringstidspunktet.
Ved opløsningen deles overskuddet  

 mellem indskyderne, idet der dog i forbindelse med kapitalindskuddet kan  

 fastsættes en øvre grænse for VækstFondens andel af  

 overskuddet.
Stk. 7. Innovationsfondene skal drives af en operatør,  

 som skal kunne dokumentere kompetence vedr. nye, små og innovative  

 virksomheder.
Operatøren skal i forbindelse med afgivelse af tilbud  

 på kapitalindskud redegøre for, hvordan der vil blive  

 samarbejdet med innovationsmiljøerne.
Stk. 8. Medlemmer af VækstFondens bestyrelse eller  

 ansatte i VækstFonden kan ikke deltage i bestyrelsen eller ledelsen af  

 innovationsfondene og udviklingsselskaberne, men kan pege på personer,  

 der kan deltage i bestyrelsen.
VækstFonden yder ikke honorar til disse  

 personer.
 § 8. VækstFonden kan ligeledes efter et  

 offentligt udbud yde garantier til udviklingsselskaber.
 Stk. 2. Til udviklingsselskaber, der investerer i nye,  

 små og uafhængige virksomheder kan der inden for en fastsat  

 garantiramme ydes garanti for op til 50 pct. af tabene på hver af  

 udviklingsselskabets investeringer.
 Stk. 3. Til udviklingsselskaber, der investerer i små og  

 uafhængige virksomheder, kan der inden for en fastsat garantiramme ydes  

 garanti for op til 50 pct. af tabet på udviklingsselskabets samlede  

 investeringer.
 Stk. 4. VækstFonden kan fastsætte et årligt  

 gebyr til dækning af Fondens administrationsomkostninger, som  

 udviklingsselskabet skal betale for at være omfattet af garantien.  

 Endvidere betaler udviklingsselskabet, fra og med det syvende år de er  

 omfattet af en garanti, en garantipræmie på 2 pct. p.a. af den  

 tilbageværende garantiramme.
 Stk. 5. VækstFonden kan ikke yde garantier til  

 udviklingsselskaber, hvori Fonden har foretaget kapitalindskud.
Garantier for udlån til udviklingsaktiviteter og  

 jobskabelse på særlige vilkår i mindre virksomheder § 9. Formålet med garantier for udlån  

 til udviklingsaktiviteter er at mindske de mindre virksomheders  

 finansieringsproblemer og at fremme virksomhedernes omstilling og udvikling.  

 Formålet med garantier til jobskabelse på særlige  

 vilkår er at fremme integration af svage grupper på  

 arbejdsmarkedet.
Ved mindre virksomheder forstås virksomheder med op  

 til ca. 100 ansatte.
Stk. 2. Medfinansiering kan ydes til  

 udviklingsaktiviteter inden for bl.a. innovation, markeds- og  

 organisationsudvikling.
Udviklingsaktiviteter kan også omfatte opstart  

 for iværksættere og generationsskifter eller investeringer i  

 væsentlige kapacitetsudvidelser.
Stk. 3. Som en forsøgsordning kan der for  

 ansøgninger indgivet inden 31. december 2002 bevilges garanti for  

 udlån til mindre virksomheder til etablering af, investeringer i samt  

 drift og administration af arbejdspladser, der oprettes som led i en aftale  

 med offentlige myndigheder om oprettelse af varige stillinger for personer  

 med varige begrænsninger i arbejdsevnen eller for personer, der har  

 været ledige 1½ år inden for de sidste 2 år.
Garanti kan  

 under samme betingelser ydes for lån til samme formål til  

 foreninger, fonde m.v. som har et almennyttigt sigte.
 Stk. 4. Garantier kan ikke ydes for lån til  

 sektorer, der falder ind under EKSF-traktaten (Det Europæiske Kul- og  

 Stålfællesskab) samt skibsbygningsindustrien, transportsektoren  

 og landbrug og fiskeri.
 Stk. 5. Garantier for lån til innovation kan bl.a.  

 gives til udvikling af nye produkter eller serviceydelser samt nye  

 produktionsmetoder eller forretningskoncepter.
Stk. 6. Garantier for lån til generationsskifter  

 kan kun stilles for erhvervelse af aktiver, der vedrører goodwill  

 eller aktiverede udviklingsomkostninger, som led i overtagelse af en  

 personligt drevet virksomhed eller gennem køb af et selskab.
Garantier  

 kan alene stilles for lån til en køber, som vil drive den  

 overtagne virksomhed som sit hovederhverv eller som led i hovederhverv.
Hvis  

 køber er en virksomhed eller virksomhedsejer, må denne  

 virksomhed samt den virksomhed, som påtænkes overtaget, på  

 ansøgningstidspunktet ikke tilsammen have mere end 100 ansatte.
Stk. 7. Garantier kan ikke ydes for lån til  

 markedsudvikling, der er knyttet direkte til de eksporterede mængder,  

 til etableringen eller driften af et distributionsnet eller til  

 løbende udgifter i forbindelse med eksportaktiviteter.
Derimod kan  

 garantier ydes for lån til deltagelse i udstillinger og messer samt til  

 undersøgelser og konsulentbistand i forbindelse med introduktionen af  

 et nyt eller eksisterende produkt på et nyt geografisk marked.
Stk. 8. Garantier for lån til kapacitetsudvidelser  

 kan alene ydes, hvor den budgetterede meromsætning ved  

 kapacitetsudvidelsen er i størrelsesordenen 25 pct. eller derover  

 målt i forhold til virksomhedens omsætning det foregående  

 regnskabsår.
Det er en forudsætning for medfinansiering af  

 kapacitetsudvidelser, at disse projekter ellers ikke ville være blevet  

 igangsat, eller at de vil blive fremrykket væsentligt som følge  

 af medfinansieringen.
 Stk. 9. Der kan ikke ydes garanti til omlægning af  

 lån eller til lån, der allerede er udbetalt.
Stk. 10. Ansøgning om garanti skal, med  

 udgangspunkt i virksomhedens regnskab og budget for det kommende år,  

 indeholde en i nødvendigt omfang dokumenteret og sammenhængende  

 beskrivelse af projektet.
Ansøgning om garantier for lån til  

 jobskabelse skal vedlægges budget  for udgifterne i forbindelse med  

 ansættelse på særlige vilkår samt dokumentation for,  

 at ansættelsen sker som led i en aftale efter stk. 3.
§ 10. Garantier for udlån til  

 udviklingsaktiviteter og jobskabelse på særlige vilkår i  

 mindre virksomheder kan alene ydes som garanti for betaling af lån, som  

 en virksomhed optager i et pengeinstitut eller anden udlånsvirksomhed  

 under offentligt tilsyn til gennemførelse af investeringen.
Garantien  

 gives i form af en selvskyldnerkaution fra VækstFonden for maksimalt 75  

 pct. af det tab långiver lider ved, at lånet ikke indfries, og at  

 eventuelt stillede sikkerheder m.v., herunder kautioner stillet af  

 tredjemand, ikke fuldt ud dækker lånet.
Der kan maksimalt  

 garanteres for lån til udviklingsaktiviteter på 5 mio. kr.  

 årligt pr. virksomhed.
Det mindste lån, der kan garanteres for,  

 er 75.000 kr.
Kautionen kan løbe minimum 3 år og maksimalt 10  

 år fra lånets stiftelse.
Stk. 2. Garantier for lån til jobskabelse kan  

 stilles for lån på maksimalt 150.000 kr. pr. arbejdsplads.
Der  

 kan højst stilles garantier for lån på 1,5 mio. kr. pr.  

 ansøger.
Stk. 3. Fondens bestyrelse fastsætter en  

 årlig risikopræmie og en stiftelsesprovision til dækning af  

 administrationsomkostninger og delvis dækning af tab på  

 garantier.
Præmien og provisionen vil blive fastsat under hensyn til de  

 overordnede målsætninger for ordningen.
De overordnede  

 målsætninger er, at præmie- og provisionsindtægterne  

 og eventuel medfinansiering fra Den Europæiske Investeringsfond (EIF)  

 på længere sigt skal dække halvdelen af de tab, der  

 forventes realiseret under ordningen, og at de årlige tab under  

 ordningen ikke i længere perioder overstiger 4 pct.
VækstFonden  

 kan efter aftale med Erhvervsministeriet fastsætte andre  

 præmiestørrelser for garantier til jobskabelse på  

 særlige vilkår.
Stk. 4. VækstFonden har det overordnede ansvar for  

 at styre garantiordningerne, herunder tage initiativer til at sikre  

 opfyldelsen af de langsigtede målsætninger.
VækstFonden kan  

 herunder ændre på bl.a. bevillingsproceduren og kravet til  

 virksomhedernes egenfinansiering.
VækstFonden kan desuden  

 fastsætte særlige garantivilkår vedr. præmie,  

 garantiprocent og bevillingsprocedure m.v. for udvalgte segmenter opdelt  

 på fx brancher, låneformål og  

 lånestørrelse.
Stk. 5. De nærmere vilkår for garantierne  

 fastlægges i en rammeaftale mellem VækstFonden, Finansstyrelsen  

 og Finansrådet, som pengeinstitutter og andre udlånsvirksomheder  

 under offentligt tilsyn kan tilslutte sig.
Pengeinstituttet fremsender  

 på grundlag af en kreditvurdering og på vegne af låntager  

 ansøgningsskema til VækstFonden.
VækstFonden påser,  

 at de øvrige betingelser er opfyldt.
VækstFonden skal godkende  

 aftalevilkårene for lånene og kan desuden fastsætte et  

 renteloft for nyudstedte garantier.
Stk. 6. VækstFonden kan, når der er  

 opnået erfaringer med ordningen, give pengeinstitutter tilladelse til  

 at yde garanterede lån inden for visse rammer uden VækstFondens  

 godkendelse i hver enkelt sag.
Pengeinstitutter, der ønsker at blive  

 omfattet af en sådan ordning skal dokumentere, at de kan administrere  

 ordningen hensigtsmæssigt.
Det  bør indgå i  

 VækstFondens vurdering, i hvilket omfang pengeinstituttet har ydet  

 lån med garanti fra VækstFonden, og at det ikke har haft  

 problemer med at efterleve krav til fx virksomhedsstørrelse og  

 låneformål.
Det bør desuden indgå i vurderingen, om  

 pengeinstituttet opererer med lave tabsprocenter.
VækstFonden  

 fastsætter de nærmere retningslinier for håndteringen af  

 disse garantier og vilkårene herfor samt om opsigelse af aftalen.
Stk. 7. Pengeinstituttet skal i ansøgningen til  

 VækstFonden oplyse om de sikkerheder, der er stillet for engagementet.  

 Hvis sikkerhedsstillelse ikke skønnes rimeligt efter engagementets  

 karakter, pengeinstituttets risiko og lånevilkår, kan  

 VækstFonden afslå at stille garanti, hvis kravet om  

 sikkerhedsstillelse ikke frafaldes Stk. 8. VækstFonden ved Finansstyrelsen betaler,  

 når garantien realiseres, efter påkrav ved forfaldsdag den ydede  

 garantiprocent af den til enhver tid dækkede del af lånets  

 hovedstol eksklusiv forfaldne renter og omkostninger.
Pengeinstituttet er  

 forpligtet til at indsende en endelig specificeret tabsopgørelse efter  

 realisering af sikkerheder m.v.
Stk. 9. Virksomheden hæfter overfor  

 VækstFonden for tilbagebetaling af udbetalte garantibeløb.  

 VækstFonden lader sine fordringer inddrive gennem Finansstyrelsen.  

 Finansstyrelsen vil dog ikke efter afslutningen af et konkursbo søge  

 at inddrive et evt. resttilgodehavende.
Sådan forfølgelse kan  

 kun foretages af det långivende pengeinstitut.
Hvis pengeinstituttet  

 vælger at forfølge fordringen yderligere, fx hos eventuelle  

 kautionister eller ejeren af en personligt drevet virksomhed, skal  

 pengeinstituttet afregne garantibeløbet efter den ydede  

 garantiprocent.
Stk. 10. VækstFonden kan forlange en  

 erklæring fra det långivende instituts revisor om instituttets  

 endelige tab på det samlede engagement på låntager indtil 5  

 år efter instituttets endelige specificerede tabsopgørelse til  

 Finansstyrelsen.
Instituttet afholder omkostningerne hertil.
Kapitalforhold § 11. Fondens midler består af den ved  

 etableringen indbetalte indskudskapital og løbende indbetalinger i  

 form af afkast af indskudskapitalen, tilbagebetalte ydelser,  

 renteindtægter, præmieydelser o.l.
Udgifter til Fondens  

 administration afholdes af Fonden.
Desuden afsættes der en årlig  

 ramme for kapitalindskud fra staten i forbindelse med garantier for lån  

 til udviklingsaktiviteter og jobskabelse, jf. §§ 9 og 10. Kapitalindskuddet  

 skal dække de budgetterede nettoudgifter og administrationsudgifter ved  

 garantiordningerne.
Stk. 2. Den del af det årlige kapitalindskud, der  

 vedrører forventede nettoudgifter i forbindelse med årets  

 garantiudstedelse, fastsættes som en bevillingsramme på  

 finansloven.
Kapitalindskuddet skal sammen med præmieindtægterne  

 dække de langsigtede forventede tab på ordningen.
De forventede  

 nettoudgifter kan opgøres som årets hensættelser til tab  

 fratrukket nutidsværdien af de forventede fremtidige  

 præmieindtægter på de udstedte garantier.
Stk. 3. Der fastsættes en gang årligt efter  

 forhandling mellem VækstFonden og Erhvervsministeriet et mål for  

 garantiudstedelsen det følgende år, under hensyn til  

 tabsprocenten og bevillingen.
Kapitalindskuddet til dækning af  

 nettoudgifter på garantiudstedelsen foretages på grundlag af  

 VækstFondens indberetning over nyudstedte garantier det  

 foregående kvartal.
Kapitalindskuddet udbetales kvartalsvis bagud inden  

 for den fastsatte årlige bevillingsramme, efterhånden som  

 målet for nye garantier opfyldes.
 Stk. 4. Den del af det årlige kapitalindskud, der  

 vedrører VækstFondens og Finansstyrelsens  

 administrationsudgifter ved garantiordningerne, udbetales dels forud som et a  

 conto beløb til dækning af faste administrationsomkostninger ved  

 ordningen, dels som et variabelt beløb afhængigt af  

 garantiudstedelsen.
Stk. 5. VækstFonden skal på anmodning  

 fremkomme med de nødvendige oplysninger til brug for  

 Erhvervsministeriets bidrag til finanslovsforslaget.
VækstFonden  

 rapporterer kvartalsvis vedrørende ordningens økonomi, og  

 VækstFonden udarbejder mindst en gang årligt en prognose over  

 tabsprocenten.
Bestyrelse § 12. Fondens bestyrelse består af en  

 formand og 5 andre medlemmer, der udnævnes af erhvervsministeren.  

 Bestyrelsen kan vælge en næstformand.
Stk. 2. Formanden og medlemmerne udpeges for indtil 3 år  

 ad gangen og kan udnævnes i alt 2 gange.
Medlemmerne afgår  

 på skift.
Der kan ikke udnævnes suppleanter.
 Stk. 3. Ingen, som er fyldt 67 år, kan udnævnes  

 eller genudnævnes.
 Stk. 4. En repræsentant for Erhvervsministeriet  

 deltager som observatør i bestyrelsens møder.
§ 13. Bestyrelsen fastsætter selv sin  

 forretningsorden.
Forretningsordenen skal forelægges erhvervsministeren  

 til godkendelse.
 § 14. Personer, der som bestyrelsesmedlem eller  

 på anden måde er beskæftiget med Fondens virksomhed, er  

 forpligtet til at behandle oplysninger, de kommer i besiddelse af fortroligt.
 § 15. Bestyrelsen udarbejder en gang årligt  

 en forretningsplan, som skal godkendes af erhvervsministeren.  

 Forretningsplanen skal være Erhvervsministeriet i hænde senest  

 med udgangen af november måned i året forud for dens  

 ikrafttræden.
Stk. 2. Forretningsplanen skal indeholde en kort beskrivelse  

 af det seneste års aktiviteter, herunder en omtale af de generelle  

 udviklingstendenser i virksomhedernes efterspørgsel efter Fondens  

 produkter.
Forretningsplanen skal endvidere indeholde et forslag til, hvor  

 store beløb, der bør afsættes til de forskellige  

 aktivitetstyper det følgende år og begrundelser herfor.
Endelig  

 skal forretningsplanen indeholde prognoser for aktiviteten de næste 5  

 år.
Stk. 3. Efter godkendelse sender erhvervsministeren  

 forretningsplanen til Folketingets Erhvervsudvalg.
Såfremt ministeren  

 ikke har kunnet godkende VækstFondens oplæg til forretningsplan,  

 begrundes dette over for Folketingets Erhvervsudvalg.
§ 16. Bestyrelsen træffer afgørelse i  

 ansøgninger om medfinansiering på grundlag af indstilling fra  

 Fondens sekretariat.
Bestyrelsen kan fastsætte nærmere regler for  

 henlæggelse af visse, ikke principielle afgørelser til  

 sekretariatet.
Bestyrelsens afgørelser er endelige.
§ 17. VækstFonden kan indgå aftaler om  

 overtagelse og videreførelse af et projekt, hvortil der er ydet  

 medfinansiering.
VækstFonden kan sælge rettighederne til  

 projekter, som Fonden har overtaget.
§ 18. VækstFonden fastsætter  

 nærmere vilkår for medfinansieringen, herunder dokumentationskrav  

 og afgrænsning af medfinansieringsgrundlaget.
VækstFonden kan for  

 garantier, jf. §§ 9 og 10 fastsætte vilkår og indhentning af  

 regnskabsmæssige oplysninger hos Told- og Skattestyrelsen til brug for  

 rapportering til EIF.
§ 19. Bestyrelsen aflægger årligt et  

 regnskab samt en beretning om sin virksomhed til erhvervsministeren.  

 Beretningen skal foruden oplysninger om medfinansieringens form og indhold  

 også indeholde oplysninger om, hvilke typer af projekter, der ikke har  

 kunnet opnå medfinansiering.
Bestyrelsen udarbejder desuden  

 årligt et særskilt regnskab og budget for garantier for lån  

 til udviklingsaktiviteter, jf. §§ 9 og 10.
Stk. 2. VækstFonden fremsender hvert kvartal en  

 opgørelse til Erhvervsministeriet over afgivne tilsagn til hver enkelt  

 aktivitetstype, fordelt på virksomhedsstørrelse, brancher og  

 amter.
Opgørelserne skal endvidere indeholde oplysninger om ikke  

 udnyttede tilsagn, fordelt på de enkelte aktivitetstyper og den  

 periode, hvor tilsagnet blev givet, samt om hensættelser.
Administrationen § 20. Fondens administration varetages af et  

 selvstændigt sekretariat placeret i Erhvervsfremme Styrelsen.
Stk. 2. Erhvervsministeren udnævner Fondens  

 direktør efter indstilling fra bestyrelsen.
Fondens direktør  

 referer i det daglige arbejde til bestyrelsen.
 Stk. 3. Fondens øvrige personale ansættes af  

 direktøren, jf. dog stk. 4.
 Stk. 4. Dele af Fondens administrative opgaver, fx interne  

 servicefunktioner varetages af Erhvervsfremme Styrelsen mod fuld  

 omkostningsdækning fra Fonden.
 § 21. Fonden tegnes af bestyrelsens formand eller  

 næstformand hver for sig eller af 2 andre bestyrelsesmedlemmer i  

 forening med direktøren.
 Stk. 2. Bestyrelsen kan meddele prokura og bankfuldmagter til  

 2 medarbejdere i forening.
Tilsyn, regnskab og revision § 22. Erhvervsministeren fører tilsyn med  

 Fonden, herunder med Fondens anbringelse af midler i overensstemmelse med  

 lovens §§ 3 og 6.
 § 23. Fondens regnskabsår er  

 kalenderåret.
Stk. 2. Fondens regnskab revideres af Rigsrevisionen og en  

 statsautoriseret revisor udnævnt af bestyrelsen for 3 år ad  

 gangen.
Udnævnelsen skal godkendes af erhvervsministeren og kan til  

 enhver tid tilbagekaldes af bestyrelsen.
 Stk. 3. Fondens regnskab udarbejdes i overensstemmelse med god  

 regnskabsskik.
 Stk. 4. Det reviderede regnskab godkendes af bestyrelsen og  

 indsendes til erhvervsministeren inden 6 måneder efter  

 regnskabsårets udgang.
Evaluering § 24. Der foretages en ekstern evaluering ca. 3  

 år efter denne bekendtgørelses ikrafttræden.
Herefter  

 foretages der hvert tredje år en ekstern evaluering af Fondens  

 virksomhed, herunder af samspillet med det øvrige  

 erhvervsfremmesystem.
Ikrafttrædelse § 25. Bekendtgørelsen træder i kraft  

 den 1. august 2000.
 Stk. 2. Samtidig ophæves bekendtgørelse nr. 292  

 af 11. maj 1999 om VækstFondens virke.
