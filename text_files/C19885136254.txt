 Informationsgangene mellem AD og AF efter regionaliseringen.
 En arbejdsgruppe med repræsentation fra AF og AD har drøftet  

 informationsgange mellem AD og AF efter gennemførelse af regionalisering af  

 ledelsesstrukturen indenfor AF.
 Der fastsættes herefter følgende retningslinier:
1. Adressatbetegnelser Der anvendes kun følgende 3 adressatbetegnelser:
A.
Regionschef (som administrativ ansvarlig for regionen) B.
AF-kontor (= 28 driftsenheder).
c.
Arbejdsmarkedsnævn  d.v.s. , at afdelingskontorer ikke anvendes som  

 adressater, Bortset fra:
- AFO-materiale, som stadig sendes direkte til materialesamlingerne, og  

 d.v.s. , at adressater ikke tilskrives på personnavn, Bortset fra:
 - udsendelse af fortroligt materiale til regionschef eller anden AF-chef.  

 Her påføres pågældendes navn.
- udsendelse af materiale til medlemmer af arbejdgrupper - udsendelse af kursusmateriale til tilmeldte kursister - udsendelse af rekvireret materiale.
2. Generelt skriftligt materiale Det skal angives på skriftligt materiale, hvem der har fået kopi.
A.
Materiale , der kræver en reaktion fra adressaten, d.v.s., en  

 tilbagemelding eller beslutning og iværksættelse af regional ledelsesmæssig  

 karakter eller sagsbehandling Materiale A sendes til regionschefen , som den administrativt ansvarlige  

 for hele regionen Bortset fra:
 - særlige situationer med kort svarfrist eller hvis sagen involverer alle  

 AF-kontorer.
Her sendes ud til alle 28 AF-kontorer, hvilket tydeligt skal fremgå af  

 fremsendelsen.
Tilbagemelding via regionschefen.
 - indkaldelse af tilmeldinger til kurser, konferencer og lignende sendes  

 direkte til alle 28 AF-kontorer med tilbagemelding via den regionale  

 uddannelsesperson.
 Hvis der er tvivl om , hvorvidt materialet hører til A eller B materiale,  

 skal det betragtes som A-materiale og sendes til regionschefen.
B.
Informationsmateriale og materiale , der er nødvendig information for  

 den daglige drift og lokale ledelse.
 Eksempelvis cirkulærer, lovforslag, uddannelseskalender, årsstatistik,  

 blanketmateriale o.s.v.
Materiale B sendes til de 28 AF-kontorer Bortset fra:
 - Baggrundsmateriale, som kun er relevant for specialgrupper  

 LVU-konsulenter, ligestillingskonsulenter, AMN-medarbejdere iøvrigt).
 Baggrundsmaterialet sendes til regionschefen, der fordeler.
 Bemærk: Kontaktpersonsordningen opretholdes, men materiale til  

 kontaktpersoner sendes til det AF-kontor, som er ansvarligt på området, med  

 angivelse i skrivelsen af det pågældende arbejdsområde og kontaktpersonens  

 navn.
C.
Materiale til AMN'ene Eksempelvis budgetudmeldinger, chefansøgninger.
Den overvejende del af forsendelserne til AMN'ene har LAN som afsender.
AD  

 fungerer i visse situationer som ekspeditionskontor, f.eks. for  

 Arbejdministeren (regler for AMN'enes arbejde, ansættelse af AF-chefer). Den  

 gældende praksis opretholdes.
3. Specifikt, skriftlig materiale Det skal angives på skriftligt materiale, hvem der har fået kopi.
 Hvis der er tale om konkrete klagesager, f.eks. at en virksomhed har  

 klaget til Arbejdsministeren eller Arbejdsdirektøren over AF's handlemåde i  

 relation til virksomheden i forbindelse med anvisning/henvisning.
Her går departementets/AD's høring via regionschefen til det pågældende  

 ikke-regionskontor, ligesom kontorets svar bør gå via regionskontoret.
På  

 samme måde skal en klage f.eks. i en ATB-sag gå via regionschefen til AD,  

 evt. med regionschefens kommentarer.
 Kompetencen til at træffe afgørelser kan meget vel stadig - iflg.  

 lovteksten - ligge i den enkelte driftsenhed, men det regionale  

 ledelsesansvar indebærer, at en sådan sag skal gå via regionschefen.
4. Mundtlig kontakt (telefonisk) fortsætter som hidtil Den telefoniske kontakt AD-AF/AF-AD som muligheden for en uformel kontakt,  

 der indebærer, at der fra begge sider kan gives »et godt råd« er  

 fortsat tilstede.
Der kan skelnes mellem - kontakt på sagsbehandlerniveau - kontakt på kontaktpersonniveau - kontakt på chefniveau.
Hvis der mellem AF-chef og chef for ressortkontor er tale om at indhente  

 en mundtlig afgørelse (indenfor regionschefens kompetenceområde) forudsættes  

 en aftale forinden lokalt, d.v.s. til regionschefen.
AD vil i stigende omfang  

 få en konsulentfunktion i forhold til AF.
Denne konsulentfunktion bør ikke på nogen måde forhindres.
Men det er  

 naturligvis en forudsætning, som hidtil, at muligheder for lokal og regional  

 ekspertbistand bruges.
 Konsulentfunktionen indebærer f.eks., at en ikke-regionschef kan spørge AD  

 som konsulent, om en huslejeforhøjelse ligger inden for »normerne«.
5. Anvendelse af disketter Disketter sendes med følgeskrivelse.
Følger reglerne for udsendelse af  

 skriftligt materiale.
6. AF-MATCH AF-MATCH-gennemførelsen sker blandt andet ved brug af AF-MATCH  

 kontaktpersoner og regionale arbejdsgrupper med deltagelse af  

 AD-repræsentanter.
 Informationer fra AD i forbindelse med AF-MATCH-gennemførelsen følger de  

 oven for skitserede retningslinier.
Med venlig hilsen E.
Kongsted fm.
