Nr LSF 294 Forslag til Lov om ændring af lov om skattemæssige afskrivninger m.v.  

 (Afskrivning med dobbelte satser i erhvervszoner) Fremsat af skatteministeren (Thor Pedersen fg.) den 12. maj 1992 Vedtaget ved tredjebehandling den 17. juni 1992 Lov nr. 486 af 24/06/1992 § 1 I lov om skattemæssige afskrivninger m.v., jf. lovbekendtgørelse nr. 597  

 af 16. august 1991, som ændret ved § 1 i lov nr. 887 af 21. december 1991,  

 foretages følgende ændringer:
1. I § 2, stk. 1 , ændres »jf. dog § 12, stk. 2.«  

 til: »jf. dog § 2 A, stk. 2, og § 12, stk. 2.« 2. I § 2, stk. 4, 1. pkt ., indsættes efter »den  

 afskrivningsberettigede saldoværdi«: », jf. dog § 2 A, stk.  

 3«.
 3. Efter § 2 indsættes som ny paragraf:
»§ 2 A.
Driver en skattepligtig inden udgangen af  

 kalenderåret 1994 erhvervsvirksomhed i et område, der er udpeget til  

 erhvervszone efter § 3 i lov om planlægning, finder bestemmelserne i stk. 2  

 og 3 anvendelse.
 Stk. 2. Samtlige de til virksomheden hørende driftsmidler, der  

 udelukkende benyttes erhvervsmæssigt i erhvervszonen, afskrives på en  

 særskilt saldo for det indkomstår, hvori virksomhed i erhvervszonen  

 påbegyndes, og for senere indkomstår, dog senest for indkomståret 1999.  

 Afskrivning på særskilt saldo giver adgang til anvendelse af forhøjet  

 afskrivningssats efter stk. 3. Det er dog et vilkår for afskrivning på  

 særskilt saldo, at virksomheden siden påbegyndelsen i erhvervszonen har været  

 i uafbrudt drift i hele vedkommende indkomstår.
Stk. 3. Afskrivning på særskilt saldo efter stk. 2 kan udgøre  

 indtil 60 pct. af den afskrivningsberettigede saldoværdi.« 4. I § 3, stk. 6, indsættes efter 2. pkt. som nyt punktum:
»Bestemmelserne i 1. og 2. pkt. finder ikke anvendelse på virksomhed  

 i en erhvervszone, jf. § 2 A, der påbegyndes inden udgangen af kalenderåret  

 1994.« 5. I § 5, stk. 1 , ændres »på den i stk. 2 anførte  

 måde« til: »på en af de i stk. 2 eller 3 nævnte måder«.
 6. I § 5 indsættes som nyt stk. 2:
»Stk. 2. Foretager en virksomhed afskrivning på såvel en særskilt  

 saldo efter § 2 A, stk. 2, som på ordinær saldo, kan et fremkommet negativt  

 saldobeløb efter den skattepligtiges valg udlignes ved, at det fradrages i  

 den anden saldo.« Stk. 2 og 3 bliver herefter stk. 3 og 4.
 7. I § 13 indsættes efter 1. pkt. som nyt punktum:
»Bestemmelserne i § 2 A og § 3, stk. 6, 3. pkt., finder dog ikke  

 anvendelse.« 8. Efter § 23 indsættes som ny paragraf:
»§ 23 A.
For bygninger og installationer som nævnt i § 18,  

 stk. 1, og § 19, stk. 1, der er beliggende i en erhvervszone, og som benyttes  

 erhvervsmæssigt af en virksomhed etableret i erhvervszonen inden udgangen af  

 kalenderåret 1994, fordobles de i §§ 22 og 23 nævnte afskrivningssatser  

 gældende for det indkomstår, hvori erhvervsmæssig benyttelse i erhvervszonen  

 påbegyndes, og for senere indkomstår, dog senest for indkomståret 1999.  

 Summen af de anvendte afskrivningsprocenter for en bygning henholdsvis en  

 installation kan ikke overstige 100.
§ 2 Tidspunktet for lovens ikrafttræden fastsættes af skatteministeren.
Oprindeligt fremsat forslag § 1 I lov om skattemæssige afskrivninger m.v., jf. lovbekendtgørelse nr. 597  

 af 16. august 1991, som ændret ved § 1 i lov nr. 887 af 21. december 1991,  

 foretages følgende ændringer:
1. I § 2, stk. 1 , ændres »jf. dog § 12, stk.  

 2.« til: »jf. dog § 2 A, stk. 2, og § 12, stk. 2.« 2. I § 2, stk. 4, 1. pkt ., indsættes efter »den  

 afskrivningsberettigede saldoværdi«: »,jf. dog § 2A, stk. 3«.
 3. Efter § 2 indsættes som ny paragraf:
» § 2 A.
Driver en skattepligtig inden udgangen af  

 kalenderåret 1994 erhvervsvirksomhed i et område, der er udpeget til  

 erhvervszone efter § 3 i lov om planlægning, finder bestemmelserne i stk. 2  

 og 3 anvendelse.
 Stk. 2. Samtlige de til virksomheden hørende driftsmidler, der  

 udelukkende benyttes erhvervsmæssigt i erhvervszonen, afskrives på en  

 særskilt saldo for det indkomstår, hvori virksomhed i erhvervszonen  

 påbegyndes, og for senere indkomstår, dog senest for indkomståret 1999.  

 Afskrivning på særskilt saldo giver adgang til anvendelse af forhøjet  

 afskrivningssats efter stk. 3. Det er dog et vilkår for afskrivning på  

 særskilt saldo, at virksomheden siden påbegyndelsen i erhvervszonen har været  

 i uafbrudt drift i hele vedkommende indkomstår.
Stk. 3. Afskrivning på særskilt saldo efter stk. 2 kan udgøre  

 indtil 60 pct. af den afskrivningsberettigede saldoværdi.« 4. I § 3, stk. 6, indsættes efter 2. pkt. som nyt punktum:
»Bestemmelserne i 1. og 2. pkt. finder ikke anvendelse på virksomhed  

 i en erhvervszone, jf. § 2 A, der påbegyndes inden udgangen af kalenderåret  

 1994.« 5. I § 5, stk. 1 , ændres »på den i stk. 2 anførte  

 måde« til: »på en af de i stk. 2 eller 3 nævnte måder«.
 6. I § 5 indsættes som nyt stk. 2:
»Foretager en virksomhed afskrivning på såvel en særskilt saldo efter  

 § 2 A, stk. 2, som på ordinær saldo, kan et fremkommet negativt saldobeløb  

 efter den skattepligtiges valg udlignes ved, at det fradrages i den anden  

 saldo.« Stk. 2 og 3 bliver herefter stk. 3 og 4.
 7. I § 13 indsættes efter 1. pkt. som nyt punktum:
»Bestemmelserne i § 2 A og § 3, stk. 6, 3. pkt., finder dog ikke  

 anvendelse.« 8. Efter § 23 indsættes som ny paragraf:
» § 23 A.
For bygninger og installationer som nævnt i § 18,  

 stk. 1, og § 19, stk. 1, der er beliggende i en erhvervszone, og som benyttes  

 erhvervsmæssigt af en virksomhed etableret i erhvervszonen inden udgangen af  

 kalenderåret 1994, fordobles de i §§ 22 og 23 nævnte afskrivningssatser  

 gældende for det indkomstår, hvori erhvervsmæssig benyttelse i erhvervszonen  

 påbegyndes, og for senere indkomstår, dog senest for indkomståret 1999.  

 Summen af de anvendte afskrivningsprocenter for en bygning henholdsvis en  

 installation kan ikke overstige 100.
§ 2 Tidspunktet for lovens ikrafttræden fastsættes af skatteministeren.
Bemærkninger til lovforslaget Almindelige bemærkninger.
 Forslaget er en følge af aftalen om en styrket indsats for aktivering af  

 de ledige af 8. maj 1992 mellem Det Konservative Folkeparti, Venstre, Det  

 Radikale Venstre, Centrum-Demokraterne, Kristeligt Folkeparti og  

 Fremskridtspartiet.
Lovforslaget bidrager til at gennemføre etableringen af en række  

 geografisk afgrænsede erhvervszoner, hvor der tilbydes virksomheder særligt  

 gunstige vilkår.
Etablering af erhvervszoner sigter på at styrke  

 erhvervsudvikling og beskæftigelse inden for økonomisk udsatte områder.
 Erhvervszonerne vil blive oprettet ved et landsplandirektiv efter  

 planlovens § 3 efter forudgående drøftelser mellem regeringen og de enkelte  

 kommuner samt i nødvendigt omfang tillige amtskommunerne.
Det er en væsentlig del af aftalen, at der er tale om en forsøgsordning,  

 som er begrænset såvel tidsmæssigt som geografisk.
Forsøgsordningen er derfor  

 begrænset til nye og allerede etablerede virksomheder, der i perioden frem  

 til udgangen af 1994 etableres i erhvervszonerne.
De under ordningen ydede  

 begunstigelser ophører med udgangen af 1999.
Der sigtes mod at etablere op til 10 erhvervszoneaftaler med interesserede  

 kommuner i Bornholms amt, Nordjyllands Amt og Storstrøms Amt, der opfylder et  

 eller flere af følgende kriterier - særligt omfattende erhvervsmæssige omstillinger - høj ledighed - væsentligt stigende ledighed Det er hensigten, at zonerne indskrænkes størrelsesmæssigt til områder på  

 f.eks. 50 ha inden for den enkelte kommune.
Erhvervszoneordningen er som forsøgsordning som nævnt begrænset til  

 virksomheder, der etablerer sig inden udgangen af 1994, samt de virksomheder,  

 der i forvejen eksisterer inden for erhvervszonearealet.
Den foreslåede  

 adgang til at anvende dobbelte afskrivningssatser ophører med udgangen af  

 indkomståret 1999 og gælder driftsmidler og bygninger anskaffet inden dette  

 tidspunkt, forudsat at virksomheden er etableret i erhvervszonen inden  

 udgangen af kalenderåret 1994.
Ordningen med fordoblede afskrivningssatser i erhvervszoner indeholder  

 statsstøtte, og loven vil derfor skulle notificeres til Kommissionen i  

 henhold til EFs statsstøtteregler.
I henhold til disse kan Kommissionen  

 akceptere særligt fordelagtige vilkår i enkeltområder, der er økonomisk  

 udsatte.
Loven vil derfor først blive sat i kraft, når EF-Kommissionens  

 endelige anerkendelse af lovens forenelighed med EF-retten foreligger.
Loven  

 vil blive sat i kraft samtidig med følgende love, der gennemfører  

 erhvervszoneordningen:
 Lov om ændring af stempelloven (Stempelfritagelse i erhvervszoner), Lov om  

 ændring af Lov om beskatning til kommunerne af faste ejendomme, Lov om  

 ændring af Lov om butikstid, Lov om ændring af Lov om miljøbeskyttelse samt  

 Lov om dispensation fra forskellige love i forbindelse med oprettelse af  

 erhvervszoner.
Afskrivningsloven er senest ændret ved lov nr. 887 af 21. december 1991,  

 jf.
Folketingstidende 1991-92, sp. 460, 741, 4231, 4576; tillæg A sp. 897;  

 tillæg B sp. 225; tillæg C sp. 169.
Økonomiske og administrative konsekvenser De provenumæssige konsekvenser af forslaget vil primært afhænge af, hvor  

 store investeringer der vil blive foretaget i erhvervszonerne og fordelingen  

 heraf på driftsmidler og bygninger.
Der foreligger ikke holdepunkter for et  

 egentligt skøn herover.
Endvidere knytter der sig usikkerhed til, i hvilket  

 omfang der i de områder, der udlægges til erhvervszoner, i forvejen vil være  

 erhvervsvirksomhed, som kan benytte de fordoblede afskrivningssatser.
Såfremt det antages, at det samlede årlige afskrivningsberettigede  

 investeringsomfang bliver i størrelsesordenen 0,5 mia. kr. i  

 etableringsfasen, og at investeringerne fordeles mellem driftsmidler og  

 bygninger i forholdet 2:1, bliver provenutabet ved fordobling af  

 afskrivningssatserne i forhold til gældende regler ca. 30 mill. kr. det  

 første år og ca. 45 mill. kr. det andet år på helårsbasis.
Kommunernes andel  

 af provenutabet udgør henholdsvis ca. 10 mill. kr. og ca. 15 mill. kr. i de  

 to år.
 Provenutabet vil blive opvejet over en årrække, idet de højere  

 afskrivningssatser medfører lavere afskrivningsgrundlag i de følgende år,  

 hvor afskrivningerne derfor bliver lavere, end de ellers ville have været.
 Afhængigt af hvor hurtigt ordningen kommer i gang, vil der næppe være et  

 nævneværdigt provenutab i finansåret 1992. For finansåret 1993 skønnes  

 provenutabet til ca. 30 mill. kr., heraf ca. 20 mill. kr. for staten.
 Da det er op til de enkelte kommuner, om de vil søge deltagelse i  

 erhvervszoneordningen, og da der er tale om ændringer i skatteregler, vil der  

 ikke blive tale om kompensation fra staten.
 Forslaget vil ikke medføre nævneværdige administrative konsekvenser for  

 skattemyndighederne, idet forslaget skønnes at vedrøre et meget begrænset  

 antal erhvervsdrivende.
Bemærkninger til lovforslagets enkelte bestemmelser Til § 1 Til nr. 1-3.
Det foreslås, at der kan foretages skattemæssig afskrivning med indtil  

 dobbelt sats (60 pct.) på driftsmidler, der udelukkende benyttes  

 erhvervsmæssigt i erhvervszonen.
Driftsmidlerne skal høre til en virksomhed i erhvervszonen, der har påbegyndt sin virksomhed inden udgangen af  

 kalenderåret 1994.
Virksomhedens driftsmidler, der udelukkende benyttes erhvervsmæssigt i  

 erhvervszonen, afskrives for det indkomstår, hvori virksomheden i  

 erhvervszonen påbegyndes, og for senere indkomstår, dog senest indkomståret  

 1999, på en særskilt saldo.
Afskrivning på den særskilte saldo sker for det  

 indkomstår, hvori virksomhed i erhvervszonen påbegyndes, og for senere  

 indkomstår, dog senest for indkomståret 1999, med en sats indtil 60 pct. -  

 dvs. det dobbelte af den efter afskrivningslovens § 2, stk. 4, hidtil  

 gældende maksimale saldoafskrivningssats på 30 pct. for driftsmidler.
Kravet om afskrivning på særskilt saldo får særlig betydning for hidtidige  

 erhvervsvirksomheder beliggende uden for erhvervszonen, som inden udgangen af  

 kalenderåret 1994 gennem en afdeling eller filial i erhvervszonen påbegynder  

 virksomhed i erhvervszonen.
Kravet får endvidere betydning for virksomheder i  

 erhvervszoner, for så vidt angår driftsmidler, såsom automobiler, der ikke  

 opfylder kravet om, at driftsmidlerne udelukkende skal anvendes i  

 erhvervszonen.
 De nævnte virksomheder vil således komme til at føre to driftsmiddelsaldi,  

 dels den almindelige driftsmiddelsaldo efter afskrivningslovens § 2, stk. 4,  

 hvorpå der kan foretages årlig afskrivning med indtil 30 pct., og dels den  

 nævnte særskilte erhvervszonesaldo, hvorpå der i de omtalte indkomstår kan  

 foretages afskrivning med indtil 60 pct. årligt.
Det er dog et vilkår for afskrivning på erhvervszonesaldoen, at  

 virksomheden siden påbegyndelsen i erhvervszonen har været i uafbrudt drift i  

 hele vedkommende indkomstår.
Dette krav er stillet for at hindre eventuelle  

 forsøg på omgåelse af kravet om drift af virksomhed i erhvervszonen.
 Til nr. 4.
 Efter afskrivningslovens § 3, stk. 2, kan anskaffelsessummen for  

 driftsmidler med en anskaffelsespris på 7.800 kr. (1992-beløb) eller derunder  

 fradrages fuldt ud i den skattepligtige indkomst for anskaffelsesåret.
Afskrivningslovens § 3, stk. 6, bestemmer dog, at reglen i § 3, stk. 2, om  

 straksfradrag for »småaktiver« i det indkomstår, hvori en  

 virksomhed påbegyndes, og det følgende indkomstår, kun kan anvendes på  

 driftsmidler til en samlet anskaffelsessum på indtil 300.000 kr.  

 (1992-beløb). Denne bestemmelse er ikke fundet forenelig med lovforslagets  

 formål om gennem de dobbelte afskrivningssatser at tilskynde til etablering  

 af nye erhvervsvirksomheder i de påtænkte erhvervszoner.
Det er derfor  

 foreslået, at den gældende bestemmelse i afskrivningslovens § 3, stk. 6, ikke  

 finder anvendelse på virksomhed i en erhvervszone, der påbegyndes inden  

 udgangen af kalenderåret 1994.
 Til nr. 5 og 6.
 For så vidt en virksomhed foretager afskrivninger på såvel en  

 erhvervszonesaldo som på ordinær saldo, foreslås det, at et fremkommet  

 negativt saldobeløb efter den skattepligtiges valg kan udlignes ved, at det  

 fradrages i den anden saldo.
 Til nr. 7.
 Det foreslås, at adgangen til skattemæssig afskrivning med dobbelte satser  

 i erhvervszoner ikke omfatter skibe.
 Til nr. 8.
 Det foreslås, at der kan foretages skattemæssig afskrivning med indtil  

 dobbelt sats på bygninger og installationer, der er afskrivningsberettigede  

 efter afskrivningsloven, og som benyttes af en virksomhed etableret i  

 erhvervszonen inden udgangen af kalenderåret 1994. De fordoblede  

 afskrivningssatser foreslås at gælde for det indkomstår, hvori erhvervsmæssig  

 benyttelse af bygningen i erhvervszonen påbegyndes, og for senere indkomsår,  

 dog senest for indkomståret 1999.
 Den foreslåede fordobling af afskrivningssatserne for bygninger og  

 installationer i erhvervszonen indebærer dog ikke nogen ændring af de i  

 afskrivningslovens § § 22, stk, 1, 2. pkt., § 22, stk. 3, 2. pkt., og § 23,  

 stk. 1, 2. pkt., nævnte grænsesummer (henholdsvis 60, 40 og 80) af anvendte  

 afskrivningsprocenter.
Afskrivning på bygninger og installationer i erhvervszoner foretaget med  

 de fordoblede maksimale begyndelsesafskrivningssatser efter  

 afskrivningslovens § 22, stk. 1, 1. pkt., § 22, stk. 3, 1. pkt., og § 23,  

 stk. 1, 1. pkt., (henholdsvis 2 x 6 pct., 2 x 4 pct. og 2 x 8 pct.) vil  

 således kunne foretages i indtil 5 indkomstår i træk, hvorved de nævnte  

 grænsesummer (henholdsvis 60, 40 og 80) af anvendte afskrivningsprocenter vil  

 være nået.
Afskrivning for de følgende 1 - 3 indkomstår indtil udgangen af  

 indkomståret 1999 vil herefter kunne ske med fordoblede maksimale  

 normalafskrivningssatser (henholdsvis 2 x 2 pct., 2 x 1 pct. og 2 x 4 pct.)  

 efter afskrivningslovens § 22, stk. 1, 2. pkt., § 22, stk. 3, 2 pkt., og §  

 23, stk. 1, 2 pkt.
Fra og med indkomståret 2000 vil årlig afskrivning under  

 de her nævnte omstændigheder alene maksimalt kunne ske med  

 normalafskrivningssatserne (henholdsvis 2 pct., 1 pct. og 4 pct.) efter  

 afskrivningslovens § 22, stk. 1, 2. pkt, § 22, stk. 3, 2. pkt., og § 23, stk.  

 1, 2. pkt.
 Afskrivningerne i erhvervszoneområderne vil fra og med indkomståret 2000  

 generelt skulle ske efter afskrivningslovens almindelige regler.
 Summen af de anvendte afskrivningsprocenter for en bygning henholdsvis en  

 installation vil - som efter afskrivningslovens regler i øvrigt - ikke kunne  

 overstige 100.
Til § 2 Loven skal notificeres for EF-Kommissionen i medfør af artikel 93, stk.  

 1, i EF-Traktaten på samme måde, som EF-Kommissionen skal notificeres om Lov  

 om ændring af stempelloven (Stempelfritagelse i erhvervszoner) samt Lov om  

 ændring af Lov om beskatning til kommunerne af faste ejendomme.
Loven vil  

 derfor først blive sat i kraft, når EF-Kommissionens endelige anerkendelse af  

 disse loves forenelighed med EF-retten foreligger, jf. foran under de  

 almindelige bemærkninger.
Loven vil blive sat i kraft samtidig med de øvrige  

 love vedrørende forsøgsordningen om erhvervszoner.
