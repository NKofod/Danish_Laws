 I medfør af § 7, stk. 4, § 11 b, § 17, stk. 3, 1. pkt., § 23, stk. 2 og 4,  

 samt § 28, stk. 5, i lov om kvalitetskontrol med fisk og fiskevarer, jf.  

 lovbekendtgørelse nr. 649 af 4. august 1993 og § 1, § 3, § 6 og § 7 i lov om  

 administration af Det Europæiske Økonomiske Fællesskabs forordninger om  

 etablering af en fælles strukturpolitik for fiskerisektoren og om den fælles  

 markedsordning for fiskerivarer, jf. lovbekendtgørelse nr. 636 af 17. juli  

 1992, fastsættes:
 § 1.  Bekendtgørelsen omfatter fisk og fiskevarer, der  

 er anført i artikel 2 og 5 i Rådets forordning nr. 1093 af 6. maj 1994 om  

 fastsættelse af betingelserne for, at tredjelandes fiskerfartøjer kan lande  

 deres fangster direkte og afsætte dem i Fællesskabets havne, og som landes  

 direkte fra søen af et fiske-, fabriks- eller transportfartøj, der fører et  

 tredjelands flag eller er registreret i et tredjeland, bortset fra Grønland,  

 Færøerne, Island, Norge, Sverige og Finland, med henblik på afsætning på Den  

 Europæiske Unions område.
 Stk. 2.  Ved landing direkte fra søen forstås også  

 landing af fisk, hvor der er foretaget omladning fra fiskefartøjet til et  

 andet fartøj på søen.
 Stk. 3.  Landing må kun finde sted i havne, der er  

 anført i bilag 1.
 § 2.  Fartøjsføreren skal forudanmelde landing af fisk  

 og fiskevarer, der er omhandlet i § 1, til Fiskekontrollen efter reglerne i  

 bilag 2.
 Stk. 2.  Den forudanmeldelse, der er nævnt i stk. 1,  

 skal ske senest 6 timer før landingen, jf. dog Rådets Forordning (EØF) Nr.  

 2847/93 om indførelse af en kontrolordning under den fælles fiskeripolitik.
 § 3.  For fisk og fiskevarer, der er omhandlet i § 1,  

 skal der til Fiskerikontrollen afleveres en erklæring, der indeholder de  

 oplysninger, der er angivet i bilag 3. Erklæringen udfyldes i henhold til  

 Fiskeriministeriets bekendtgørelse nr. 91 af 22. januar 1991 om føring af  

 logbog.
 Stk. 2.  Sammen med den erklæring, der er nævnt i stk.  

 1, skal der også i de tilfælde, hvor dette ikke er påbudt ifølge anden  

 lovgivning, afleveres en kopi af logbogen fra det fartøj, der oprindelig har  

 fanget fiskene.
 Stk. 3.  Fisk og fiskevarer, der er omhandlet i § 1, kan  

 først afsættes, når den erklæring, der er nævnt i stk. 1, og kopi af  

 logbogen, jf. stk. 2, er indgivet til Fiskerikontrollen, samt den i § 4  

 nævnte sundhedskontrol er gennemført.
 § 4.  Fiskerikontrollen gennemfører sundhedskontrol i  

 henhold til reglerne i kapitel 3 i Fiskeriministeriets bekendtgørelse nr.  

 1166 af 23. december 1993 om samhandels- og indførselskontrol med fisk og  

 fiskevarer.
 Stk. 2.  Som dokumentation for, at den i stk. 1 nævnte  

 sundhedskontrol er gennemført, udsteder Fiskerikontrollen et dokument, der  

 svarer til det dokument, der er angivet i bilag 5 til den bekendtgørelse, der  

 er nævnt i stk. 1.
 Stk. 3.  Det i stk. 2 nævnte dokument kan først  

 udstedes, når den, der er ansvarlig for landingen, har betalt  

 kontroludgifterne eller stillet den fornødne sikkerhed, jf. § 8.
 § 5.  Fisk og fiskevarer, der er omhandlet i § 1, og  

 som er anført i bilag I og VI til Rådets Forordning (EØF) nr. 3759/92, kan,  

 forudsat at de ikke er bestemt til forarbejdning, kun sælges under  

 overholdelse af de mindstepriser, der er fastsat af Danske Fiskeres Producent  

 Organisation, jf. artikel 5 i den forordning, der er nævnt i § 1. Dog gælder  

 for sild, der landes i Hirtshals, de mindstepriser, der er fastsat af  

 Notfiskernes Producent Organisation.
 Stk. 2.  De i § 1 nævnte fisk og fiskevarer, som ikke er  

 omfattet af stk. 1, kan, forudsat at de ikke er bestemt til forarbejdning,  

 kun afsættes til priser, der ikke ligger under de prisgrænser, der er angivet  

 i artikel 5 i Rådets forordning.
 § 6.  Første modtager eller dennes repræsentant af  

 fisk og fiskevarer, som er omfattet af artikel 5 i Rådets forordning, der er  

 nævnt i § 1, og som er bestemt til forarbejdning, skal underskrive  

 landingserklæringens rubrik II, jf. bilag 3. Vedkommende er herefter  

 ansvarlig for, at de fisk og fiskevarer, eller dele heraf, der er omfattet af  

 erklæringen, ikke sælges til anden anvendelse end forarbejdning til priser,  

 der ligger under de grænser, der er angivet i forordningens artikel 5.
 Stk. 2.  Uanset stk. 1 er første modtager ikke fritaget  

 for indrapporteringspligten i henhold til Fiskeriministeriets bekendtgørelse  

 nr. 723 af 30. oktober 1991.
 § 7.  Fisk og fiskevarer, der er omfattet af § 5, og  

 som ikke kan sælges til de gældende mindsteprisordninger i henhold til  

 bekendtgørelsens § 5 og artikel 5 i forordningen, der er nævnt i § 1, skal af  

 den, der er ansvarlig for landingen, bortfjernes inden udløbet af den frist,  

 der fastsættes af Fiskerikontrollen.
 Stk. 2.  De i stk. 1 nævnte fisk og fiskevarer, der ikke  

 er bortfjernet inden udløbet af den frist, der er meddelt af  

 Fiskerikontrollen, vil ved Fiskerikontrollens foranstaltning blive solgt til  

 anden anvendelse end konsum.
§ 8.  Udgifter i forbindelse med Fiskerikontrollens  

 gennemførelse af sundheds- og priskontrol skal betales af den, der er  

 ansvarlig for landingen.
Betaling sker efter de takster, der gælder for  

 betaling af indførselskontrol med fisk og fiskevarer fra tredielande, jf. § 5  

 i Fiskeriministeriets bekendtgørelse nr. 1167 af 23. december 1993 om  

 betaling af afgifter i medfør af lov om kvalitetskontrol med fisk og  

 fiskevarer.
 § 9.  Overtrædelse af bestemmelserne i denne  

 bekendtgørelse straffes med bøde.
 § 10.  Bekendtgørelsen træder i kraft den 20. maj 1994  

 og gælder indtil den 14. maj 1996.
Fiskeriministeriet, den 17. maj 1994 Bjørn Westh / Morten Hansen Bilag 1 Liste over havne, hvor fartøjer, der fører et tredjelands flag eller er  

 registreret i et tredjeland, bortset fra Grønland, Færøerne, Island, Norge, Sverige og Finland, kan lande fisk og fiskevarer direkte fra søen Skagen Hirtshals Frederikshavn Grenaa Hanstholm Esbjerg Fredericia København Nexø Rønne Tejn Bilag 2 Anmeldelse af ankomst og losning af fisk 1. Anmeldelse til Fiskerikontrollen af ankomst og  

 losning skal indeholde følgende oplysninger:
 2. Anmeldelse skal gives til det fiskeriinspektorat,  

 inden for hvilket der skal losses senest 6 timer inden fartøjets ankomst til  

 havn.
 Anmeldelse skal gives af fartøjsføreren mundtligt, telefonisk eller  

 skriftligt hverdage kl. 8.00-16.00.
 Telefonisk anmeldelse skal give på følgende telefonnumre:  

 Fiskeriinspektoratet i Esbjerg 75 12 20 55 Fiskeriinspektoratet i Fredericia  

 75 94 44 00 Fiskeriinspektoratet i Frederikshavn 98 43 42 55  

 Fiskeriinspektoratet i Nykøbing Mors 97 71 01 00 Fiskeriinspektoratet i  

 Randers 86 44 89 11 Fiskeriinspektoratet i Roskilde 46 75 46 00 Ved mundtlig  

 eller telefonisk anmeldelse modtager fartøjsføreren et registreringsnummer,  

 som skal indføres i landingsopgørelsen.
3. Losning må ikke finde sted inden det anmeldte  

 tidspunkt, medmindre Fiskerikontrollen har frigivet partiet.
Hvis ankomst og  

 losning ikke er sket senest 2 timer efter det anmeldte tidspunkt, skal  

 Fiskerikontrollen underrettes, og der skal angives et nyt tidspunkt for  

 ankomst og losning.
