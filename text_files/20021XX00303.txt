Skriftlig fremsættelse (12. marts 2003) Justitsministeren  

  

 (Lene Espersen):
 Herved tillader jeg mig for Folketinget at fremsætte:
 Forslag til lov om  

 ændring af lov om svangerskabsafbrydelse og lov om sterilisation og  

 kastration  

 (Fosterreduktion, svangerskabsafbrydelse på privathospitaler og ophævelse af  

 bopælskrav).
(Lovforslag nr.
L 184).
 Forslaget har for det første til formål at indføre en retlig  

 regulering af foretagelsen af fosterreduktioner.
 Foretagelsen af fosterreduktioner har hidtil ikke været  

 lovreguleret, men Sundhedsstyrelsen har udsendt retningslinjer for, hvornår  

 fosterreduktion bør tilbydes, baseret på principperne bag lov om  

 svangerskabsafbrydelse og lægeloven.
 Det Etiske Råd afgav i oktober 2000 en redegørelse om de  

 etiske spørgsmål ved flerfoldsgraviditeter og fosterreduktion.
I overensstemmelse med Det Etiske Råds vurdering bygger  

 lovforslaget på den opfattelse, at fosterreduktion og svangerskabsafbrydelse  

 ud  

 fra en etisk synsvinkel må vurderes principielt forskelligt.
Mens kvinden ved  

 svangerskabsafbrydelse betragter svangerskabet   og moderskabet   som  

 uønsket,  

 er svangerskabet og moderskabet ønsket af kvinden ved fosterreduktion.  

 Adgangen  

 til at foretage fosterreduktion bør derfor reguleres med udgangspunkt i, at  

 der  

 ved fosterreduktion ikke er tale om at afslutte et svangerskab, men om at  

 bevare det og på grundlag af en lægefaglig vurdering forhøje chancerne for,  

 at  

 svangerskabet gennemføres sikkert for kvinden og så mange af fostrene som  

 muligt.
Lovforslaget bygger således på det princip, at foster~reduktion  

 kun bør kunne foretages, hvis der foreligger en medicinsk begrundelse for  

 indgrebet.
Der bør således efter regeringens opfattelse ikke være fri adgang  

 til at få foretaget fosterreduktion inden udløbet af 12. svangerskabsuge,  

 sådan  

 som det er tilfældet med hensyn til svangerskabsafbrydelse.
Et flerfoldssvangerskab indebærer en væsentligt øget risiko  

 for spontan abort af alle fostre eller for, at fødslen finder sted så meget  

 for  

 tidligt, at fostrene enten ikke er levedygtige, eller at de får meget  

 alvorlige  

 handicaps.
Endvidere indebærer et flerfoldssvangerskab en øget belastning for  

 kvinden, som i nogle tilfælde kan medføre fare for hendes liv eller alvorlig  

 forringelse af hendes helbred.
 Det foreslås derfor, at fosterreduktion skal kunne  

 foretages, hvis indgrebet væsentligt formindsker en risiko for, at kvinden  

 spontant vil abortere alle fostre, at et eller flere fostre som følge af for  

 tidlig fødsel ikke vil være levedygtige eller vil få en alvorlig legemlig  

 eller  

 sjælelig lidelse, at der vil opstå fare for kvindens liv, eller at kvindens  

 helbred vil blive væsentligt forringet.
De risici, der på nuværende tidspunkt er forbundet med  

 trillingesvangerskaber, indebærer, at betingelserne for at foretage  

 fosterreduktion efter de nævnte kriterier i dag vil være opfyldt i alle  

 tilfælde, hvor kvinden er gravid med tre eller flere fostre.
I modsætning  

 hertil vil et tvillingesvangerskab normalt ikke indebære sådanne risici, at  

 betingelserne for at foretage fosterreduktion er opfyldt, medmindre der  

 foreligger særlige forhold i det konkrete tilfælde, der indebærer en øget  

 risiko.
 Efter 12. svangerskabsuge vil fosterreduktion efter  

 forslaget som hovedregel kun kunne foretages med tilladelse fra  

 abortsamrådet.
 Efter forslaget vil foster~reduktion endvidere kunne  

 foretages med tilladelse fra abortsamrådet, hvis der f.eks. er konstateret en  

 alvorlig misdannelse ved et af fo~strene.
 Lovforslaget har endvidere til formål at tillade private  

 hospitaler og klinikker at foretage svangerskabsafbrydelse inden udløbet af  

 12.  

 svangerskabsuge.
 Efter de gældende regler i lov om svangerskabsafbrydelse må  

 svangerskabsafbrydelse kun foretages på et offentligt sygehus.
Efter Sundhedsstyrelsens vurdering er der ikke længere nogen  

 sundhedsfaglig begrundelse for at opretholde et krav om, at  

 svangerskabsafbrydelse før udløbet af 12. svangerskabsuge kun må foretages på  

 et offentligt sygehus.
Derimod vil det være vanskeligt at sikre, at  

 privathospitaler og private klinikker, der ønsker at tilbyde at foretage  

 svangerskabsafbrydelse, har den fornødne ekspertise og det nødvendige udstyr  

 til på forsvarlig vis at foretage svangerskabsafbrydelser efter udløbet af  

 12.  

 svangerskabsuge.
Det samme gælder efter Sundhedsstyrelsens vurdering for  

 fosterreduktioner.
 Svangerskabsafbrydelse efter udløbet af 12. svangerskabsuge  

 og fosterreduktion vil på denne baggrund fortsat kun kunne foretages på et  

 offentligt sygehus.
Som følge af, at privathospitaler efter forslaget får adgang  

 til at foretage svangerskabsafbrydelse, vil det på grund af de EU-retlige  

 regler om fri bevægelighed af tjenesteydelser være nødvendigt at ophæve  

 lovens  

 krav om, at kvinden skal have bopæl i Danmark.
Også bopælskravet i  

 sterilisationsloven foreslås ophævet.
 Justitsministeriet er ikke i besiddelse af oplysninger, der  

 gør det muligt at vurdere, hvor mange udenlandske kvinder der eventuelt vil  

 benytte muligheden for at få foretaget abort under et ophold i Danmark.
 Det vil imidlertid som udgangspunkt fortsat kun være  

 personer med bopæl i Danmark, der har ret til at få foretaget de nævnte  

 indgreb  

 gratis på et offentligt sygehus, mens personer fra udlandet selv må betale  

 udgifterne ved indgrebet.
 Idet jeg i øvrigt henviser til lovforslaget og de ledsagende  

 bemærkninger, skal jeg hermed anbe~fale lovforslaget til det Høje Tings  

 velvillige behandling.
