§ 1 I Justitsministeriets bekendtgørelse nr. 330 af 21. juni 1977 om  

 køretøjers største bredde, længde, højde, vægt og akseltryk, som senest  

 ændret ved bekendtgørelse nr. 740 af 7. november 1990, foretages følgende  

 ændringer:
 1. § 2, stk. 1, affattes således:
» § 2.  Ved kørsel med løst læsset hø, halm eller  

 utærsket sæd eller med motorredskab, arbejds- eller påhængsredskab til  

 landbrugs- eller vejarbejde kan bredden for såvel det trækkende køretøj som  

 påhængskøretøjet overstige 2,55 m.
Bredden må dog kun overstige 3,3 m,  

 såfremt der køres mellem mark og avlsgård, mellem ejendomme, der har  

 redskabet i fælleseje, eller mellem en maskinstation og dennes kunder.  

 Bestemmelserne i § 1, stk. 3 og 4, finder tilsvarende anvendelse på den i 1.  

 og 2. pkt. nævnte kørsel.
 2. Nyt Kapitel 6 affattes således:
International trafik § 32 a.  5- og 6-akslede vogntog bestående af lastbil  

 og påhængs- eller sættevogn med tilladt totalvægt over 3.500 kg som er  

 forsynet med luftgummiringe, må hverken i belæsset eller ubelæsset stand i  

 international trafik have et drivakseltryk, der overstiger 11.500 kg.
Stk. 2.  De i stk. 1 nævnte vogntog med et faktisk  

 drivakseltryk på over 10.000 kg må ikke have en faktisk totalvægt, der  

 overstiger 40.000 kg, dog 44.000 kg for 3-akslet lastbil med sættevogn, der  

 medfører en 40-fods ISO-container.« 3. Efter Kapitel 6 indsættes:
»Kapitel 6 a Indgivelse af ansøgning § 32 b.  Ansøgning skal indgives skriftligt.« 4. I § 33, stk. 1, ændres »§ 30 og § 31, 2. pkt.«  

 til »§ 30, § 31, 2. pkt. og § 32 a, stk. 1 og 2,».
§ 2 Bekendtgørelsen træder i kraft den 1. januar 1992.
Justitsministeriet, den 17. december  

 1991 Hans Engell / Henrik Waaben (* 1) Bekendtgørelsen indeholder bestemmelser, der gennemfører Rådets direktiv nr. 86/360, EF-Tidende 1986 L 217 s. 19.
