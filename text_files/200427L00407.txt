Ændringsforslag stillet den 7. juni 2005 uden for  

 betænkningen Ændringsforslag til 2. behandling af Forslag til lov om social service (socialministeren (Eva Kjer Hansen) Af  

 	  

  

 socialministeren:
Til § 13 22)  

  

 I  

  

 s  

 tk. 1, 2. pkt.,  

  

 indsættes efter »institutioner m.v.«: »samt borgere«.
[Henvendelse fra borgere om gratis specialrådgivning fra den  

 nationale videns- og specialrådgivningsorganisation (VISO)] Bemærkninger Til nr. 22 Ved ændringsforslaget gives der borgere adgang til gratis  

 specialrådgivning ved den nationale videns- og specialrådgivningsorganisation  

 (VISO) i sager om specialundervisning og specialpædagogisk bistand svarende  

 til  

 borgeres adgang til specialrådgivning på det sociale område.
 Det er en del af den statslige videns- og rådgivningsorganisations  

 (VISOs) opgave at betjene specialundervisningsområdet, og dette vil  

 blive  

 afspejlet i såvel sammensætningen af VISOs faglige bestyrelse som  

 VISOs  

 organisation i øvrigt, herunder det eksterne netværk, der knytter sig til  

 organisationen.
 Socialministeren fastsætter − efter forhandling med  

 undervisningsministeren − nærmere regler i en bekendtgørelse om  

 VISOs  

 virksomhed og organisering.
VISO er en landsdækkende netværksorganisation bestående af en  

 mindre, central enhed tilknyttet et netværk bestående af specialister, der er  

 placeret decentralt.
Specialisterne vil være ansat i kommunale eller  

 regionale  

 specialundervisningstilbud, i den kommunale administration eller i private  

 tilbud.
Det vil sige, at personer, der indgår i netværket, forbliver lokalt i  

 de tilbud, hvor de i øvrigt arbejder.
VISO betjener sig via kontrakt af  

 ydelser  

 i netværket, og det er uden indflydelse herpå, om ekspertisen er knyttet til  

 specialskoler eller for eksempel en almindelig folkeskole med ekspertise  

 inden  

 for en særlig børnegruppe.
Der nedsættes en faglig bestyrelse for VISO bestående af  

 repræsentanter for staten, KL og regionerne i forening samt  

 brugerorganisationerne.
Undervisningsministeriet deltager, for så vidt angår  

 specialundervisning, i fastlæggelsen af den overordnede indsats på  

 VISOs  

 område, i løbende evalueringer af VISOs virksomhed og i drøftelse af  

 dimensioneringen af indsatsområderne inden for VISOs samlede ramme.  

 Endvidere  

 indgår specialundervisning til børn og voksne i VISOs årsrapport.
Undervisningsministeriet deltager i udpegningen af personer og  

 institutioner med særlige kvalifikationer på specialundervisningsområdet til  

 at  

 varetage rådgivning og vejledende udredning vedrørende specialundervisning  

 til  

 børn og voksne inden for VISOs virksomhed.
Dette gælder ansættelsen af  

 personer til VISOs centrale enhed og personer til VISOs netværk  

 ved etableringen  

 af VISO og fremover.
De nuværende amtskommunale videnscentre, der er oprettet i  

 henhold til lov om social service, og som med kommunalreformen overgår til  

 VISO, arbejder i dag tværfagligt og tværsektorielt og betjener således  

 allerede  

 i dag uddannelsesområdet.
Denne ordning fortsætter.
