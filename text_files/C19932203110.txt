Cirkulæreskrivelse om meddelelse om  

 opgørelse af overskydende timer ved ledighed i forbindelse med  

 arbejdsfordeling Kommentarer m.v.:
 Overførsel af overskydende timer kan ikke  

 undgås ved, at der mellem en arbejdsgiver og et medlem indgås  

 aftale om, at løn for overarbejdstimer først vil blive  

 udbetalt, når arbejdet genoptages efter en  

 arbejdsfordelingsperiode.
 Meddelelse om afgørelsen:
 Et medlem blev i en periode ledig fra sit arbejde som  

 følge af en arbejdsfordelingsordning.
 Medlemmet havde i opgørelsesperioden haft et antal  

 overarbejdstimer, som ikke var afspadseret, og arbejdsløshedskassen  

 traf derfor afgørelse om, at overarbejdstimerne skulle anses for  

 overskydende timer i forhold til den normale ugentlige arbejdstid på 37  

 timer.
 Medlemmet anførte i sin klage over  

 arbejdsløshedskassens afgørelse, at overarbejdstimerne "stod i  

 pulje" hos arbejdsgiveren, indtil han kom i arbejde igen og således  

 ikke var kommet til udbetaling.
 Direktoratet tiltrådte arbejdsløshedskassens  

 afgørelse og lagde til grund, at overførsel af overskydende  

 timer ikke kan undgås ved, at der mellem en arbejdsgiver og et medlem  

 indgås aftale om, at overarbejdstimer først kommer til  

 udbetaling, når medlemmet efter ledighed i forbindelse med  

 arbejdsfordeling påbegynder arbejdet igen hos arbejdsgiveren.
 Direktoratet var endvidere enig med kassen i, at hvis der  

 skete overførsel af overskydende timer for timer, som medlemmet senere  

 afspadserede i det samme ansættelsesforhold, ville kassen kunne  

 efterbetale medlemmet de manglende dagpenge, såfremt medlemmet kunne  

 dokumentere, at afspadsering havde fundet sted, samt hvilken arbejdsperiode  

 afspadseringen vedrørte.
 Arbejdsmarkedets Ankenævn tiltrådte  

 direktoratets afgørelse med den deri givne begrundelse.
