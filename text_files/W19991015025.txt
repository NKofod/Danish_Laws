Pressenævnet fandt, at rekonstruktionens centrale afsnit  

 repræsenterede mediets egen version af begivenhederne.
Dette var dog  

 ikke i strid med god presseskik.
Klageren havde p.g.a. genmælets  

 udformning ikke ret til genmæle.
Nævnet kritiserede imidlertid,  

 at mediet ikke havde fulgt klagerens opfordring til drøftelse af form,  

 indhold & placering af et genmæle, som kunne have været  

 bragt.
Kendelse fra Pressenævnet i sag nr.  

 25/1993 En af de sigtede i den såkaldte Glostrup-sag, hvor  

  Lars  Philipp  Seibert blev tilføjet kvæstelser, som  

 medførte, at han afgik ved døden, har ved advokat Thomas  

 Rørdam klaget over Danmarks Radios afgørelse af 27. april 1993.  

 DR har i afgørelsen ikke taget en klage over, at et indslag i  

 TV-Avisen den 7. marts 1993, der indeholdt en rekonstruktion af  

 Glostrup-sagen, skulle være i strid med god presseskik, til  

 følge.
DR har endvidere meddelt afslag på en anmodning om  

 genmæle over for indslaget.
Til støtte for klagen over, at indslaget er i strid  

 med god presseskik har klageren anført, at rekonstruktionen efter hans  

 opfattelse er ukorrekt og opdramatiseret på adskillige punkter.
Herved  

 har DR handlet i strid med principperne i de vejledende regler for god  

 presseskik, om at retsreportage bør være objektiv og på  

 ethvert stadium af sagen bør tilstræbe en kvalitativ ligelig  

 gengivelse af parternes - i straffesager anklagemyndighedens og forsvarets -  

 synspunkter, og at der, sålænge en straffesag ikke er endelig  

 afgjort, ikke må offentliggøres meddelelser, der kan lægge  

 hindringer i vejen for sagens opklaring.
 Klageren finder ikke, det gør nogen forskel, at  

 speakeren i indslaget nævner, at de nærmere omstændigheder  

 om det, der vistes i rekonstruktionen, ikke er endelig fastlagt af politiet.  

 Rekonstruktionen har under alle omstændigheder efterladt et  

 stærkt indtryk, der gør den egnet til at påvirke dommere,  

 lægdommere og vidner, som til sin tid skal deltage i sagens behandling.  

 For så vidt angår påvirkninger af vidner har klageren  

 fremlagt en udtalelse fra professor  Eva  Smith, hvori det konkluderende  

 hedder:
"Jeg har ikke kendskab til forsøg, hvor man  

 søger at påvirke forsøgspersonerne ved at vise dem en  

 rekonstruktion, der indeholder forkerte detaljer, men når vidners  

 erindring så forholdsvis let påvirkes ved forkerte mundtlige  

 oplysninger, er det nærliggende at antage, at en rekonstruktion i  

 fjernsynet vil have (mindst) den samme effekt." Klageren finder endelig, at der ikke har været noget  

 seriøst journalistisk formål med rekonstruktionen, da der ikke  

 er tale om, at politiet står på bar bund i efterforskningen, og  

 da DR - hvis man ville lave et oplæg til en debat om voldskriminalitet  

 - blot kunne have fremstillet en rent fiktiv sag.
I en udtalelse om klagen har DR afvist at have  

 overtrådt god presseskik.
DR har nærmere anført, at man er  

 fuldt opmærksom på den fare, der kan ligge i kritikløst at  

 anvende rekonstruktioner uden nøje forudgående overvejelser.
I  

 den foreliggende sag har de journalistiske og redaktionelle overvejelser  

 været, at Glostrup-sagen er et eksempel på, at volden i dag er  

 mere rå, mere brutal og mere meningsløs.
Med rekonstruktionen af  

 denne sag har DR ønsket at bidrage til en debat om volden og dens  

 ansigt.
DR har ikke pyntet på begivenhederne eller brugt  

 unødige dramatiske effekter for at underholde seerne.
Rekonstruktionen  

 er lavet ud fra de oplysninger, der var tilgængelige.
Hvor  

 oplysningerne ikke var entydige, er det blevet understreget.
Således  

 siger speakeren umiddelbart før slagsmålet begynder: "De  

 nærmere omstændigheder om det, der sker de næste sekunder,  

 har politiet endnu ikke fastlagt i detaljer." Hermed gør DR det klart  

 for alle, at billederne ikke er den endelige sandhed om, hvad der skete.
DR  

 finder endvidere ikke, at der er risiko for, at vidnerne ikke kan skelne  

 mellem, hvad de har set i fjernsynet, og hvad de har set på  

 gerningsstedet, idet oplevelsen på gerningsstedet for altid vil  

 stå stærkt prentet i deres bevidsthed i modsætning til det  

 de måtte have set i fjernsynet.
Det fremgår af sagen, at klageren i forbindelse med  

 sin anmodning om genmæle foreslog DR at genmælets indhold, form  

 og placering drøftedes nærmere.
DR fandt imidlertid ikke  

 anledning til en sådan drøftelse, idet man ikke fandt grundlag  

 for at imødekomme anmodningen om genmæle.
 Til brug for klagesagens behandling har klageren udformet  

 følgende genmæle:
 "Rekonstruktionen er med det udførlige kendskab,  

 jeg har til sagen, på adskillige punkter ukorrekt.
Uanset, at der er afgivet meget forskelligartede  

 vidneforklaringer om begivenhedsforløbet, tegner der sig således  

 et ret klart billede af, at der - udover knytnæveslag - ikke er  

 tilført  Lars mere end ét spark i hovedet (af min klient).  

 Endvidere har de 2 sigtede i sagen ikke stået sammen, da overfaldet  

 på  Lars blev indledt (af den anden sigtede i sagen), idet der har  

 været et forløb, hvor min klient stod et lille stykke derfra og  

 skændtes med en person, han tidligere havde været i  

 skænderi med på diskoteket.
Min klient kom formentlig til stede,  

 hvor den anden sigtede og  Lars opholdt sig, da han så, at den anden  

 sigtede på et tidspunkt faldt til jorden (formentlig på grund af  

 overbalance i forbindelse med, at han slog ud efter  Lars), idet min klient -  

 fejlagtigt - gik ud fra, at den anden sigtede var blevet slået ned af  

  Lars.
Herefter tildelte min klient først  Lars knytnæveslag,  

 formentlig med den virkning, at  Lars faldt om, og derefter, da  Lars var ved  

 at rejse sig op, et spark i hovedet med vristen.
Der er meget, der tyder  

 på, at dette spark var det fatale, men spørgsmålet er  

 forelagt for Retslægerådet, som også er spurgt, om den  

 fatale følge skyldes, at sparket i givet fald har været  

 særlig hårdt, eller at det har ramt særlig uheldigt.
 Disse oplysninger om begivenhedsforløbet skal tages  

 med forbehold, da den bevisførelse, der til sin tid skal foretages i  

 forbindelse med domsforhandlingen, eventuelt kan tegne et andet billede.
Det siger sig selv, at en rekonstruktion som den  

 foreliggende er egnet til på utilbørlig måde at  

 påvirke de vidner, dommere og lægdommere, som til sin tid skal  

 deltage i sagens behandling.
Det bliver umuligt for vidnerne at skelne  

 mellem, hvad de faktisk har oplevet, og hvad de har set i fjernsynet, og det  

 er endvidere klart, at rekonstruktionen tillige efterlader et stærkt  

 indtryk hos dommerne og lægdommerne.
Hertil kommer, at der efter min opfattelse ikke er nogen  

 seriøs journalistisk baggrund for en rekonstruktion som den  

 foreliggende.
Tværtimod forekommer indslaget at være egnet til at  

 medvirke til den oppiskede stemning, som i forvejen er skabt af medierne,  

 ligesom rekonstruktionen medvirker til, at den i øvrigt rimelige debat  

 om sanktionsniveauet i voldssager kommet til at foregå på et  

 usagligt grundlag.
Jeg bemærker, at rekonstruktioner i straffesager i  

 visse tilfælde efter min opfattelse kan tjene et seriøst  

 formål.
Det gælder f.eks. i de situationer, hvor politiet  

 efterforskningsmæssigt står på bar bund i alvorlige  

 straffesager, og hvor rekonstruktionen kan medvirke til, at vidner eventuelt  

 melder sig, således at der kommer skred i efterforskningen.
Også  

 i sådanne tilfælde er det klart, at man må gå  

 forsigtigt til værks, når rekonstruktionen gennemføres,  

 for at undgå eller begrænse den påvirkningsrisiko, jeg har  

 omtalt.
I den foreliggende sag har der efter min opfattelse - som  

 nævnt - intet seriøst formål været med  

 rekonstruktionen." I en udtalelse om klagen har DR begrundet afslaget  

 på genmælet med, at der var tale om en rekonstruktion med  

 angivelse af et udtrykkeligt forbehold og således ikke "oplysninger af  

 faktisk karakter", som er forudsætningen for et genmæle i henhold  

 til medieansvarslovens § 36, ligesom forbeholdet gør, at  

 rekonstruktionen ikke er "egnet til at påføre nogen  

 økonomisk eller anden skade af betydning." Endvidere har DR gjort gældende, at genmælet  

 ikke er i overensstemmelse med medieansvarslovens § 38, stk. 1, hvorefter  

 genmælets indhold i alt væsentligt skal være  

 begrænset til de nødvendige faktiske oplysninger.
 Følgende nævnsmedlemmer har deltaget i  

 behandlingen af sagen: Else Mols, Hans Dam, Kate Bluhme og Preben  

 Sørensen.
 Pressenævnet udtaler:
Danmarks Radio har ønsket at skabe debat om den  

 meningsløse vold og har som eksempel herpå lavet en  

 rekonstruktion af den såkaldte Glostrup-sag.
Rekonstruktionens centrale  

 afsnit - fra " Lars" forlader diskoteket, til han tilføjes et spark i  

 baghovedet - repræsenterer vel DR's egen version af begivenhederne, men  

 dette udgør ikke i sig selv en overtrædelse af god  

 presseskik.
Pressenævnet tiltræder, at DR har givet afslag  

 på genmæle, idet genmælet ikke er udformet i  

 overensstemmelse med medieansvarslovens § 38, stk. 1. Nævnet finder  

 dog, at et genmæle udformet efter disse regler kunne have været  

 bragt.
Pressenævnet kritiserer derfor, at DR ikke fulgte klagerens  

 opfordring til en nærmere drøftelse om genmælets indhold,  

 form og placering.
 Afsagt den 10. juni 1993.
