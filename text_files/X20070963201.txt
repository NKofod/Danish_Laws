Skattemæssig kvalifikation af fransk stiftet  

 FCPR (Fond Commun de Placement a Risques) Der spørges, om et fransk stiftet FCPR (Fond  

 Commun de Placement á Risques) med de karakteristika som er beskrevet  

 nedenfor,  

 betragtes som skattemæssigt transparent i Danmark.
A K/S er etableret i december 2004. Selskabets  

 investeringspolitik tager sigte på private equity fonde, som focuserer på  

 venture- og buyout investeringer.
Kommanditselskabet er registreret i  

 København.  

 Komplementar er B A/S med samme adresse som kommanditselskabet.  

 Komplementarselskabet  

 er - ultimativt - ejet af et dansk pengeinstitut.
De danske investorer i A K/S er  

 selskabsskattepligtige, institutionelle investorer.
Repræsentanten har ikke  

 oplysninger om komplementarselskabet har ejerandel i det danske K/S.
 En del af kommanditselskabets kapital er  

 investeret i C Limited Partnership, London.
 Repræsentanten bemærker:
C er en international private equity fund, som  

 juridisk er struktureret som en række engelske kommanditselskaber (engelske  

 limited partnerships). Investorerne foretager investeringer ved at indskyde  

 kapital som kommanditister i de engelske kommanditselskaber.
En mindre del af  

 investorerne er danske skattepligtige investorer.
 På grund af franske skatteregler påtænker en  

 eller flere af C´s kommanditselskaber - herunder et limited partnership, hvor  

 A  

 K/S er selskabsdeltager - at investere gennem et fransk FCPR (Fond Commun de  

 Placemant à Risques).
Et FCPR er i henhold til fransk ret  

 skattemæssigt transparent.
FCPR´et er efter fransk ret et sameje, der ejer  

 værdipapirer og depoter ("copropriété d´instruments financiers et de  

 dépôts"). Der er tale om en enhed, der ikke er en juridisk person (har  

 ingen "personnalite morale"), og FCPR´et falder uden for  

 UCITS-direktivet.
FCPR´et skal administreres af et administrationsselskab,  

 som  

 på vegne af FCPR´et indgår alle kontrakter og i øvrigt repræsenterer  

 investorerne i alle forhold.
FCPR´et er kun åbent for kvalificerede  

 investorer (Investisseurs Qualifiés). Kvalifikationskriterierne er  

 lovbestemte  

 efter fransk ret.
Herudover er det muligt specifikt at regulere investorernes  

 indbyrdes rettigheder og forpligtelser i en investoraftale.
Anledningen til at der ønskes bindende svar er,  

 at det har skattemæssig betydning for de danske investorer om FCPR´et efter  

 danske skatteregler anses som transparent.
De danske investorer ønsker  

 således  

 afklaring på, om de i Danmark beskattes direkte af de investeringer, der  

 foretages af FCPR´et eller de beskattes indirekte af investeringer foretaget  

 af  

 FCPR´et.
Repræsentantens vurdering er, at FCPR´et ud fra  

 et dansk skatteretligt perspektiv skal behandles som transparent.
Vurderingen  

 af bl.a. baseret på følgende:
 Der er i FCPR´et tale om en investering i en  

 fælles portefølje, der administreres af et administrations-selskab på vegne  

 af  

 investorerne i FCPR´et.
Investeringsbeslutningerne træffes af  

 administrationsselskabet og ikke af FCPR´et.
Den overordnede  

 investeringsstrategi er fastlagt i investoraftalen for FCPR´et, men  

 beslutningerne træffes på baggrund heraf alene af administrationsselskabet.  

 Dette betyder, at FCPR´et ikke har nogen ledelsesmæssige organer.
Ledelsen  

 varetages alene af administrationsselskabet.
Investorerne afholder ikke  

 general-forsamlinger.
De ejerbeviser, der udstedes af FCPR´er, er  

 begrænset i deres omsættelighed, og der knytter sig ikke stemmerettigheder  

 til  

 ejerbeviserne.
Det forhold, at der ikke knytter sig stemmerettigheder til  

 ejerbeviserne,  

 medfører, at en ejerandel i et FCPR ikke kan sidestilles med et  

 aktionærforhold  

 i et selskab.
Aktionærer i et selskab har på generalforsamlingen blandt andet  

 stemme- og taleret.
Disse rettigheder, der tillægges aktionærer i  

 aktieselskaber, forekommer ikke i FCPR´et, da der ikke afholdes  

 generalforsamling, og da ejerandelene i FCPR´et ikke er knyttet til  

 stemmerettigheder.
 SKAT  

  

  bemærker vedrørende den franske retlige kvalifikation bl.a.:
Et FCRP stiftes af to enheder - et Societe de  

 Gestion (manager) og et Depositaire.
Førstnævnte har eneansvar for ledelsen  

 af  

 FCRP´et - herunder for alle beslutninger om at indgå i eller afhænde  

 investeringer  

 for FCRP´et.
Depositaire ("custodian" ) forvalter  

 aktiverne i FCRP´et  udfra managerens instruktioner.
Det må til enhver  

 tid  

 vurdere, om de transaktioner det udfører på vegne af FCRP´et, er i  

 overensstemmelse  

 med fransk lovgivning.
De to nævnte enheder skal udarbejde vedtægter,  

 det fastsætter a) betingelserne under hvilke investorerne  

 tegner kapital b) regler for FCRP´ets  drift c) regler for hvordan indkomst og  

 kapitalgevinster genereres og udbetales Hæftelsen  for investor er begrænset til  

 dennes forpligtelse overfor  

 FCRP´et.
 Tegning af ejerbeviser forudsætter forudgående  

 accept fra manager-selskabet.
 Der udstedes ved etableringen af FCRP´et - af  

 custodian-selskabet - ejerbeviser  ("certificate of deposit of  

 funds").
FCRP´et er dannet for en periode på 10 år - dog  

 med mulighed for 2 års forlængelse.
Ejerbeviserne kan ikke kræves indløst  

 forud  

 for 10 års perioden.
Dansk retlig og skatteretlig kvalifikation SKAT bemærker, at afgørelsen af hvorvidt FCRP´et  

 er en i skatteretlig henseende transparent enhed sker efter danske regler.
Reglerne om skattesubjektivitet findes i  

 skattepligtsreglerne jf.
Selskabsskatteloven.
Selskabers selvstændige  

 skattepligt afgøres efter Selskabsskattelovens § 1. Såfremt en sammenslutning  

 ikke kan karakteriseres som skattepligtig efter betingelserne i  

 Selskabsskattelovens § 1 følger heraf, at sammenslutningen ikke kan anses for  

 et selvstændigt skattesubjekt.
 I relation til en sammenslutning af  

 investorer  - som FCRP´et - er det ved vurderingen af dennes  

 skatteretssubjektivitet af underordnet betydning for den skatteretlige  

 kvalificering af sammenslutningen, at denne betegnes som "et fælles  

 ejerskab" eller et "sameje". Derimod er det afgørende, hvilke  

 retlige karakteristika der ved aftaler, vedtægter m.v. er tillagt  

 sammenslutningen  

 og dennes relationer til investorerne.
 Centrale karakteristika vedrører bl.a.  

 deltagernes hæftelsesforhold, kapitalforhold, deltagerkredsen og  

 sammenslutningens forbindelse med deltagerkredsen,  kriterier for ind-  

 og  

 udtræden, retten til overskud eller likvidationsoverskud.
 Uanset at generel hæftelsesbegrænsning for  

 deltagerne er et meget væsentlig indikation for selvstændig skatteretlig  

 subjektivitet, foretages dog altid en samlet konkret bedømmelse af  

 sammenslutningen.
Praksis Ligningsrådet har i en række afgørelser taget  

 stilling til den skatteretlige kvalifikation af forskellige  

 investeringsforetagender.  

 SKAT kan bl.a. henvise til TfS1994.815.LR og TfS1995.195.LR.
Konklusion På baggrund af ovenfor gennemgåede kriterier for  

 kvalifikation af et foretagende som en i skatteretlig forstand selvstændig  

 sammenslutning - sammenholdt med den bl.a. ved de refererede afgørelser  

 fastlagte praksis - er det SKATs opfattelse, at sammenslutningens virkemåde  

 og  

 struktur medfører, at denne ikke er et selvstændigt skatteretligt subjekt.  

 Alene fraværet af selvstændige ledelsesorganer i FCRP´et medfører, at dette  

 ikke er et selvstændigt (skatte)subjekt, hvorfor SKAT indstiller at besvare  

 anmodningen med "Ja".
 Skatterådet  

  

 tiltræder SKATs indstilling.
