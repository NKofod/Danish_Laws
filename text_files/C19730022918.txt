 I medfør af § 3, stk. 3, i lov nr. 142 af 21. marts 1973 om teknologisk  

 service fastsættes følgende:
§ 1.  Teknologirådet består af indtil 12 medlemmer,  

 der beskikkes af handelsministeren.
I Rådet skal erhvervsmæssig, teknologisk  

 og samfundsmæssig indsigt være repræsenteret.
Handelsministeren udpeger en  

 formand blandt Rådets medlemmer.
Rådet vælger en næstformand.
Stk.2.  Medlemmerne udnævnes for 3 år ad gangen og afgår  

 efter tur.
De kan genudnævnes en gang.
Ved Rådets første sammensætning, eller  

 hvor et medlem afgår inden udløbet af sin funktionsperiode, kan udnævnelse  

 dog ske for en kortere periode, og genudnævnelse kan i sådanne tilfælde ske  

 to gange.
 Stk.3.  Ingen, som er fyldt 65 år, kan udnævnes eller  

 genudnævnes.
Stk.4.  Bortset fra faste mødedage, som Rådet aftaler,  

 afholder Rådet møde, så ofte formanden finder anledning dertil; indkaldelse  

 må i så fald ske med et varsel på mindst 3 hverdage.
Møde afholdes envidere,  

 såfremt der med mindst 14 dages varsel fremsættes begæring herom af et  

 medlem.
 Stk.5.  Såfremt sager, der skal behandles af Rådet, ikke  

 er udsendt til medlemmerne senest 3 hverdage før det pågældende møde, kan  

 behandlingen kun finde sted, såfremt samtlige i mødet deltagende medlemmer  

 samtykker heri.
Stk.6.  Rådet er beslutningsdygtigt, når mindst 6 af  

 medlemmerne er til stede.
Beslutning træffes ved almindelig stemmeflerhed.  

 Hvert medlem har en stemme.
I tilfælde, hvor stemmerne står lige, er  

 formandens stemme afgørende.
Når forholdene taler derfor, kan formanden  

 bestemme, at sager behandles ved skriftlig procedure.
Stk.7.  Der føres en protokol over Rådets forhandlinger  

 og beslutninger.
I tilfælde af afstemning angives resultatet heraf.  

 Protokollen underskrives af formanden.
Stk.8.  Er et medlem interesseret i eller knyttet til en  

 institution eller en virksomhed m.v., hvis forhold berøres af en sag, der er  

 til behandling, skal han, inden sagens behandling påbegyndes, over for Rådet  

 enten meddele, at han ikke kan deltage i sagens behandling, eller efter  

 omstændighederne redegøre for arten og omfanget af sin interesse i eller  

 tilknytning til vedkommende institution eller virksomhed m.v.
I denne  

 forbindelse er ethvert medlem pligtigt at besvare de spørgsmål, som stilles  

 ham af Rådet.
Stk.9.  Rådet afgør endeligt, i hvilket omfang  

 vedkommende medlem kan deltage i sagens behandling.
I afgørelsen af disse  

 spørgsmål deltager det pågældende medlem ikke.
 § 2.  Rådet træffer afgørelse om anvendelse af de på  

 de årlige finanslove til løsning af Rådets opgaver bevilgede beløb i  

 overensstemmelse med lovens bestemmelser og de af handelsministeren fastsatte  

 regler.
 Stk.2.  Rådets afgørelser efter stk.1 kan ikke  

 indbringes for anden administrativ myndighed.
Stk.3.  Rådet afgiver indstilling til handelsministeren  

 om godkendelse i henhold til lovens § 5, stk.3-7, af institutioner, der  

 ansøger herom.
Rådets indstilling, som skal være begrundet, afgives på  

 grundlag af en gennemgang af institutionens forhold.
 Stk.4.  Rådets afgørelse om ikke at ville indstille en  

 institution til handelsministerens godkendelse i medfør af lovens § 5,  

 stk.3-7, kan af den pågældende institution over for Rådet forlanges indbragt  

 for handelsministeren.
 Stk.5.  Rådet kan, såfremt særlige forhold taler derfor,  

 afgive indstilling til handelsministeren om tilbagekaldelse af en godkendelse  

 i henhold til lovens § 5, stk.5.
 Stk.6.  Rådets indstilling til handelsministeren i  

 henhold til stk.4 eller stk.5 skal være begrundet og skal, såfremt  

 indstillingen ikke er enstemming, indeholde udtalelser fra såvel flertal som  

 mindretal.
Stk.7.  Spørgsmål af principiel betydning for Rådets  

 arbejde, som vedrører fortolkning af bestemmelserne i lov om teknologisk  

 service samt af de i henhold til lovens § 5, stk.2, fastsatte regler, kan  

 forelægges handelsministeren efter begæring af Rådets formand eller 3 af  

 Rådets medlemmer.
Vedrører et sådant principielt fortolkningsspørgsmål  

 bestemmelserne om ydelse af basistilskud og lån til godkendte institutter,  

 kan det af et eller flere institutter, for hvilke spørgsmålet har direkte og  

 væsentlig betydning, kræves forelagt handelsministeren.
Rådets henvendelser  

 til handelsministeren om fortolkningsspørgsmål af principiel betydning skal  

 være ledsaget af Rådets indstilling eller udtalelser.
§ 3.  I det omfang, det vil være hensigtsmæssigt for  

 at sikre den fornødne bistand fra sagkyndige, som Rådet finder behov for at  

 inddrage i sit arbejde, kan Rådet indkalde særligt sagkyndige og nedsætte  

 udvalg og arbejdsgrupper til varetagelse af særlige opgaver.
I sådanne udvalg  

 og arbejdsgrupper kan andre end Rådets medlemmer indtræde.
 § 4.  Til bistand for Rådet opretter  

 handelsministeriet et sekretariat, der varetager den for Rådets arbejde  

 nødvendige sagsbehandling og gennemførelsen af Rådets afgørelser.  

 Handelsministeriet kan overdrage sekretariatet varetagelsen af andre opgaver  

 af beslægtet karakter.
Stk.2.  Lederen af sekretatiatet deltager uden stemmeret  

 i Rådets møder.
Rådet afgør, hvem der i øvrigt kan deltage i møderne.
 Stk.3.  Rådet kan efter aftale med handelsministeriet  

 benytte konsulentbistand til løsning af opgaver - herunder også større  

 udredningsopgaver - som for en begrænset tid kræver en sådan bistand.
 § 5.  Vederlag til rådsmedlemmer og til medlemmer af  

 de i § 3 nævnte udvalg m.v. fastsættes af handelsministeriet efter  

 indstilling af Rådet.
§ 6.  Rådet afgiver årligt til handelsministeren en  

 beretning om sin virksomhed i det foregående finansår.
Handelsministeren kan  

 gøre institutioner og andre, som skønnes at have interesse deri, bekendt med  

 beretningen.
 § 7.  Rådets regnskab følger finansåret.
Stk.2.  Midler til løsning af Rådets opgaver søges på de  

 årlige finanslove.
Det påhviler Rådet - efter anmodning - at indsende en  

 redegørelse til handelsministeriet for det forventede behov i de kommende  

 finansår.
 Stk.3.  Rådets regnskab revideres og decideres efter de  

 om statens regnskabsvæsen gældende regler.
 Handelsministeriet, den 24. september  

 1973.
 Erling Jensen.
 /Åge Andersen.
