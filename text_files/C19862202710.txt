(Til alle amtsråd og  

 kommunalbestyrelser) Hermed følger undervisningsministeriets cirkulære af 17. marts 1986 om  

 nedsættelse af det pligtige timetal for lærere i folkeskolen ved deltagelse i  

 videre uddannelse.
 I bekendtgørelse nr. 399 af 1. august 1969 om nedsættelse af læreres  

 pligtige timetal ved deltagelse i videre uddannelse havde  

 undervisningsministeriet fastsat regler for, i hvilket omfang deltagelse i  

 videre uddannelse kunne indgå i læreres pligtige timetal.
Bekendtgørelsen af 1. august 1969 var udstedt i henhold til § 25 i lov nr.  

 235 af 8. juni 1966 om uddannelse af lærere til folkeskolen.
Denne  

 lovbestemmelse er imidlertid ophævet ved lov nr. 263 af 6. juni 1985 om  

 ændring af læreruddannelsesloven.
 Regler om nedsat tjenestetid i anledning af folkeskolelæreres videre  

 uddannelse fastsættes herefter af undervisningsministeriet efter forhandling  

 med finansministeriet, jfr. tjenestemandslovens § 39.
 Som følge af lov nr. 123 af 13. marts 1985 om fornyelse og forlængelse af  

 kollektive overenskomster og aftaler m.v. fastsættes de ændrede regler først  

 med virkning fra den 1. august 1987.
 For skoleåret 1986/87 fastsættes, at den ordning, som var fastsat i  

 bekendtgørelsen af 1. august 1969, ligeledes finder anvendelse i skoleår.
 For den ordning, der fastsættes fra den 1. august 1987 bemærkes følgende:
Reduktionsordningen Opmærksomheden henledes på, at der efter de nye regler kan ydes  

 timereduktion også til kurser af under et års varighed samt til  kurser,  

 arrangeret af en eller flere primærkommuner eller  amtskommuner m.fl., og at  

 der ydes den samme timereduktion pr. kursustime.
 Der ydes på tilsvarende måde som efter bekendtgørelsen af 1. august 1969  

 alene timereduktion for kursustimer, der ligger uden for den enkelte lærers  

 skemalagte undervisningstid (Ved den enkelte lærers skemalagte  

 undervisningstid forstås det konkrete skema i henhold til den ugentlige  

 arbejdsplan, jfr. skolestyrelseslovens § 27, stk. 5).
 For kursustimer, der ligger i den enkelte lærers skemalagte  

 undervisningstid, kan der som hidtil ydes tjenestefrihed uden lønafkortning i  

 henhold til § 4, stk. 2, i undervisningsministeriets cirkulære af 22. juni  

 1976 om tjenestefrihed og nedsat tjenestetid for folkeskolens tjenestemænd  

 m.fl.
 For faste vikarer medregnes reduktionstimetallet i årsnormen, og der  

 foretages således ikke en opgørelse af løntimer efter § 15, stk. 2, i  

 undervisningsministeriets cirkulære af 1. marts 1984 om timelærere,  

 vakancevikarer og vikarer i folkeskolen.
Anvendelsesområdet Cirkulæret finder anvendelse for folkeskolens tjenestemænd, herunder  

 børnehaveklasseledere, samt for timelærere, vakancevikarer, faste vikarer og  

 årsvikarer.
 For faste vikarer finder cirkulæret anvendelse med de modifikationer, der  

 gælder for denne lærergruppe, jfr. kap. 3 og 4 i undervisningsministeriets  

 cirkulære af 1. marts 1984 om timelærere, vakancevikarer og vikarer i  

 folkeskolen.
 Cirkulæret finder også anvendelse for ledere og lærere, herunder  

 timelærere, faste vikarer og årsvikarer, ansat ved den amtskommunale  

 specialundervisning for voksne.
 For disse faste vikarer finder cirkulæret anvendelse med de  

 modifikationer, der gælder for denne lærergruppe, jfr.  

 undervisningsministeriets cirkulære af 20. januar 1983 om timelærere og  

 vikarer ved den amtskommunale specialundervisning for voksne.
 Cirkulæret finder endvidere anvendelse for forstandere og lærere, herunder  

 timelærere og årsvikarer, ansat ved den amtskommunale enkeltfagsundervisning  

 for voksne på fsa/fsu-niveau med de modifikationer, der gælder for disse  

 lærergrupper, jfr. undervisningsministeriets cirkulæreskrivelse af 20. juli  

 1978 om leder- og lærerstillinger ved den amtskommunale  

 enkeltfagsundervisning.
 Undervisningsministeriet, den 17. marts  

 1986.
 P.m.v.
 e.b.
Merete Møller fm.
