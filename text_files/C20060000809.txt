Cirkulære  

 om bevaring og kassation samt aflevering af statslige myndigheders arkivalier  

 i  

 årene 2006-2010 (Statens Arkivers aktivitetsplan) Statens Arkivers aktivitetsplan for bevaring og kassation  

 samt aflevering af statslige myndigheders arkivalier i årene 2006-2010 er  

 fastsat i medfør af § 3, stk. 1-2, § 5, § 10, § 11,  

 § 12 og § 16 i bekendtgørelse nr. 591 af 26. juni 2003 om  

 offentlige  

 arkivalier og om offentlige arkivers virksomhed.
Aktivitetsplanen er udarbejdet på grundlag af Statens  

 Arkiver erfaringer med aktivitetsplanerne for 1997 - 2000 (jf.
Statens  

 Arkivers  

 cirkulæreskrivelse nr. 9 af 12. januar 1998) og 2001 - 2004/2006 (jf.  

 cirkulære  

 nr. 31 af 23. marts 2001). På grundlag heraf er det efter drøftelse med  

 Kulturministeriet  

 besluttet at behandle samtlige statslige myndigheders arkivforhold i en 5-års  

 turnus.
A.
Arkivlovgivningen og Statens Arkivers  

 aktivitetsplan Forholdet mellem Statens Arkiver og myndighederne er  

 fastlagt ved arkivloven (lov nr. 1050 af 17. december 2002) og  

 arkivbekendtgørelsen (bekendtgørelse nr. 591 af 26. juni 2003 om offentlige  

 arkivalier og om offentlige arkivers virksomhed).
 I henhold til arkivlovens § 13, stk. 1, skal  

 myndighederne, medmindre modstående hensyn gør sig gældende, aflevere deres  

 arkivalier til Statens Arkiver inden de er 30 år gamle.
 Der skal som  

 hovedregel  

 tilstræbes aflevering af statslige papirarkivalier til  

 Statens Arkiver inden de er 20 år gamle, således at der sker en tilnærmelse  

 til  

 den almindelige tilgængelighedsfrist på 20 år, jf. arkivlovens § 22,  

 stk. 1.
 Gør modstående hensyn sig gældende, f.eks. ved at arkivalier  

 er i hyppig administrativ brug, udstedes i stedet bestemmelse om udskudt  

 aflevering, jf. arkivbekendtgørelsens § 12, stk. 2.
En forudsætning for myndighedernes aflevering er endvidere,  

 at arkivalier, som er omfattet af bestemmelse om kassation, er udskilt.  

 Kassation må først finde sted, når de arkivalier, der skal kasseres, ikke  

 længere er administrativ eller retlig aktuelle.
Dette indebærer, at Statens  

 Arkiver som udgangspunkt ikke kan modtage arkivalier, som er under ca. 15 år  

 gamle.
 Arkivalier, der er lagret på elektronisk medium, skal  

 afleveres til Statens Arkiver på et tidligere tidspunkt, jf. arkivlovens  

 § 13, stk. 3.
Statens Arkivers aktivitetsplan for årene 2006 - 2010  

 omfatter kontakt med samtlige arkivansvarlige myndigheder i de tilfælde, det  

 er  

 relevant, således ved 1.  

 	  

 behandling af  

 spørgsmål om godkendelse af statslige myndigheders arkivsystemer, 2.  

 	  

 udstedelse af  

 bestemmelser om bevaring og kassation af ny e-registre samt bestemmelser om  

 afleveringstidspunkt for registre, som skal bevares, 3.  

 	  

 modtagelse af  

 elektroniske arkivalier i henhold til afleveringsbestemmelserne, 4.  

 	  

 udstedelse af  

 bestemmelser om bevaring og kassation af papirarkivalier, som skal afleveres, 5.  

 	  

 aflevering af papirarkivalier  

 fra før 1990 fra statslige myndigheder, bortset fra arkivalier, som er  

 omfattet  

 af bestemmelse om udskudt aflevering, 6.  

 	  

 behandling af  

 forekommende indberetninger om overførsel af arkivalier eller om skader på  

 arkivalier, 7.  

 	  

 tilsyn i fornødent  

 omfang med myndighedernes varetagelse af arkivmæssige hensyn.
Herudover foretages der i perioden I.  

 	  

 revision af de  

 eksisterende bestemmelser om de statslige myndigheders varetagelse af  

 arkivmæssige  

 hensyn, II.  

 	  

 vurdering og  

 a-jourføring i fornødent omfang af alle bestemmelser om bevaring og kassation  

 af arkivalier, III.  

 	  

 en særskilt  

 opfølgning af strukturreformens arkivmæssige konsekvenser for de statslige  

 myndigheder.
B.
Organisering af arbejdet Statens Arkiver agter at gennemføre en samlet behandling af  

 samtlige arkivforhold hos myndighederne, herunder en sammenhængende  

 behandling  

 centraladministrationens og den regionale statsadministrations arkivforhold  

 samt af spørgsmål om papirarkivalier og om elektroniske arkivalier.
 Statens Arkiver organiserer sin indsats i 4 landsdækkende  

 projektgrupper, som behandler følgende ministerieområder, m.fl.:
A Indenrigs- og Sundhedsministeriet Kirkeministeriet Kulturministeriet Undervisningsministeriet Ministeriet for Videnskab, Teknologi og Udvikling B Beskæftigelsesministeriet Ministeriet for Familie- og Forbrugeranliggender Ministeriet for Fødevarer, Landbrug og Fiskeri Socialministeriet Transport- og Energiministeriet Økonomi- og Erhvervsministeriet C Finansministeriet Forsvarsministeriet Ministeriet for Flygtninge, Indvandrere og Integration Miljøministeriet Skatteministeriet Statsministeriet Udenrigsministeriet Rigsrevisionen Danmarks Nationalbank D Justitsministeriet Domstolene Tilrettelæggelsen af aktiviteterne sker efter  

 drøftelse med de enkelte ministerier eller styrelser, således at der på hvert  

 ministerie-  

 eller styrelsesområde træffes aftale om generelle forhold og om tidsplan for  

 de  

 enkelte myndigheder på området.
Statens Arkiver gennemfører herefter planen i samarbejde med  

 hver enkelt af de myndigheder, som er omfattet af aktivitetsplanen.
Det  

 påhviler i den forbindelse myndighederne at afgive sådanne oplysninger om  

 arkiv- og journalforhold, der er af betydning for udarbejdelsen af  

 bestemmelser  

 om bevaring og kassation af arkivalier samt for udarbejdelsen af  

 afleveringsbestemmelse  

 med ordningsplan, m.v., for arkivalier, som skal afleveres.
 Såfremt en myndighed af ressourcemæssige grunde ikke ser sig  

 i stand til at gennemføre aflevering af arkivalier i henhold aktivitetsplanen  

 og de nærmere tidsfrister, som fastsættes inden for denne, vil Statens  

 Arkiver  

 optage forhandling med vedkommende ministerium herom, jf.  

 arkivbekendtgørelsens  

 § 11, stk. 3.
