Bekendtgørelse  

 om teknisk godkendelsesordning for konstruktion, fremstilling og opstilling  

 af  

 vindmøller I medfør af § 16, stk. 2, § 68, stk. 1, og §§ 88, 90 og 92  

 i lov om elforsyning, jf. lovbekendtgørelse nr. 151 af 10. marts 2003, som  

 ændret ved lov nr. 495 af 9. juni 2004, fastsættes:
 Anvendelsesområde m.v.
 § 1.  

  

 Den  

 tekniske godkendelsesordning har til formål at sikre, at en vindmølle sammen  

 med det anvendte fundament er konstrueret, fremstillet og opstillet i  

 overensstemmelse med fastsatte sikkerhedsmæssige, energimæssige og  

 kvalitetsmæssige krav.
 Stk. 2.  

  

 Den tekniske  

 godkendelsesordning omfatter den enkelte vindmølle, inklusive eltekniske  

 anlæg,  

 transformer og fundament frem til og med vindmøllens tilslutningsklemmer til  

 det elektriske net, herunder komponenter til at føre kabler ud fra vindmøllen  

 samt permanente hjælpemidler som kraner, kranbeslag, løftebeslag og  

 servicelifte.
 Stk. 3. Vindmøller, der  

 opstilles på land og på havet (søterritoriet og den eksklusive økonomiske  

 zone), skal godkendes i henhold til §§ 2-14. Godkendelsesordningen bygger på  

 krav og procedurer for konstruktion, fremstilling og opstilling af vindmøller  

 fastsat i det internationale regelsæt IEC WT01, jf. bilag 1.  

 Godkendelsesordningen består af hovedelementerne typegodkendelse og  

 projektgodkendelse.
 Stk. 4.  

  

 Vindmøller med  

 en rotordiameter på 2 meter eller mindre er undtaget fra bekendtgørelsens  

 bestemmelser.
Typegodkendelse § 2.  

  

 Vindmøller skal typegodkendes af en certificerende virksomhed, jf. § 10, på  

 grundlag af de i bilag 2 fastsatte krav og procedurer.  

 Vindmøllehovedkomponenter kan typegodkendes selvstændigt.
 § 3.  

  

 Typegodkendelse af vindmøller udstedes til producenter eller leverandører af  

 vindmøller inden for 3 godkendelsesklasser (A, B eller C).
 Stk. 2.  

  

 En  

 A-typegodkendelse udstedes på basis af de i bilag 2 fastsatte tekniske krav  

 og  

 procedurer med en gyldighed på højst 5 år.
Stk. 3.  

  

 En  

 B-typegodkendelse udstedes på basis af de i bilag 2 fastsatte tekniske krav  

 og  

 procedurer med en gyldighed på højst 1 år.
I en B-typegodkendelse tillades,  

 at  

 forhold uden væsentlig betydning for den primære sikkerhed kan vurderes og  

 efterprøves efter godkendelsens udstedelse.
Stk. 4.  

  

 En  

 C-typegodkendelse udstedes til forsøgs- og demonstrationsvindmøller i  

 forbindelse med udvikling af en ny vindmølletype på basis af en vurdering og  

 efterprøvning af krav vedrørende vindmøllens sikkerhedsmæssige forhold, jf.  

 bilag 2, mens vindmøllens energimæssige og kvalitetsmæssige forhold ikke skal  

 vurderes og efterprøves.
En C-typegodkendelse udstedes til en stedbestemt  

 vindmølle for en tidsbegrænset periode på højst 3 år.
 Stk. 5.  

  

 For vindmøller  

 med A-typegodkendelse eller B-typegodkendelse kræves i tilknytning til  

 typegodkendelsen et certificeret kvalitetsstyringssystem.
 Stk. 6.  

  

 Producenten  

 eller leverandøren er ansvarlig for, at der inden idriftsættelse af  

 vindmøllen  

 forefindes en gyldig typegodkendelse.
 Stk. 7.  

  

 Godkendelsesordningen fritager ikke producenten eller leverandøren for deres  

 normale produktansvar.
§ 4.  

  

 De  

 i bilag 2 fastsatte tekniske krav kan i særlige tilfælde fraviges, såfremt  

 det  

 på tilfredsstillende vis dokumenteres, at de sikkerhedsmæssige og  

 energimæssige  

 krav opfyldes, og de kvalitetsmæssige forhold ved produktion og installation  

 ikke forringes.
En certificerende virksomhed skal i tilfælde af afvigelser af  

 principiel betydning forelægge disse i høring for Energistyrelsens  

 Godkendelsessekretariat  

 for Vindmøller, jf. § 12, stk. 1.
 § 5.  

  

 Anmodning om typegodkendelse skal indsendes til en certificerende virksomhed  

 bilagt dokumentationsmateriale, som gør det muligt at vurdere og efterprøve  

 vindmølletypen i forhold til kravene i bilag 2.
 Stk. 2.  

  

 Ansøgeren til en  

 typegodkendelse er ansvarlig for at videregive oplysninger om tekniske krav i  

 typegodkendelsen til brug for den virksomhed, der certificerer det anvendte  

 kvalitetsstyringssystem, jf. § 3, stk. 5.
 Stk. 3.  

  

 Indehaveren af  

 en A-typegodkendelse skal en gang årligt fremsende en rapport til den  

 certificerende  

 virksomhed, der har udstedt godkendelsen, om forhold af sikkerhedsmæssig,  

 energimæssig og kvalitetsmæssig betydning for den godkendte vindmølletype  

 eller  

 vindmøllehovedkomponenttype samt om forhold af betydning for det  

 certificerede  

 kvalitetsstyringssystem, så længe typegodkendelsen er gyldig.
 Projektgodkendelse, godkendelse af ombygning, flytning  

 m.v.
 § 6.  

  

 Vindmøller skal ved opstilling projektgodkendes af en certificerende  

 virksomhed, jf. § 10, på grundlag af de i bilag 3 fastsatte krav og  

 procedurer  

 som en efterprøvning af rigtigheden mellem forudsætningerne for  

 typegodkendelsen og de eksterne opstillingsforhold for det pågældende  

 vindmølleprojekt.
 Stk. 2.  

  

 En  

 projektgodkendelse udstedes til ejeren af vindmøllen.
Stk. 3.  

  

 Ejeren af  

 vindmøllen er ansvarlig for, at der inden idriftsættelse forefindes en gyldig  

 projektgodkendelse.
Anvendelsen af vindmøllen er betinget af, at der ikke  

 uden  

 godkendelse foretages ændringer af den godkendte vindmølle.
Vindmøller, der  

 er  

 projektgodkendt på basis af en C-typegodkendelse, jf. § 3, stk. 4, må ikke  

 anvendes efter C-typegodkendelsens udløb.
 Stk. 4.  

  

 En projektgodkendelse  

 erstatter ikke en byggetilladelse.
 § 7.  

  

 Anmodning om projektgodkendelse skal indsendes til en certificerende  

 virksomhed  

 bilagt en gyldig typegodkendelse samt dokumentationsmateriale, som gør det  

 muligt at vurdere og efterprøve vindmølleprojektet i forhold til kravene i  

 bilag 3.
 Stk. 2.  

  

 Ansøgeren til en  

 projektgodkendelse er ansvarlig for at videregive oplysninger om tekniske  

 krav  

 i typegodkendelsen til brug for den certificerende virksomhed, der udsteder  

 projektgodkendelsen og den virksomhed, der certificerer det anvendte  

 kvalitetsstyringssystem.
 Stk. 3.  

  

 Indehaveren af  

 en projektgodkendelse har pligt til straks at rapportere større skader og  

 skader  

 af sikkerhedsmæssig betydning på en godkendt vindmølle til Energistyrelsens  

 Godkendelsessekretariat for Vindmøller, så længe vindmøllen er i drift.
 § 8.  

  

 Vindmøller, der ombygges eller flyttes, og vindmøller, der har været godkendt  

 til forsøgsformål, jf. § 3, stk. 4, skal teknisk godkendes af en  

 certificerende  

 virksomhed på baggrund af en teknisk rapport og en funktions- og  

 sikkerhedsafprøvning, der sikrer forsvarligheden af den påtænkte ombygning,  

 flytning eller fortsatte opstilling, jf.  

 bilag 3, pkt. 7.
 Stk. 2.  

  

 En teknisk  

 godkendelse til ombygning, flytning og fortsat opstilling udstedes til ejeren  

 af vindmøllen.
Stk. 3.  

  

 Ejeren af  

 vindmøllen er ansvarlig for, at der foreligger en gyldig teknisk godkendelse  

 til ombygning, flytning og fortsat opstilling.
Anvendelsen af vindmøllen er  

 betinget af, at der ikke uden ny godkendelse foretages ændringer af den  

 godkendte  

 vindmølle.
 § 9.  

  

 Anmodning om teknisk godkendelse til ombygning, flytning og fortsat  

 opstilling  

 skal indsendes til en certificerende virksomhed bilagt  

 dokumentationsmateriale,  

 som gør det muligt at vurdere og efterprøve vindmøllen i forhold til kravene  

 i  

 bilag 3.
 Stk. 2.  

  

 Indehaveren af  

 en teknisk godkendelse til ombygning, flytning og fortsat opstilling har  

 pligt  

 til straks at rapportere større skader og skader af sikkerhedsmæssig  

 betydning  

 på en godkendt vindmølle til Energistyrelsens Godkendelsessekretariat for  

 Vindmøller, så længe vindmøllen er i drift.
Certificererende virksomheder § 10.  

  

 Certificerende virksomheder, der udsteder type- og projektgodkendelser samt  

 tekniske godkendelser til ombygning, flytning og fortsat opstilling, skal  

 være  

 akkrediteret af Den Danske Akkrediterings- og Metrologifond, DANAK, i henhold  

 til DS/EN 45011 (for projektgodkendelser alternativt DS/EN 45004 type A), jf.  

 dog stk. 2, eller et tilsvarende anerkendt udenlandsk akkrediteringsorgan,  

 der  

 er medunderskriver af European co-operation for Accreditation (EA)s  

 multilaterale aftale om gensidig anerkendelse.
Det skal af  

 akkrediteringsdokumentationen fremgå, at denne bekendtgørelse er omfattet af  

 akkrediteringen.
Certificerende virksomheder, der certificerer  

 kvalitetsstyringssystemer  

 skal være akkrediteret af DANAK i henhold til DS/EN 45012 eller et  

 tilsvarende  

 anerkendt udenlandsk akkrediteringsorgan, der er medunderskriver af EAs  

 multilaterale aftale om gensidig anerkendelse.
Stk. 2.  

  

 Projektgodkendelse af vindmøller på land kan udføres af en certificerende  

 virksomhed, der ikke er akkrediteret.
Pågældende certificerende virksomhed  

 skal  

 på grundlag af dokumentation af nødvendige kvalifikationer vedrørende  

 opstilling af vindmøller, fx gennem et certificeret kvalitetsstyringssystem,  

 godkendes af Energistyrelsen efter indstilling af Energistyrelsens  

 Godkendelsessekretariat for Vindmøller.
Stk. 3. Alle  

 certificerende virksomheder, der udfører typegodkendelser og  

 projektgodkendelser, herunder tilhørende certificering af  

 kvalitetsstyringssystemer  

 og tekniske godkendelser til ombygning, flytning og fortsat opstilling samt  

 virksomheder, der i tilknytning hertil udfører målinger og prøvninger, skal  

 anmeldes til Energistyrelsens Godkendelsessekretariat for Vindmøller.
Er den  

 certificerende  

 virksomhed akkrediteret, skal gyldig dokumentation herfor vedlægges.
Såfremt  

 den certificerende virksomhed ikke er akkrediteret, vedlægges godkendelsen  

 efter stk. 2.
 Stk. 4.  

  

 Den  

 certificerende virksomhed skal en gang årligt redegøre for over for  

 Energistyrelsens  

 Godkendelsessekretariat for Vindmøller, hvorledes akkrediteringsvilkåret om  

 overvågning  

 af de af virksomheden udstedte typegodkendelser overholdes.
 Stk. 5.  

  

 Den  

 certificerende virksomhed skal tilbagekalde en udstedt typegodkendelse,  

 såfremt  

 der konstateres alvorlige sikkerhedsmæssige fejl ved den godkendte  

 vindmølletype samt ved konstatering af misligholdelse af forudsætningerne for  

 typegodkendelsen.
§ 11.  

  

 Af  

 typegodkendelser, projektgodkendelser samt tekniske godkendelser til  

 ombygning,  

 flytning og fortsat opstilling skal det fremgå, at de er udstedt i henhold  

 til  

 bekendtgørelsens krav.
Kopi af udstedte godkendelser med tilhørende  

 godkendelsesrapporter samt meddelelser om tilbagekaldte godkendelser skal  

 indsendes af den certificerende virksomhed til Energistyrelsens  

 Godkendelsessekretariat  

 for Vindmøller, der opdaterer og publicerer lister over gyldige godkendelser.
Stk. 2.  

  

 Dokumentationen  

 for udstedte godkendelser, jf. §§ 2-9, skal arkiveres hos den certificerende  

 virksomhed, der har udstedt godkendelsen.
Materiale vedrørende udstedte  

 godkendelser skal opbevares i minimum 20 år.
 Stk. 3.  

  

 Såfremt  

 projektgodkendelser af vindmøller på land eller tekniske godkendelser til  

 ombygning,  

 flytning og fortsat opstilling er udført af en certificerende virksomhed, der  

 ikke er akkrediteret, jf. § 10, stk. 2, skal dokumentationen opbevares af  

 vindmølleejeren, så længe vindmøllen er opstillet.
 Administrative bestemmelser, tilsyn m.v.
§ 12.  

  

 Energistyrelsens Godkendelsessekretariat for Vindmøller er oprettet af  

 Energistyrelsen til at varetage administrationen og vedligeholdelsen af det  

 tekniske godkendelsesgrundlag, herunder koordinering af  

 standardiseringsarbejdet.
Godkendelsessekretariatet fungerer tillige som  

 Energistyrelsens informations- og videnscenter for godkendelsesordningen.  

 Godkendelsessekretariatet er placeret på Forskningscenter Risø.
Stk. 2.  

  

 For en løbende  

 vurdering af ordningens indhold og administration er der af Energistyrelsen  

 nedsat et rådgivende udvalg med repræsentanter for vindmølleindustrien,  

 vindmølleejere,  

 den systemansvarlige virksomhed, net- og forsyningspligtvirksomheder,  

 forsikringsselskaber, certificerende virksomheder, standardiserings- og  

 forskningsinstitutter m.v.
Godkendelsessekretariatet varetager de praktiske  

 opgaver vedrørende udvalgets møder.
 Stk. 3.  

  

 Godkendelsessekretariatet indsender til Energistyrelsen en gang årligt  

 rapportering om sekretariatets virksomhed.
 § 13.  

  

 Energistyrelsens Godkendelsessekretariat for Vindmøller kan uafhængigt af  

 akkrediterende organers tilsyn med certificerende virksomheder indhente  

 oplysninger til brug for administrationen af godkendelsesordningen hos  

 certificerende virksomheder, vindmølleproducenter, leverandører og ejere af  

 vindmøller.
Stk. 2.  

  

 Energistyrelsen  

 kan påbyde, at forhold, der strider mod bekendtgørelsen, bringes i orden  

 straks  

 eller inden for en nærmere angivet frist.
Påbud, der vedrører de  

 akkrediterede  

 certificerende virksomheders godkendelser, anmeldes til det akkrediterende  

 organ.
§ 14.  

  

 Udgifter til godkendelser, herunder tilhørende certificering af  

 kvalitetsstyringssystemer, og nødvendige undersøgelser, prøvninger og  

 inspektioner, der foretages som led i godkendelsesarbejdet, afholdes ved  

 typegodkendelser af producenter og leverandører.
Ved projektgodkendelser og  

 tekniske godkendelser til ombygning, flytning og fortsat opstilling afholdes  

 udgifterne af vindmølleejere.
Klager § 15.  

  

 Klage over afgørelser truffet af en certificerende virksomhed i henhold til  

 bekendtgørelsens bestemmelser kan indbringes for Energistyrelsen.
Klage skal  

 være indgivet skriftligt inden 4 uger efter, at afgørelsen er meddelt.
 Stk. 2.  

  

 Energistyrelsens  

 afgørelser efter bekendtgørelsen kan ikke indbringes for anden administrativ  

 myndighed.
Straffebestemmelser § 16.  

  

 Medmindre højere straf er forskyldt efter anden lovgivning straffes med bøde  

 den, der 1)  

 	  

 undlader at indhente  

 type- og projektgodkendelse samt teknisk godkendelse til ombygning, flytning  

 og  

 fortsat opstilling efter §§ 2, 6 og 8, 2)  

 	  

 undlader at afgive  

 oplysninger, som er omhandlet i § 5, stk. 2, og § 7, stk. 2, 3)  

 	  

 foretager aktiviteter  

 i henhold til bekendtgørelsen uden gyldig akkreditering efter § 10, 4)  

 	  

 undlader at opbevare  

 dokumentation efter § 11, 5)  

 	  

 meddeler en  

 certificerende virksomhed eller Energistyrelsen urigtige eller vildledende  

 oplysninger  

 eller efter anmodning undlader at afgive oplysninger, eller 6)  

 	  

 undlader at  

 efterkomme påbud efter bekendtgørelsen.
 Stk. 2.  

  

 Der kan pålægges  

 virksomheder m.v. (juridiske personer) strafansvar efter reglerne i  

 straffelovens  

 kapitel 5.
 Ikrafttræden m.v.
 § 17.  

  

 Bekendtgørelsen træder i kraft den 1. januar 2005.
Stk. 2.  

  

 Samtidig ophæves  

 bekendtgørelse nr. 270 af 2. maj 1991 om typegodkendelse og certificering af  

 vindmøller.
Typegodkendelser udstedt i henhold til denne bekendtgørelse er  

 gyldige indtil den i godkendelsen fastsatte udløbsdato.
Økonomi- og Erhvervsministeriet, den 10.  

 december 2004 Bendt Bendtsen /Knud Pedersen Bilag 1 Godkendelsesordningens krav og procedurer De tekniske krav til konstruktion, fremstilling og  

 opstilling af land- og havvindmøller er baseret på den internationale  

 elektrotekniske komité IECs dokument IEC WT01 (IEC System for  

 Conformity  

 testing and Certification of Wind Turbines). IEC WT systemet giver grundlag  

 for  

 gensidig international anerkendelse af godkendelser og typeprøvninger opnået  

 på  

 nationalt niveau og baseret på IEC 61400 serien af standarder for vindmøller.  

 Samtidig  

 udgør IEC WT et grundlag for gensidig anerkendelse og godkendelse af anvendte  

 kvalitetsstyringssystemer for fabrikation og produktkontrol.
 IEC WT01, som er et regelsæt for et internationalt  

 anerkendt godkendelsessystem for vindmøller, fastlægger krav og procedurer  

 for  

 udførelse af vurderinger og efterprøvninger af vindmøller i henhold til  

 tekniske standarder og andre fastsatte tekniske krav af betydning for  

 sikkerhed, funktionsevne og ydelse, afprøvninger og det elektriske net.
 IEC WT01 indeholder følgende hovedelementer:  

 typegodkendelse (herunder komponentgodkendelse) og projektgodkendelse.
 En typegodkendelse (Type Certification) i henhold til IEC  

 WT01, kap. 12, indeholder elementerne:
 Vurdering af konstruktion (Design Evaluation).
 Typeprøvning (Type Testing).
 Vurdering af fabrikation (Manufacturing Evaluation).
 Vurdering af fundamentskonstruktion (Foundation Design  

 Evaluation).
 Supplerende typemålinger (Type Characteristic  

 Measurements).
 Godkendelsesrapport (Final Evaluation Report).
 Typecertifikat (Type Certificate).
 En projektgodkendelse (Project Certification) i henhold  

 til IEC WT01, kap. 13, indeholder elementerne:
 Vurdering af opstillingsforhold (Site Assessment).
 Vurdering af fundamentskonstruktion (Foundation Design  

 Evaluation).
 Vurdering af installation og lokal fabrikation  

 (Installation Evaluation).
 Projektcertifikat (Project Certificate).
 Drifts- og vedligeholdelsesovervågning (O&M  

 surveillence).
Godkendelse skal udstedes på grundlag af IEC WT01  

 suppleret med de i bilag 2-3 beskrevne tillægskrav.
Der henvises i øvrigt til  

 Energistyrelsens vejledning om teknisk godkendelse af vindmøller i Danmark.
Bilag 2 Typegodkendelse 1. En typegodkendelse udstedes på baggrund af en vurdering  

 og efterprøvning i henhold til IEC WT01, kap. 12, af fabrikantens eller  

 leverandørens dokumentation af pågældende vindmølle eller hovedkomponent,  

 suppleret med typeprøvninger.
For en C-typegodkendelse skal der kun vurderes  

 og  

 efterprøves for forhold, der vedrører sikkerhed.
Endvidere skal de  

 nedenfor  

 nævnte supplerende forhold være lagt til grund ved udstedelse af en dansk  

 typegodkendelse:
2. Vurdering af vindmøllens konstruktion (Design  

 Evaluation) skal som minimum gennemføres i det omfang, som er beskrevet i IEC  

 WT01, afsnit 12.2, samt - Klimaforudsætninger og andre konstruktionsforudsætninger  

 (som fx funderingsforhold), der ligger til grund for en typegodkendelse, skal  

 være repræsentative for det pågældende opstillingsområde i Danmark.
 - I tillæg til krav og procedurer vedr. styrings- og  

 sikkerhedssystem kræves, at mindst ét bremsesystem skal være aerodynamisk  

 virkende.
- Vindmøllens sikkerhed skal vurderes i henhold til  

 standarderne DS/EN 61400-1 og DS/EN 61400-2. Den strukturelle og mekaniske  

 sikkerhed skal vælges i normal sikkerhedsklasse.
For hovedkomponenter skal  

 komponentklasse 2 vælges som minimum.
Ved vurdering af vindmøllens  

 konstruktion  

 i forbindelse med fornyelse og opdateringer af udstedte A-typegodkendelser  

 (herunder for supplerende hovedkomponenter) samt opgradering af en  

 B-typegodkendelser til en A-typegodkendelse kan dokumentation af  

 lastgrundlaget  

 udføres i henhold til de standarder, der er anvendt ved vindmøllens  

 oprindelige  

 A- eller B-typegodkendelse.
- De forudsatte reflektionsforhold for vinger skal være  

 angivet i vindmøllens dokumentation, jf.
DS/ISO 2813.
- Vindmøllen skal CE-mærkes.
CE-mærkning skal være  

 ledsaget af en overensstemmelseserklæring, bl.a. med angivelse af, hvilke  

 bestemmelser (standarder) vindmøllen er udført efter samt en  

 fabrikanterklæring  

 om overholdelse af kravene vedrørende personsikkerhed og kravene vedrørende  

 elektriske installationer.
 - Vindmøllens lynbeskyttelse skal være dokumenteret, jf.  

 DS/IEC/TR 61400-24.
 - Vindmøllens elektriske installationer skal desuden være  

 dokumenteret i henhold til Stærkstrømsbekendtgørelsens afsnit  

 204-1/EN60204-1.
- De elektriske påvirkninger fra vindmøller på elnettet  

 skal være dokumenteret, jf. den systemansvarlige virksomheds forskrifter TF  

 3.2.5. »Vindmølleparker tilsluttet net med spændinger over 100 kV« eller TF  

 3.2.6. »Vindmøller tilsluttet net med spændinger under 100 kV« 3. Typeprøvning (Type Testing) skal som minimum  

 gennemføres i det omfang, som er beskrevet i IEC WT01, afsnit 12.3, samt - Effektkurvemålingen skal udføres i henhold DS/EN  

 61400-12: »Wind Turbine Power Performance Testing«.
- For enhver ny vingetype kræves, at der gennemføres en  

 teoretisk styrkeeftervisning samt på basis heraf en fysisk afprøvning af en  

 prototype i henhold til DS/IEC/TS 61400-23. Der skal som minimum foretages en  

 statisk og en dynamisk afprøvning af vingens styrke i dens 2  

 tværhovedretninger  

 (både positive og negative laster), herunder en bestemmelse af egenfrekvenser  

 og dæmpning.
For C-typegodkendelser kræves kun statisk afprøvning.
 - Den typecertificerende virksomhed kan til vurdering og  

 efterprøvning af vindmøllens dokumentation kræve yderligere prøvninger, hvis  

 dokumentationen er usikker, hvis værdier i dokumentationen afviger fra det  

 forventede, eller hvis der ikke anvendes almindeligt accepterede  

 beregningsprocedurer.
4. Vurdering af fabrikation (Manufacturing Evaluation)  

 skal som minimum gennemføres som beskrevet i IEC WT01, afsnit 12.4, samt - For vindmøller i typegodkendelsesklasse A og B kræves et  

 certificeret kvalitetsstyringssystem for konstruktion og fabrikation af  

 vindmøller.
Dette kræves ikke for vindmøller i typegodkendelsesklasse C.
5. Vurdering af fundamentskonstruktion (Foundation Design  

 Evaluation) skal som minimum gennemføres i det omfang, som er beskrevet i IEC  

 WT01, afsnit 12.5, samt - Fundamentets sikkerhed skal vurderes i henhold til  

 standarderne DS/EN 61400-1 og DS/EN 61400-2. Den strukturelle og mekaniske  

 sikkerhed skal vælges i normal sikkerhedsklasse, og som minimum skal vælges  

 komponentklasse 2.
6. Supplerende typemålinger (Type Characteristic  

 Measurements) skal som minimum udføres som beskrevet i IEC WT01, afsnit 12.6,  

 samt - Bestemmelse af elkvalitet, herunder spændingsændringer,  

 flicker og overtoner, samt afprøvninger af forhold vedrørende overspændinger,  

 reservekapacitet og effektforhold skal gennemføres i henhold til den  

 systemansvarlige virksomheds forskrifter TF 3.2.5. og TF 3.2.6.
- Måling af støjemission eller lydeffektniveau  

 (kildestyrke) skal gennemføres efter anvisningerne i bilag til  

 Miljøministeriets bekendtgørelse om støj fra vindmøller.
Bestemmelse af  

 vindhastigheden kan med fordel udføres som beskrevet i DS/EN 61400-11 ud fra  

 den producerede effekt (punkt 27), og kravene til anbringelse af målepunkt  

 (reference position) og reflekterende plade (measurement board) i DS/EN  

 61400-11 kan benyttes.
- Støjmålinger skal udføres og dokumenteres som  

 akkrediteret teknisk prøvning af akkrediterede laboratorier eller af  

 personer,  

 der er certificeret, jf.
Miljøministeriets bekendtgørelse om kvalitetskrav  

 til  

 miljømålinger udført af akkrediterede laboratorier, certificerede personer  

 m.v.
7. Godkendelsesrapport (Final Evaluation Report) skal som  

 minimum udarbejdes i det omfang, som er beskrevet i IEC WT01, afsnit 12.7,  

 samt - Der skal sammen med en typegodkendelse foreligge en  

 installationsmanual på dansk (eller engelsk for offshore vindmøller), der  

 indeholder oplysninger om transport, pakning og udpakning, håndtering på  

 opstillingspladsen, komponentidentifikation og -vægt, modtagelseskontrol,  

 samling, opstilling og indkøring, herunder bolteforspændingsprocedurer og  

 afprøvningsprocedurer.
 - Der skal sammen med en typegodkendelse foreligge en  

 brugermanual på dansk (eller engelsk for offshore vindmøller), der skal  

 opfylde  

 kravene i Europa-Parlamentets og Rådets direktiv 98/37/EF af 22. juni 1998 om  

 indbyrdes tilnærmelse af medlemsstaternes lovgivning om maskiner  

 (Maskindirektivet), således som de er udformet i Arbejdstilsynets  

 bekendtgørelse om anvendelse af tekniske hjælpemidler.
8. Typecertifikat (Type Certificate) skal udstedes som  

 beskrevet i IEC WT01, afsnit 12.8, samt - Godkendelsesnummeret skal bestå af en angivelse af  

 typegodkendelsesklassen (som første del af nummeret), en identifikation af  

 den  

 certificerende virksomhed og et løbenummer.
 - Dato for udstedelse og gyldighed samt  

 akkrediteringsnummer og navn på akkrediteringsorgan skal være anført på  

 projektcertifikatet.
Bilag 3 Projektgodkendelse, godkendelse af ombygning,  

 flytning m.v.
1. En projektgodkendelse af vindmøller udstedes i henhold  

 til IEC WT01, kap. 13. Godkendelsen kan omfatte en eller flere vindmøller på  

 samme placering.
Endvidere skal nedenstående supplerende forhold være lagt  

 til  

 grund ved udstedelse af en dansk projektgodkendelse:
2. Vurdering af opstillingsforhold (Site Assessment) skal  

 som minimum gennemføres i det omfang, som er beskrevet i IEC WT01, afsnit  

 13.2,  

 samt - Ved vurdering af opstillingsforhold skal der tages  

 særlig hensyn til vindklima for Danmark, herunder forhold som terræn,  

 lægivere  

 og opstilling i parker.
- Ved placering af vindmøller på havet skal der redegøres  

 for laster og lastkombinationer fra vind, strøm, bølger og is.
Påvirkning fra  

 bølgeudbredelse fra forbipasserende skibe skal tages i betragtning i områder  

 beskyttet mod naturlige bølger.
3. Vurdering af fundamentskonstruktion (Foundation Design  

 Evaluation) skal som minimum gennemføres i det omfang, som er beskrevet i IEC  

 WT01, afsnit 13.3, samt - Lastgrundlaget, der er anvendt i vindmøllens  

 typegodkendelse, skal vurderes med henblik på den specifikke placering.
- Den strukturelle sikkerhed af det samlede integrerede  

 system bestående af vindmølle og fundamentstruktur (inklusiv jordmodellering)  

 skal godkendes for alle kritiske lastkombinationer.
For vindmøller på havet  

 tilsigtes det sikkerhedsniveau, der er normalt for vindmøller på land i  

 Danmark, hvor vindmøllerne vælges i normal sikkerhedsklasse og som minimum  

 komponentklasse 2 i henhold til standarderne DS/EN 61400-1 og DS/EN 61400-2.
 4. Vurdering af installation og lokal fabrikation  

 (Installation Evaluation) skal gennemføres i det omfang, som er beskrevet i  

 IEC  

 WT01, afsnit 13.4, med følgende undtagelser:
 - For vindmøller på land er der ikke krav om vurdering af  

 installation og lokal fabrikation.
 - For vindmøller på havet skal en vurdering af  

 installation og lokal fabrikation gennemføres, idet der dog ikke kræves  

 tredjepartsovervågning (Afsnit 13.4.2. Surveillance/audits).
 - Vurdering af kvalitetssystemet (Afsnit 13.4.1.  

 Installation Quality System) ved installation af vindmøller på havet skal  

 inkludere både fremstilling og opstilling af hele fundamentet og en  

 certificering  

 kan ske på basis af DS/EN ISO 9001:2000. Såfremt kvalitetssystemet ikke er  

 certificeret, skal der for det pågældende projekt indgås aftale med en  

 certificerende virksomhed om audit i henhold til DS/EN ISO 9001:2000.
5. Projektcertifikat (Project Certificate) skal udstedes,  

 som beskrevet i IEC WT01, afsnit 13.5, samt - Godkendelsesnummeret skal bestå af en identifikation af  

 den certificerende virksomhed og et løbenummer.
 - Vindmøllens placering og ejerens navn og adresse skal  

 være anført.
 - Der skal anføres dato for projektgodkendelsens  

 udstedelse.
 - Akkrediteringsnummer og akkrediteringsorgan skal være  

 anført, såfremt den certificerende virksomhed er akkrediteret.
 6. Drifts- og vedligeholdelsesovervågning (O&M  

 surveillence) kan gennemføres i henhold til WT01, afsnit 13.6, men er ikke  

 obligatorisk.
7. Vindmøller, der tidligere har opnået en teknisk  

 godkendelse i henhold til denne eller tidligere bekendtgørelser, herunder  

 udløbne C-typegodkendelser for forsøgsmøller, kan teknisk godkendes til  

 ombygning,  

 til opstilling på en ny placering eller til fortsat opstilling på baggrund af  

 en teknisk rapport over vindmøllens tilstand med de påtænkte ændringer samt  

 en  

 funktions- og sikkerhedsafprøvning.
Nedtagne vindmøller, der har udløst  

 skrotningsbevis efter Energistyrelsens bekendtgørelse om nettilslutning af  

 vindmøller og pristillæg for vindmølleproduceret elektricitet m.m.  

 (Vindmøllebekendtgørelsen) kan ikke godkendes til fortsat opstilling i  

 Danmark.
 7.1. Den tekniske rapport skal indeholde en vurdering af  

 vindmøllens sikkerhedsmæssige tilstand, en gennemgang af den foreliggende  

 tekniske dokumentation for vindmøllen med de påtænkte ændringer samt en  

 vurdering af forsvarligheden af den påtænkte ombygning, flytning og fortsatte  

 opstilling.
 7.2. Den tekniske rapport skal suppleres med en  

 rapportering af funktions- og sikkerhedsafprøvningen i forbindelse med  

 idriftsættelse af vindmøllen.
 7.3. På et certifikat for en teknisk godkendelse af en  

 ombygning, en teknisk godkendelse af en flytning og en teknisk godkendelse af  

 en forsat opstilling af en forsøgsmølle skal være anført:
 - Reference til den anvendte dokumentation.
 - Et godkendelsesnummer, der skal bestå af en  

 identifikation af den certificerende virksomhed og et løbenummer.
 - Vindmøllens placering og ejerens navn og adresse.
 - Dato for godkendelsens udstedelse.
