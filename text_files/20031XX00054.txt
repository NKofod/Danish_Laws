Skriftlig fremsættelse (5. november 2003) Skatteministeren  

  

 (Svend Erik Hovmand):
 Herved tillader jeg mig for Folketinget at fremsætte:
Forslag til lov om  


  

 ændring af ligningsloven (Fritagelse for skat  

 af findeløn og dusører m.v.) (Lovforslag nr.
L 63).
 Lovforslaget har til formål at indføre skattefrihed for  

 findeløn, dusører og belønninger.
 Efter de gældende bestemmelser er findeløn fuldt  

 skattepligtig indkomst, medens dusører og belønninger, som gives for at  

 medvirke til at opklare en forbrydelse eller for at redde mennesker,  

 beskattes  

 lempeligt.
Det synes rimeligt, at sådanne beløb, som ydes for en  

 anerkendelsesværdig indsats i særlige situationer, helt fritages for  

 beskatning.
Det foreslås, at fritagelsen træder i kraft med virkning fra og  

 med  

 indkomståret 2003.
Fritagelsen for findeløn forudsætter, at beløbet udbetales i  

 henhold til hittegodsloven.
Personer, der har det som deres erhverv at finde  

 bortkomne genstande, opklare forbrydelser, redde mennesker m.v., er ikke  

 omfattet af skattefritagelsen.
 Forslaget indeholder herudover en udtrykkelig fritagelse for  

 godtgørelser ved indlevering af danefæ, ligesom der foreslås en  

 tydeliggørelse  

 af bestemmelsen om skattefrihed for visse indsamlinger.
 Provenutabet skønnes til op imod 10 mio. kr. årligt.
 Idet jeg i øvrigt henviser til bemærkningerne i  

 lovforslaget, skal jeg anbefale det til Folketingets velvillige behandling.
