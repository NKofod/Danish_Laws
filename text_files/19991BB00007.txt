Fremsat den 13. oktober 1999 af  

 Sonja Albrink (CD),  

 Mimi Jakobsen (CD) og Arne Melchior (CD) Forslag til folketingsbeslutning om udvidelse af den successionsberettigede personkreds ved  

 virksomhedsoverdragelse (succession ved overdragelse til nære  

 medarbejdere) Med henblik på at lette vilkårene for  

 generationsskifte i Danmark pålægger Folketinget regeringen i  

 indeværende folketingssamling at fremsætte forslag til  

 ændring af de skatteretlige successionsregler, således at den  

 nuværende kreds af personer, der har adgang til at succedere, udvides  

 til også at omfatte nære medarbejdere, som har været  

 beskæftiget i virksomheden i mere end 5 år, og som har ydet en  

 væsentlig arbejdsindsats.
Bemærkninger til forslaget I forbindelse med finanslovsaftalen for 1998  

 aftalte Centrum-Demokraterne med den daværende regering, at der skulle  

 nedsættes et udvalg, som skulle belyse og komme med forslag til  

 eventuel yderligere smidiggørelse af generationsskifte i  

 erhvervslivet, herunder generationsskifte til både familie og en eller  

 flere nære medarbejdere.
Udvalget skulle bl.a. kortlægge relevant  

 lovgivning og angive eventuelle regler og lovgivning, som vanskeliggør  

 et generationsskifte, samt overveje mulighederne for og risici ved at  

 gennemføre skattemæssig succession ved overdragelse til  

 medarbejdere.
 Dette forslag tager udgangspunkt i en af anbefalingerne i  

 Generationsskifteudvalgets betænkning, nr. 1374, fra august 1999.
Beskatningen i generationsskiftesammenhæng er et  

 meget centralt element, hvilket skyldes, at ejerskabet og ledelsen ofte er  

 knyttet til den samme person i små og mellemstore virksomheder.
Derved  

 bliver et generationsskifte et spørgsmål om både  

 overdragelse af ejerskab og af lederskab.
Beskatningen har indflydelse på virksomhedens pris  

 og på muligheden for at finde en kvalificeret person, der kan lede  

 virksomheden videre, eftersom beskatningen af sælger har indflydelse  

 på købers kontantbehov.
I beskatningen bør der tages  

 hensyn til generationsskifte ud fra virksomhedens muligheder for at blive  

 ført videre for derved at bevare viden og arbejdspladser - og ikke ud  

 fra en snæver betragtning om (umiddelbar) beskatning af  

 ejerforhold.
For en del virksomhedsejere vil det være relevant,  

 at en medarbejder overtager virksomheden.
Betænkningen fra  

 Generationsskifteudvalget anslår ud fra en særkørsel fra  

 Danmarks Statistik, at kun ca. 12 pct. af virksomhedsoverdragelserne er  

 kendetegnet ved at være et generationsskifte, hvor en søn eller  

 datter overtager virksomheden.
Der nævnes dog grundet tekniske  

 årsager, at andelen formentlig er højere.
Andre  

 undersøgelser viser, at ca. 15-20 pct. af de eksisterende  

 virksomhedsoverdragelser sker til et familiemedlem.
Når det  

 gælder en medarbejder, viser den nævnte særkørsel,  

 at kun ca. 8 pct. af overdragelserne sker til en ansat.
Andre  

 undersøgelser viser også, at antallet af overdragelser, hvor en  

 medarbejder overtager virksomheden, er lavere i forhold til  

 familieoverdragelser.
Tidligere var der en vis tradition for, at en virksomhed  

 blev overtaget af et eller flere af indehaverens børn.
Men udviklingen  

 i samfundet er gået i retning af, at børn og unge vælger  

 uddannelse og fag mere uafhængigt af deres forældre.
Det vil i  

 mange tilfælde være en fordel for virksomheden, hvis den nye  

 indehaver kender godt til virksomheden   ud over at den nye indehaver  

 naturligvis skal have gode faglige og ledelsesmæssige kvalifikationer.  

 En nær medarbejder i virksomheden vil derfor i mange tilfælde  

 være en oplagt kandidat til at overtage virksomheden.
Set med samfundets øjne kan det principielt  

 være ligegyldigt, om det er en søn eller en nær  

 medarbejder, der overtager virksomheden.
Det essentielle for samfundet er, at  

 en velfungerende virksomhed kan føres videre, således at  

 produktion og job opretholdes i stedet for at blive nedlagt.
For at forbedre mulighederne for at en medarbejder kan  

 overtage en virksomhed ved et generationsskifte, skal nære medarbejdere  

 indgå i den eksisterende successionskreds, som i dag er forbeholdt  

 familiemedlemmer.
Dermed vil en større del af virksomhederne kunne  

 overtages af nære medarbejdere i stedet for f.eks. at blive likvideret  

 eller solgt - for derefter at blive lukket.
Gennemføres en  

 overdragelse til en nær medarbejder i dag uden succession, betyder det  

 ofte, at det er nødvendigt at frasælge virksomhedsaktiver,  

 hvilket naturligvis mindsker virksomhedens overlevelsesevne.
Samtidig er det  

 ofte meget svært for en nær medarbejder at skaffe den  

 nødvendige kapital i forbindelse med virksomhedsovertagelsen.
Dette er  

 formentlig den væsentligste årsag til, at så forholdsvis  

 få virksomhedsoverdragelser sker til nære medarbejdere.
I de tilfælde, hvor børn ønsker at  

 overtage virksomheden, er der mulighed for, at de avanceskatter og genvundne  

 afskrivninger, som ellers ville blive udløst, kan overtages af  

 børnene ved, at disse succederer den tidligere ejer.
Det betyder, at  

 sælgeren ud fra en efter-skat betragtning kan sænke salgsprisen,  

 hvilket letter finansieringsbehovet hos køberen - her de  

 pågældende børn.
Til gengæld overtager  

 børnene en skattegæld, der forringer det fremtidige  

 afskrivningsgrundlag.
Dermed mindskes den udskudte skat gradvist og  

 skattemyndighederne får dermed efterhånden den udskudte skat  

 tilbage.
Den tilbageværende skat udløses i forbindelse med, at  

 den nye ejer sælger virksomheder eller realiserer aktiverne.
Det skal  

 bemærkes, at skattemyndighederne ved konkurs er foranstillet andre  

 kreditorer, så skatter og afgifter står forrest i  

 kreditorrækken.
Successionsadgangen betyder med andre ord, at køber  

 afskrivnings- og skattemæssigt kan indtræde i sælgers sted,  

 uden at der sker en realisationsbeskatning af sælgeren.
Dermed kan  

 salgsprisen sænkes til gavn for købers likviditetsbehov i  

 forbindelse med overtagelsen.
Køber skal nemlig ikke finansiere  

 sælgers skatter og kan overtage de eksisterende skattefradrag for  

 investeringer.
Forslagsstillerne er opmærksomme på, at der  

 kan opstå afgrænsningsproblemer set i forhold til den  

 nuværende lovgivning.
Disse afgrænsningsproblemer kan dog  

 elimineres ved at betinge successionsadgangen således, at den  

 pågældende medarbejder skal have været ansat i virksomheden  

 i mindst 5 år, og at den pågældende medarbejder har ydet en  

 væsentlig arbejdsindsats forstået som en gennemsnitlig daglig  

 arbejdsindsats på mindst 3-4 timer inden for de seneste år  

 (f.eks. 3 år). Tilsvarende regler gælder i dag for medarbejdende  

 ægtefæller, jf. kildeskatteloven i forbindelse med deling af  

 virksomhedens overskud, hvor deltagelse i virksomhedsdriften i Skriftlig fremsættelse Sonja Albrink (CD):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om udvidelse af den  

 successionsberettigede personkreds ved virksomhedsoverdragelse (succession  

 ved overdragelse til nære medarbejdere).
(Beslutningsforslag nr.
B 7).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
