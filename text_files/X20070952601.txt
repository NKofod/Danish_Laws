 Beskatning af fortjeneste ved modtagelse af  

 erstatning for nedbrændt bygning mv.
Spørgsmål Svar Beskrivelse af  

 de faktiske forhold Spørger har  

 siden 1991 været eneejer af skovejendommen A.
 Ejendommen, der  

 er beliggende i landzone, har et areal på y m2.
 Ejendommen er  

 bebygget med et fritliggende enfamilieshus med et grundareal på x  

 m2.  

 Beboelsen udgør X m2. Huset er den eneste bygning på ejendommen.
Der er lyst  

 fredskovspligt på hele ejendommen.
Ejendommen kan af denne årsag ikke  

 udstykkes,  

 hvilket fremgår af skovlovens regler.
 Ejendommen var  

 ved vurderingen pr. 1. oktober 2004 og ved årsreguleringen pr. 1. oktober  

 2005  

 ansat til z kr.
 Der er ikke  

 foretaget ejerboligfordeling efter vurderingslovens § 33, stk. 7, idet ejeren  

 udelukkende har anvendt ejendommens bolig som sommerbolig.
Spørger og hans  

 broder købte i 1983 ejendommen i lige sameje.
Broderen solgte i 1991 sin  

 andel  

 af ejendommen til spørger, der herefter var eneejer.
 Spørger har  

 siden erhvervelsen i 1983 og indtil nu anvendt ejendommen alene som  

 fritidsbolig.
 Spørger har i  

 hele perioden haft fast bopæl i K-by.
Efter salget til  

 spørger i 1991 fortsatte broderen sin delvise benyttelse af ejendommen i  

 perioden  

 1. juni 1994 til 31. december 2000. Broderen har i en periode på over 2 år  

 haft  

 folkeregisteradresse på ejendommen.
Det er oplyst, at broderen i perioden  

 alene  

 har haft delvis rådighed over ejendommen, idet han lejede et værelse, der  

 kunne  

 aflåses.
Den månedlige leje var 1.000 kr.
Der foreligger kun mundtlig aftale  

 om  

 lejeforholdet.
 Spørger  

 fortsatte sin brug af ejendommen som fritidsbolig i ovennævnte periode, hvor  

 broderen benyttede ejendommen.
Herudover har  

 broderens virksomhed i perioden 1. juli 1995 til 31. december 2000 haft  

 periodisk  

 hjemsted på ejendommen.
Spørger modtog lejeindtægt på 500 kr. månedligt  

 herfor.  

 Det er oplyst, at virksomheden alene lejede en delt kontorplads i ejendommens  

 opholdsstue/kontor.
Spørger har  

 oplyst, at der i den periode, hvor han ejede ejendommen sammen med sin  

 broder,  

 har været foretaget oprydning på ejendommen og salg af træ i forbindelse  

 hermed.
Nettoindkomsten for dette var samlet s kr. over en tre års periode.
I  

 den periode, hvor spørger har været eneejer af ejendommen, har han solgt  

 nogle  

 væltede egestammer til kommunen, som efter fradrag af udgiften gav et  

 overskud  

 på p kr.
Beløbene er efter det oplyste selvangivet.
I 2005 brændte  

 ejendommens bygning.
I forbindelse med branden blev bygningens sydlige mur  

 revet ned.
Bygningens øvrige mure består stadigvæk, ligesom bygningens  

 fundament består.
Spørgers  

 forsikringsselskab har i forbindelse med branden tilbudt spørger en kontant  

 erstatningssum.
Hvis spørger accepterer den tilbudte forsikringssum, vil  

 spørger have en fortjeneste, idet erstatningsbeløbet for branden overstiger  

 anskaffelsessummen for bygningen, uanset hvordan anskaffelsessummen fordeles  

 på  

 grund og bygninger.
 Som følge heraf ønsker spørger oplysning om de skattemæssige konsekvenser  

 af udbetaling af forsikringssummen:
Spørger påtænker  

 at acceptere forsikringsselskabets tilbud om en kontant erstatning og  

 herefter  

 beholde grunden uden at genopbygge hovedbygningen.
Dette skyldes at  

 erstatningssummen ikke er tilstrækkelig til at genopbygge bygningen.
 Der ønskes et  

 bindende svar, da det ønskes klarlagt, hvorvidt den påtænkte disposition  

 falder  

 ind under ejendomsavancebeskatningslovens § 8, stk. 2, og § 10, hvorefter  

 erstatningssummen for sommerhusejendomme, som ejeren eller dennes husstand  

 har  

 benyttet til privat formål, ikke beskattes.
 Spørger påtænker  

 endvidere at sælge ejendommen uden at genopbygge den beskadigede bygning.  

 Dette  

 skyldes, at erstatningssummen ikke er tilstrækkelig til at genopbygge  

 bygningen.  

 Der ønskes et bindende svar, da det ønskes klarlagt, hvorvidt den påtænkte  

 disposition falder ind under ejendomsavancebeskatningslovens § 8, stk. 2, som  

 salg  

 af en grund med en bygning.
Spørgers  

 eventuelle opfattelse ifølge anmodning og bemærkninger til sagsfremstilling Ad spørgsmål 1 Spørger har ved  

 sin delvise og efterfølgende fuldstændige erhvervelse af ejendommen alene  

 haft  

 til hensigt at anvende ejendommen som fritidsbolig for sig selv og sin  

 husstand.
Spørger og dennes husstand har faktisk anvendt ejendommen som  

 fritidsbolig i forbindelse med ferie m.m. i hele perioden fra den delvise  

 erhvervelse og indtil dags dato.
Den efterfølgende brug af ejendommen er  

 overensstemmende hermed.
 Det forhold, at  

 ejendommen har været udlejet i en kortere periode, ændrer ikke herpå, idet  

 udlejningen ikke er sket på en sådan vis, at ejendommen er blevet  

 udlejningsejendom i den periode, hvor udlejning skete eller i de mange  

 efterfølgende år, hvor ejendommen alene har været brugt privat.
Ejendommen har  

 status som helårsbolig uden bopælspligt, hvorfor spørgers anvendelse af  

 ejendommen  

 som fritidsbolig er lovlig.
Ejendommen er herefter i relation til  

 ejendomsavancebeskatningslovens § 8 at karakterisere som fritidsejendom, jf.  

 ejendomsavancebeskatningens § 8, stk. 2.
 Der er  

 fredskovspligt på hele ejendommen, hvorfor denne ikke kan udstykkes, jf.  

 skovlovens § 12. Ejendommen er således omfattet af  

 ejendomsavancebeskatningslovens § 8, stk. 2, jf. § 8, stk. 1, nr. 2.
 Ejendommen er  

 således købt og anvendt som fritidsbolig og kan lovligt anvendes som sådan og  

 er i relation til ejendomsavancebeskatningslovens bestemmelser at henføre til  

 ejendomsavancebeskatningslovens § 8, stk. 2.
Fra den  

 juridiske litteratur kan der henvises til Jan Pedersen m.fl.,  

  

 Skatteretten 1  

  

 ,  

 4. udgave, s. 476, særligt note 69. Da ejendommen ikke kan udstykkes, er den  

 omfattet af bestemmelsen, uanset grunden er større end  

 1.400 m2, jf. det ovenfor anførte.
Herefter  

 er et salg af ejendommen skattefri, jf. ejendomsavancebeskatningslovens § 8,  

 stk. 2.
 Erstatningssummen  

 for ejendomme omfattet af ejendomsavancebeskatningslovens § 8 beskattes ikke,  

 jf. ejendomsavancebeskatningslovens § 10. Der skal herefter gives det af  

 spørgeren ønskede svar.
Ad spørgsmål 2 Den beskadigede  

 bygning er ikke nedrevet og er af en sådan karakter, at det er en bygning.
Et  

 senere salg er således et salg af en grund med en bygning på.
Salgssummen for  

 ejendommen er derfor omfattet af ejendomsavancebeskatningslovens § 8 og  

 beskattes ikke.
Der skal herefter gives det af spørgeren ønskede svar.
Ad spørgsmål 3 Såfremt  

 spørgsmål 2 besvares bekræftende må et salg af ejendommen, inklusive den  

 tilbudte forsikringssum, i enhver henseende betragtes som et salg af  

 ejendommen  

 med bygningen genopført og må skattemæssigt anses for en overdragelse af en  

 grund med bygning på.
Ejendommen er derfor omfattet af  

 ejendomsavancebeskatningslovens § 8 og beskattes ikke.
Der skal herefter  

 gives  

 det af spørgeren ønskede svar.
Repræsentantens  

 bemærkninger til sagsfremstillingen Repræsentanten  

 har ikke bemærkninger til de faktiske oplysninger i sagsfremstillingen.
 Derimod er  

 repræsentanten ikke enig i indstillingen og begrundelsen.
 Repræsentanten  

 bestrider, at ejendommen i dag er omfattet af ejendomsavancebeskatningslovens  

 §  

 8, stk. 1, som følge af at ejendommen har været periodisk anvendt til  

 helårsbolig af spørgers broder indtil den 31. december 2000.
Bedømmelsen af  

 en ejendoms karakter sker på afståelsestidspunktet.
Det indebærer, at hvis en  

 beboelsesejendom  

 har været anvendt til beboelse, men på afståelsestidspunktet er anvendt til  

 erhverv, så er den ikke omfattet af ejendomsavancebeskatningslovens § 8, stk.  

 1, og salget vil være skattepligtigt.
Omvendt hvis en landbrugsejendom er  

 anskaffet som en landbrugsejendom, men udstykkes og herefter anvendes til  

 beboelse, så er den omfattet af § 8, stk. 1.
Skattefriheden  

 etableres ifølge repræsentanten således, hvis der på afståelsestidspunktet  

 har  

 været en brug som tillader skattefrihed.
Hvis denne brug er ophørt, så kræver  

 det, at ejendommen ikke herefter har skiftet karakter.
 En ejendom med  

 helårsstatus kan efter administrativ praksis anerkendes beskattet som en  

 fritidsbolig i medfør af ejendomsavancebeskatningslovens § 8, stk. 2, hvis  

 ejendommen er købt med denne hensigt og anvendt som sådan.
 For så vidt  

 angår kravet om hensigt, så skal denne foreligge på erhvervelsestidspunktet  

 jf.  

 TfS 1998 122 - den administrative praksis stiller her snævrere krav, end den  

 der følger af ejendomsavancebeskatningslovens § 8, der fokuserer på, den brug  

 der foreligger på salgstidspunktet.
Det er  

 repræsentantens opfattelse, at det overfor anførte krav om anvendelse i den  

 administrative praksis, for at en helårsbeboelse anses for en fritidsbolig,  

 skal forstås i overensstemmelse med ovennævnte generelle krav.
Det fastslås  

 her  

 blot, at de administrative krav i ejendomsavancebeskatningslovens § 8 tillige  

 skal være opfyldt.
Det vil sige, at hvis en ejendom er købt og brugt som  

 sommerhusejendom og herefter anvendt til helårsbeboelse på salgstidspunktet,  

 så  

 er bestemmelsen ikke opfyldt.
Omvendt gælder, at hvis ejendommen herefter på  

 ny  

 anvendes til sommerhus på salgstidspunktet, så er der skattefrihed.
Det er  

 den  

 logiske konsekvens af, at formålet med erhvervelsen ikke ændres.
Spørgeren har  

 erhvervet ejendommen som fritidsbolig, og har herefter brugt ejendommen som  

 sådan  

 i en periode, og spørgeren har anvendt ejendommen som fritidsbolig i perioden  

 efter den 31. december 2000. Det indebærer, at selv hvis det lægges til  

 grund,  

 at den skattemæssige status har ændret sig til helårsbolig, i den periode da  

 spørgers broder var folkeregistertilmeldt på adressen, så foreligger der i  

 dag  

 et salg af et fritidshus i medfør af ejendomsavancebeskatningslovens § 8,  

 stk. 2 Såfremt der ikke  

 gives medhold i dette synspunkt, og det således er af betydning, om  

 ejendommen  

 har ændret status i den periode, hvor spørgers broder var  

 folkeregistertilmeldt  

 på adressen, så gøres det gældende, at der ikke foreligger en sådan ændret  

 brug.
Spørger har i  

 hele ejerperioden - og dermed også den periode hvor spørgers broder beboede  

 ejendommen  

 - konstant brugt ejendommen som fritidsbolig.
Det bemærkes, at broderen ikke  

 benyttede ejendommen synderligt, og at Kommune B på et tidspunkt meddelte, at  

 broderens folkeregisteradresse skulle flyttes tilbage til Kommune B, da  

 broderen var der det meste af tiden.
Der er derfor ikke af spørger sket en  

 ændret brug af ejendommen.
SKATs indstilling og begrundelse Efter  

 ejendomsavancebeskatningslovens § 1 medregnes fortjeneste ved afståelse af  

 fast  

 ejendom, der ikke er erhvervet som led i den skattepligtiges næring med fast  

 ejendom, ved indkomstopgørelsen efter reglerne i  

 ejendomsavancebeskatningsloven.
 Efter lovens § 2  

 sidestilles modtagelse af erstatnings- og forsikringssummer som udgangspunkt  

 med salgssummer, og fortjenesten beskattes efter lovens almindelige regler.
 Det betyder  

 derfor også, at modtagelse af en erstatning ved beskadigelse af en ejendom f.  

 eks. ved brand sidestilles med et delsalg af ejendommen.
 Fortjenesten ved  

 modtagelsen af en erstatningssum kan dog, når betingelserne herfor er  

 opfyldt,  

 være skattefri enten efter parcelhusreglen mv. i § 8 i  

 ejendomsavancebeskatningsloven eller efter reglerne om genanbringelse af  

 erstatnings- og forsikringssummer, der ikke er skattefri efter § 8, i lovens  

 §  

 10.
 Skattefrihed ved  

 modtagelse af en erstatning for skade på en ejendom efter parcelhusreglen mv.  

 i  

 § 8 i ejendomsavancebeskatningsloven forudsætter, at ejendommen har en sådan  

 karakter, at den kan være omfattet af bestemmelsen.
 Herudover  

 forudsætter skattefritagelse, at ejeren eller dennes husstand opfylder nogle  

 boligkrav/krav om sommerhusbenyttelse.
 Derimod er  

 vurderingen af ejendommen uden selvstændig betydning for afgørelsen af, om  

 ejendommen  

 kan være omfattet af § 8 i ejendomsavancebeskatningsloven.
SKAT skal  

 henvise til Vestre Landsrets dom af 30. september 1980, offentliggjort som  

 SKDM1981,367D, jf.
Ligningsvejledningen 2007-1, afsnit  


  

 E.J.1.4  


.  

 I denne dom ansås en ejendom, der bestod af et fritidshus, der var opført i  

 en  

 ikke-erhvervsmæssig drevet fredskovsplantage på ca.  

 16 ha, for omfattet af fritagelsesbestemmelsen  

 i den dagældende §  

 2 A  

 i lov om særlig  

 indkomstskat.
 Under henvisning  

 til denne dom finder SKAT, at spørgers ejendom som udgangspunkt kan  

 sidestilles  

 med et parcelhus/sommerejendom, der kan være omfattet af § 8 i  

 ejendomsavancebeskatningsloven.
 Det forhold, at  

 spørger ved enkelte lejligheder har solgt træer i forbindelse med oprydning  

 på  

 grunden, betyder efter SKATs opfattelse ikke, at ejendommen har været drevet  

 erhvervsmæssigt.
 Samlet er det  

 derfor SKATs opfattelse, at ejendommen kan være omfattet af § 8 i  

 ejendomsavancebeskatningsloven.
Ad § 8 i ejendomsavancebeskatningsloven Efter  

 ejendomsavancebeskatningslovens § 8, stk. 1, skal fortjeneste ved afståelse  

 af  

 et enfamilieshus ikke medregnes, hvis huset har tjent til bolig for ejeren  

 eller dennes husstand i en del af eller hele den periode, hvori denne har  

 ejet  

 ejendommen, og hvor ejendommen har opfyldt betingelserne for at kunne afstås  

 skattefrit.
Det er dog efter stk. 1, nr. 1, en betingelse for skattefrihed,  

 at  

 ejendommens samlede grundareal er mindre end  

 1.400 m2, eller at der som nævnt i stk.  

 1, nr. 2, ifølge offentlig myndigheds bestemmelse ikke fra ejendommen kan  

 udstykkes grund til selvstændig bebyggelse.
 Reglerne i § 8,  

 stk. 1, gælder tilsvarende for sommerhusejendomme og lign., som ejeren eller  

 dennes  

 husstand har benyttet til privat formål i en del af eller hele den periode,  

 hvori denne har ejet ejendommen, og hvor ejendommen har opfyldt betingelserne  

 for at kunne afstås skattefrit.
SKAT tager  

 udgangspunkt i, at en bolig på en ejendom, der er vurderet som en skov- og  

 plantageejendom, har status af en helårsbolig.
Dette svarer også til spørgers  

 opfattelse.
 SKAT finder  

 imidlertid også, at der i relation til anvendelse af  

 skattefritagelsesbestemmelserne i § 8 er tale om en ejendom, der er anvendt  

 til  

 helårsbeboelse.
 SKAT skal herved  

 henvise til, at spørgers broder har været tilmeldt folkeregisteret på  

 adressen  

 i perioden 22. juli 1995 til 1. september 1997. Herudover har broderens  

 virksomhed haft periodisk hjemsted på adressen i perioden 1. juli 1995 til  

 31.  

 december 2000.
 Da der er tale  

 om en helårsbolig finder reglen i § 8, stk. 1, i givet fald anvendelse.
 Det foreligger  

 imidlertid oplyst, at spørger i sin ejertid ikke har anvendt ejendommen til  

 helårsbolig  

 men kun som sommerbolig.
 Da spørger ikke  

 opfylder boligkravet i § 8, stk. 1, er fortjenesten ved salget ikke  

 skattefrit.
 Som følge heraf  

 vil fortjeneste ved salg af en del af ejendommen (dvs. erstatningen) heller  

 ikke være skattefri efter denne bestemmelse.
 Sommerhusreglen  

 i § 8, stk. 2, finder ikke anvendelse i sagen, da der som nævnt er tale om  

 delafståelse  

 af en helårsbolig.
 Ad § 10 i  

 ejendomsavancebeskatningsloven.
 Hvis der i  

 forbindelse med en indtruffen en skade på en ejendom, der ikke er omfattet af  

 de særlige regler om skattefritagelse for parcelhuse m.v. i § 8 i  

 ejendomsavancebeskatningsloven, udbetales en erstatnings- eller  

 forsikringssum,  

 kan beskatningen af det modtagne beløb i visse situationer udskydes efter  

 reglerne i lovens § 10. Det er bl.a. en forudsætning herfor, at der foretages  

 en genopførelse af den skadelidte ejendom.
Det er endvidere  

 som udgangspunkt en forudsætning, at de genopførte bygninger mv. findes på  

 den  

 samme ejendom som de skaderamte bygninger.
Under visse betingelser kan der  

 ske  

 genopførelse på en anden ejendom, jf. nærmere § 10 i  

 ejendomsavancebeskatningsloven.
 Herudover er det  

 en betingelse, at genopførelsen sker enten i det indkomstår, hvori skaden  

 indtræffer, eller i det nærmest følgende indkomstår, dog således, at fristen  

 for genopførelse tidligst udløber med det indkomstår, som følger nærmest  

 efter  

 det, hvori erstatningssummen er fastsat endeligt.
 Når særlige  

 omstændigheder taler derfor, kan de angivne frister for genanbringelse  

 forlænges efter tilladelse fra told- og skatteforvaltningen.
Ad spørgsmål 1 Fortjenesten ved  

 modtagelsen af erstatningen vil efter SKATs opfattelse skulle medregnes til  

 indkomstopgørelsen  

 efter § 1 i ejendomsavancebeskatningsloven, hvis betingelserne for  

 genanbringelse  

 efter § 10 i ejendomsavancebeskatningsloven ikke er opfyldt.
Som nævnt  

 ovenfor  

 er betingelserne for skattefritagelse efter § 8 ikke opfyldt.
 Det indstilles,  

 at spørgsmålet besvares med et ja, idet det er forudsat, at spørger ikke  

 genopfører  

 den nedbrændte bygning.
Ad spørgsmål 2 Ved besvarelsen  

 af spørgsmålet er forudsat, at der er tale om salg af den nedbrændte ejendom.
 Fortjenesten vil  

 efter SKATs opfattelse skulle medregnes til indkomstopgørelsen efter § 1 i  

 ejendomsavancebeskatningsloven.  

 Som nævnt ovenfor er betingelserne for skattefritagelse efter § 8 ikke  

 opfyldt.
 Det indstilles,  

 at spørgsmålet besvares med et ja.
Ad spørgsmål 3 I den omtalte  

 situation foreligger der efter SKATs opfattelse to delafståelser: 1) en  

 afståelse af den nedbrændte ejendom og 2) en afståelse ved modtagelse af  

 erstatningssummen,  

 og begge afståelser er skattepligtige.
Det gør ingen forskel, om  

 erstatningssummen hæves af ejeren eller transporteres til en køber.
 Det indstilles,  

 at spørgsmålet besvares med et ja.
 Repræsentantens  

 bemærkninger til sagsfremstillingen giver ikke SKAT anledning til at ændre  

 indstillingen.  

 SKAT finder fortsat, at det forhold, at broderen har været tilmeldt  

 folkeregisteret på adressen i en periode på over 2 år, og at broderens  

 virksomhed også har været periodevis hjemmehørende på adressen gennem 5½ år  

 betyder, at ejendommen har ændret karakter fra en fritidsejendom til en  

 helårsbolig ved anvendelse af reglerne i ejendomsavancebeskatningsloven.
Skatterådets afgørelse og begrundelse Skatterådet er  

 enig i SKATs indstillinger og begrundelse.
Svaret er bindende for skattemyndighederne i følgende periode Svaret er  

 bindende for skattemyndighederne i 5 år.
