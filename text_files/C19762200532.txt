(Handelsskolerne) Censorerne ved de mundtlige og praktiske prøver beskikkes af direktoratet  

 for erhvervsuddannelserne eller tilkaldes af skolen.
Faglærerne betragtes som  

 eksaminatorer.
Fordelingen af censuren foretages af direktoratet for  

 erhvervsuddannelserne.
Når direktoratet har afsluttet planlægningen, vil  

 skolerne modtage meddelelse om censuren gennem den tilsendte eksamensplan.
Af  

 denne fremgår tidspunkt for prøveafholdelse samt navn på den beskikkede  

 censor.
For hver lærer, der er tildelt censur, modtager hjemstedsskolen  

 censorbeskikkelserne i 2 eksemplarer.
Det ene eksemplar udleveres af skolen  

 til den pågældende lærer.
Såfremt en censor undtagelsesvis er forhindret i at  

 påtage sig den tildelte censur, må han kontakte hjemstedsskolen, der herefter  

 skriftligt oplyser direktoratet herom.
Dette sker i form af tilbagesendelse  

 af censor/lærerkortet.
I videst muligt omfang angives navnet på en lærer, der  

 kan påtage sig den omtalte censur.
 Ved gennemførelse af censorarbejdet er der følgende ting at bemærke:
 1. Eksaminationen er offentlig.
2. Eksamensspørgsmålene udarbejdes af eksaminator  

 inden prøvernes afholdelse og forelægges censor til godkendelse.
Spørgsmålene  

 skal fyldigt og alsidigt dække pensum, og eksaminanderne må ikke forud for  

 prøven gøres bekendt med dem.
Spørgsmålenes antal skal overstige antallet af  

 eksaminander med mindst 25% og bør altid udgøre mindst 20. jf. bekendtgørelse  

 om eksamensordningen nr. 371 af 16. juli 1969 § 17.
 3. Spørgsmålene fordeles blandt eksaminanderne ved  

 lodtrækning.
4. Ved de mundtlige prøver gives en karakter for hvert  

 fag.
Bedømmelsen foretages af faglæreren og censor i forening.
Eksaminationen  

 foretages af faglæreren.
Kun undtagelsesvis kan censor gennem eksaminator  

 stille spørgsmål til eksaminanden.
Censor kan dog, såfremt han finder  

 eksaminationen utilfredsstillende, afbryde denne og i enrum forhandle med  

 eksaminator om ændring af eksaminationen.
Retter eksaminator sig ikke  

 derefter, skal censor indberette sagen til direktoratet for  

 erhvervsuddannelserne, jf. bekendtgørelse om eksamensordningen § 17, stk. 4.
5. Censor afgør, om der skal censureres efter hver  

 eksamination eller efter en gruppe eksaminationer.
Det påhviler censor af  

 afgive sin bedømmelse først.
 6. Efter censurens afslutning afleverer faglærer og  

 censor den af begge underskrevne karakterliste til skolens leder eller dennes  

 stedfortræder.
7. Såfremt en censor finder, at en eksamen ikke  

 afholdes forskriftsmæssigt, eller resultatet af eksaminationen afviger  

 væsentligt fra det sædvanlige, skal censorindberetning indsendes til  

 direktoratet.
Skulle en censor i øvrigt ønske at afgive en skriftlig  

 udtalelse i forbindelse med mundlig eksamination, indsendes denne til  

 direktoratet.
8. Inden 14 dage efter endt censorarbejde fremsender  

 de censorer, der ikke er tilknyttet en handelsskole, til direktoratet  

 afregning for censuren og rejseudgifter.
Udbetaling af rejseudgifter og  

 censorvederlag vil efter fradrag af kildeskat blive foretaget en gang  

 månedligt gennem Købmandsskolen i København.
 De skolekyndige censorer afleverer rejseafregninger til deres  

 hjemstedsskole, der udbetaler diæter, godtgørelse for rejse m.v.
Diæter afregnes efter reglerne i økonomi- og budgetministeriets cirkulære  

 om time- og dagpenge m.v. sats A.
Opmærksomheden henledes på, at  

 befordringsudgifter m.v. må dokumenteres.
Såfremt rejser foretages med  

 offentlige transportmidler, kan 1. klasse benyttes.
I henhold til gældende  

 regler skal statens befordringsmidler i videst muligt omfang benyttes til  

 rejser.
Andet befordringsmiddel, herunder eget befordringsmiddel, kan dog  

 benyttes, når særlige forhold taler derfor, specielt når det i det givne  

 tilfælde alle forhold taget i betragtning er mest økonomisk.
 P.D.V.
 E.B.
