Cirkulæreskrivelse om meddelelse om  

 væsentlighedskravet i relation til mindstesatsen for selvstændige  

 erhvervsdrivende Kommentar m.v.:
Sagen illustrerer kravet om udøvelse af  

 selvstændig virksomhed i væsentligt omfang i de 3 seneste, hele  

 regnskabsår, jf. § 4, stk. 4 i bekendtgørelse nr. 756 af 16.  

 september 1993 Meddelelse om afgørelsen:
 Medlemmet drev virksomhed som "rullende frisør" fra  

 sin bopæl i perioden fra 11. september 1989 til 1. januar 1996.
 Omsætningen i de seneste tre regnskabsår udgjorde som  

 følger:  

 1993: 88.600 kr., 1994: 82.101 kr., 1995: 90.795 kr.
 Medlemmet anførte, at kravet om beskæftigelse  

 i væsentligt omfang (en arbejdstid svarende til mere end 30 timer om  

 ugen) i hvert af de seneste 3 regnskabsår var opfyldt, idet hun stod  

 til disposition for kunder alle hverdage fra kl. 8.00 til kl. 17.45, og idet  

 der blev brugt meget tid på rengøring, telefonpasning og  

 kørsel.
 Arbejdsløshedskassen anså kravet om  

 beskæftigelse i væsentligt omfang i 26 uger for opfyldt, jf.  

 arbejdsløshedsforsikringslovens § 53, stk. 2, litra a, Medlemmet havde  

 således ret til dagpenge med en beregnet sats, jf.  

 arbejdsløshedsforsikringslovens § 51, stk. 1.
 Arbejdsløshedskassen fandt ikke, at betingelserne  

 for retten til mindstesatsen var opfyldt, da beskæftigelsen ikke havde  

 været i væsentligt omfang i hvert af de seneste 3  

 regnskabsår.
Direktoratet tiltrådte arbejdsløshedskassens  

 afgørelse, og lagde vægt på, - at virksomhedens omsætning sammenholdt med priser  

 for frisørarbejdet svarede til, at medlemmets tidsforbrug ved  

 egentligt frisørarbejde i gennemsnit i de tre år var på  

 mindre end 3 timer om dagen, - at virksomhedens omsætning havde været  

 beskeden i alle tre år, - at der ifølge medlemmets kundekalendere kun blev  

 udført faktisk frisørarbejde i henholdsvis 205 dage, i 169 dage  

 og i 193 dage i hvert af de tre regnskabsår, og - at den egentlige arbejdstid ved telefonpasning  

 måtte have været begrænset, henset til antallet af kunder,  

 og til at virksomheden blev drevet fra bopælen.
 Selv om medlemmet havde brugt nogen tid på  

 kørsel, telefonsamtaler og rengøring fandt direktoratet ikke,  

 at der var tale om virksomhedsudøvelse i mere end 30 timer ugentligt,  

 henset til tidsforbruget ved det egentlige frisørarbejde.
 Da der periodevis havde været en del kunder,  

 tiltrådte direktoratet arbejdsløshedskassens afgørelse om  

 at beskæftigelseskravet, jf. arbejdsløshedsforsikringslovens §  

 53, stk. 2, litra a, kunne anses for opfyldt.
 Arbejdsmarkedets Ankenævn tiltrådte  

 direktoratets afgørelse.
