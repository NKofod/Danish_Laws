Nyt om arbejdsskader - skader på vej til  

 og fra arbejde Baggrund Arbejdsskadestyrelsen har i den senere tid modtaget nogle  

 henvendelser, der rejser spørgsmålet om en medarbejders  

 sikringsdækning under daglig transport med tog til og fra arbejde.
Hovedreglen er, at en medarbejders færden mellem  

 hjem og det faste arbejdssted ikke er omfattet af lov om sikring mod  

 følger af arbejdsskade.
Skader, der sker til og fra arbejde, er  

 således arbejdet uvedkommende.
 Der kan dog være situationer, hvor en medarbejder er  

 omfattet af loven og således har ret til erstatning, hvis der sker en  

 skade.
Sagen Med udgangspunkt i en konkret henvendelse har styrelsen  

 sagt, at en medarbejder under visse nærmere betingelser vil kunne anses  

 for omfattet af loven i den pågældende situation.
En virksomhed har indgået en aftale med en  

 medarbejder om, at han udfører arbejde for virksomheden under sin  

 forholdsvis lange togtransport morgen og aften.
Arbejdet udføres  

 på en bærbar pc, der er stillet til rådighed af  

 virksomheden.
 Spørgsmålet er herefter, om medarbejderen vil  

 være omfattet af arbejdsskadesikringsloven, hvis toget forulykker,  

 eller han på anden vis kommer til skade, mens han arbejder.
 Medarbejderen vil - under visse betingelser - være  

 omfattet af loven.
Kommentar Som nævnt ovenfor er udgangspunktet, at en  

 medarbejders færden mellem hjem og fast dagligt arbejdssted ikke er  

 omfattet af loven.
Det gælder imidlertid ikke, hvis der er  

 indgået en klar aftale mellem medarbejderen og virksomheden om et  

 arbejdsforhold, der udføres under transport mellem hjem og  

 arbejdssted.
Det forudsættes, at aftalen definerer, hvilket arbejde der  

 skal udføres under transporten, og der skal være tale om en fast  

 udvidelse af arbejdstiden.
 Det er naturligvis også en forudsætning, at  

 medarbejderen faktisk udfører det aftalte arbejde på  

 ulykkestidspunktet.
 Yderligere oplysninger kan fås hos kontorchef  

 Kirsten Ørnø eller konsulent Peter Christensen.
