Bekendtgørelse  

 om indsatsplaner I medfør af § 16, stk. 1 og 3, i lov om  

 vandforsyning m.v., jf. lovbekendtgørelse nr. 130 af 26. februar 1999, som  

 ændret ved § 1 i lov nr. 1151 af 17. december 2003 og § 2 i lov nr. 570 af  

 24.  

 juni 2005, samt § 26 a, stk. 2, i lov om miljøbeskyttelse, jf.  

 lovbekendtgørelse nr. 753 af 25. august 2001, fastsættes:
Kapitel 1 Bekendtgørelsens anvendelsesområde § 1.  

  

 Denne bekendtgørelse fastsætter krav til 1)  

 	  

 grundlaget for og  

 indholdet af indsatsplaner, der kan vedtages af kommunalbestyrelsen, jf.  

 vandforsyningslovens  

 § 13, 2)  

 	  

 grundlaget for og  

 indholdet af indsatsplaner, der kan vedtages af kommunalbestyrelsen eller  

 ejeren  

 af et alment vandforsyningsanlæg, jf. vandforsyningslovens § 13 a, 3)  

 	  

 tidsfrister og  

 procedurer i forbindelse med tilvejebringelse, ændring og ophævelse af  

 indsatsplaner  

 efter nr. 1 og 2, 4)  

 	  

 grundlaget for, at  

 der kan meddeles pålæg om foranstaltninger efter miljøbeskyttelseslovens  

 § 26  

 a, stk. 1, og 5)  

 	  

 inddragelse af  

 koordinationsforum, jf. vandforsyningslovens § 12.
Kapitel 2 Indsatsplanlægning § 2.  

  

 Kommunalbestyrelsen  

 skal for områder, som i vandplanen er udpeget som indsatsområder, og som er  

 detaljeret kortlagt, jf. vandforsyningslovens § 13, stk. 2, og lov om  

 miljømål m.v. for vandforekomster og internationale naturbeskyttelsesområder,  

 udarbejde en indsatsplan.
 Stk. 2.  

  

 Indsatsplaner  

 for områder, som i vandplanen er udpeget som indsatsområder, men som ikke er  

 detaljeret  

 kortlagt, jf. stk. 1, kan kun udarbejdes i det omfang, der i øvrigt  

 foreligger dokumentation, der tilvejebringer et tilsvarende sikkert grundlag  

 for at udarbejde en indsatsplan som nævnt i stk. 1.
§ 3.  

  

 En indsatsplan skal mindst  

 indeholde 1)  

 	  

 et resumé af den  

 kortlægning, der lægges til grund for indsatsplanen, jf. § 2, 2)  

 	  

 en angivelse af de områder,  

 hvor en indsats skal gennemføres, 3)  

 	  

 en angivelse af de  

 foranstaltninger, der skal gennemføres i indsatsområdet, samt retningslinier  

 for de tilladelser og andre afgørelser, der kan meddeles, og som har  

 betydning  

 for beskyttelsen af vandressourcen, 4)  

 	  

 en angivelse af i  

 hvilket omfang, der skal gennemføres overvågning, og hvem, der skal  

 gennemføre  

 overvågningen, og 5)  

 	  

 en detaljeret  

 opgørelse over behovet for beskyttelse.
 Stk. 2.  

  

 En  

 indsatsplan skal ligeledes indeholde en tidsplan for gennemførelsen af den  

 samlede indsatsplan samt indeholde en angivelse af, hvilken tidligere  

 vedtagen  

 indsatsplan som i givet fald skal ophæves.
 § 4.  

  

 Senest 1 år efter, at den detaljerede kortlægning er afsluttet, udarbejder  

 kommunalbestyrelsen under inddragelse af alle de direkte berørte parter et  

 udkast til beskrivelse af de foranstaltninger rettet mod den enkelte ejer,  

 der  

 foreslås gennemført for at afhjælpe og forebygge forurening af  

 vandressourcen.  

 Udkast til beskrivelse af foranstaltninger rettet mod den enkelte ejer kan  

 indgå i forslag til indsatsplan.
 § 5.  

  

 Inden høring og offentliggørelse skal kommunalbestyrelsen forelægge forslag  

 til  

 indsatsplan for koordinationsforum til drøftelse.
§ 6.  

  

 Kommunalbestyrelsen skal offentliggøre forslag til indsatsplan og samtidig  

 høre 1)  

 	  

 ejere og lejere af de  

 ejendomme, der er omfattet af forslag til indsatsplan, 2)  

 	  

 ejere og lejere af  

 ejendomme uden for forslagets gyldighedsområde i den udstrækning, hvor  

 forslaget  

 efter kommunalbestyrelsens skøn har væsentlig betydning for dem, 3)  

 	  

 berørte kommunalbestyrelser,  

 regionsråd og statslige miljøcentre under Miljøministeriet, jf. bilag 1, pkt.  

 2, i bekendtgørelse om delegation af miljøministerens beføjelser i  

 miljøbeskyttelsesloven, beredskabsloven og konkurrenceloven til  

 Miljøstyrelsen  

 og de statslige miljøcentre under Miljøministeriet, 4)  

 	  

 koordinationsforum,  

 samt 5)  

 	  

 berørte ejere af  

 almene vandforsyningsanlæg og samarbejder, hvori indgår en eller flere  

 berørte  

 ejere af almene vandforsyningsanlæg.
 Stk. 2.  

  

 Kommunalbestyrelsen skal fastsætte en frist på mindst 12 uger for  

 fremsættelse  

 af indsigelser m.v. mod forslag til indsatsplan.
 § 7.  

  

 Inden endelig vedtagelse skal kommunalbestyrelsen forelægge det reviderede  

 forslag til indsatsplan for koordinationsforum til orientering.
 Stk. 2.  

  

 Kommunalbestyrelsen  

 vedtager endeligt forslag til indsatsplan og underretter de berørte i  

 overensstemmelse  

 med vandforsyningslovens § 13 b.
 Stk. 3.  

  

 Kommunalbestyrelsen kan efter reglerne i §§ 2  7 ændre eller  

 ophæve  

 allerede vedtagne indsatsplaner.
§ 8.  

  

 Kommunalbestyrelsen eller ejeren af et alment vandforsyningsanlæg kan, jf.  

 vandforsyningslovens § 13 a, efter reglerne i §§ 3 - 7 tilvejebringe,  

 ændre  

 eller ophæve egne indsatsplaner.
Såfremt kortlægning, jf. § 2, stk. 1, ikke  

 er  

 gennemført, skal kommunalbestyrelsen eller ejeren af det almene  

 vandforsyningsanlæg lade denne gennemføre, forinden indsatsplan kan  

 udarbejdes.  

 Kortlægning i medfør af § 2, stk. 1, kan undlades, jf. reglerne i § 2, stk.  

 2.
 Stk. 2.  

  

 Kommunalbestyrelsen  

 eller ejeren af et alment vandforsyningsanlæg vedtager endeligt forslag til  

 indsatsplan og underretter de berørte i overensstemmelse med  

 vandforsyningslovens § 13 b.
Kapitel 3 Rådighedsindskrænkninger § 9.  

  

 Pålæg efter miljøbeskyttelseslovens § 26 a om rådighedsindskrænkninger  

 eller andre foranstaltninger, som er nødvendige for at sikre nuværende eller  

 fremtidige drikkevandsinteresser mod forurening med nitrat eller pesticider,  

 kan kun pålægges den enkelte ejer, når foranstaltningen er nødvendig for at  

 opfylde målet med en indsatsplan, der opfylder kravene i denne  

 bekendtgørelse.
Kapitel 4 Ikrafttrædelse § 10.  

  

 Bekendtgørelsen  

 træder i kraft den 1. januar 2007 og ophæves automatisk den 1. januar 2012,  

 medmindre andet bestemmes inden denne dato, jf.
Justitsministeriets skrivelse  

 af 28. februar 2002 om en forsøgsordning om anvendelse af automatiske  

 ophørsklausuler i visse bekendtgørelser på miljø- og arbejdsmiljøområdet.
 Stk. 2.  

  

 Bekendtgørelse  

 nr. 494 af 28. maj 2000 om indsatsplaner ophæves.
 § 11.  

  

 For  

 § 2, stk. 1 og 2, gælder, at indsatsområder findes  

 i regionplaner,  

 på Bornholm region- og kommuneplanen, indtil disse erstattes af vandplaner,  

 jf.  

 § 5, stk. 3, i lov nr. 1151 af 17. december 2003 om ændring af lov  

 om  

 vandforsyning m.v, lov om miljøbeskyttelse, lov om forurenet jord og lov om  

 planlægning, som ændret ved § 3 i lov nr. 570 af 24. juni 2005 om ændring af  

 lov om miljømål m.v. for vandforekomster og internationale  

 naturbeskyttelsesområder (miljømålsloven) og lov om vandforsyning m.v. samt §  

 5  

 i lov nr. 571 af 24. juni 2005 om ændring af lov om planlægning.
