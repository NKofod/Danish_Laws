Bekendtgørelse om ændring af bekendtgørelse om Meddelelser fra Søfartsstyrelsen D, teknisk forskrift for skibes bygning og udstyr m.v., passagerskibe i national fart1) (Fastinstallerede brandslukningsanlæg med CO2 eller blandede atmosfæriske luftarter som slukningsmiddel) § 1 I bekendtgørelse nr. 556 af 26. maj 2011 om Meddelelser fra Søfartsstyrelsen D, teknisk forskrift for skibes bygning og udstyr m.v., passagerskibe i national fart, som ændret ved bekendtgørelse nr. 873 af 29. juli 2011, bekendtgørelse nr. 968 af 28. september 2012 og bekendtgørelse nr. 922 af 3. juli 2013, foretages følgende ændringer:
 1. Kapitel II-2, AFSNIT A ALMINDELIGE BESTEMMELSER, regel 4.1.13, affattes således:
». 1.13 Fast anbragte installationer for slukning med luftarter skal opfylde bestemmelserne i koden for brandsikkerhedssystemer, endvidere skal brandslukningsanlæg med CO2 som slukningsmiddel opfylde bestemmelserne i gældende bekendtgørelse om fastanbragte CO2 brandslukningsanlæg.
Brandslukningsanlæg med blandede atmosfæriske luftarter skal opfylde bestemmelserne i gældende bekendtgørelse om installation og afprøvning af brandslukningsanlæg med blandede atmosfæriske luftarter i motorrum i skibe.« 2. Kapitel II-2, AFSNIT A ALMINDELIGE BESTEMMELSER, regel 4.2.6, affattes således:
». 2.6 CO2-anlæg skal opfylde bestemmelserne i koden for brandsikkerhedssystemer og bestemmelserne i gældende bekendtgørelse om fastanbragte CO2 brandslukningsanlæg.« 3. Kapitel II-2 N(1) og kapitel II-2 N(2) ophæves.
 4. Kapitel II-2 N(3) affattes som bilag 1 til denne bekendtgørelse.
§ 2 Bekendtgørelsen træder i kraft den 1. juli 2014.
Søfartsstyrelsen, den 13. juni 2014 Per Sønderstrup / Palle Kristensen Bilag 1 »Kapitel II-2 N(3) Tillæg til bestemmelserne i kapitel 4 i »Fire Safety Systems Code« (FSS-Code) Periodiske eftersyn m.v. af ildslukkere 1 Generelt 1.1
 Ildslukkere og reserveladninger skal til stadighed være i orden og under rutinemæssig kontrol. 1.2 Et passende antal af skibets transportable ildslukkere fra såvel aptering som maskinrum skal systematisk funktionsprøves i forbindelse med afholdelse af brandøvelser.
1.3
 Transportable ildslukkere skal efterses i henhold til de retningslinjer der er fastsat i IMOs vejledning om transportable ildslukkere
1)
. De i denne regel foreskrevne eftersyn må foretages om bord under ansvar af det pågældende skibs fører, maskinchef eller overstyrmand på vilkår, at fabrikantens serviceinstruktion for hver enkelt slukkertype, der forefindes om bord, følges.
De under 2 nævnte trykprøvninger må foretages om bord af det pågældende skibs maskinchef på vilkår, at vedkommende har erhvervet bevis som skibsmaskinchef i henhold til STCW-konventionen, kapitel III, regel III-2. Såfremt nævnte eftersyn og trykprøvninger ikke foretages om bord, skal de her i landet udføres af godkendte firmaer, personer eller prøvningsinstitutioner.
I udlandet kan eftersyn og prøver foretages af stedlige anerkendte firmaer.
 2 Periodiske trykprøvninger m.v.
 2.1
 Trykladede håndildslukkere.
2.1.1 
Beholdere til trykladede slukkere skal rengøres og besigtiges indvendigt samt trykprøves hvert 10. år.
Prøvningstrykket skal være det på beholderen indstemplede prøvningstryk.
 2.1.2
 Såfremt der er hengået mere end 5 år siden seneste trykprøvning, må en trykladet slukker ikke genoplades, forinden ny trykprøvning er afholdt med tilfredsstillende resultat.
 2.2
 Patrondrevne hånd ild slukkere.
2.2.1
 Beholdere til slukkere med drivgaspatron skal rengøres og besigtiges indvendigt samt trykprøves hvert 5. år.
Prøvningstrykket skal være det i beholderen indstemplede prøvningstryk.
2.3
 Måned og årstal for trykprøvningen skal på holdbar måde påmærkes beholderen.« 1) Bekendtgørelsen har som udkast været notificeret i overensstemmelse med Europaparlamentets og Rådets direktiv 98/34/EF (informationsproceduredirektivet), som ændret senest ved direktiv 98/48/EF.
 1) Der henvises til IMO Resolution A. 951(23) Improved guidelines for marine portable fire extinguishers.
