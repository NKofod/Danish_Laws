Almindelig orientering Baggrund Byggestyrelsen har udsendt et cirkulære om udbud af bygge- og  

 anlægsarbejder, dateret 14.4.1989. Cirkulæret afløser cirkulære af 6.1.1983  

 med samme titel.
 Cirkulærets formål er nu som før at sikre konkurrencen ved udbud af  

 statslige og statsstøttede bygge- og anlægsarbejder.
Ændringer i hovedtræk I cirkulæret af 14.4.1989 er reglerne om begrænset udbud skærpet  

 (cirkulærets § 6). Bl.a. bestemmes det, at der fra en kreds af virksomheder  

 med indbyrdes forbindelse kun må indbydes 1 virksomhed.
Den væsentligste ændring er iøvrigt, at cirkulæret er opdelt i 2 sæt  

 regler, hvoraf det ene sæt gælder for alle statslige og statsstøttede bygge-  

 og anlægsarbejder, medens det andet sæt som et supplement gælder for støttede  

 byggearbejder under Boligministeriet.
I sidstnævnte sæt regler søges  

 konkurrencen ved udbud af arbejder yderligere betrygget under hensyn til  

 forholdene i det pågældende byggeri.
Vejledningen I vejledningen kommenteres først og fremmest de ændringer, der er  

 foretaget i forhold til det hidtidige udbudscirkulære af 6.1.1983. Desuden  

 nævnes det, hvis en bestemmelse er uændret.
Iøvrigt henvises til  

 Byggestyrelsens vejledning »Udbud 83«.
Andre regler om udbud Til orientering oplyses, at der den 18.7.1989 er vedtaget et nyt  

 EF-direktiv om udbud af offentlige bygge- og anlægsarbejder.
Direktivet  

 indeholder en række ændringer i forhold til det hidtidige direktiv fra 1971.  

 Direktivets hovedprincip er fortsat, at alle offentlige bygge- og  

 anlægsarbejder over en vis størrelse (tærskelværdien) skal udbydes i EF.  

 Tærskelværdien er på 5 mill.
ECU, svarende til 40 mill. d.kr.
 EF-direktivet agtes gennemført i dansk lovgivning i 1990. En særlig  

 vejledning om direktivet er under udarbejdelse.
 Direktivet omfatter ikke boligbyggeri.
 Desuden skal til orientering oplyses, at licitationsloven, der gælder for  

 alle bygge- og anlægsarbejder (og leverancer), påtænkes revideret i 1990.
Totalentreprise En række regler fra det hidtidige cirkulære af 10.5.1985 om  

 totalentreprise i byggeri med offentlig støtte er nu blevet indarbejdet i  

 udbudscirkulæret.
 Samtidig er det nævnte totalentreprisecirkulære ophævet.
Cirkulære om udbud af 14.4.1989 § 1.  Dette cirkulæres §§ 2-9 og §§ 16-17 gælder for  

 statslige og statsstøttede bygge- og anlægsarbejder.
Stk. 2  For byggeri med tilsagn om offentlig støtte  

 efter lov om boligbyggeri, efter lov om sanering, efter lov byfornyelse og  

 boligforbedring og efter lov om boliger for ældre og personer med handicap  

 udsendes cirkulæret i medfør af § 8, jf. § 2, i lov nr. 228 af 19.5.1971 om  

 statens byggevirksomhed mv. og lov nr. 378 af 10.6.1987 om boliger for ældre  

 og personer med handicap med senere ændringer.
For dette byggeri gælder  

 tillige cirkulærets §§ 10-15. Vedkommende styrelse kan sætte disse  

 bestemmelser i kraft for andre statsstøttede bygge- og anlægsarbejder.
 Stk. 3.  Cirkulæret gælder også for bygherreleverancer.  

 I leveranceforhold er entreprenøren at forstå som sælgeren og arbejdet at  

 forstå som leverancen.
 Det er nyt, at udbudscirkulæret er opdelt i to sæt regler, som anført i §  

 1, stk. 1 og 2.
 §§ 2-9 og 16-17 gælder for alle statslige og statsstøttede bygge- og  

 anlægsarbejder og svarer til det hidtidige udbudscirkulære med de ændringer,  

 der omtales i det følgende.
 §§ 10-15 gælder supplerende, hvor der ydes støtte efter lov om  

 boligbyggeri, lov om byfornyelse og boligforbedring eller ældreboligloven.  

 Disse særregler kan efter de pågældende styrelsers bestemmelse også sættes i  

 kraft for andre statsstøttede bygge- og anlægsopgaver.
 §§ 10-15 gælder både ved udbud i konkurrence (§ 3) og ved underhåndsbud (§  

 4). Dog har § 11 og § 14 ingen betydning ved underhåndsbud.
 Flere af reglerne i §§ 10-15 er udtryk for, hvad der generelt bør være god  

 skik, men det er ikke fundet hensigtsmæssigt at gøre dem obligatoriske for  

 alle arbejder under cirkulæret.
 I §§ 10-15 er indarbejdet Byggestyrelsens cirkulære af 10.5.1985 om  

 totalentreprise.
 Det er nu i § 1, stk. 3 blevet præciseret, at cirkulæret på  

 leveranceområdet tager sigte på bygherreleverancer.
 Leverancer til entreprenørerne falder fortsat udenfor cirkulæret.
 Leverancer fra bygherren direkte til byggeriet skal være valgt på grundlag  

 af cirkulærets regler, dvs. som hovedregel efter udbud i konkurrence.
 Leverancer fra bygherren til en entreprenør skal være valgt på samme måde,  

 men kan herefter overgå til entreprenøren uden udbud.
§ 2.  Arbejdet skal udbydes offentligt eller  

 begrænset.
Der kan frit vælges mellem de to udbudsformer.
Underhåndsbud kan  

 alene indhentes som nævnt i § 4.
 Stk. 2.  Arbejde i regning er ikke omfattet af stk. 1.  

 Arbejde i regning kan anvendes, når særlige grunde foreligger, jf. § 2, stk.  

 1, i Byggestyrelsens cirkulære af 11.11.1981 om pris og tid på bygge- og  

 anlægsarbejder.
 § 2  er uændret.
§ 3.  Offentligt udbud omfatter offentlig licitation  

 og offentligt udbud i totalentreprise.
Begrænset udbud omfatter bunden  

 licitation og begrænset udbud i totalentreprise.
Den eneste ændring i § 3 er, at henvisningen til licitationsloven er  

 udeladt.
Der er ingen realitetsændring heri.
§ 4.  Underhåndsbud kan indhentes Nr. 1 er uændret.
Efter nr. 2 kan underhåndsbud indhentes på arbejder med en anslået  

 byggeudgift på 400.000 kr. eller derunder.
Herved er beløbet forhøjet fra  

 300.000 kr. i det hidtidige cirkulære. Ændringen skal afspejle  

 prisudviklingen i samfundet.
 Nr. 3 er uændret.
I nr. 4 nævnes nu udtrykkelig, at underhåndsbud kan anvendes, når en  

 statsstyrelse indgår udviklingskontrakter.
Dette indebærer, at der kan  

 accepteres underhåndsbud i fx almennyttigt byggeri, hvis den pågældende  

 byggeopgave omfattes af en udviklingskontrakt, som Bygge- og Boligstyrelsen  

 har indgået med en entreprenør eller andre.
Formålet med bestemmelsen er at  

 fremme byggeriets udvikling.
Den nærmere brug af underhåndsbud i forbindelse  

 med udviklingskontrakter i almennyttigt byggeri må aftales mellem bygherren,  

 kommunen og Bygge- og Boligstyrelsen.
 § 5.  Ved offentligt udbud må arbejdet ikke  

 forbeholdes bydende fra et bestemt lokalt område eller bydende fra bestemte  

 grupper af erhvervsdrivende, såsom medlemmer af bestemte  

 erhvervsorganisationer.
 § 5  er uændret.
 § 6.  Ved begrænset udbud gælder:
 Stk. 2.  Når kun bestemte virksomheder har praktisk  

 mulighed for at udføre arbejdet, kan bestemmelserne i stk. 1, nr. 3, 4 og 5  

 fraviges.
 § 6  sigter på at skabe størst muligt  

 konkurrencemoment ved begrænset udbud.
Det er ved begrænset udbud væsentligt, at bygherrerne søger at sprede  

 deres udbud ved at lade kredsen af egnede virksomheder, som indbydes, variere  

 mest muligt.
Herved stimuleres konkurrencen, og de enkelte byggevirksomheder  

 får mulighed for at gøre sig gældende på nye felter.
Detailreglerne i § 6 og  

 de gennemførte skærpelser af reglerne skal ses i lyset heraf.
 Det kan anbefales at indlede begrænset udbud med offentlig indkaldelse af  

 mulige tilbudsgivere (prækvalifikationsrunde). Herved får bygherren et  

 bredere valggrundlag, og flere virksomheder kan gøre sig kendt i  

 bygherrekredse.
 Nr. 1 i § 6, stk. 1 er uændret.
Reglen i nr. 2 om, at der skal indkomme mindst 2 tilbud, er ny.
Tidligere  

 har der kun været stillet krav til antal bydende, ikke til antal tilbud.
Hvis  

 der ikke indkommer 2 tilbud, må arbejdet udbydes på ny.
Nr. 3 -bestemmelsen er skærpet, idet kravet hidtil blot har været, a t ikke alle bydende må være fra en kreds af virksomheder med indbyrdes  

 forbindelse.
 Der er indføjet en henvisning til § 12, stk. 2, hvor begrebet  

 »indbyrdes forbindelse« nærmere fastlægges.
Ifølge det hidtidige cirkulære måtte ikke alle de bydende være fra samme  

 lokale område.
Der stilledes krav om, at mindst 1 af de bydende skulle være  

 fra områder udenfor det lokale område.
I nr. 4   

 er dette krav nu ændret til 2.
De bydende må således ikke være fra samme kommune.
Bestemmelsen udelukker  

 dog ikke, at samtlige bydende er fra hovedstadsregionen eller fra andre store  

 samlede byområder, såsom Århus, Ålborg og Odense.
Nr. 5 er uændret.
Der må lægges betydelig vægt på bestemmelsen, som  

 angiver en væsentlig måde at få spredt udbudene på.
I »Udbud 1983«  

 er det nævnt, at bestemmelsen indebærer, at der skal være mindst een anden  

 virksomhed end de sædvanlige blandt de bydende.
Bygherrerne bør så vidt  

 muligt søge dette antal sat op.
 I § 6, stk. 2 er der kun ændret i henvisningerne.
 § 7.  Ved bunden licitation må ikke bestemmes, at  

 andet end laveste tilbud antages.
 § 7  er uændret.
§ 8.  Ved offentlig licitation skal laveste tilbud  

 antages, medmindre bygherren finder det overvejende sandsynligt, at den  

 bydende er ude af stand til at gennemføre arbejdet i tilfredsstillende  

 kvalitet, på hensigtsmæssig måde og i rette tid.
Bygherrens begrundelse for  

 at forkaste tilbuddet skal foreligge skriftligt.
 § 8  er uændret.
 § 9.  Ved udbud i totalentreprise skal det tilbud  

 antages, der alle forhold taget i betragtning må anses for det  

 fordelagtigste.
 § 9  er uændret.
§ 10.  Bygherren må ikke byde på eget arbejde.
Som  

 bygherre anses også virksomheder med indbyrdes forbindelse som nævnt i § 12,  

 stk. 2.
 § 10  er ny.
Der er efter licitationsloven ikke noget til hinder for at være både  

 udbyder og bydende på et bestemt arbejde.
Forholdet kan komme frem i den  

 form, at en bygherreorganisation også har en håndværkerafdeling eller en  

 organisation, der fremstiller byggeprodukter.
Det er fundet rimeligt at udelukke muligheden af sådanne sammenblandinger  

 ved at det bestemmes, at bygherren ikke må byde på eget arbejde.
Dette  

 udelukker ikke arbejde i eget regie, således som det accepteres indenfor det  

 private andelsboligbyggeri og indenfor byfornyelseslovens område.
 Bestemmelsen i 1. punktum dækker de tilfælde, hvor en bygherrevirksomhed,  

 fx et boligselskab, også driver en håndværkerafdeling.
 2. punktum dækker de tilfælde, hvor aktiviteter af den  

 just nævnte art udøves af selvstændige juridiske personer, fx i selskabsform,  

 men hvor der er et ejer- eller indflydelsesforhold til bygherrevirksomheden  

 som nævnt i § 12, stk. 2.
§ 10  sammenholdt med § 1, stk. 3 medfører, at  

 bygherren ej heller må byde på egne leverancer , dvs. på leverancer, der skal  

 tilgå byggeriet direkte eller gennem en entreprenør som omtalt side 4. Hermed  

 tænkes på produkter, som bygherren selv har frembragt.
Produkter, som  

 bygherren har købt, kan indgå i byggeriet, når de er valgt efter udbud som  

 også nævnt side 4.
§ 11.  Udbudsgrundlaget må ikke udformes således, at  

 kun eet projekt og dermed kun een bydende reelt kan komme i betragtning.
Ved  

 begrænset udbud skal alle indbudte være i stand til at deltage i konkurrencen  

 om arbejdet.
§ 11  svarer uændret til § 4 i  

 totalentreprisecirkulæret af 10.5.1985 § 12.  Den, der yder teknisk og administrativ bistand  

 vedrørende følgende bygherreopgaver, må ikke være entreprenør eller  

 leverandør på arbejdet eller bistå nogen med disse med Stk. 2.  To virksomheder anses for een virksomhed i  

 forhold til bestemmelsen i stk. 1, Stk. 3.  Bygherren kan forpligte de bydende og sine  

 aftaleparter til at gøre opmærksom på forhold, der kan falde ind under  

 bestemmelserne i stk. 1 og stk. 2.
 § 12,  stk. 1 skal modvirke den fare for svækkelse af  

 konkurrencen, som kan ligge i, at bistand til bygherren i nogle af dennes  

 centrale opgaver sammenblandes med rollen som entreprenør eller leverandør.
 Bestemmelsen stammer fra totalentreprisecirkulæret af 10.5.1985 og er nu  

 indført ved alle entreringsformer.
 Ingen kan således kombinere entreprenør- eller leverandørrollen med  

 hvervet som rådgiver, forretningsfører eller byggeadministrator for  

 bygherren.
Reglen indebærer, at projektering i bygherrens regie skal udføres af  

 bygherrens rådgivere, hvorimod reglen selvfølgelig ikke er til hinder for, at  

 projektering, der er led i totalentreprise, gennemføres af  

 totalentreprenøren.
Reglen hindrer ej heller, at de bydende eller de valgte  

 entreprenører bistår bygherren med projektgennemgang eller med at færdiggøre  

 projektet.
Ligeledes regulerer reglen ikke, hvem der kan udføre byggeledelse  

 og økonomisk og anden styring af byggeriet.
§ 12,  stk. 2 er ny.
Bestemmelsen går videre end § 12,  

 stk. 1, der er formuleret ud fra den situation, at en virksomhed yder bistand  

 til bygherren og selv optræder som entreprenør eller leverandør.
 § 12,  stk. 2 tager sigte på tilfælde, hvor  

 forskellige virksomheder har fælles forbindelse, fx ved at være moder- og  

 datterselskaber.
 § 12,  stk. 2, fastlægger grænserne for, hvilke former  

 for fælles forbindelse, der ikke kan accepteres i forhold til § 12, stk. 1.
 En »virksomhed« kan være såvel en person som et selskab.
Begrebet »bestemmende indflydelse« i stk. 2, nr. 2, er taget fra  

 aktieselskabs-, realkredit- og forsikringslovgivningen, og udbudsreglerne kan  

 således støtte sig til praksis fra disse områder.
I fondstilfældene kan man  

 ikke udelukkende benytte ejerskab som kriterium, idet fonde normalt er  

 selvejende.
 § 12,  stk 2-bestemmelsen om fælles forbindelse har  

 også betydning i § 6, stk. 1, nr. 3, om tilbud fra virksomheder ved begrænset  

 udbud og i § 10 om bud på eget arbejde.
Udbudscirkulæret retter sig til bygherrerne, og det er derfor som  

 udgangspunkt disse, der har pligt til at se efter, at § 12, stk. 2  

 overholdes.
Men § 12, stk. 3 giver bygherrerne adgang til at lægg e oplysningspligten over på dem, der er nærmest til at vide besked, nemlig  

 de bydende og øvrige aftaleparter.
Meningen med formuleringen »Bygherren kan » i stk. 3 er at undgå  

 at ulejlige byggeriet med en obligatorisk erklæring, som i mange tilfælde vil  

 være overflødig.
Benytter bygherren sig af § 12, stk. 3, og det senere viser  

 sig, at de pågældende regler er overtrådt, må det bero på forholdene, om der  

 kan reageres imod bygherren.
 § 13.  Der må ikke udbydes med given pris.
 § 13  svarer uændret til totalentreprisecirkulærets §  

 6.
 § 14.  Der skal udbydes i konkurrence efter dette  

 cirkulære også i tilfælde, hvor en totalentreprenør ikke selv udfører nogen  

 del af arbejdet, men alene hæfter overfor bygherren for priser og arbejdet.
 § 14  svarer med redaktionelle ændringer til  

 totalentreprisecirkulærets § 5.
 Bestemmelsen indebærer, at sætningen s. 10, andet stykke i »Udbud  

 1983« om hæftelse for byggeudgiften er bortfaldet.
 § 15.  Ved vurderingen af, hvilket  

 totalentreprisetilbud, der er fordelagtigst, er det ikke alene af betydning,  

 at der er et rimeligt forhold mellem tilbudt ydelse og tilbudt pris, men også  

 at prisen i sig selv er så lav som mulig.
 § 15  svarer med redaktionelle ændring til  

 totalentreprisecirkulærets § 7.
 § 16.  Det påhviler den byggende eller støtteydende  

 styrelse at påse, at arbejdets udbud og overdragelse sker i overensstemmelse  

 med cirkulæret.
 Stk. 2.  Styrelsen kan udfærdige nærmere  

 gennemførelsesbestemmelser, herunder om begrundelse og dokumentation i  

 tilfælde af, at der ved offentlig licitation ønskes antaget et andet tilbud  

 end det laveste.
 Stk. 3.  Styrelsen kan stille særlige betingelser for at  

 anerkende underhåndsbud.
 § 16,  stk. 1 og 2 er uændret.
 En styrelse kan supplere cirkulærets bestemmelser i overensstemmelse med  

 almindelige regler. § 10, stk. 2 i det hidtidige udbudscirkulære, hvorefter  

 en styrelsen i totalentreprisetilfælde kunne bestemme, at underentrepriser  

 skulle udbydes efter cirkulærets bestemmelser, er udgået som værende  

 overflødig.
 § 16  stk. 3 er ny.
 Bestemmelsen betoner det ekstraordinære i at anerkende underhåndsbud.
 § 17.  Cirkulæret træder i kraft den 30.6.1989 og har  

 virkning for de entrepriser, der udbydes efter denne dato.
 Stk. 2.  Samtidig bortfalder Byggestyrelsens cirkulære  

 af 6.1.1983 om udbud af bygge- og anlægsarbejder og cirkulære af 10.5.1985 om  

 totalentreprise i byggeri med offentlig støtte.
 § 17  indeholder bestemmelser om ikrafttræden og om  

 bortfald af regler.
