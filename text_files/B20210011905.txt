Bekendtgørelse om ændring af bekendtgørelse om adgang til videregående kunstneriske uddannelser tilrettelagt på heltid § 1 I bekendtgørelse nr. 154 af 26. februar 2020 om adgang til videregående kunstneriske uddannelser tilrettelagt på heltid foretages følgende ændringer:
 1. Indledningen affattes således:
»I medfør af § 1 i lov om adgangsregulering ved videregående uddannelser, jf. lovbekendtgørelse nr. 1035 af 30. august 2017, som ændret ved lov nr. 311 af 25. april 2018 og lov nr. 140 af 25. februar 2020, § 10, stk. 1, og § 15, stk. 2, i lov om videregående kunstneriske uddannelsesinstitutioner, jf. lovbekendtgørelse nr. 787 af 8. august 2019, fastsættes efter bemyndigelse i henhold til § 2, nr. 4 og 14, og § 10, nr. 1-4, i bekendtgørelse nr. 1401 af 25. september 2020 om delegation af uddannelses- og forskningsministerens beføjelser til Uddannelses- og Forskningsstyrelsen:« 2. Overalt i bekendtgørelsen ændres »Styrelsen for Forskning og Uddannelse« til: »Uddannelses- og Forskningsstyrelsen« 3. § 14, stk. 1 og 2, affattes således:
 »§ 14. Studiepladserne i kvote 1 tildeles efter faldende optagelseskvotient.
Stk. 2. Optagelseskvotienten er 1) eksamensgennemsnittet ifølge beviset for den adgangsgivende eksamen eller 2) eksamensgennemsnittet ifølge beviset, omregnet til 7-trins-skalaen, for en eksamen, som er gennemført i en EU-medlemsstat eller en EØS-stat, jf. dog stk. 3.« 4. I § 14 indsættes efter stk. 2 som nyt stykke:
»Stk. 3. Adgangsgivende eksamener gennemført i Storbritannien omregnes til 7-trins-skalaen og indgår i vurderingen i kvote 1 til og med sommeroptaget i 2023.« Stk. 3 - 5 bliver herefter stk. 4 - 6.
 5. I § 15, stk. 1, indsættes som nr. 6:
»6) Ansøgere med en adgangsgivende eksamen fra lande uden for EU/EØS.« 6. Bilag 1 affattes som bilag 1 til denne bekendtgørelse.
§ 2 Bekendtgørelsen træder i kraft den 1. februar 2021.
