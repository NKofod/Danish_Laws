Bekendtgørelse om nøglecentres  

 og systemrevisionens indberetning af oplysninger til Telestyrelsen1) I medfør af § 17, stk. 3 og 4, i lov nr. 417 af 31. maj  

 2000 om elektroniske signaturer fastsættes:
Kapitel 1 Indhold § 1. Denne bekendtgørelse  

 omfatter:
 1)	Indholdet af den rapportering som nøglecentre, der udsteder  

 kvalificerede certifikater, skal indsende til Telestyrelsen m.v.
 2)	Systemrevisionens gennemførelse i nøglecentre, der  

 udsteder kvalificerede certifikater.
 § 2. Ved systemrevision forstås revision  

 af:
1)	generelle edb-kontroller i virksomheden, 2)	edb-baserede brugersystemer m.v. til generering af elektroniske  

 nøgler og nøglekomponenter samt registrering, udstedelse,  

 verificering, opbevaring og spærring af certifikater og 3)	edb-systemer til udveksling af data med andre.
Kapitel 2 Nøglecentres rapportering til Telestyrelsen § 3. Nøglecentrets årlige rapport,  

 jf. § 17, stk. 3, i lov om elektroniske signaturer, skal indsendes  

 til Telestyrelsen senest tre måneder efter afslutningen af  

 nøglecentrets regnskabsår.
 Stk. 2. Rapportens tidsperiode skal følge  

 regnskabsåret for nøglecentret.
 Stk. 3. Fristen for indsendelse af rapporten efter stk. 1  

 kan ikke ændres medmindre særlige grunde taler herfor.
 § 4. De i § 17, stk. 2 og 3, i lov om  

 elektroniske signaturer, nævnte rapporter, skal udover hvad der  

 kræves i henhold til lovens § 17, stk. 2, indeholde  

 oplysninger om:
1)	nøglecentrets administrative og ledelsesmæssige  

 procedurer, 2)	kvalifikationer, erfaring, m.v. hos nøglecentrets personale,  

 jf. § 5, stk. 1, nr. 2, i lov om elektroniske signaturer, 3)	de systemer og produkter, som nøglecentret anvender, 4)	nøglecentrets sikkerhedsforanstaltninger og arbejdsproces i  

 forbindelse hermed, herunder oplysninger om hvilke foranstaltninger, der  

 gælder med hensyn til at opretholde og beskytte certifikaterne,  

 så længe de eksisterer, 5)	nøglecentrets procedurer vedrørende registrering  

 (identitetskontrol), udstedelse af certifikater, katalog- og  

 tilbagekaldelsestjeneste samt registrering og opbevaring af oplysninger  

 vedrørende certifikater, herunder vedrørende  

 identitetsoplysninger, 6)	nøglecentrets økonomiske ressourcer, jf. § 5,  

 stk. 1, nr. 5, i lov om elektroniske signaturer og 7)	nøglecentrets procedurer vedrørende indgåelse af  

 aftaler om udstedelse af certifikater og dets oplysningsforpligtelser, jf.  

 § 8 i lov om elektroniske signaturer.
 Stk. 2. I det omfang nøglecentret har outsourcet  

 opgaver i relation til sin funktion som nøglecenter, jf. lov om  

 elektroniske signaturer, til andre virksomheder eller myndigheder skal  

 rapporterne i stk. 1 ligeledes omfatte udførelsen af disse  

 opgaver.
Kapitel 3 Systemrevisionens gennemførelse i  

 nøglecentre § 5. Nøglecentret skal senest en  

 måned efter valg af systemrevisor anmelde dette til Telestyrelsen.
 Stk. 2. Nøglecentret afholder omkostningerne ved  

 systemrevisionen.
Stk. 3. Den valgte systemrevisor er berettiget til at  

 kræve de oplysninger, som er nødvendige for systemrevisionen i  

 nøglecentret.
Herunder har den valgte systemrevisor adgang til  

 ledelsesprotokollen.
Stk. 4. Den valgte systemrevisor har altid ret til at deltage  

 i ledelsesmøder under behandling af sager, der har betydning for  

 systemrevisionen.
Den valgte systemrevisor har pligt til at deltage i  

 ledelsens behandling af pågældende sager, såfremt det  

 ønskes af blot ét ledelsesmedlem.
 Stk. 5. I nøglecentre, hvor der afholdes  

 generalforsamling, finder årsregnskabslovens bestemmelser om  

 revisionens pligt til at besvare spørgsmål på et selskabs  

 generalforsamling tilsvarende anvendelse for den valgte systemrevisor  

 på selskabets generalforsamling.
§ 6. Det påhviler den valgte systemrevisor i  

 overensstemmelse med god revisionsskik at foretage den i § 2  

 nævnte systemrevision, herunder at påse, at 1)	nøglecentrets systemer er i overensstemmelse med lov om  

 elektroniske signaturer samt bestemmelser fastsat i medfør heraf, 2)	sikkerheds-, kontrol- og revisionsbehov tilgodeses i  

 tilstrækkeligt omfang ved udvikling, vedligeholdelse og drift af  

 nøglecentrets systemer, og at 3)	nøglecentrets forretningsgange såvel de edb-baserede  

 som de manuelle er betryggende i sikkerheds- og kontrolmæssig henseende  

 og i overensstemmelse med nøglecentrets certificeringspraksis ( »CPS«).
 Stk. 2. Den valgte systemrevisor kan samarbejde med den  

 interne revision i nøglecentret, såfremt en sådan  

 eksisterer.
§ 7. Den valgte systemrevisor skal løbende  

 føre en særskilt revisionsprotokol, der skal fremlægges  

 på ethvert ledelsesmøde.
Enhver protokoltilførsel skal  

 underskrives af ledelsen og den valgte systemrevisor.
Stk. 2. I den valgte systemrevisors protokol skal der afgives  

 beretning om den gennemførte systemrevision samt konklusionerne  

 herpå.
Der skal desuden redegøres for alle forhold, der har  

 givet anledning til væsentlige bemærkninger.
 Stk. 3. I den valgte systemrevisors protokol skal det  

 endvidere oplyses, hvorvidt denne under sit arbejde har modtaget alle de  

 oplysninger, der er anmodet om.
Stk. 4. Ved afslutningen af nøglecentrets  

 regnskabsår udarbejder den valgte systemrevisor et protokollat til  

 nøglecentrets ledelse.
Protokollatet sendes til Telestyrelsen senest 3  

 måneder efter nøglecentrets regnskabsår .
Stk. 5. Protokollatet skal indeholde erklæringer om,  

 hvorvidt 1)	systemrevisionen er blevet udført i overensstemmelse med god  

 revisionsskik, 2)	den valgte systemrevisor opfylder de i lovgivningen indeholdte  

 habilitetsbetingelser, 3)	den valgte systemrevisor har fået alle de oplysninger, som den  

 valgte systemrevisor har anmodet om, 4)	de anførte systemrevisionsopgaver er udført  

 ifølge denne bekendtgørelse og 5)	den samlede data-, system- og driftssikkerhed må anses for  

 betryggende.
Kapitel 4 Ikrafttrædelse § 8. Bekendtgørelsen træder i kraft  

 den 16. oktober 2000.
Telestyrelsen, den 5. oktober 2000 Jørgen Abild Andersen /Lars Sten Jørgensen 1)   Denne  

 bekendtgørelse gennemfører dele af Europa-Parlamentets og  

 Rådets direktiv 1999/93/EF af 13. december 1999 om en  

 fællesskabsramme for elektroniske signaturer (EF-Tidende 2000 nr.
L 13,  

 s. 12).
