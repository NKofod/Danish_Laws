Kundgørelse for forsvaret.
B. 2-1988.
B E S T E M M E L S E R for timebetaling m. v. ved de under Forsvarskommandoen hørende skoler.
1. Bestemmelserne i denne kundgørelse omfatter  

 timelønnet undervisningsvirksomhed ved de under Forsvarskommandoen hørende  

 skoler og kursus, herunder skoler og kursus under værnene, jf.
Kundgørelse  

 for Forsvaret B. 17 - 1987.
 Efter Forsvarsministeriets nærmere bestemmelse er skoler og kursus under  

 de af Forsvarsministeriet underlagte øvrige myndigheder endvidere omfattet af  

 nærværende bestemmelser.
 Undtaget er elementær mandskabsuddannelse eller anden dertil svarende  

 praktisk uddannelse, der måtte være henlagt til ovennævnte skoler.
 2. Finansministeriets cirkulære af 21. september 1987 om  vederlæggelse  

 m.v. af timelønnet undervisning.
 2.1. Efter stedfundne drøftelser med Akademikernes Centralorganisation,  

 Statstjenestemændenes Centralorganisationer I og II og Lærernes  

 Centralorganisation fastsættes nedenstående regler for vederlæggelse m.v. af  

 timelønnet undervisning inden for områder, hvor undervisning varetages af  

 lærere, der ikke er aflønnet med tjenestemandsløn, overenskomstløn, honorar  

 el. lign., men som vederlægges med en timelønssats pr. arbejdstime.
 Bmk.:
 Timebetaling m.v. i henhold til nærværende bestemmelser ydes til civilt og  

 militært personel med ansættelse under Forsvarsministeriets område, der ved  

 merarbejde påtager sig undervisning m.v. ved forsvarets skoler, samt til  

 personel, der ikke er ansat i en hovedstilling under Forsvarsministeriets  

 område, og som ansættes som timelærere.
2.2. Ansættelse til undervisning indplaceret efter satserne I-III kan ikke  

 finde sted for personer, der i ansættelsesperioden er fuldtidsbeskæftiget  

 andetsteds.
Hvor hensynet til undervisningens tilrettelæggelse, gennemførelse  

 eller niveau gør det påkrævet, kan sådan ansættelse dog finde sted efter  

 aftale herom mellem vedkommende undervisningsinstitution og den  

 forhandlingsberettigede organisation.
Kan enighed om aftale ikke opnås,  

 forelægges sagen for ressortministeriet til endelig afgørelse.
 En person, der er fuldtidsbeskæftiget andetsteds, kan dog udføre  

 timelønnet undervisning m.v. efter dette cirkulære, når arbejdstimetallet er  

 mindre end 50 pr. semester.
 Bmk.:
De nærmere bestemmelser for anvendelse af den nævnte dispensationsregel  

 fastsættes af Forsvarskommandoen.
I tilfælde, hvor enighed om aftale ikke  

 opnås med vedkommende forhandlingsberettigede organisation, forventes  

 spørgsmålet forelagt Forsvarsministeriet til afgørelse.
Det er imidlertid en  

 betingelse for dispensation for enkeltpersoner, at undervisningen forinden  

 har været tilbudt ved offentligt opslag, herunder i fagblade, så vidt muligt  

 3 måneder før undervisningens påbegyndelse.
 2.3. Timelønnen pr. arbejdstime for de forskellige undervisningsområder,  

 der efter en forudgående vurdering af undervisningens niveau med  

 Finansministeriets godkendelse er blevet henført til en af nedenstående  

 timelønssatser I-VII, fastsættes som følger, idet den tid, der forudsættes  

 normalt at medgå til forberedelse pr. undervisningstime på det pågældende  

 undervisningsniveau, tillige er anført:
 Bmk.:
 Henføring af fag m.v. til ovenstående timelønssatser I-VII fastsættes af  

 Forsvarskommandoen i overensstemmelse med den enkelte uddannelses og det  

 deltagende personels gradsmæssige niveau.
 For undervisning på kurser for militært personel af forskellige grader  

 ydes timebetaling efter den for laveste grad gældende sats.  

 Forsvarskommandoen kan efter omstændighederne dispensere fra denne regel.
 Ved udgående praktiske øvelser, ekskursioner og forevisninger, der  

 tilrettelægges og ledes af timelærere som et led i undervisningsplanen for  

 vedkommende fag, ydes der ikke timebetaling, men der kan - udover hvad der i  

 øvrigt måtte tilkomme vedkommende lærer af særlige ydelser ydes ham et  

 særligt vederlag, for så vidt udrykningen er forbundet med et væsentligt  

 arbejde fra lærerens side.
 Vederlaget, der i hvert enkelt tilfælde fastsættes af vedkommende skole,  

 skal være afpasset efter varigheden af den præsterede arbejdsydelse og må  

 højst andrage et beløb pr. dag, svarende til sædvanlig timebetaling for 3  

 timers undervisning.
 Der kan ikke ydes timebetaling eller vederlag til personel på de  

 tjenestesteder, der medvirker ved øvelsers, ekskursioners eller  

 forevisningers gennemførelse.
 2.4. Timelønssatserne i dette cirkulære forhøjes pr. 1. april 1987 med  

 8,5435 pct. og pr. 1. april 1988 med yderligere 2,4857 pct.
 Pr. 1. september 1988 og 1. september 1990 forhøjes de på disse  

 tidspunkter gældende satser yderligere med henholdsvis 2,63 pct. og 2,70 pct.  

 i forbindelse med arbejdstidsforkortelserne på det offentlige aftaleområde.
 Pr. 1. april i årene 1987, 1988, 1989 og 1990 foretages desuden eventuel  

 ekstraordinær lønregulering af den aktuelle løn i overensstemmelse med den  

 for statens tjenestemænd gældende lønjusteringsaftale.
 Bmk.:
De i pkt. 2.3. anførte beløb reguleres i henhold til de i pkt. 2.4  

 fastsatte bestemmelser.
De regulerede beløb fremgår af Kundgørelse for  

 Forsvaret A.
 2.5. Såfremt den til undervisningen nødvendige forberedelsestid er  

 væsentlig mindre end den under pkt. 2.3 forudsatte forberedelsestid, vil den  

 kunne nedsættes eller helt bortfalde efter aftale mellem den  

 forhandlingsberettigede organisation og vedkommende fagministerium eller -  

 efter bemyndigelse fra dette - pågældende undervisningsinstitution.
 Bmk.:
 Nedsættelse eller bortfald af den i pkt. 2.5. forudsatte forberedelsestid  

 fastsættes af Forsvarskommandoen efter aftale med den forhandlingsberettigede  

 organisation.
 2.6. Tidsforbruget for opgavestillelse, der ikke indgår i den løbende  

 undervisning, herunder eksamensopgaver, betales alene med den for det  

 pågældende fag fastsatte arbejdstimelønssats.
2.7. For opgaveretning ydes ligeledes alene den for det pågældende fag  

 fastsatte arbejdstimelønssats for den tid, der medgår til retning af  

 opgaverne.
Dette gælder også for dem, der alene antages til opgaveretning.  

 Det forudsættes herved, at vederlaget for opgaveretning som hidtil omregnes  

 på grundlag af særligt fastsatte normer til en betaling pr. opgave, opgavesæt  

 el.lign.
2.8. For mundtlig eksamination ydes der eksaminator pr. medgået time den  

 for det pågældende fag fastsatte arbejdstimelønssats med tillæg af  

 forberedelsestid svarende til den i pkt. 2.3. anførte maksimale  

 forberedelsestid, dog for så vidt angår sats højst 60 minutter.
Der ydes  

 betaling for mindst 1 eksaminationstime.
 2.9. For deltagelse i møder i kollegiale organer ydes ikke særskilt  

 betaling.
 Bmk.:
 Der kan ikke ydes særskilt betaling for f.eks. møder i faggrupperne på  

 forsvarets skoler eller for hvervet som faggruppeleder m.v.
 2.10. Til timelønningerne ydes en feriegodtgørelse på 12,5 pct.
 Anvendes timelønssatserne til vederlæggelse af de ved  

 undervisningsinstitutionen fastansatte læreres eventuelle merarbejde, jf.  

 nedenfor under pkt. 2.15., ydes dog feriegodtgørelse i henhold til  

 vedkommende overenskomst m.v.
 2.11. De anførte satser vil som hidtil kun kunne anvendes inden for  

 undervisningsområder, der forud med Finansministeriets godkendelse er  

 indplaceret på de tilsvarende hidtil gældende satser.
 2.12. Såfremt der ved en timelønnet lærers ansættelse inden for et  

 undervisningsår er aftalt en undervisningsperiode på 4 måneder eller derover  

 eller et undervisningstimetal på 50 eller derover, ydes der:
 Sådan sygeløn kan højst ydes i 3 måneder inden for 12 på hinanden følgende  

 måneder.
 For personer, der i ansættelsesperioden er fuldtidsbeskæftiget andetsteds,  

 eller som incl. den timelønnede beskæftigelse har mere end fuld  

 beskæftigelsesgrad, gælder, at aflyste timer i videst muligt omfang skal  

 søges læst senere, og at der for timer, der tidligere er betalt med sygeløn,  

 ikke ydes ny betaling.
 Sygelisten suppleres med oplysning om fravær på grund af barns første  

 sygedag.
 Ordningen kan for den enkelte inddrages ved misbrug.
 For personer, der i ansættelsesperioden er fuldtidsbeskæftiget andetsteds,  

 eller som incl. den timelønnede beskæftigelse har mere end fuld  

 beskæftigelsesgrad, gælder samme regler om læsning af aflyste timer som nævnt  

 ovenfor under a).
Denne bestemmelse gælder ikke for personer, der i ansættelsesperioden er  

 fuldtidsbeskæftiget andetsteds.
Til personer, der er deltidsbeskæftiget  

 andetsteds, ydes der ikke løn under barsel og adoption i det omfang den  

 pågældende incl. den timelønnede beskæftigelse har mere end fuld  

 beskæftigelsesgrad.
 Løn under barsel og adoption kan dog længst ydes indtil  

 ansættelsesperiodens udløb.
 2.13. Det arbejdstimetal, der er forbundet med en timelønnet lærers  

 undervisning, kan pr. semester eller halvår ikke overstige 250 timer,  

 svarende til 500 timer årlig.
 Såfremt det af hensyn til undervisningens tilrettelæggelse eller  

 gennemførelse er nødvendigt at overdrage en timelønnet lærer et højere  

 arbejdstimetal end foran nævnt, kan der efter særlig aftale mellem  

 vedkommende undervisningsinstitution og den forhandlingsberettigede  

 organisation fastsættes et højere arbejdstimetal, der dog højst kan udgøre  

 780 timer årlig.
 Motiveret anmodning om indgåelse af sådan aftale fremsættes over for  

 vedkommende organisation, så vidt muligt 2 måneder før undervisningen  

 påbegyndes.
 Bmk.:
 Timelærere med hovedbeskæftigelse under Forsvarsministeriets område kan  

 højst mod betaling udøve timelønnet undervisningsvirksomhed ved en eller  

 flere skoler i indtil 16 timer indenfor en 4 ugers periode.
 Forsvarskommandoen kan - efter indstilling i det enkelte tilfælde -  

 godkende en planlægningsperiode på indtil 12 uger, således at der f.eks. i  

 særlige tilfælde (internatskurser o.l.) kan udøves timelønnet  

 undervisningsvirksomhed i indtil 48 timer indenfor en 12 ugers periode.
Aftale om dispensation vedrørende timelærere, der ikke er ansat under  

 Forsvarsministeriets område, indgås mellem Forsvarskommandoen og den  

 forhandlingsberettigede organisation.
Deltidsansættelse på mere end 780  

 arbejdstimer årlig kan ikke ske i henhold til nærværende bestemmelse. Ønsker  

 om ansættelse på deltid med et større arbejdstimetal end 780 timer forelægges  

 af Forsvarskommandoen for Forsvarsministeriet. (Det bemærkes, at  

 deltidsbeskæftigelse på mere end 1.014 timer årlig forudsætter, at der  

 særskilt er oprettet en stilling).
 2.14. Såfremt en timelærers ansættelse må påregnes at ville vare 4 måneder  

 eller derover, skal der forud for ansættelsen træffes skriftlig aftale om  

 ansættelsesvilkårene, herunder om arbejdets omfang og løn samt  

 ansættelsesperiode og opsigelsesvarsel.
 Bmk.:
Ansættelse af timelønnede lærere med hovedstilling under  

 Forsvarsministeriets område finder sted efter internt stillingsopslag.
Der  

 udfærdiges en ansættelseskontrakt og fastsættes tjenesteomlægning m.v. efter  

 Forsvarskommandoens nærmere bestemmelse.
Ansættelse af timelærere med anden hovedstilling finder sted efter ovenfor  

 nævnte bestemmelse.
Genpart af ansættelseskontrakt tilsendes  

 Forsvarskommandoen.
 2.15. De anførte timelønssatser kan ikke uden særskilt aftale herom mellem  

 vedkommende fagministerium og den forhandlingsberettigende organisation finde  

 anvendelse til vederlæggelse af de ved undervisningsinstitutionen fastsatte  

 læreres eventuelle merarbejde.
 Bmk.:
 Betaling for undervisning, opgavestillelse og opgaveretning i henhold til  

 ovenstående bestemmelser kan ikke ydes til det ved skolerne fast  

 tjenstgørende personel, samt til andet personel der ikke foretager en  

 tilsvarende forskydning af tjenesten.
 2.16. Cirkulæret har virkning fra 1. april 1987.
 Finansministeriets cirkulære af 27. november 1985 om vederlæggelse m.v. af  

 timelønnet undervisning ophæves samtidig.
 3. Aflønning af pensionister, der virker som timelærere ved  forsvarets  

 skoler.
For timelærere, der er pensionerede fra tjeneste under  

 Forsvarsministeriets område, fastsættes efter indstilling til  

 Forsvarsministeriet et særligt vederlag.
Indstillingen bilægges oplysninger  

 vedrørende - antal undervisningstimer, - undervisningssted og -niveau, - eventuelt uddybende og supplerende bemærkninger samt udkast til aftale  

 om ansættelsesvilkår m.v.
 4. Kundgørelse for Forsvaret B. 13-1982 ophæves.
FMN 6. kt. 87-56422-1 P.M.V.
 E.B.
 Ole Buch.
 Bilag til KFF B. 2-1988.
