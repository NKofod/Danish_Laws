 Skatteyderen henviste til støtte for anmodningen om frigivelse af  

 indskuddene til, at han i indkomstårene 1988 og 1989 alene havde  

 været begrænset skattepligtig her til landet af renter fra kilder  

 her i landet, jf. kildeskattelovens § 2, stk. 1, h), sammenholdt med § 2,  

 stk. 5, og at han således ikke i de pågældende  

 indkomstår havde haft skattepligtig personlig indkomst.
Begrænset skattepligt - Begrænset skattepligt - kapitalpensionskonto -  

 tilbagebetaling Told- og Skattestyrelsen fandt, at de omhandlede indskud  

 for indkomstårene 1988 og 1989 måtte anses for omfattet af  

 bestemmelsen i pensionsbeskatningslovens § 21 A, stk. 1, idet indskuddene  

 på kapitalpensionskontoen oversteg skatteyderens personlige indkomst  

 for de pågældende indkomstår, ligesom indskuddene ikke  

 oversteg den i pensionsbeskatningslovens § 16, stk. 1, nævnte  

 beløbsgrænse.
 Skatteyderen måtte herefter anses for berettiget til  

 tilbagebetaling af de omhandlede indskud uden afgifts- eller  

 skattemæssige konsekvenser.
