 § 1  Landbrugsministeriets certifikatudvalg for frø  

 (certifikatudvalget) er nedsat af landbrugsministeriet og danner et fagligt  

 forbindelsesled imellem jordbrug, frøhandel og statsfrøkontrollen i spørgsmål  

 vedrørende certificering af frø.
§ 2 Certifikatudvalgets sammensætning Certifikatudvalget består af 8 medlemmer, der udpeges af  

 landbrugsministeriet efter indstilling således:
2 medlemmer indstilles af Statens Planteavlsudvalg 1 medlem indstilles af Frøkontrolkommissionen 1 medlem indstilles af Dansk Frøhandlerforening 1 medlem indstilles af Foreningen af danske Stammeejere af Mark- og  

 Havefrø 1 medlem indstilles af De samvirkende danske Frøavlerforeninger 1 medlem indstilles af Foreningen af danske Havefrøgrossister 1 medlem indstilles af De danske Landboforeninger og Danske  

 Husmandsforeninger i fællesskab.
§ 3 Juridisk tilforordnet Landbrugsministeriet udpeger en juridisk tilforordnet for  

 certifikatudvalget.
§ 4 Formand Landbrugsministeriet beskikker efter indstilling fra certifikatudvalget et  

 af medlemmerne til formand for udvalget.
§ 5 Næstformand Certifikatudvalget vælger et af medlemmerne som næstformand, der i  

 formandens fravær træder i dennes sted.
§ 6 Udvalgets sekretariat Sekretariatsfunktionen for udvalget varetages af statsfrøkontrollen.
§ 7 Certifikatudvalgets opgaver og kompetence 7.1 Udvalget er rådgivende over for landbrugsministeriet i spørgsmål, der  

 vedrører EF's direktiver om handel med mark- og grønsagsfrø.
 7.2 Udvalget er rådgivende over for statsfrøkontrollen i spørgsmål  

 vedrørende avlskontrol og certificering af markfrø og grønsagsfrø i henhold  

 til landbrugsministeriets bekendtgørelser om handel med frø af foder-, olie-  

 og spindplanter samt grønsagsfrø og i henhold til OECD-reglerne for frø, der  

 omsættes i international handel.
 7.3 Udvalget behandler forslag til og ændringer af regler for avlskontrol  

 og certificering af mark- og grønsagsfrø.
 7.4 Statsfrøkontrollens forslag til betalingsreglement for afgifter for  

 certificering af frø forelægges udvalget til udtalelse, før det indsendes til  

 landbrugsministeriet til godkendelse.
§ 8 Certifikatudvalgets arbejdsform 8.1 Udvalgets sager behandles og afgøres almindeligvis på møder.
Skriftlig  

 behandling kan dog undtagelsesvis finde sted efter formandens skøn.  

 Resultatet af den skriftlige votering forelægges på førstkommende møde.
 8.2 Der kan kun træffes beslutning i sager, hvorom mindst 5 af udvalgets  

 medlemmer er enige.
 8.3 Forud for møderne udsendes dagsorden udarbejdet af udvalgets formand  

 og sekretariat.
8.4 Udvalgets møder ledes af formanden og i dennes fravær af  

 næstformanden.
Efter afgørelse af mødelederen kan andre sagkyndige deltage i  

 møderne.
8.5 Sekretariatet udarbejder referat af møderne og udsender dette til  

 udvalgets medlemmer.
Eventuelle bemærkninger behandles på det følgende møde  

 og medtages i referatet fra dette møde.
§ 9 Certifikatudvalgets udgifter Udgifter i forbindelse med udvalgets virksomhed dækkes over  

 statsfrøkontrollens bevillinger.
Udvalgets medlemmer får udbetalt rejse- og  

 mødeudgifter efter de til enhver tid i statstjenesten gældende regler.
 Foranstående forretningsorden godkendes herved.
 Landbrugsministeriet, den 17. august  

 1981.
 P.M.V.
 E.B.
