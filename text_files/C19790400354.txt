Til samtlige ministerier og styrelser.
 Repræsentanter for staten, Kommunernes Landsforening, Københavns og  

 Frederiksberg kommuner, Amtsrådsforeningen i Danmark, Boligselskabernes  

 Landsforening, Dansk Ingeniørforening og Ingeniørsammenslutningen har i  

 fællesskab udarbejdet vedlagte »Almindelige bestemmelser for teknisk  

 rådgivning og bistand« (ABR) og ligeledes vedlagte »Specialnorm for  

 anlægsarbejder, ingeniører« (anlægsnormen). Regelsættene udsendes af de  

 to sidstnævnte organisationer.
 Efter regeringens beslutning skal bestemmelserne i de to regelsæt for  

 fremtiden bringes i anvendelse ved de kategorier af statslige og  

 statsstøttede anlægsarbejder, der nævnes i anlægsnormens pkt. 1.1, idet  

 følgende regler for anvendelsen skal gælde:
I anlægsnormens pkt. 3.2.3. omhandles beregningsalternativet honorar efter  

 regning.
Denne beregningsmåde bør kun anvendes, når der er særlig begrundelse  

 derfor.
Som eksempler herpå kan nævnes de indledende faser i en  

 rådgivningsopgave eller tilfælde, i hvilke opgavens omfang er vanskelig  

 overskuelig.
Endvidere vil det kunne komme på tale at anvende honorar efter  

 regning som øvre grænse for honorar efter byggeudgift i specielle tilfælde.
 Et alternativ til honorar efter regning vil nu kunne være et fast honorar,  

 jfr. pkt. 3.2.1. Fast honorar bør ikke aftales, hvor det på grund af  

 usikkerhed om opgavens omfang kan føre til for højt vederlag.
Anvendes honorar efter regning, skal bygherren benytte adgangen i  

 anlægsnormens pkt. 3.2.3 til at kræve indsigt med aflønningen af de  

 medarbejdere, der sættes på opgaven.
Det må påses, at aflønningen er  

 tilpasset de kvalifikationer, der er nødvendige til opgavens løsning.
I  

 vurderingen heraf bør indgå den aflønning, som statens overenskomster ville  

 føre til.
I ABR pkt. 6.2.2. er der adgang til at aftale en beløbsmæssig begrænsning  

 i rådgiveransvaret for fejl og mangler ved opgavens løsning.
Aftale om en  

 sådan begrænsning må bygherren ikke indgå, med mindre ganske særlige  

 omstændigheder tilsiger, at det vil være til bygherrens åbenbare fordel at  

 indgå på en begrænsning.
ABR kan undtagelsesvis fraviges ved aftale.
Aftalen skal da tydeligt og  

 udtrykkeligt angive på hvilke punkter fravigelse skal ske, jfr. pkt. 1.0.3.
 Vedlagte aftaleformular skal anbefales såvidt muligt anvendt, med mindre  

 særlig aftaleformular for et område allerede er udarbejdet.
 Da der er tale om en nydannelse, tages regelsættene foreløbigt i  

 anvendelse for en periode på 5 år, i hvilken en revisionskomite vil følge  

 anvendelsen af reglerne og det resulterende honorarniveau.
 ABR omfatter principielt både bygge- og anlægsarbejder, og specialnormer  

 for byggearbejder udsendes særskilt.
P.
D.
V.
