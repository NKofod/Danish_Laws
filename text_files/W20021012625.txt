Landsskatteretskendelse af 2. august 2002 vedr.
Underskud ved  

 virksomhed A klager for indkomståret 1999 over, at skatteankenævnet ikke  

 har godkendt fradrag for underskud ved virksomhederne B og C, 113.615 kr.
Det fremgår af sagens oplysninger, at klageren er uddannet  

 informatikassistent med supplerende specialuddannelse, og at han er ansat som  

 IT-chef ved D.
Klageren har i 1999 haft en lønindkomst på 341.276 kr.
Klageren startede den 1. april 1999 virksomheden B, der er en  

 hudplejeklinik beliggende på privatadressen.
Samme dato blev klagerens  

 samlever, der er kronisk syg, ansat til at drive klinikken.
 X Kommunes Familie- og Beskæftigelsesforvaltning har bevilget  

 klagerens samlever fleksjob som kosmetolog i 37 timer pr. uge hos  

 virksomheden  

 B, og har i den forbindelse indgået aftale med klageren om lønrefusion af 2/3  

 af lønudgiften til samleveren.
Pr. 1. april 1999 startede klageren også virksomheden C med  

 internethandel.
C er distributør af varer for et amerikansk firma, der  

 udelukkende sælger varer via internettet og et tilknyttet net af  

 distributører.  

 Der er ikke tale om direkte omsætning af varesortimentet, men C oppebærer  

 bonus  

 for det formidlede salg.
 Ifølge det oplyste blev der ikke forud for virksomhedernes start  

 udarbejdet budgettet eller foretaget markedsanalyser.
 Klageren har selvangivet følgende driftsresultater for  

 indkomståret 1999:
B C Årets resultat Nettoomsætning 13.354 kr.
Indtægter 26.539 kr.
 Produktionsomk.
 4.341 kr.
Lønomkostninger -46.960 kr.* Omkostninger -77.325 kr.
Bruttofortjeneste -37.947 kr.
Salgsomkostninger -1.865 kr.
 Administrationsomk.
 13.017 kr.
Årets resultat -52.829 kr.
 50.786 kr.
103.615 kr.** *)Der er fratrukket 138.829 kr. i lønudgifter og indtægtsført  

 94.189 kr. i løntilskud.
 )Der er fratrukket 113.615 kr. i den skattepligtige indkomst.
 Der foreligger følgende regnskabsoplysninger for indkomståret  

 2000:
B C Årets resultat Nettoomsætning 11.047 kr.
Indtægter 107.435 kr.
 Produktionsomk.
 3.398 kr.
Lønomkostninger -54.411 kr.* Omkostninger -209.490 kr.
Bruttofortjeneste -46.762 kr.
Salgsomkostninger -2.376 kr.
 Administrationsomk.
 1.948 kr.
Årets resultat -51.086 kr.
 102.055 kr.
 153.142 kr.
 *)Der er fratrukket 185.105 kr. i lønudgifter og indtægtsført  

 135.626 kr. i løntilskud.
 Der foreligger følgende balance for perioden 1/1  30/6 2001:
B C Periodens resultat Nettoomsætning 3.172 kr.
Indtægter 90.320 kr.
Omkostninger -53.665 kr.* -108.340 kr.
Resultat -50.493 kr.
 18.020 kr.
 68.513 kr.
 *)Der er fratrukket 92.553 kr. i lønudgifter og indtægtsført  

 41.731 kr. i løntilskud.
Skatteankenævnet har som begrundelse for afgørelsen bl.a.  

 anført, at virksomheden B har haft et så ringe omfang og en så ringe udsigt  

 til  

 rentabilitet, at den ikke kan anses for erhvervsmæssigt drevet.
Virksomheden  

 C  

 har i hele driftsperioden haft driftsunderskud, hvorfor virksomheden ikke kan  

 anses for erhvervsmæssigt drevet.
De udgifter, der overstiger virksomhedernes  

 indtægter, må således anses for private udgifter, der er indkomstopgørelsen  

 uvedkommende, jf. statsskattelovens § 6, stk. 2.
 Klagerens revisor har over for Landsskatteretten nedlagt påstand  

 om, at klageren gives fradrag for underskud af virksomhederne B og C med i  

 alt  

 113.615 kr. ved opgørelsen af den skattepligtige indkomst for indkomståret  

 1999.
Til støtte for påstanden har revisoren vedrørende virksomheden C  

 bl.a. anført, at det ikke er tilstrækkeligt til at nægte fradrag for det  

 driftsmæssige underskud, at der i hele driftsperioden har været  

 driftsunderskud.
Det fremgår af regnskabsoplysningerne for indkomstårene 1999  

 og  

    

  

 2000 og perioden fra 1. januar til 30.  

 juni 2001, at omsætningen udgjorde henholdsvis 26.539 kr., 107.435 kr. og  

 90.320 kr., og at virksomheden derfor har stigende omsætning og omfang.
Den  

 stigende omsætning underbygger, at virksomheden er etableret med det formål  

 at  

 opnå et overskud, og at virksomheden har gode udsigter for at opnå et  

 overskud.  

 For enhver nystartet virksomhed vil der i opstartsfasen skulle anvendes  

 resurser til opbygning af kundegrundlag og kendskab til virksomheden, ligesom  

 et hobbyislæt ikke er eksisterende.
Vedrørende virksomheden B har revisoren principalt bl.a. anført,  

 at virksomheden er oprettet, for at klagerens samlever kan opnå en form for  

 reetablering af sin erhvervsevne, jf. herved mødereferater m.v. fra kommunens  

 Familie- og Beskæftigelsesforvaltning.
Dette kan kun lade sig gøre via  

 etablering af en virksomhed i klagerens navn.
Da virksomheden drives af og  

 for  

 klagerens samlever, må virksomheden herefter anses for oprettet i  

 erhvervsmæssig øjemed.
Konstruktionen får de skattemæssige konsekvenser, at  

 klageren ikke kan fratrække den væsentligste udgift, lønudgiften, i sit  

 virksomhedsregnskab, mens samleveren beskattes af sin lønindkomst.
 Subsidiært har revisoren herefter bl.a. anført, at virksomheden  

 reelt drives af klagerens samlever, og at driftsresultatet derfor rettelig  

 bør  

 beskattes hos hende.
 Landsskatterettens  

 bemærkninger:
 Indledningsvis bemærkes, at virksomheden B og virksomheden C er  

 så forskelligartede typer af virksomhed, at der i skattemæssig henseende er  

 tale om to virksomheder.
 Efter en samlet vurdering finder retten, at virksomheden B ikke  

 i skattemæssig henseende kan anses for en erhvervsmæssig forsvarligt drevet  

 virksomhed i indkomståret 1999.
Retten har herved henset til virksomhedens omfang, omsætning og  

 resultater såvel i indkomståret 1999 som i efterfølgende indkomstår, herunder  

 at der har været underskud på den primære drift, og at virksomhedens samlede  

 regnskabsresultat har udvist underskud siden virksomhedens start.
Der er  

 endvidere henset til, at underskuddene på grundlag af de foreliggende  

 regnskabsresultater ikke kan anses for alene at have været forbigående, at  

 der  

 således heller ikke synes at være udsigt til, at virksomheden på sigt vil  

 give  

 et overskud, der står i rimeligt forhold til den investerede kapital,  

 herunder  

 de akkumulerede underskud, og at virksomhedens drift har været afhængig af  

 fremmedfinansiering.
Der er endvidere henset til, at der ifølge det oplyste  

 ikke forud for virksomhedens start blev udarbejdet budgetter,  

 rentabilitetsanalyser eller lignende.
Retten bemærker endvidere, at virksomheden B er registreret med  

 klageren som indehaver og ansvarshavende, og at klagerens samlever driver  

 virksomheden for klagerens regning og risiko.
Indkomsten fra virksomheden  

 skal  

 derfor beskattes hos klageren som rette indkomstmodtager, idet de særlige  

 regler om ægtefællebeskatning, herunder reglen i kildeskattelovens § 25 A om  

 fordeling af overskud af selvstændig erhvervsvirksomhed, ikke gælder for  

 ugifte  

 samlevende.
 Retten finder endvidere efter en samlet vurdering, at  

 virksomheden C ikke i skattemæssig henseende kan anses for en erhvervsmæssig  

 forsvarligt drevet virksomhed i indkomståret 1999.
Retten har herved henset til virksomhedens omfang, omsætning og  

 resultater såvel i indkomståret 1999 som i efterfølgende indkomstår, herunder  

 at der har været underskud på den primære drift, og at virksomhedens samlede  

 regnskabsresultat således har udvist underskud siden virksomhedens start,  

 selv  

 om omsætningen har været stigende.
Der er endvidere henset til, at  

 underskuddene på grundlag af de foreliggende regnskabsresultater ikke kan  

 anses  

 for alene at have været forbigående, at der således heller ikke synes at være  

 udsigt til, at virksomheden på sigt vil give et overskud, der står i rimeligt  

 forhold til den investerede kapital, herunder de akkumulerede underskud, og  

 at  

 virksomhedens drift har været afhængig af fremmedfinansiering.
Der er  

 endvidere  

 henset til, at der ifølge det oplyste ikke forud for virksomhedens start blev  

 udarbejdet budgetter, rentabilitetsanalyser eller lignende.
 Retten finder herefter ikke grundlag for i henhold til  

 statsskattelovens § 6, stk. 1, litra a, at give klageren fradrag for  

 underskud  

 af virksomheden B og virksomheden C ved opgørelsen af den skattepligtige  

 indkomst for indkomståret 1999.
 Den påklagede ansættelse for indkomståret 1999 stadfæstes  

 derfor.
