Bekendtgørelse  

 om forretningsorden for Ankestyrelsens Beskæftigelsesudvalg I medfør af § 50 a, stk. 9, i lov om  

 retssikkerhed og administration på det sociale område, jf. lovbekendtgørelse  

 nr. 56 af 18. januar 2007, fastsættes følgende:
Kapitel 1 Beskæftigelsesudvalgets funktion § 1.  

  

 Beskæftigelsesudvalget er klageinstans for administrative afgørelser truffet  

 af  

 et beskæftigelsesankenævn nedsat i medfør § 52 i af lov om ansvaret for  

 og  

 styringen af den aktive beskæftigelsesindsats.
 Stk. 2.  

  

 Ankestyrelsen  

 er sekretariat for Beskæftigelsesudvalget.
Kapitel 2 Beskæftigelsesudvalgets sammensætning § 2.  

  

 Ankestyrelsens  

 Beskæftigelsesudvalg består af 2 ankechefer samt 1 medlem udpeget af  

 beskæftigelsesministeren  

 efter indstilling fra henholdsvis 1)  

 	  

 KL (Kommunernes Landsforening), 2)  

 	  

 Landsorganisationen i  

 Danmark, 3)  

 	  

 Dansk  

 Arbejdsgiverforening og 4)  

 	  

 De Samvirkende  

 Invalideorganisationer.
 § 3.  

  

 Medlemmer og stedfortrædere udpeges af beskæftigelsesministeren.  

 Beskæftigelsesministeren fastsætter efter aftale med indenrigs- og  

 sundhedsministeren antallet af medlemmer.
 Stk. 2.  

  

 Som  

 medlemmer kan ikke udpeges personer, der er medlem af et  

 beskæftigelsesankenævn.
Kapitel 3 Forberedelse af sagerne, afgørelser om  

 klagefristen og optagelse af sagen til behandling som generel eller  

 principiel § 4.  

  

 Sekretariatet  

 i Ankestyrelsen består af styrelseschefen, vicestyrelseschefen og et antal  

 ankechefer.
 Stk. 2.  

  

 Styrelseschefen kan overlade sine beføjelser efter lovgivningen til  

 vicestyrelseschefen og ankecheferne, og ankecheferne kan efter  

 retningslinjer,  

 der fastsættes af styrelseschefen, overlade deres beføjelser efter  

 lovgivningen  

 til ansatte, der har bestået juridisk, statsvidenskabelig eller økonomisk  

 eksamen eller anden dermed ligestillet eksamen.
Stk. 3.  

  

 Sekretariatet  

 modtager rådgivning fra et antal lægekonsulenter, som ansættes i  

 sekretariatet.  

 Lægekonsulenterne skal virke som speciallæger inden for sundhedsvæsenet for  

 at  

 opnå ansættelse som rådgivende lægekonsulent.
Lægekonsulenterne kan give  

 rådgivning om lægelige forhold i sagerne i Beskæftigelsesudvalget.
 § 5.  

  

 Styrelseschefen bestemmer rækkefølgen for behandling af de indkomne klager.
 Stk. 2.  

  

 Styrelseschefen  

 fastsætter regler om fordeling af sagerne mellem ankecheferne.
§ 6.  

  

 Når  

 en klage modtages, påser ankechefen, om klagefristen er overholdt.
Hvis en  

 klagefrist  

 er overskredet, og der ikke er grundlag for at dispensere for overskridelsen,  

 afvises klagen, og meddelelse herom sendes til klageren.
 § 7.  

  

 Følgende  

 beslutninger træffes af 1 ankechef:
 1)  

 	  

 Om en afgørelse, som  

 et socialt nævn eller et beskæftigelsesankenævn har truffet, skal behandles  

 af  

 Beskæftigelsesudvalget, fordi sagen har principiel eller generel betydning,  

 jf.  

 § 63 i lov om retssikkerhed og administration på det sociale område.  

 Beslutningen skal være truffet senest 14 dage efter, at  

 Beskæftigelsesudvalget  

 har modtaget sagen.
 2)  

 	  

 Om en tidligere  

 afgjort sag skal genoptages.
 Stk. 2.  

  

 Ankechefens  

 afgørelse om, hvorvidt sagen er af principiel eller generel betydning  

 meddeles  

 klageren i en skriftlig begrundet afgørelse.
 § 8.  

  

 Hvis  

 sagen ikke er blevet genvurderet i overensstemmelse med reglerne om  

 genvurdering af afgørelser i forbindelse med klager, sender ankechefen klagen  

 til den myndighed, der har truffet afgørelse i sagen med henblik på  

 genvurdering af sagen.
§ 9.  

  

 Hvis  

 klagen optages til behandling, sender ankechefen en bekræftelse på  

 modtagelsen  

 af klagen til klageren og eventuelle andre parter i sagen med angivelse af  

 den  

 forventede sagsbehandlingstid.
Ankechefen orienterer klageren om dennes  

 rettigheder og pligt til at give oplysninger.
Stk. 2.  

  

 Ankechefen  

 orienterer klageren om, at Ankestyrelsen som sekretariat for  

 Beskæftigelsesudvalget,  

 hvis det er nødvendigt, vil indhente oplysninger om helbred og sociale  

 forhold,  

 medmindre klageren afviser at give samtykke til indhentelsen inden en af  

 Ankestyrelsen  

 fastsat frist.
Ankechefen oplyser klageren om, at sagen vil blive afgjort ud  

 fra de oplysninger, der allerede foreligger i sagen, hvis klageren ikke giver  

 samtykke til, at Ankestyrelsen kan indhente oplysningerne.
I sager, hvor  

 Ankestyrelsen  

 efter lovgivningen kan indhente oplysninger uden klagerens samtykke, oplyses  

 klageren herom.
 § 10.  

  

 Ankechefen har ansvaret for, at sagen bliver forsvarligt oplyst inden  

 afgørelsen.
 Stk. 2.  

  

 Klageren og  

 eventuelle andre parter i sagen kan komme med bemærkninger eller nye  

 oplysninger  

 til sagen og kommentarer til eventuelle nye oplysninger, som Ankestyrelsen  

 som  

 sekretariat for Beskæftigelsesudvalget indhenter i sagen.
 Stk. 3.  

  

 Klageren og  

 eventuelle andre parter i sagen kan fremsætte bemærkninger skriftligt eller  

 mundtligt, evt. i et møde med sekretariatet.
 § 11.  

  

 Ankechefens afgørelser efter § 7 kan ikke indbringes for anden  

 administrativ myndighed.
Kapitel 4 Afholdelse af møder m.v.
 § 12.  

  

 Beskæftigelsesudvalget udøver sin virksomhed i møder.
 Stk. 2.  

  

 Styrelseschefen,  

 vicestyrelseschefen eller de 2 ansvarlige ankechefer udpeger en formand for  

 de  

 enkelte møder.
 Stk. 3.  

  

 Konsulenter, herunder lægekonsulenter, med særlig sagkundskab til de forhold,  

 som sagerne drejer sig om, kan deltage i møderne uden stemmeret.
§ 13.  

  

 Møderne  

 er ikke offentlige.
Sagens parter eller repræsentanter for disse har ikke  

 krav  

 på at være til stede under mødet.
 § 14.  

  

 Beskæftigelsesudvalget  

 er beslutningsdygtigt, når alle medlemmer er til stede.
§ 15.  

  

 Beslutninger truffet i et møde skrives i et beslutningsreferat.
Referatet  

 skal  

 ikke gengive drøftelserne på mødet, jf. dog stk. 2.
 Stk. 2.  

  

 Et medlem  

 kan forlange at få et særstandpunkt med en kort begrundelse herfor skrevet i  

 referatet.
§ 16.  

  

 Ankechefen indkalder til møderne, som holdes så ofte, det er nødvendigt.  

 Styrelseschefen bestemmer, hvilke medlemmer der skal indkaldes.
Indkaldelse  

 til  

 møde skal som hovedregel ske med mindst 2 ugers varsel.
Er et medlem  

 forhindret, kan et andet indkaldes med kortere varsel.
Beskikkede medlemmer  

 kan  

 dog altid forlange mindst 1 uges varsel.
Stk. 2.  

  

 Dagsorden  

 for mødet og det nødvendige materiale sendes ud med et rimeligt varsel, så  

 vidt  

 muligt senest 1 uge før mødet.
Sagens øvrige akter skal være til gennemsyn på  

 medlemmernes anmodning.
 Stk. 3.  

  

 Når det er  

 påkrævet af hensyn til sagens karakter, kan styrelseschefen bestemme, at der  

 kan  

 ske forkortelse af de tidsfrister, der er nævnt i stk. 1 og 2.
Kapitel 5 Afgørelser m.v.
§ 17.  

  

 Beskæftigelsesudvalgets  

 afgørelser udfærdiges skriftligt med begrundelse.
Et medlems eventuelle  

 særstandpunkt  

 anføres ikke i afgørelsen.
§ 18.  

  

 Efter anmodning kan sagens parter få oplyst navnet på formanden og de  

 medlemmer,  

 som har deltaget i sagens afgørelse.
Det kan desuden oplyses hvilken  

 organisation, de udpegede medlemmer er indstillet af.
 Stk. 2.  

  

 Parterne  

 kan efter anmodning få oplyst navnet på en eventuel lægekonsulent, som har  

 deltaget  

 i sagen.
 § 19.  

  

 Beskæftigelsesudvalget  

 offentliggør i anonymiseret og eventuelt resumeret form afgørelser, der er af  

 principiel betydning eller har almen interesse, og som er egnet som  

 vejledning  

 om Beskæftigelsesudvalgets praksis.
 § 20.  

  

 Beskæftigelsesudvalget  

 er i sin virksomhed uafhængig af instruktioner i den enkelte sags behandling  

 og  

 afgørelse.
 Stk. 2.  

  

 Beskæftigelsesudvalgets  

 afgørelser kan ikke indbringes for anden administrativ myndighed.
Stk. 3.  

  

 Fremkommer  

 der i en sag, som er afgjort af Beskæftigelsesudvalget, nye og for sagens  

 afgørelse  

 væsentlige oplysninger, kan udvalget tage sagen op til fornyet behandling og  

 afgørelse.
Beslutningen træffes af 1 ankechef, jf. § 57, nr. 2, i lov om  

 retssikkerhed og administration på det sociale område.
Kapitel 6 Inhabilitet § 21.  

  

 Reglerne  

 i forvaltningslovens §§ 3-6 om inhabilitet gælder for Ankestyrelsens  

 ansatte, herunder lægekonsulenterne, og for medlemmerne af  

 Beskæftigelsesudvalget.
For lægekonsulenterne gælder endvidere reglerne om  

 lægekonsulenters inhabilitet i §§ 32  34 i bekendtgørelse om  

 retssikkerhed  

 og administration på det sociale område.
Stk. 2.  

  

 Den enkelte  

 har selv pligt til at gøre formanden for mødet opmærksom på forhold, som kan  

 bevirke inhabilitet.
Dette skal ske hurtigst muligt inden mødet således, at  

 et  

 andet medlem kan inddrages i behandlingen af sagen.
Stk. 3.  

  

 Hvis der på  

 mødet rejses tvivl om et medlems habilitet, afgøres spørgsmålet på mødet.  

 Medlemmet deltager selv i afgørelsen heraf, jf.  

 retssikkerhedsbekendtgørelsens  

 regler om inhabilitet.
Afgørelsen træffes ved almindeligt flertal blandt  

 medlemmerne.
Kapitel 7 Praksiskoordinering og statistik mv.
§ 22.  

  

 Ankestyrelsen koordinerer, at afgørelser, som kan indbringes for  

 Ankestyrelsen,  

 Beskæftigelsesudvalget, de sociale nævn og beskæftigelsesankenævnene, træffes  

 i  

 overensstemmelse med lovgivningen.
Ankestyrelsen følger praksis i staten og  

 kommunen i jobcenteret, kommunerne, de sociale nævn og  

 beskæftigelsesankenævnene  

 og vejleder om ankeinstansernes praksis.
 § 23.  

  

 Ankestyrelsen modtager og behandler statistiske oplysninger fra kommunerne og  

 nævnene og foretager særlige undersøgelser mv.
Kapitel 8 Ikrafttræden § 28.  

  

 Bekendtgørelsen træder i kraft den 1. april 2007.
