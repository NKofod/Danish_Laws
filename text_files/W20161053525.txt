Offererstatningslovens § 1 - nævnets stillingtagen til, om skaden skyldes en overtrædelse af straffeloven, j.nr. 16-520-09511 Ansøger blev på vej hjem fra en fest antastet af en ukendt mand.
Ansøger forklarede til politiet, at manden forsøgte at få hendes frakke og halstørklæde af, hvorefter han førte en finger op i ansøgers skede.
Det lykkedes ansøger at vriste sig fri fra manden.
Der blev ved en senere gynækologisk undersøgelse ikke fundet spor eller skader på ansøger, men på ansøgers tøj blev der fundet DNA fra en person af hankøn.
Politiet havde standset efterforskningen, da efterforskningsmulighederne fandtes udtømte.
Nævnet fandt hændelsen omfattet af offererstatningsloven.
