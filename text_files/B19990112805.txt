Bekendtgørelse om  

 opkrævning af renter og gebyrer for erindringsskrivelser vedr. for sen  

 betaling I medfør af tekstanmærkning nr. 100 under §7 på  

 finansloven for 2000, fastsættes:
 § 1. Statens Serum Institut bemyndiges til at  

 opkræve gebyr for udsendelse af erindringsskrivelser i forbindelse med  

 for sen betaling for de af Statens Serum Institut leverede varer og  

 tjenesteydelser.
 Stk. 2. Gebyrerne fastsættes således, at der  

 opnås fuld dækning for de omkostninger, der er forbundet med  

 rykkerfunktionen.
 Stk. 3. Statens Serum Institut bemyndiges til i medfør  

 af lovbekendtgørelse nr. 583 af 1. september 1986 om renter ved  

 forsinket betaling m.v., og senere ændringer, at foretage  

 rentetilskrivninger for overforfaldne debitortilgodehavender.
 § 2. Lægemiddelstyrelsen bemyndiges til at  

 opkræve gebyr for udsendelse af erindringsskrivelser i forbindelse med  

 for sen betaling af kontrol- og tilsynsafgifter og for de af  

 Lægemiddelstyrelsen leverede varer og tjenesteydelser.
 Stk. 2. Gebyrerne fastsættes således, at der  

 opnås fuld dækning for de omkostninger, der er forbundet med  

 udsendelse af erindringsskrivelser.
 Stk. 3. Lægemiddelstyrelsen bemyndiges til i  

 medfør af lovbekendtgørelse nr. 583 af 1. september 1986 om  

 renter ved forsinket betaling m.v., og senere ændringer, at foretage  

 rentetilskrivninger for overforfaldne debitortilgodehavender.
 § 3. Bekendtgørelsen træder i kraft  

 1. januar 2000.
 Stk. 2. Bekendtgørelse nr. 20 af 13. januar 1999 om  

 opkrævning af renter og gebyrer for erindringsskrivelser ved for sen  

 betaling ophæves.
