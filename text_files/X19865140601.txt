 Sagen angik lejefastsættelse efter reglerne om omkostningsbestemt leje  

 for nyopførte ejerlejligheder, der var udlejet.
 Nævnet nedsatte lejen, med den begrundelse, at ved opgørelsen af den  

 »rimelige anskaffelsessum«, jfr. § 9 i lov om boligregulering, må  

 det efter nævnets opfattelse undersøges, hvad byggeriet ville have kostet,  

 dersom det havde været hensigten at udleje lejlighederne fra første færd.
 Det blev vedtaget at godkende en kvm. leje på 600 kr., idet man antog  

 dette for at ligge indenfor det lejedes værdi.
Sagen angik lejefastsættelse efter reglerne om omkostningsbestemt leje for  

 nyopførte ejerlejligheder, der var udlejet.
Den af udlejer opgjorte  

 anskaffelsessum antoges at være påvirket af, at man i forbindelse med  

 opførelsen havde haft lejlighederne stående ubenyttede i en periode med  

 henblik på salg.
Anskaffelsessummen var derfor reduceret til det beløb, den  

 ville have udgjort, hvis lejlighederne fra første færd var opført med henblik  

 på udlejning, således at udlejningen var gennemført ved byggeriets  

 afslutning.
Afgørelsen godkender endvidere en leje på 600 kr. pr. (m2) som  

 værende inden for rammerne af det lejedes værdi.
 I huslejenævnets afgørelse hedder det bl.a.: »...
 For at opnå balance mellem indtægter og udgifter ville det efter  

 administrationens beregninger være nødvendigt at forhøje den årlige (m2)-leje  

 til 877,35 kr.
 Ved varslingen er (m2)-lejen dog maksimeret til 600 kr. ...
 For ejendomme, der er taget i brug efter 1963, kan der i budgettet  

 medtages et kapitalafkast svarende til »rimelige ydelser på sædvanlige  

 langfristede prioritetslån, der er optaget til finansiering af ejendommens  

 opførelse, med tillæg af en passende forrentning af den resterende del af den  

 rimelige anskaffelsessum med fradrag af lejerindskud«.
 Administrator har ved varslingen beregnet kapitalafkastet således:
 Renteudgifter af indestående offentlige lån (KD) beregnet på grundlag af  

 restgælden pr. henholdsvis 30.06 og 30.09.1984:
Beboerrepræsentationen har protesteret mod beregningen.
Repræsentationen  

 har anført, at ejeren har hjemtaget lån ad flere omgange, og at en del af  

 provenuet ikke er anvendt til boligerne.
 Beboerrepræsentationen mener, at der kun kan medtages renteomkostninger  

 ved de lån, der er hjemtaget ved førstegangsprioriteringen.
 Fra administrationens side er det anført, at byggeriet er taget successivt  

 i brug, efterhånden som dette er blevet indflytningsklart, d.v.s. i perioden  

 1978-1982.
 Finansieringen er foretaget i takt hermed, og dette skulle være  

 forklaringen på, at alene 17 af de i alt 26 lejemål er behæftet med lån i 83.  

 serie.
 På nævnets anmodning har udlejer fremsendt nedenstående af ... statsaut.  

 revisorer udfærdigede specifikation af anskaffelsessummen for ...
 Nævnets bygningskyndige medarbejder har eftergået opstillingen.
Den bygningssagkyndige har bemærket, at omkostningsandelen er usædvanlig  

 høj.
De voldsomme omkostninger skyldes formentlig, at byggeriet har henligget  

 ubenyttet i længere tid.
Administrationen har bekræftet, at byggeriet blev opført med henblik på  

 salg af lejlighederne som ejerlejligheder.
Den samfundsøkonomiske afmatning  

 medførte, at ejeren efter nogen tid i stedet valgte at udleje lejlighederne.
 Ved opgørelsen af den »rimelige anskaffelsessum«, jfr. § 9 i lov  

 om midlertidig regulering af boligforholdene, må det efter nævnets opfattelse  

 undersøges, hvad byggeriet ville have kostet, dersom det havde været  

 hensigten at udleje lejlighederne fra første færd.
 Byggeperioden kunne formentlig have været begrænset til 2 1/2 år, og på  

 dette grundlag har den bygningskyndige beregnet byggelånsrenterne til  

 7.944.000 kr.
 Den bygningskyndige har skønnet, at ejendomsskatterne under den angivne  

 forudsætning ville have andraget 1.000.000 kr., de under fællesudgifterne til  

 ejerforeningen 500.000 kr. og udgifterne til el, vand og varme 300.000 kr.  

 Prioritetsrenterne ville helt bortfalde.
 På dette grundlag har den bygningskyndige opgjort anskaffelsessummen til  

 75.952.182 kr.
 De udlejede lejligheders andel er med udgangspunkt i nævnets  

 arealopgørelse opgjort således:
 Kreditforeningen Danmark har på forespørgsel oplyst, at der ved  

 realkreditfinansieringen af byggeriet er opnået et provenue på 10.656.120 kr.
 De indbetalte lejerdeposita/indskud udgør efter det oplyste 402.000 kr.
 Lægges disse tal til grund, har udlejer opnået et finansieringsoverskud på  

 563.556 kr.
 De samlede ydelser på de opnåede kontantlån for de udlejede lejligheder  

 udgør 1.980.070 kr.
På grund af finansieringsoverskuddet skal ydelserne på de optagne lån  

 reduceres forholdsmæssigt.
Beregningen er foretaget således:
 Kapitalafkastet udgør derfor 588,62 kr. pr. (m2).
 Nævnets flertal har herefter godkendt en samlet budgetudgift på 2.088.000  

 kr. (excl. kapitalafkast, skatter og udvendig vedligeholdelse). ...
 Budgetandelen skal fordeles på de enkelte lejligheder efter disses  

 indbyrdes brugsværdier.
 Nævnet har lagt arealerne til grund ved fordelingen, og beregningen viser,  

 at (m2)-lejen for hver enkelt lejlighed efter tillæg af de lovpligtige  

 hensættelser til udvendig vedligeholdelse andrager mellem 730 og 731 kr. pr.  

 (m2).
 Beboerrepræsentationen har anført, at den af administrator varslede leje  

 overstiger det lejedes værdi.
 Efter § 7 i lov om midlertidig regulering af boligforholdene kan en  

 beregnet lejeforhøjelse kun opkræves i det omfang, lejen ikke kommer til at  

 overstige det lejedes værdi.
 Med henblik på en bedømmelse af det lejedes værdi foretog nævnet en  

 besigtigelse af ejendommen den 18. februar 1986. ...
 Bebyggelsen er som foran nævnt opført i perioden 1978-82. Besigtigelsen  

 viste, at bebyggelsen er af høj kvalitet.
På Frederiksberg er der i det seneste årti kun opført ganske få private  

 udlejningsbyggerier.
For disse byggerier svarer begyndelseslejen nogenlunde  

 til det niveau, lejen vil komme op på i ... efter den foretagne varsling.
 Nævnets flertal har ud fra en bedømmelse af byggeriets beliggenhed, art,  

 kvalitet og vedligeholdelsesstand fundet det rimeligt at ansætte det lejedes  

 værdi til 600 kr. pr. (m2) årligt, jfr. § 7, stk. 2, i lov om midlertidig  

 regulering af boligforholdene, sammenholdt med lejelovens § 47.
