Fremsat den 8. oktober 2003 af  

 integrationsministeren (Bertel Haarder) Forslag til Lov om ændring af udlændingeloven (Ændring af reglerne om tilknytningskrav ved  

 ægtefællesammenføring og styrket indsats mod ægteskaber, der indgås mod eget  

 ønske) § 1 I udlændingeloven, jf. lovbekendtgørelse nr. 685 af 24.  

 juli 2003, foretages følgende ændringer:
 1.  

  

 I  

  

 § 9, stk. 7,  

  

 ændres »stk. 1, nr.  

 1« til: »stk. 1, nr. 1, litra a, når den herboende person ikke har haft  

 dansk indfødsret i 28 år, og efter stk. 1, nr. 1, litra b-d«.
 2.  


  

 § 9, stk. 8,  

  

 affattes således:
»  

 Stk. 8.  

  

 Opholdstilladelse efter stk. 1, nr. 1, kan ikke, medmindre ganske  

 særlige  

 grunde afgørende taler derfor, gives, såfremt det må anses for tvivlsomt, om  

 ægteskabet er indgået eller samlivsforholdet er etableret efter begge parters  


  

 eget ønske.
Er ægteskabet indgået  

 eller er samlivsforholdet etableret mellem nærtbeslægtede eller i øvrigt  

 nærmere beslægtede, anses det, medmindre særlige grunde taler derimod, for  

 tvivlsomt, om ægteskabet er indgået eller samlivsforholdet er etableret efter  

 begge parters eget ønske.« § 2 Stk. 1.  

  

 Loven  

 træder i kraft den 1. januar 2004.
Stk. 2.  

  

 Udlændingelovens § 9, stk. 8, som affattet ved denne lovs § 1,  

 nr. 2, finder ikke anvendelse for udlændinge, der inden lovens ikrafttræden  

 har  

 indgivet ansøgning om opholdstilladelse.
For sådanne udlændinge finder den  

 hidtil gældende bestemmelse i udlændingelovens § 9, stk. 8,  

 anvendelse.
§ 3 Loven gælder ikke for Færøerne og Grønland, men kan ved  

 kongelig anordning helt eller delvis sættes i kraft for disse landsdele med  

 de  

 afvigelser, som de særlige færøske eller grønlandske forhold tilsiger.
Bemærkninger til lovforslaget Almindelige bemærkninger 1. Lovforslagets baggrund og indhold Folketinget vedtog den 31. maj 2002 regeringens lovforslag  

 nr.
L 152 af 28. februar 2002 om ændring af udlændingeloven og ægteskabsloven  

 med flere love (Afskaffelse af de facto-flygtningebegrebet, effektivisering  

 af  

 asylsagsbehandlingen, skærpede betingelser for meddelelse af tidsubegrænset  

 opholdstilladelse og stramning af betingelserne for familiesammenføring  

 m.v.).  

 Lovforslaget, der trådte i kraft den 1. juli 2002 som lov nr. 365 af 6. juni  

 2002, udmøntede regeringens udlændingeudspil fra 17. januar 2002 »En ny  

 udlændingepolitik«.
Lovforslaget havde bl.a. ved en række stramninger af  

 betingelserne for familiesammenføring til formål at begrænse antallet af  

 familiesammenførte udlændinge for at modvirke problemerne med udlændinge, der  

 ikke er i arbejde, samt at styrke indsatsen for at bekæmpe tvangsægteskaber  

 og  

 arrangerede ægteskaber.
Der henvises til Folketingstidende 2001-2002, Tillæg  

 A  

 3952.
Foreløbige opgørelser fra Udlændingestyrelsen for det  

 første år efter ikrafttrædelsen af lov nr. 365 af 6. juni 2002 den 1. juli  

 2002  

 viser, at antallet af ansøgninger om familiesammenføring er mere end halveret  

 set i forhold til samme periode året før.
Antallet af personer, der indgav  

 ansøgning om familiesammenføring i perioden fra den 1. juli 2001 til den 30.  

 juni 2002, var således 15.301, hvor tallet for perioden fra den 1. juli 2002  

 til den 30. juni 2003 var 7.292. I perioden fra den 1. juli 2001 til den 30.  

 juni 2002 blev der efter de gamle regler meddelt 6.585 tilladelser til  

 ægtefællesammenføring (familiesammenføring med ægtefælle eller fast  

 samlever),  

 mens der i perioden fra den 1. juli 2002 til den 30. juni 2003 blev meddelt  

 789  

 tilladelser i sager, hvor ansøgningen er behandlet efter de nye regler.  

 Hertil  

 kommer et antal tilladelser efter de gamle regler.
 Stramningerne af betingelserne for ægtefællesammenføring  

 havde som nævnt udover ønsket om at begrænse indvandringen tillige til formål  

 at styrke indsatsen for at bekæmpe ægteskaber, som indgås mod de unges ønske.  

 Derfor blev der bl.a. indført en generel bestemmelse om, at sådanne  

 ægteskaber  

 ikke kan medføre ægtefællesammenføring, og et krav om, at begge parter skal  

 være fyldt 24 år, før der kan meddeles tilladelse til ægtefællesammenføring.  

 Herudover blev det såkaldte tilknytningskrav udvidet til at omfatte herboende  

 personer med dansk indfødsret, ligesom kravet blev skærpet, således at  

 parternes samlede tilknytning til Danmark skal være større end den samlede  

 tilknytning til et andet land og ikke som tidligere blot lige så stor.
 Regeringen har løbende fulgt udviklingen på  

 ægtefællesammenføringsområdet med henblik på at evaluere konsekvenserne af  

 stramningerne og eventuelt justere disse, hvis det skulle vise sig fornødent.
Regeringen har i den forbindelse konstateret, at der har  

 været en række sager, hvor udlandsdanskere som følge af tilknytningskravet  

 ikke  

 har kunnet vende tilbage til Danmark med deres familier.
Disse sager har vist  

 et behov for en lempelse af tilknytningskravet for personer med en stærk og  

 varig tilknytning til Danmark.
 Lovforslaget indebærer på den baggrund, at personer, der  

 har haft dansk indfødsret i 28 år, ikke skal opfylde tilknytningskravet som  

 betingelse for ægtefællesammenføring.
 Der henvises til afsnit 2.
Samtidig ønsker regeringen at styrke indsatsen yderligere  

 mod ægteskaber, der indgås under tvang eller pres mod ægtefællernes eget  

 ønske.  

 Det er en beklagelig kendsgerning, at der på trods af lovstramningerne fra  

 sommeren 2002 og den hidtidige indsats i øvrigt fortsat forekommer tilfælde,  

 hvor særligt unge kvinder med etnisk minoritetsbaggrund bliver udsat for  

 trusler og pres fra familien med henblik på at tvinge eller presse dem til at  

 indgå ægteskab med en mand, som familien har udvalgt.
Det finder regeringen  

 uacceptabelt.
Lovforslaget indebærer på den baggrund en præcisering af,  

 at det ægteskab eller samlivsforhold, som skal danne grundlag for  

 ægtefællesammenføringen, skal være indgået efter begge parters eget ønske.
I  

 forbindelse med denne præcisering foreslås det, at det forhold, at der  

 tidligere har været ægtefællesammenføringer i familien, skal tale for, at  

 ægteskabet eller samlivsforholdet ikke anses for indgået eller etableret  

 efter  

 begge parters eget ønske.
 Endvidere foreslås der indført en formodningsregel, som  

 indebærer, at det, såfremt et ægteskab er indgået eller et samlivsforhold er  

 etableret mellem nærtbeslægtede eller i øvrigt nærmere beslægtede, medmindre  

 særlige grunde taler derimod, anses for tvivlsomt, om ægteskabet er indgået  

 eller samlivsforholdet er etableret efter begge parters eget ønske.
 Der henvises til afsnit 3.
2. Ændring af tilknytningskravet i forbindelse med  

 ægtefællesammenføring Efter udlændingelovens § 9, stk. 7, kan  

 opholdstilladelse efter udlændingelovens § 9, stk. 1, nr. 1  

 (ægtefællesammenføring),  

 medmindre ganske særlige grunde taler derimod, kun gives, såfremt  

 ægtefællernes  

 eller samlevernes samlede tilknytning til Danmark er større end ægtefællernes  

 eller samlevernes samlede tilknytning til et andet land.
 Bestemmelsen blev i dens nuværende udformning indsat i  

 udlændingeloven ved lov nr. 365 af 6. juni 2002 om ændring af udlændingeloven  

 og ægteskabsloven med flere love (Afskaffelse af de facto-flygtningebegrebet,  

 effektivisering af asylsagsbehandlingen, skærpede betingelser for meddelelse  

 af  

 tidsubegrænset opholdstilladelse og stramning af betingelserne for  

 familiesammenføring m.v.).
 Ved lovændringen blev det tidligere gældende  

 tilknytningskrav udvidet til også at gælde for herboende personer med dansk  

 indfødsret og skærpet således, at parternes samlede tilknytning til Danmark  

 skal være større end den samlede tilknytning til et andet land.
 Det tidligere gældende tilknytningskrav, som blev indført  

 ved lov nr. 424 af 31. maj 2000 om ændring af udlændingeloven med flere love  

 (Krav om egen bolig ved familiesammenføring, tilknytningskrav ved  

 ægtefællesammenføring og indsats mod ægteskaber, der ikke beror på parternes  

 egen fri vilje), omfattede således ikke herboende personer med dansk  

 indfødsret, ligesom det alene blev krævet, at parternes samlede tilknytning  

 til  

 Danmark mindst svarede til den samlede tilknytning til et andet land.
Baggrunden for lovændringen ved lov nr. 365 af 6. juni 2002  

 var, at tilknytningsbestemmelsen, som den oprindeligt var udformet, efter  

 regeringens opfattelse ikke i tilstrækkelig grad tog højde for, at der blandt  

 både herboende udlændinge og herboende danske statsborgere med udenlandsk  

 baggrund  

 eksisterer et udbredt ægteskabsmønster, hvor man bl.a. som følge af pres fra  

 forældrene gifter sig med en person fra hjemlandet.
Erfaringen har vist, at  

 integrationen er særlig vanskelig i de familier, hvor man i generation efter  

 generation henter sin ægtefælle til Danmark fra sit eget eller sine forældres  

 hjemland.
 Med ændringen ønskede regeringen dels at sikre det bedst  

 mulige udgangspunkt for en vellykket integration af den ægtefælle eller  

 samlever, der ønskes ægtefællesammenført til Danmark, dels at værne de unge  

 mod  

 pres fra familien eller andre til at indgå arrangerede ægteskaber eller  

 tvangsægteskaber med en ægtefælle fra et land og med en kultur, som ligger  

 fjernt fra de unges egen dagligdag og kulturelle virkelighed.
 Opgørelser fra Udlændingestyrelsen viser, at der kan  

 konstateres en stigning i antallet af udlændinge, der får afslag på ansøgning  

 om ægtefællesammenføring under henvisning til tilknytningskravet.  

 Udlændingestyrelsen meddelte således i 2001 afslag under henvisning til  

 tilknytningskravet i 255 sager (ca. 15 % af det samlede antal afslag på  

 ægtefællesammenføring i 2001). I 2002 meddelte Udlændingestyrelsen afslag  

 under  

 henvisning til tilknytningskravet i 427 sager (ca. 21 % af det samlede antal  

 afslag på ægtefællesammenføring i 2002). Foreløbige tal fra  

 Udlændingestyrelsen  

 viser, at styrelsen i perioden fra den 1. januar 2003 til den 31. juli 2003  

 meddelte afslag under henvisning til tilknytningskravet i 410 sager (ca. 24 %  

 af det samlede antal afslag på ægtefællesammenføring i den pågældende  

 periode).
 Af de 427 meddelte tilknytningsafslag i 2002 vedrørte syv  

 afslag sager, hvor den herboende er dansk eller nordisk statsborger (0,3 % af  

 det samlede antal afslag på ægtefællesammenføring i 2002 og ca. 1,6 % af  

 tilknytningsafslagene i 2002). Foreløbige tal fra Udlændingestyrelsen viser,  

 at  

 styrelsen i perioden fra den 1. januar 2003 til den 31. juli 2003 meddelte  

 afslag i 159 sager, hvor den herboende er dansk eller nordisk statsborger  

 (ca.  

 9 % af det samlede antal ægtefællesammenføringsafslag og ca. 39 % af  

 det samlede antal tilknytningsafslag i den pågældende periode). Det skønnes,  

 at  

 gruppen »dansk eller nordisk statsborger« hovedsageligt udgøres af personer  

 med  

 dansk indfødsret.
Det bemærkes vedrørende tallene for 2002 og 2003, at de  

 ændrede regler om tilknytningskravet i lov nr. 365 af 6. juni 2002 først  

 trådte  

 i kraft den 1. juli 2002 med virkning for førstegangsansøgninger indgivet den  

 1. juli 2002 eller senere.
De oplyste tal indeholder således afgørelser  

 truffet  

 efter både den tidligere bestemmelse om tilknytningskravet og den nugældende  

 bestemmelse.
 Ved afvejningen af, hvorvidt tilknytningskravet kan anses  

 for opfyldt, skal udlændingemyndighederne bl.a. lægge vægt på varigheden og  

 karakteren af ægtefællernes eller samlevernes ophold i de respektive lande,  

 herunder i hvilket land parterne har haft deres opvækst og skolegang, og  

 hvorvidt parterne har haft langvarige eller hyppige ophold i hinandens  

 respektive hjemlande.
Rejser en person med dansk indfødsret til udlandet og  

 stifter familie og opholder sig med sin udenlandske ægtefælle eller samlever  

 og  

 eventuelle børn i ægtefællens eller samleverens hjemland i en længere  

 periode,  

 vil det ofte være vanskeligt at godtgøre, at den samlede tilknytning til  

 Danmark er større end den samlede tilknytning til et andet land.
De danskere,  

 der vælger at bosætte sig i udlandet i en længere periode, og som under  

 opholdet i udlandet stifter familie, kan således komme i klemme i relation  

 til  

 tilknytningskravet.
 Regeringen foreslår på den baggrund, at tilknytningskravet  

 fremover ikke kræves opfyldt i tilfælde, hvor den person, der ønsker at få en  

 ægtefælle eller fast samlever til Danmark, har haft dansk indfødsret i 28 år.
Formålet med forslaget er at sikre, at udlandsdanskere med  

 en stærk og varig tilknytning til Danmark i form af mindst 28 års dansk  

 indfødsret får mulighed for at kunne opnå ægtefællesammenføring i Danmark.  

 Forslaget skal således hjælpe en gruppe af personer, som efter den gældende  

 bestemmelse i udlændingelovens § 9, stk. 7, ikke har samme  

 muligheder  

 som herboende danske og udenlandske statsborgere for at få  

 ægtefællesammenføring i Danmark.
Med den foreslåede justering af  

 tilknytningskravet vil udlandsdanskere få reel mulighed for at vende tilbage  

 til Danmark med en udenlandsk ægtefælle eller samlever, ligesom unge danskere  

 kan rejse ud og opholde sig en periode i udlandet med sikkerhed for ikke  

  som  

 følge af tilknytningskravet  at være afskåret fra at kunne vende  

 tilbage til  

 Danmark med en udenlandsk ægtefælle eller samlever.
Regeringen finder ikke, at de grundlæggende formål med  

 ændringen af tilknytningskravet ved lov nr. 365 af 6. juni 2002 forspildes  

 ved  

 ikke at kræve tilknytningskravet opfyldt i de tilfælde, hvor den herboende  

 person har haft dansk indfødsret i 28 år.
Det bemærkes herved, at  

 udlandsdanskere, som planlægger på et tidspunkt at vende tilbage til Danmark  

 med deres familie, oftest vil have bevaret en stærk tilknytning til Danmark,  

 som tillige viderebringes til ægtefælle eller samlever og eventuelle børn.  

 Det  

 sker f.eks. ved, at der tales dansk i hjemmet, at der holdes ferie i Danmark,  

 at familien holder danske aviser m.v.
Der er således normalt grundlag for en  

 vellykket integration af en udlandsdanskers familie i det danske samfund.
 Regeringen finder endvidere ikke, at forslaget medfører en  

 øget risiko for, at herboende danske unge presses til at indgå ægteskab mod  

 deres eget ønske.
For at kunne opnå ægtefællesammenføring kræves det som  

 udgangspunkt bl.a., at begge parter skal være fyldt 24 år. 24 års-kravet er  

 en  

 fast og objektiv aldersgrænse, der kun i helt undtagelsesvise tilfælde kan  

 fraviges.
Kravet, der blev indført ved lov nr. 365 af 6. juni 2002, er et led  

 i  

 den øgede indsats mod tvangsægteskaber og arrangerede ægteskaber og skal ses  

 i  

 sammenhæng med de øvrige betingelser for ægtefællesammenføring, herunder  

 tilknytningskravet.
Betingelserne virker uafhængigt af hinanden.
Som eksempel  

 herpå kan nævnes et tilfælde, hvor en herboende ung pige under 24 år bl.a.  

 som  

 følge af pres fra forældrene gifter sig med en udenlandsk ægtefælle og rejser  

 til ægtefællens hjemland for at etablere et familieliv og vente dér, til  

 begge  

 ægtefæller er fyldt 24 år og dermed opfylder alderskravet for at opnå  

 ægtefællesammenføring  

 her i landet.
I et sådant tilfælde kan tilknytningskravet indebære, at der  

 ved  

 en senere ansøgning om ægtefællesammenføring meddeles afslag, selv om  

 alderskravet nu er opfyldt.
Det forhold, at den pågældende har opholdt sig  

 flere år i ægtefællens hjemland og eventuelt fået børn dér, vil således kunne  

 betyde, at ægteparret må anses for at have nærmere tilknytning til  

 ægtefællens  

 hjemland end til Danmark.
For at 24 års-kravet og tilknytningskravet fortsat skal  

 kunne have den tiltænkte virkning, er det efter regeringens opfattelse  

 afgørende, at en åremålsmæssigt fastsat grænse for fritagelse for opfyldelse  

 af  

 tilknytningskravet er højere end 24 år.
Herved forhindres, at herboende unge  

 med dansk indfødsret presses til at indgå ægteskab som f.eks. 18-årige for  

 herefter i ægtefællens hjemland at vente på, at begge ægtefæller bliver 24 år  

 og derved opnå ægtefællesammenføring i Danmark uanset graden af tilknytning  

 til  

 Danmark.
Regeringen finder, at der skal kræves 28 års dansk  

 indfødsret, før der sker fritagelse fra tilknytningskravet.
Det betyder, at  

 24  

 års-kravet beskytter unge mennesker mod tvang og pres til indgåelse af  

 ægteskab  

 op til det fyldte 24. år, hvorefter tilknytningskravet beskytter i yderligere  

 mindst fire år.
Der vil således ved indgåelse af ægteskab som f.eks. 18-årig  

 være udsigt til mindst 10 års ophold i udlandet, før der kan opnås  

 ægtefællesammenføring i Danmark, uden at tilknytningskravet kræves opfyldt.
 Det bemærkes, at selv om den herboende har haft dansk  

 indfødsret i 28 år, skal samtlige øvrige betingelser for  

 ægtefællesammenføring,  

 herunder kravene om selvforsørgelse og råden over egen bolig, fortsat  

 opfyldes.  

 De øvrige betingelser for ægtefællesammenføring vil således også kunne  

 modvirke  

 et eventuelt pres mod den unge, idet den ægtefælle, der ønsker at få en  

 udenlandsk ægtefælle til Danmark, ved sin tilbagevenden til Danmark bl.a.  

 skal  

 skaffe sig et arbejde og en bolig samt stille økonomisk garanti, før  

 ægtefællesammenføring kan opnås.
 Der henvises til lovforslagets § 1, nr. 1, og  

 bemærkningerne hertil.
3. Præcisering af, at ægteskaber skal være indgået  

 efter begge parters eget ønske Efter udlændingelovens § 9, stk. 8, kan  

 opholdstilladelse efter udlændingelovens § 9, stk. 1, nr. 1  

 (ægtefællesammenføring), ikke, medmindre ganske særlige grunde afgørende  

 taler  

 derfor, gives, såfremt det må anses for tvivlsomt, om ægteskabet er indgået  

 eller samlivsforholdet er etableret efter begge parters ønske.
 Bestemmelsen blev i dens nuværende udformning indsat i  

 udlændingeloven ved lov nr. 365 af 6. juni 2002 om ændring af udlændingeloven  

 og ægteskabsloven med flere love (Afskaffelse af de facto-flygtningebegrebet,  

 effektivisering af asylsagsbehandlingen, skærpede betingelser for meddelelse  

 af  

 tidsubegrænset opholdstilladelse og stramning af betingelserne for  

 familiesammenføring m.v.).
Ved lovændringen blev der samtidig bl.a. indført et krav  

 om, at begge ægtefæller eller samlevere skal være fyldt 24 år, før der kan  

 meddeles tilladelse til ægtefællesammenføring.
Endvidere blev det såkaldte  

 tilknytningskrav udvidet til også at omfatte herboende personer med dansk  

 indfødsret, ligesom kravet blev skærpet, således at parternes samlede  

 tilknytning til Danmark skal være større end den samlede tilknytning til et  

 andet land og ikke som tidligere blot lige så stor.
Der henvises herom til  

 afsnit 2.
Formålet med ændringerne var bl.a. at styrke indsatsen for  

 at bekæmpe tvangsægteskaber og arrangerede ægteskaber.
Formålet med  

 bestemmelsen i udlændingelovens § 9, stk. 8, er i den forbindelse  

 at  

 beskytte alle mod tvangsægteskaber og tvangslignende ægteskaber uanset de  

 pågældendes alder.
Bestemmelsen fungerer således som et supplement til 24  

 års-kravet.
 Opgørelser fra Udlændingestyrelsen viser, at  

 Udlændingestyrelsen i 2001 meddelte afslag på ægtefællesammenføring under  

 henvisning til, at ægteskabet var indgået mod eget ønske, i ni sager (0,5 %  

 af  

 de samlede antal afslag på ansøgninger om ægtefællesammenføring i 2001). I  

 2002 meddelte Udlændingestyrelsen afslag under henvisning til, at ægteskabet  

 var indgået mod eget ønske, i 17 sager (0,8 % af det samlede antal afslag på  

 ægtefællesammenføring i 2002), og i perioden 1. januar 2003 til 31. juli 2003  

 meddelte Udlændingestyrelsen fire sådanne afslag (0,2 % af det samlede antal  

 afslag på ansøgninger om ægtefællesammenføring i perioden).
Det bemærkes vedrørende tallene for 2002 og 2003, at de  

 ændrede regler om ægteskaber indgået mod eget ønske i lov nr. 365 af 6. juni  

 2002 først trådte i kraft den 1. juli 2002 med virkning for  

 førstegangsansøgninger indgivet den 1. juli 2002 eller senere.
De oplyste tal  

 indeholder således afgørelser truffet efter både den tidligere bestemmelse om  

 ægteskaber indgået mod eget ønske og den nugældende bestemmelse.
 De anførte tal kan ikke tages som et udtryk for antallet af  

 ægteskaber, der indgås mod eget ønske, eller for antallet af tilfælde, hvor  

 der  

 på grundlag af sådanne ægteskaber meddeles afslag på ægtefællesammenføring i  

 Danmark.
Der kan således også i sådanne tilfælde være meddelt afslag  

 på ansøgning om ægtefællesammenføring med en anden begrundelse end, at  

 ægteskabet er indgået mod parternes eget ønske.
Der kan f.eks. være meddelt  

 afslag under henvisning til, at tilknytningskravet eller 24 års-kravet ikke  

 er  

 opfyldt.
Hertil kommer, at udlændingemyndighederne ikke i alle sådanne  

 tilfælde  

 bliver bekendt med, at der er tale om et ægteskab, der er indgået mod  

 parternes  

 eget ønske.
De pågældende kan således af frygt for repressalier fra familiens  

 side undlade at give oplysninger til udlændingemyndighederne om den reelle  

 baggrund for indgåelsen af ægteskabet.
Det danske samfund skal ikke tolerere, at unge i Danmark  

 presses til at indgå ægteskaber, som de ikke ønsker.
Det er regeringens  

 holdning, at det frie valg, beskyttelsen af den enkelte og ligestilling  

 mellem  

 kvinder og mænd skal respekteres.
Det betyder, at alle unge, uanset etnisk  

 tilhørsforhold, skal have mulighed for selv at vælge deres ægtefælle.
 Regeringen har på den baggrund  ved siden af den  

 lovgivningsmæssige indsats på ægtefællesammenføringsområdet  iværksat  

 en række  

 initiativer vedrørende bekæmpelse af tvangsægteskaber, tvangslignende  

 ægteskaber  

 og arrangerede ægteskaber.
Regeringen fremlagde den 15. august 2003 en handlingsplan  

 for indsatsen i perioden 2003-2005 mod tvangsægteskaber, tvangslignende  

 ægteskaber og arrangerede ægteskaber.
Handlingsplanen indeholder 21  

 initiativer, der bl.a. har til formål at forhindre tvangsægteskaber og  

 modvirke  

 ulykkelige familiesammenføringer på baggrund af arrangerede ægteskaber ved at  

 fremme selvvalgte ægteskaber blandt unge kvinder og mænd fra etniske  

 minoriteter.
I august 2003 iværksatte regeringen endvidere en  

 informationskampagne om 24 års-kravet.
Kampagnen omfatter bl.a. en omdeling  

 af  

 plakater og pjecer vedrørende 24 års-kravet til uddannelsessteder i Danmark.  

 Formålet med kampagnen er at informere unge om reglerne for  

 ægtefællesammenføring og baggrunden for de pågældende regler.
Herudover har Udlændingestyrelsen pr. 1. september 2003  

 oprettet en vejledningstjeneste for unge under 24 år.
Formålet med  

 vejledningstjenesten er at styrke de unges kendskab til reglerne om  

 familiesammenføring og at sikre, at unge under 24 år ikke indgår ægteskab med  

 forkerte forventninger til mulighederne for at opnå ægtefællesammenføring i  

 Danmark.
Tjenesten fungerer således, at de unge kan ringe til  

 Udlændingestyrelsen med henblik på at aftale tid til en personlig samtale med  

 en sagsbehandler i Udlændingestyrelsen.
Det er en beklagelig kendsgerning, at der på trods af  

 lovstramningerne fra sommeren 2002 og den hidtidige indsats i øvrigt fortsat  

 forekommer tilfælde, hvor særligt unge kvinder med etnisk minoritetsbaggrund  

 bliver udsat for trusler og pres fra familien med henblik på at tvinge eller  

 presse dem til at indgå ægteskab med en mand, som familien har udvalgt.
Det  

 finder regeringen uacceptabelt.
 Lovforslaget indebærer på den baggrund en præcisering i  

 udlændingelovens § 9, stk. 8, af, at ønsket om at indgå ægteskabet  

 eller at etablere samlivsforholdet skal stamme fra parterne selv, hvis der  

 skal  

 kunne meddeles tilladelse til ægtefællesammenføring.
Efter forarbejderne til udlændingelovens § 9,  

 stk. 8, jf. lovforslag nr.
L 152 af 28. februar 2002 til lov om ændring  

 af  

 udlændingeloven og ægteskabsloven med flere love (Afskaffelse af de  

 facto-flygtningebegrebet, effektivisering af asylsagsbehandlingen, skærpede  

 betingelser for meddelelse af tidsubegrænset opholdstilladelse og stramning  

 af  

 betingelserne for familiesammenføring m.v.), side 56, kan  

 udlændingemyndighederne ved vurderingen af, om der er tale om et ægteskab  

 eller  

 samlivsforhold, som er indgået eller etableret efter begge parters ønske,  

 inddrage eventuelle oplysninger om tidligere eksempler på tvangsægteskaber i  

 ægtefællernes nære familie.
Erfaringen har vist, at integrationen er særlig vanskelig i  

 de familier, hvor man i generation efter generation henter sin ægtefælle til  

 Danmark fra sit eget eller sine forældres hjemland.
Det er hos nogle grupper  

 af  

 herboende udlændinge og danske statsborgere med udenlandsk baggrund et  

 udbredt  

 ægteskabsmønster, at man bl.a. som følge af pres fra forældrene gifter sig  

 med  

 en person fra hjemlandet.
Mønstret er med til at fastholde de pågældende i en  

 situation, hvor de i højere grad end andre oplever problemer med isolation og  

 utilpassethed i forhold til det danske samfund.
Mønstret er således  

 medvirkende  

 til at vanskeliggøre integrationen af nyankomne udlændinge her til landet.
Tidligere ægtefællesammenføringer i familien indebærer ikke  

 i sig selv, at et ægteskab må anses for indgået mod eget ønske.
Det er  

 imidlertid regeringens vurdering, at tidligere ægtefællesammenføringer i  

 familien kan pege i retning af, at den unge som led i et familiemønster  

 presses  

 til mod eget ønske at indgå ægteskab med en person, der herefter ønskes  

 ægtefællesammenført til Danmark.
Dette gælder, uanset at der i de tidligere  

 ægtefællesammenføringstilfælde ikke bevisligt har været tale om  

 tvangsægteskaber eller tvangslignende ægteskaber.
 Regeringen ønsker at bryde sådanne mønstre.
Det foreslås på den baggrund, at tidligere  

 ægtefællesammenføringer i ægtefællernes nære familie skal tale for, at  

 ægteskabet eller samlivsforholdet ikke anses for indgået eller etableret  

 efter  

 parternes eget ønske.
Oplysningerne om tidligere ægtefællesammenføringer skal  

 sammen med samtlige andre foreliggende oplysninger i sagen inddrages i  

 udlændingemyndighedernes vurdering af, hvorvidt det må anses for tvivlsomt,  

 om  

 ægteskabet er indgået eller samlivsforholdet er etableret efter begge parters  

 eget ønske.
En nærmere gennemgang af de afslag på ansøgninger om  

 ægtefællesammenføring, der er meddelt i perioden 1. januar 2001 til 31. juli  

 2003 under henvisning til, at ægteskabet ikke ansås for indgået efter eget  

 ønske, jf. ovenfor, viser, at Udlændingestyrelsen i tre af sagerne har givet  

 afslag på ansøgning om ægtefællesammenføring mere end én gang under  

 henvisning til, at ægteskabet var indgået mod eget ønske.
De i alt 30 afslag  

 fordeler sig således over 27 sager.
I 11 af de 27 sager er der oplysninger om, at ægteskabet er  

 indgået med en nærtbeslægtet eller med en i øvrigt nærmere beslægtet.
I syv  

 af  

 de 11 sager er der således oplysninger om, at ægteskabet er indgået med en  

 fætter eller kusine.
I tre sager er der oplysninger om, at ægteskabet er  

 indgået med en af forældrenes fætters eller kusines børn (næstsøskendebørn).  

 I  

 en sag er der oplysninger om, at ægteskabet er indgået mellem en  

 »grandfætter«  

 og en »grandkusine«.
I nutidens danske samfund er det ikke sædvanligt, at unge  

 ønsker at indgå ægteskab med nærtbeslægtede (såkaldte fætter-kusine  

 ægteskaber)  

 eller i øvrigt nærmere beslægtede  navnlig ikke, hvis parterne ikke har  

 haft  

 anden kontakt end den, der følger af selve slægtskabet, forud for indgåelse  

 af  

 ægteskabet.
Undersøgelser viser således, at fætter-kusine ægteskaber ofte er  

 tvangsægteskaber, der indgås, fordi familierne i hjemlandet presser på for at  

 sikre en fremtid i Vesten for deres børn.
På den baggrund foreslår regeringen, at der indføres en  

 formodningsregel, som indebærer, at det, såfremt et ægteskab er indgået eller  

 et samlivsforhold er etableret mellem nærtbeslægtede eller i øvrigt nærmere  

 beslægtede, medmindre særlige grunde taler derimod, anses for tvivlsomt, om  

 ægteskabet er indgået eller samlivsforholdet er etableret efter begge parters  

 eget ønske.
Der vil herefter som udgangspunkt blive meddelt afslag på  

 ægtefællesammenføring.
 Kan parterne godtgøre over for udlændingemyndighederne, at  

 ægteskabet er indgået eller samlivsforholdet etableret efter eget ønske, vil  

 der dog ikke blive meddelt afslag på ægtefællesammenføring af denne grund.
 Formålet med forslaget er at hjælpe de unge, der er i fare  

 for  mod deres eget ønske  at blive tvunget eller presset ind i  

 et ægteskab  

 med en nærtbeslægtet eller med en i øvrigt nærmere beslægtet.
 De pågældende vil således ikke længere være nødsaget til at  

 oplyse over for udlændingemyndighederne, at der er tale om et tvangsægteskab  

 eller tvangslignende ægteskab, men kan nøjes med at oplyse, at der er tale om  

 et ægteskab med en nærtbeslægtet eller med en i øvrigt nærmere beslægtet.  

 Herved frigøres de unge i nogen grad for den frygt for repressalier fra  

 familiens side, der ellers kan afholde dem fra at oplyse  

 udlændingemyndighederne om, at der et tale om et tvangsægteskab eller  

 tvangslignende ægteskab.
 Der henvises til lovforslagets § 1, nr. 2, og  

 bemærkningerne hertil.
4. Forholdet til internationale konventioner Efter  

  

 Den Europæiske  

 Menneskerettighedskonventions artikel 8  

  

 har enhver ret til respekt for  

 bl.a. sit privatliv og familieliv.
 Regeringen er opmærksom på, at det følger af artikel 8, at  

 der i helt særlige tilfælde må gives tilladelse til ægtefællesammenføring,  

 uanset at de pågældende ægtefæller eller samlevere ikke opfylder  

 udlændingelovens betingelser herfor, jf. nedenfor.
Efter  

  

 Den Europæiske  

 Menneskerettighedskonventions artikel 12  

  

 har giftefærdige mænd og kvinder  

 ret til at indgå ægteskab og stifte familie i overensstemmelse med de  

 nationale  

 love om udøvelsen af denne ret.
Det antages, at denne bestemmelse ikke  

 indeholder en videre beskyttelse end artikel 8.
FNs konvention om  

 borgerlige og politiske rettigheder  

  

 og  

  

 FNs konvention om økonomiske, sociale og kulturelle rettigheder  

  

 anerkender  

 ingen ret til familiesammenføring, men kan efter omstændighederne indirekte  

 føre til en beskyttelse af en sådan ret, blandt andet som følge af retten til  

 respekt for familielivet, som fremgår af artikel 17 i konventionen om  

 borgerlige og politiske rettigheder og artikel 10 i konventionen om  

 økonomiske,  

 sociale og kulturelle rettigheder.
Det antages, at disse bestemmelser ikke  

 indeholder en videre beskyttelse end Den Europæiske  

 Menneskerettighedskonventions artikel 8.
Den Europæiske Menneskerettighedsdomstol har anerkendt det  

 almindelige internationale princip om, at de enkelte lande har en generel  

 kompetence til at kontrollere udlændinges adgang til ophold i landet.  

 Kompetencen skal dog udnyttes med respekt af bl.a.
Den Europæiske  

 Menneskerettighedskonventions artikel 8.
 Artikel 8 indebærer ikke en generel og ubetinget ret til  

 ægtefællesammenføring.
Efter Den Europæiske Menneskerettighedsdomstols praksis  

 indebærer artikel 8 dog, at der i særlige tilfælde ikke kan nægtes  

 ægtefællesammenføring.
I den forbindelse lægges der vægt på den indrejsendes  

 kulturelle og familiemæssige tilknytning til hjemlandet.
Der lægges endvidere  

 vægt på årsagen til den adskillelse, der ønskes tilendebragt, herunder om  

 denne  

 skyldes de pågældendes eget valg.
Der lægges endvidere vægt på, om den  

 herboende ægtefælle har mulighed for at tage ophold sammen med den  

 udenlandske  

 ægtefælle i det andet land.
Endelig lægges der vægt på tidspunktet for  

 etableringen af familielivet, herunder om ægteskabet er indgået på et  

 tidspunkt, hvor ægtefællerne ikke kunne have en berettiget forventning om at  

 få  

 tilladelse til at optage familielivet i det pågældende land.
Den Europæiske Menneskerettighedskonvention sikrer således  

 ikke en ret til at vælge, i hvilket land et familieliv skal optages.
En pligt  

 for landet til at tillade ægtefællesammenføring vil som udgangspunkt kun  

 foreligge, hvis parterne ellers henvises til at leve som familie i et land,  

 hvor den herboende ikke har mulighed for sammen med ansøgeren at indrejse og  

 tage ophold.
 Som eksempel herpå kan nævnes en herboende person med  

 opholdstilladelse som flygtning eller med beskyttelsesstatus, som inden  

 udrejsen var  og fortsat er  gift med en person fra sit hjemland,  

 og som ikke  

 kan tage ophold i hjemlandet, hvor den pågældende fortsat risikerer  

 forfølgelse  

 eller dødsstraf eller at blive underkastet tortur eller umenneskelig eller  

 nedværdigende behandling eller straf.
Derimod vil en herboende flygtning eller person med  

 beskyttelsesstatus, der først efter flugten til Danmark gifter sig med en  

 person fra sit hjemland, som udgangspunkt ikke kunne antages at være i en  

 sådan  

 særlig situation, at der foreligger en pligt for landet til at tillade  

 ægtefællesammenføring.
I den nævnte situation vil ægteskabet således være  

 indgået på et tidspunkt, hvor ægtefællerne ikke kunne have en berettiget  

 forventning om at få tilladelse til at optage familielivet her i landet.  

 Denne  

 gruppe vil kunne nægtes ægtefællesammenføring efter de samme regler, som  

 gælder  

 for personer med dansk indfødsret.
 Herudover vil en henvisning af et ægtepar til at leve som  

 familie i et andet land i helt særlige øvrige tilfælde kunne virke så  

 belastende for den herboende ægtefælle, at det muligvis reelt vil kunne være  

 et  

 indgreb i retten til et familieliv i strid med Den Europæiske  

 Menneskerettighedskonvention, såfremt ægtefællesammenføring ikke tillades.
 Efter  

  

 Den Europæiske  

 Menneskerettighedskonventions artikel 14  

  

 skal rettigheder i henhold til  

 konventionen beskyttes uden forskel på grund af køn, race, farve, sprog,  

 religion, politisk eller anden overbevisning, national eller social  

 oprindelse,  

 tilhørsforhold til et nationalt mindretal, formueforhold, fødsel eller  

 ethvert  

 andet forhold.
 Efter  

  

 artikel 5  

  

 i  

  

 FNs konvention om afskaffelse af alle  

 former for racediskrimination  

  

 må der ikke ske diskrimination på grund af  

 race, hudfarve, national eller etnisk oprindelse.
 Efter  

  

 artikel 26  

  

 i  

  

 FNs konvention om borgerlige og  

 politiske rettigheder  

  

 er alle mennesker lige for loven og berettigede til  

 lovens ligelige beskyttelse uden nogen forskelsbehandling.
Ud fra en menneskeretlig vurdering er det i visse  

 henseender nødvendigt at sidestille personer, der er født og opvokset i et  

 land  

 eller er kommet dertil som mindre børn og har haft deres opvækst i landet,  

 med  

 landets egne statsborgere.
Det gælder f.eks. for så vidt angår retten til  

 uddannelse, visse sociale ydelser og retten til familiesammenføring.
Derimod  

 kan valgret og valgbarhed til nationale parlamenter og værnepligt forbeholdes  

 egne statsborgere.
 Den foreslåede ændring af udlændingelovens § 9,  

 stk. 7, om tilknytningskrav ved ægtefællesammenføring, hvorefter  

 personer,  

 der har haft dansk indfødsret i 28 år, ikke længere er omfattet af  

 bestemmelsen, jf. herved lovforslagets § 1, nr. 1, og afsnit 2, er efter  

 regeringens opfattelse i overensstemmelse med Danmarks internationale  

 forpligtelser, herunder de nævnte forbud mod diskrimination.
Det bemærkes herved, at personer, der ikke har haft dansk  

 indfødsret i 28 år, men er født og opvokset her i landet eller kommet hertil  

 som mindre børn og har haft deres opvækst her i landet, i almindelighed vil  

 blive undtaget fra tilknytningskravet, når de pågældende har opholdt sig  

 lovligt 28 år her i landet.
I sådanne tilfælde vil der foreligge ganske  

 særlige  

 grunde, der taler for, at meddelelse af ægtefællesammenføringstilladelse ikke  

 betinges af, at tilknytningskravet er opfyldt.
De pågældende vil herved i  

 praksis være sidestillet med personer, der har haft dansk indfødsret i 28 år.  

 Der henvises til bemærkningerne til lovforslagets § 1, nr. 1.
Det er i international ret et almindeligt anerkendt  

 princip, at ægteskaber kun skal kunne indgås med ægtefællernes frie og  

 uforbeholdne samtykke.
Dette følger bl.a. af  

  

 artikel 16, stk. 2,  

  

 i  

  

 Verdenserklæringen om menneskerettigheder,  


  

 artikel 23, stk. 3,  

  

 i  

  

 FNs konvention om borgerlige og politiske rettigheder  

  

 og  

  

 artikel 10, stk. 1,  

  

 i  

  

 FNs konvention om økonomiske, sociale og  

 kulturelle rettigheder  

                                                                         .
 Det følger tilsvarende af  

  

 artikel 16, stk. 1,  

  

 i  

  

 FNs konvention om afskaffelse af alle former for diskrimination mod  

 kvinder,  

  

 at de deltagende stater skal tage alle passende forholdsregler til at  

 afskaffe  

 diskrimination imod kvinder i alle ægteskabs- og familieforhold og  på  

 grundlag af ligestilling mellem mænd og kvinder  sikre kvinder samme  

 ret til  

 frit at vælge ægtefælle og til kun at indgå ægteskab med deres frie og  

 uforbeholdne samtykke.
 Regeringen finder, at de nævnte konventionsbestemmelser  

 understøtter de foreslåede ændringer i relation til udlændingelovens  

 § 9,  

 stk. 8, om ægteskaber og samlivsforhold, der indgås eller etableres mod  

 eget ønske, jf. herved lovforslagets § 1, nr. 2, og afsnit 3.
De foreslåede ændringer har således til formål at beskytte  

 herboende unge mod at blive tvunget eller presset til at indgå ægteskab mod  

 deres eget ønske.
I tilfælde, hvor der er tale om et ægteskab eller  

 samlivsforhold, som er indgået eller etableret efter  og ikke mod  

  begge  

 parters eget ønske, vil bestemmelsen og de foreslåede ændringer i relation  

 hertil ikke være til hinder for, at der meddeles tilladelse til  

 ægtefællesammenføring.
Det betyder, at der i tilfælde, hvor der er tale om et ægteskab  

 eller samlivsforhold, som er indgået eller etableret efter begge parters eget  

 ønske, vil blive givet tilladelse til ægtefællesammenføring, såfremt de  

 øvrige  

 betingelser for ægtefællesammenføring er opfyldt.
Er der tale om en  

 situation,  

 hvor nægtelse af ægtefællesammenføring ville stride imod Den Europæiske  

 Menneskerettighedskonventions artikel 8, jf. herom ovenfor, vil der blive  

 gjort  

 undtagelse fra disse øvrige betingelser.
Tilsvarende vil der helt undtagelsesvist kunne være ganske  

 særlige grunde, der afgørende taler for, at der må meddeles opholdstilladelse  

 på grundlag af et ægteskab eller samlivsforhold, selv om det må anses for  

 tvivlsomt, om ægteskabet eller samlivsforholdet er indgået eller etableret  

 efter begge parters eget ønske.
Det vil f.eks. kunne være tilfældet, hvis der  

 er forløbet mange år siden indgåelsen af et ægteskab, og parterne siden har  

 samlevet, og det nu må lægges til grund, at begge parter ønsker at fortsætte  

 samlivet.
Der henvises til bemærkningerne til lovforslagets § 1, nr. 2.
 Det er på den baggrund regeringens opfattelse, at de  

 foreslåede ændringer i relation til udlændingelovens § 9, stk. 8,  

 er  

 i overensstemmelse med Danmarks internationale forpligtelser.
5. Økonomiske og administrative konsekvenser af  

 lovforslaget Den foreslåede ændring af tilknytningskravet i forbindelse  

 med ægtefællesammenføring, jf. afsnit 2, skønnes på det foreliggende grundlag  

 at være udgiftsneutral.
 De foreslåede ændringer i relation til bestemmelsen om, at  

 ægteskaber skal være indgået efter begge parters eget ønske, jf. afsnit 3,  

 skønnes på det foreliggende grundlag at indebære en begrænset øget  

 administrativ belastning.
Den øgede administrative belastning følger bl.a. af, at  

 sagsbehandlingen i de tilfælde, hvor udlændingemyndighederne betvivler  

 parrets  

 oplysninger eller i øvrigt finder anledning til nærmere at undersøge  

 slægtskab  

 og/eller tidligere ægtefællesammenføringer i familien, bliver mere  

 ressourcetung.
Udlændingemyndighederne skal i disse tilfælde f.eks. indhente  

 (og vurdere) stamtræer eller oplysninger om slægtsforhold hos offentlige  

 myndigheder i de lande, hvorfra ansøgerne kommer.
 Samlet set skønnes lovforslaget at indebære begrænsede  

 administrative merudgifter, der afholdes inden for Integrationsministeriets  

 ramme.
 Lovforslaget forventes ikke at medføre økonomiske eller  

 administrative konsekvenser for amter eller kommuner.
6. Erhvervsadministrative, erhvervsøkonomiske og  

 miljømæssige konsekvenser af lovforslaget og lovforslagets administrative  

 konsekvenser for borgerne Lovforslaget forventes ikke at medføre  

 erhvervsadministrative, erhvervsøkonomiske eller miljømæssige konsekvenser  

 eller administrative konsekvenser for borgerne.
7. Ligestillingsmæssige konsekvenser af  

 lovforslaget De foreslåede ændringer i udlændingeloven er kønsneutrale.
 Den foreslåede ændring af tilknytningskravet i  

 udlændingelovens § 9, stk. 7,  


  

 jf.  

 lovforslagets § 1, nr. 1, og afsnit 2, forventes ikke at medføre  

 ligestillingsmæssige konsekvenser.
 Lovforslaget forventes derimod at medføre  

 ligestillingsmæssige konsekvenser, for så vidt angår den foreslåede ændring i  

 udlændingelovens § 9, stk. 8,  


  

 vedrørende  

 ægteskaber, som er indgået mod eget ønske, jf. lovforslagets § 1, nr. 2,  

 og afsnit 3. Bestemmelsen vil således i praksis bidrage til bekæmpelse af det  

 pres, der navnlig udøves over for unge kvinder med etnisk minoritetsbaggrund  

 til at indgå ægteskab mod deres eget ønske.
8. Forholdet til EU-retten Lovforslaget indeholder ikke EU-retlige aspekter.
 9. Hørte myndigheder m.v.
 Lovforslaget har været sendt til høring hos følgende myndigheder  

 og organisationer:
 Advokatrådet, Amnesty International, Amtsrådsforeningen,  

 Dansk Arbejdsgiverforening, Dansk Flygtningehjælp, Dansk Retspolitisk  

 Forening,  

 Dansk Røde Kors, Dansk Socialrådgiverforening, Datatilsynet, Den Danske  

 Dommerforening, Dokumentations- og Rådgivningscenteret om Racediskrimination,  

 Dommerfuldmægtigforeningen, Flygtningenævnet, Foreningen af Politimestre i  

 Danmark, Foreningen af Statsamtmænd, Foreningen af Statsamtsjurister,  

 Frederiksberg Kommune, Institut for Menneskerettigheder, KL, Københavns  

 Kommune, Landsforeningen Adoption og Samfund, Landsorganisationen i Danmark,  

 Mellemfolkeligt Samvirke, POEM, Politidirektøren i København, Politiforbundet  

 i  

 Danmark, Politifuldmægtigforeningen, præsidenterne for Østre og Vestre  

 Landsret,  

 retterne i København, Århus, Odense, Aalborg og Roskilde, Rigsadvokaten,  

 Rigspolitichefen, Rådet for Etniske Minoriteter samt UNHCR.
10. Vurdering af konsekvenser af lovforslaget Positive konsekvenser/mindreudgifter (hvis ja, angiv  

 omfang) Negative konsekvenser/merudgifter (hvis ja, angiv  

 omfang) Økonomiske konsekvenser for stat, kommuner og  

 amtskommuner Nej Lovforslaget skønnes at indebære begrænsede  

 administrative merudgifter, der afholdes inden for Integrationsministeriets  

 ramme.
Administrative konsekvenser for stat, kommuner og  

 amtskommuner Nej Lovforslaget skønnes at indebære begrænsede  

 administrative merudgifter, der afholdes inden for Integrationsministeriets  

 ramme.
Økonomiske konsekvenser for erhvervslivet Nej Nej Administrative konsekvenser for erhvervslivet Nej Nej Miljømæssige konsekvenser Nej Nej Administrative konsekvenser for borgerne Nej Nej Forholdet til EU-retten Lovforslaget indeholder ikke EU-retlige aspekter.
Bemærkninger til lovforslagets enkelte bestemmelser Til § 1 Til nr. 1 Efter den gældende bestemmelse i udlændingelovens § 9,  

 stk. 7, kan opholdstilladelse efter udlændingelovens § 9,  

 stk. 1, nr. 1 (ægtefællesammenføring), medmindre ganske særlige grunde  

 taler derimod, kun gives, såfremt ægtefællernes eller samlevernes samlede  

 tilknytning til Danmark er større end ægtefællernes eller samlevernes samlede  

 tilknytning til et andet land.
 Efter den foreslåede affattelse af  

  

 § 9, stk. 7,  

  

 kan opholdstilladelse efter udlændingelovens  

 § 9, stk. 1, nr. 1, litra a, når den herboende person ikke har haft  

 dansk indfødsret i 28 år, og efter § 9, stk. 1, nr. 1, litra b-d,  

 medmindre ganske særlige grunde taler derimod, kun gives, såfremt  

 ægtefællernes  

 eller samlevernes samlede tilknytning til Danmark er større end ægtefællernes  

 eller samlevernes samlede tilknytning til et andet land.
Forslaget indebærer, at tilknytningskravet i § 9,  

 stk. 7, ikke finder anvendelse ved ægtefællesammenføring til herboende  

 personer, der har haft dansk indfødsret i 28 år.
Dette gælder, uanset om den  

 pågældende har opnået dansk indfødsret ved fødslen eller ved senere  

 naturalisation, og uanset om den pågældende måtte have et andet  

 statsborgerskab  

 ved siden af den danske indfødsret.
Har den pågældende haft dansk indfødsret  

 i  

 flere perioder afbrudt af statsborgerskab i et andet land, lægges det samlede  

 tidsrum, hvori den pågældende har haft dansk indfødsret, til grund ved  

 beregningen af, om den pågældende har haft dansk indfødsret i 28 år.
I alle andre tilfælde end, hvor den herboende har haft  

 dansk indfødsret i 28 år, finder tilknytningskravet fortsat anvendelse,  

 medmindre ganske særlige grunde taler derimod.
Tilknytningskravet forudsættes  

 i  

 disse andre tilfælde administreret i overensstemmelse med gældende praksis,  

 jf.  

 dog nedenfor.
 Det følger af Danmarks internationale forpligtelser, at det  

 i visse henseender, herunder for så vidt angår retten til  

 familiesammenføring,  

 er nødvendigt at sidestille herboende udlændinge, der er født og opvokset her  

 i  

 landet eller er kommet hertil som mindre børn og har haft deres opvækst her i  

 landet, med personer med dansk indfødsret, jf. herved lovforslagets  

 almindelige  

 bemærkninger, afsnit 4.
 Når personer, der ikke har haft dansk indfødsret i 28 år,  

 men er født og opvokset her i landet eller er kommet hertil som mindre børn  

 og  

 har haft deres opvækst her i landet, har opholdt sig lovligt her i landet i  

 28  

 år, skal de pågældende således ved administrationen af udlændingelovens  

 § 9, stk. 7, stilles på samme måde som personer, der har haft dansk  

 indfødsret i 28 år.
Det betyder i praksis, at den omstændighed, at en herboende  

 ægtefælle eller samlever, der ikke har haft dansk indfødsret i 28 år, er født  

 og opvokset her i landet eller er kommet hertil som mindre barn og har haft  

 sin  

 opvækst her i landet og endvidere har haft mindst 28 års lovligt  i det  

 væsentlige sammenhængende  ophold her i landet, udgør en ganske særlig  

 grund,  

 der taler imod at betinge tilladelsen til ægtefællesammenføring af, at  

 tilknytningskravet er opfyldt.
Personer, der født og opvokset her i landet  

 eller er kommet hertil som mindre børn og har haft deres opvækst her i landet  

 og endvidere har opholdt sig lovligt her i landet i 28 år, skal således  

 undtages fra tilknytningskravet.
Varigheden af den herboendes ophold i Danmark regnes fra  

 den dag, den pågældende første gang fik lovligt ophold her i landet.
Ved  

 lovligt ophold forstås i denne sammenhæng ophold i medfør af udlændingelovens  

 § 1, § 2 eller § 5, stk. 2, eller i medfør af en  

 opholdstilladelse efter udlændingelovens §§ 6-9 e eller tilsvarende  

 ophold  

 i medfør af den tidligere gældende udlændingelovgivning.
Den herboendes ophold i Danmark skal i det væsentlige  

 udgøre en sammenhængende periode på mindst 28 år og i hele denne periode have  

 været lovligt.
Det kræves dog ikke, at den herboendes lovlige ophold i  

 Danmark  

 er helt uden afbrydelser.
Korterevarende ophold i udlandet, herunder  

 sædvanlige  

 ferieophold i udlandet, har således ikke betydning for beregningen af 28  

 års-opholdsperioden.
Derimod skal længerevarende ferieophold og andre  

 udlandsophold som udgangspunkt trækkes fra den herboendes opholdsperiode i  

 Danmark.
Ved længerevarende ophold forstås i denne forbindelse normalt ophold  

 af mere end en måneds varighed i udlandet.
Usædvanligt hyppige udlandsophold  

 kan ligeledes trækkes fra den herboendes opholdsperiode i Danmark, uanset at  

 de  

 enkelte ophold er af kortere varighed.
Ophold i udlandet, som er af væsentlig betydning for den  

 herboendes uddannelsesmæssige udvikling, tilknytning til arbejdsmarkedet og  

 lignende, skal dog ikke fratrækkes ved beregningen af den pågældendes lovlige  

 ophold her i landet.
Tilsvarende gælder i tilfælde, hvor Udlændingestyrelsen  

 har truffet afgørelse efter udlændingelovens § 17, stk. 2, om, at  

 et  

 længerevarende ophold i udlandet ikke indebærer, at den pågældendes  

 opholdstilladelse er bortfaldet.
Det påhviler den herboende at oplyse om og godtgøre  

 varigheden af sit ophold i Danmark over for udlændingemyndighederne.
I  

 tilfælde, hvor den herboende ikke oplyser om og godtgør at have opholdt sig  

 lovligt i Danmark i mindst 28 år, vil tilknytningskravet blive stillet,  

 medmindre andre ganske særlige grunde taler derimod.
 Oplyser den herboende over for udlændingemyndighederne at  

 have haft 28 års lovligt  i det væsentlige sammenhængende  ophold  

 i Danmark,  

 påhviler det således den pågældende nærmere at redegøre for opholdsperioden  

 over for udlændingemyndighederne.
Udlændingemyndighederne sammenholder herefter den  

 herboendes oplysninger med bopælsoplysninger i Det Centrale Personregister.  

 Udlændingemyndighederne kan endvidere sammenholde oplysningerne med  

 eventuelle  

 ind- og udrejsestempler i den pågældendes pas.
Stemmer oplysningerne overens  

 med den herboendes oplysninger om at have haft 28 års lovligt  i det  

 væsentlige sammenhængende  ophold i Danmark, og foreligger der ikke  

 omstændigheder i sagen, der peger i anden retning, anses opholdet for  

 godtgjort.
Foreligger der derimod  f.eks. på baggrund af  

 bopælsoplysninger i Det Centrale Personregister og eventuelle ind- og  

 udrejsestempler i den pågældendes pas  rimelig grund til at antage, at  

 den  

 herboende ikke har haft 28 års lovligt  i det væsentlige sammenhængende  

   

 ophold i Danmark, påhviler det den herboende over for udlændingemyndighederne  

 at godtgøre det af den pågældende anførte ophold.
Dette kan ske ved, at den  

 herboende fremlægger dokumenter, hvis indhold kan sandsynliggøre, at den  

 herboende har opholdt sig her i landet i den eller de omtvistede perioder.
Til nr. 2 Efter den foreslåede bestemmelse i  

  

 § 9, stk. 8, 1. pkt.,  

  

 kan opholdstilladelse efter  

 udlændingelovens § 9, stk. 1, nr. 1 (ægtefællesammenføring), ikke,  

 medmindre ganske særlige grunde afgørende taler derfor, gives, såfremt det må  

 anses for tvivlsomt, om ægteskabet er indgået eller samlivsforholdet er  

 etableret efter begge parters eget ønske.
 Den foreslåede bestemmelse indebærer en præcisering af, at  

 ønsket om at indgå ægteskabet eller etablere samlivsforholdet skal udgå fra  

 ægtefællerne eller samleverne selv.
 Bestemmelsen forudsættes administreret i overensstemmelse  

 med gældende praksis, jf. dog nedenfor.
Af forarbejderne til den gældende bestemmelse i  

 udlændingelovens § 9, stk. 8, jf. lovforslag nr.
L 152 af 28.  

 februar  

 2002 til lov om ændring af udlændingeloven og ægteskabsloven med flere love  

 (Afskaffelse af de facto-flygtningebegrebet, effektivisering af  

 asylsagsbehandlingen, skærpede betingelser for meddelelse af tidsubegrænset  

 opholdstilladelse og stramning af betingelserne for familiesammenføring  

 m.v.),  

 side 56, fremgår, at udlændingemyndighederne ved vurderingen af, om der er  

 tale  

 om et ægteskab eller samlivsforhold, som er indgået eller etableret efter  

 begge  

 parters ønske, vil kunne inddrage eventuelle oplysninger om tidligere  

 eksempler  

 på tvangsægteskaber i ægtefællernes nære familie.
 Ved den fremtidige administration af den foreslåede  

 bestemmelse i § 9, stk. 8, skal tidligere ægtefællesammenføringer  

 i familien tale for, at ægteskabet eller samlivsforholdet ikke anses for  

 indgået eller etableret efter begge parters eget ønske, uanset om den eller  

 de  

 tidligere ægtefællesammenføringer bevisligt er sket som led i  

 tvangsægteskaber eller ej.
 Udlændingemyndighederne skal således ved vurderingen af, om  

 ægteskabet eller samlivsforholdet er indgået eller etableret efter begge  

 parters eget ønske, inddrage oplysninger om tidligere ægtefællesammenføringer  

 i  

 familien, jf. herved lovforslagets almindelige bemærkninger, afsnit 3.
Udlændingemyndighederne skal alene inddrage oplysninger om  

 tidligere ægtefællesammenføringer, hvis der er tale om  

 ægtefællesammenføringer  

 i parternes nære familier.
Ved nær familie forstås i denne sammenhæng  

 forældre  

 og søskende.
 Udlændingemyndighederne skal lægge parternes egne  

 oplysninger om tidligere ægtefællesammenføringer i familien til grund,  

 medmindre der er anledning til at betvivle disse.
 Ægtefællerne eller samleverne skal således i forbindelse  

 med ansøgningen om ægtefællesammenføring oplyse, hvorvidt der tidligere i  

 deres  

 nære familier er sket ægtefællesammenføringer til Danmark.
 Oplyser ægtefællerne eller samleverne over for  

 udlændingemyndighederne, at der ikke tidligere er sket  

 ægtefællesammenføringer  

 til Danmark i deres nære familier, og foreligger der for  

 udlændingemyndighederne ikke omstændigheder, som giver anledning til at  

 betvivle dette, lægger udlændingemyndighederne parternes oplysninger til  

 grund  

 ved behandlingen af ansøgningen.
Foreligger der for udlændingemyndighederne oplysninger, der  

 peger i retning af, at der tidligere er sket ægtefællesammenføring til  

 Danmark  

 i en af eller begge ægtefællernes eller samlevernes nære familier, skal  

 udlændingemyndighederne foretage en nærmere undersøgelse heraf.
Der kan  

 f.eks.  

 være tale om oplysninger fra parterne selv om tidligere tilfælde af  

 ægtefællesammenføring i parternes familier eller oplysninger herom fra andre,  

 herunder parternes familiemedlemmer.
Undersøgelsen sker ved, at begge ægtefæller eller samlevere  

 anmodes om hver især at udfylde et stamtræ med oplysninger om navn, fødedato  

 og  

 civilstand vedrørende de pågældendes familier.
De udfyldte stamtræer vil  

 herefter kunne sammenholdes med udlændingemyndighedernes oplysninger om de  

 pågældende personer og deres eventuelle ægtefællesammenføringsforhold.
Tidligere ægtefællesammenføringer i familien indebærer ikke  

 i sig selv, at et ægteskab må anses for indgået mod eget ønske.
Tidligere  

 ægtefællesammenføringer til Danmark i ægtefællernes eller samlevernes nære  

 familie  

 er imidlertid et moment, der taler for, at ægteskabet eller samlivsforholdet  

 ikke er indgået eller etableret efter begge parters eget ønske.
Oplysningerne  

 om tidligere ægtefællesammenføringer skal sammen med samtlige andre  

 foreliggende oplysninger i sagen inddrages i udlændingemyndighedernes  

 vurdering  

 af, hvorvidt det må anses for tvivlsomt, om ægteskabet er indgået eller  

 samlivsforholdet er etableret efter begge parters eget ønske.
 I den samlede vurdering kan det tillige indgå, om der  

 foreligger oplysninger fra ægtefællerne eller samleverne om, at der tidligere  

 er sket ægtefællesammenføring i deres nære familier til andre lande end  

 Danmark.
 Efter den foreslåede bestemmelse i  

  

 § 9, stk. 8, 2. pkt.,  

  

 anses det, medmindre særlige grunde  

 taler derimod, for tvivlsomt, om ægteskabet er indgået eller samlivsforholdet  

 er etableret efter begge parters eget ønske, såfremt et ægteskab er indgået  

 eller et samlivsforhold er etableret mellem nærtbeslægtede eller i øvrigt  

 nærmere beslægtede.
 Det foreslås, at gruppen af personer, der i relation til  

 § 9, stk. 8, 2. pkt., skal anses som nærtbeslægtede eller i øvrigt  

 nærmere beslægtede, omfatter slægtninge i ægtefællernes eller samlevernes  

 bedsteforældres ret op- og nedstigende linje og bedsteforældres søskendes ret  

 op- og nedstigende linje.
 Gruppen omfatter bl.a. bedsteforældrenes børn (onkler og  

 tanter), bedsteforældrenes børnebørn (fætre og kusiner) og bedsteforældrenes  

 oldebørn (fætres og kusiners børn). Gruppen omfatter endvidere bl.a.  

 bedsteforældrenes søskendes børn (forældres fætre og kusiner) og  

 bedsteforældrenes søskendes børnebørn (forældres fætres og kusiners børn  

 (næstsøskendebørn)).
Er ægteskabet eller samlivsforholdet indgået eller  

 etableret mellem en fætter og kusine eller i øvrigt med slægtninge i de  

 pågældendes bedsteforældres ret op- og nedstigende linje, vil der således  

 være  

 en formodning for, at ægteskabet eller samlivsforholdet ikke er indgået eller  

 etableret efter begge parters eget ønske.
Tilsvarende gælder, hvis ægteskabet  

 eller samlivsforholdet er indgået eller etableret mellem næstsøskendebørn  

 eller  

 i øvrigt med slægtninge i de pågældendes bedsteforældres søskendes ret op- og  

 nedstigende linje.
 For så vidt angår ægteskab med egne slægtninge i ret op- og  

 nedstigende linje (ægteskab mellem børn, forældre, bedsteforældre m.v.)  

 bemærkes, at et sådant ægteskab ikke må indgås og vil blive omstødt, hvis det  

 alligevel indgås, jf. lovbekendtgørelse nr. 147 af 9. marts 1999 om ægteskabs  

 indgåelse og opløsning.  

 Der vil  

 derfor aldrig kunne gives tilladelse til ægtefællesammenføring i sådanne  

 tilfælde.
 Det foreslås endvidere, at stedforældre og deres slægtninge  

 i ret op- og nedstigende linje anses som nærtbeslægtede i relation til  

 § 9, stk. 8, 2. pkt.
 Adoptivbørn foreslås sidestillet med biologiske børn, og  

 halvsøskende foreslås sidestillet med helsøskende.
Ved vurderingen af, om ægtefællerne eller samleverne er  

 nærtbeslægtede eller i øvrigt nærmere beslægtede, skal  

 udlændingemyndighederne  

 først og fremmest lægge parternes egne oplysninger til grund.
Parterne skal  

 således i forbindelse med ansøgningen om ægtefællesammenføring hver især  

 oplyse, hvorvidt de er beslægtede og i givet fald, hvordan de er beslægtede.  

 Oplyser begge ægtefæller eller samlevere i den forbindelse, at de ikke er  

 beslægtede, skal de pågældende underskrive en tro- og loveerklæring herom.
 Foreligger der i en sådan situation ikke omstændigheder,  

 som for udlændingemyndighederne peger i retning af, at de pågældende er  

 nærtbeslægtede eller i øvrigt nærmere beslægtede, foretager  

 udlændingemyndighederne  

 normalt ikke yderligere i relation til undersøgelse heraf.
 Meddeles ansøgeren herefter opholdstilladelse, og viser det  

 sig efterfølgende, at en af eller begge ægtefællerne eller samleverne har  

 afgivet urigtige oplysninger om slægtskabet, kan opholdstilladelsen efter  

 omstændighederne inddrages som følge af svig, jf. udlændingelovens § 19,  

 stk. 2, nr. 1. Dette vil parterne blive informeret om i forbindelse med  

 ansøgningen om ægtefællesammenføring.
Peger sagens omstændigheder derimod i retning af, at der kan  

 være tale om et ægteskab eller samlivsforhold mellem nærtbeslægtede eller i  

 øvrigt nærmere beslægtede, skal udlændingemyndighederne foretage en nærmere  

 undersøgelse heraf.
Sådanne omstændigheder kan f.eks. være oplysninger fra  

 parterne selv om de pågældendes familier eller oplysninger fra andre   

 herunder  

 parternes familiemedlemmer  om slægtskabsforholdet.
Undersøgelsen sker i første omgang ved, at begge ægtefæller  

 eller samlevere anmodes om hver især at udfylde et stamtræ med oplysninger om  

 navn, fødedato, civilstand m.v. vedrørende de pågældendes familier.
De  

 udfyldte  

 stamtræer vil herefter blive sammenlignet.
Udlændingemyndighederne vil  

 endvidere kunne anmode danske repræsentationer i ansøgerens hjemland om at  

 søge  

 ansøgerens og evt. den herboendes familieforhold nærmere belyst, herunder ved  

 at rette henvendelse til offentlige myndigheder i det pågældende land.
 Ønsker ægtefællerne eller samleverne ikke at medvirke til  

 disse nærmere undersøgelser af slægtskabet, vil dette kunne tillægges  

 processuel skadesvirkning.
Oplyser ægtefællerne eller samleverne, at de er  

 nærtbeslægtede eller i øvrigt nærmere beslægtede, eller fremgår det i øvrigt  

 af  

 sagens omstændigheder eller foretagne undersøgelser, at der er tale om et  

 ægteskab eller samlivsforhold mellem nærtbeslægtede eller i øvrigt nærmere  

 beslægtede, er der  som nævnt ovenfor  en formodning for, at der  

 er tale om  

 et ægteskab eller et samlivsforhold, der ikke er indgået eller etableret  

 efter  

 begge parters eget ønske.
På den baggrund skal udlændingemyndighederne som  

 udgangspunkt meddele afslag på ansøgningen om ægtefællesammenføring, fordi  

 ægteskabet eller samlivsforholdet ikke kan anses for indgået efter begge  

 parters eget ønske, jf. den foreslåede bestemmelse i § 9, stk. 8,  

 1.  

 pkt.
 Kan ægtefællerne eller samleverne imidlertid godtgøre, at  

 ægteskabet eller samlivsforholdet er indgået eller etableret efter eget  

 ønske,  

 anses betingelsen i udlændingelovens § 9, stk. 8, for opfyldt, og  

 der  

 kan ikke af denne grund meddeles afslag på ægtefællesammenføring.
Det kan f.eks. ske ved, at det godtgøres, at parret   

 udover det, der følger af selve slægtskabsforholdet  har haft et  

 længerevarende og indgående bekendtskab forud for ægteskabets indgåelse eller  

 samlivsforholdets etablering, at parret egenhændigt har planlagt deres  

 bryllup,  

 eller at parret har samlevet forud for indgåelsen af ægteskabet.
Det kan  

 endvidere være tilfældet, hvis parterne ikke var bekendt med deres  

 slægtskabsforhold forud for ægteskabets indgåelse eller samlivsforholdets  

 etablering.
Der vil  som hidtil  helt undtagelsesvist kunne være  

 ganske særlige grunde, der afgørende taler for, at der må meddeles  

 opholdstilladelse på grundlag af et ægteskab eller samlivsforhold, selv om  

 det  

 må anses for tvivlsomt, om ægteskabet eller samlivsforholdet er indgået eller  

 etableret efter begge parters eget ønske.
Det vil f.eks. kunne være  

 tilfældet,  

 hvis der er forløbet mange år siden indgåelsen af et ægteskab, og parterne  

 siden har samlevet, og det nu må lægges til grund, at begge parter ønsker at  

 fortsætte samlivet.
Dette gælder både i tilfælde, hvor der ikke er tale om et  

 ægteskab eller et samlivsforhold mellem nærtbeslægtede eller i øvrigt nærmere  

 beslægtede, og i tilfælde, hvor der er tale om et ægteskab eller et  

 samlivsforhold mellem nærtbeslægtede eller i øvrigt nærmere beslægtede.
Til § 2 Det foreslås i  

  

 § 2,  

 stk. 1,  

  

 at loven træder i kraft den 1. januar 2004.
 Den ved lovforslagets § 1, nr. 1, foreslåede ændring  

 af udlændingelovens § 9, stk. 7, finder anvendelse fra og med den  

 1.  

 januar 2004, uanset om udlændingen har indgivet ansøgning om  

 opholdstilladelse  

 inden denne dato.
 Det bemærkes i den forbindelse, at ændringen alene  

 indebærer en lempelse af tilknytningskravet for en bestemt gruppe af  

 personer.  

 På den baggrund er sagsbehandlingen vedrørende sager, som åbenbart vil være  

 omfattet af den foreslåede lempelse, sat i bero fra den 18. september 2003,  

 hvor der blev indgået en bindende politisk aftale om lempelse af  

 tilknytningskravet, som et flertal i Folketinget står bag.
Det betyder, at sager om ægtefællesammenføring, hvor den  

 herboende person, der ønsker en udenlandsk ægtefælle eller samlever  

 ægtefællesammenført til Danmark (referencen), har haft dansk indfødsret i 28  

 år, og hvor tilknytningskravet i den gældende bestemmelse i udlændingelovens  

 § 9, stk. 7, er den eneste betingelse for ægtefællesammenføring,  

 som  

 ikke er opfyldt, er berostillet i perioden fra den 18. september 2003 til  

 lovens ikrafttræden den 1. januar 2004. Tilsvarende vil gælde sager, hvor det  

 er åbenbart, at referencen opfylder kravet om 28 års uafbrudt ophold her i  

 landet fra barnsben som betingelse for, at der kan gøres undtagelse fra  

 tilknytningskravet.
Når den foreslåede bestemmelse i udlændingelovens  

 § 9,  

 stk. 7, træder i kraft den 1. januar 2004, vil ansøgerne i de  

 berostillede  

 sager, hvor den herboende opfylder betingelserne for at blive fritaget for  

 opfyldelse af tilknytningskravet, blive meddelt opholdstilladelse, såfremt de  

 øvrige betingelser herfor fortsat er opfyldt.
Det foreslås i  

  

 § 2,  

 stk. 2, 1. pkt.,  

  

 at den foreslåede affattelse af udlændingelovens  

 § 9, stk. 8, jf. lovforslagets § 1, nr. 2, ikke finder  

 anvendelse for udlændinge, der inden lovens ikrafttræden har indgivet  

 ansøgning  

 om opholdstilladelse.
For sådanne udlændinge finder den hidtil gældende  

 bestemmelse i udlændingelovens § 9, stk. 8, anvendelse, jf.  

  

 § 2, stk. 2, 2. pkt.
 Den foreslåede bestemmelse indebærer, at ansøgninger om  

 ægtefællesammenføring, der indgives inden den 1. januar 2004, behandles efter  

 den hidtil gældende bestemmelse i udlændingelovens § 9, stk. 8.
Til § 3 Bestemmelsen vedrører lovens ikrafttræden for Færøerne og  

 Grønland.
Bilag 1 Lovforslaget sammenholdt med gældende lov Gældende formulering Lovforslaget § 1 I det følgende gengives de relevante dele af de relevante  

 gældende bestemmelser i udlændingeloven, jf. lovbekendtgørelse nr. 685 af 24.  

 juli 2003:
 I udlændingeloven, jf. lovbekendtgørelse nr. 685 af 24.  

 juli 2003, foretages følgende ændringer:
§ 9.  

  

 - - - Stk. 1-6.  

  

 - - - Stk. 7.  

  

 Opholdstilladelse efter stk. 1, nr. 1, kan, medmindre ganske særlige grunde  

 taler derimod, kun gives, såfremt ægtefællernes eller samlevernes samlede  

 tilknytning til Danmark er større end ægtefællernes eller samlevernes samlede  

 tilknytning til et andet land.
 1.  

  

 I  

  

 § 9, stk. 7,  

  

 ændres »stk. 1,  

 nr. 1« til: »stk. 1, nr. 1, litra a, når den herboende person ikke har haft  

 dansk indfødsret i 28 år, og efter stk. 1, nr. 1, litra b-d«.
 2.  


  

 § 9, stk. 8,  

  

 affattes således:
 Stk. 8.  

  

 Opholdstilladelse efter stk. 1, nr. 1, kan ikke, medmindre ganske særlige  

 grunde afgørende taler derfor, gives, såfremt det må anses for tvivlsomt, om  

 ægteskabet er indgået eller samlivsforholdet er etableret efter begge parters  


  

 ønske.
Stk. 9-18. - - - »  

 Stk. 8.  

  

 Opholdstilladelse  

 efter stk. 1, nr. 1, kan ikke, medmindre ganske særlige grunde afgørende  

 taler derfor, gives, såfremt det må anses for tvivlsomt, om ægteskabet er  

 indgået eller samlivsforholdet er etableret efter begge parters  


  

 eget ønske.
Er ægteskabet indgået  

 eller er samlivsforholdet etableret mellem nærtbeslægtede eller i øvrigt  

 nærmere beslægtede, anses det, medmindre særlige grunde taler derimod, for  

 tvivlsomt, om ægteskabet er indgået eller samlivsforholdet er etableret efter  

 begge parters eget ønske.« Bilag 2 Spalte- og sidehenvisninger til Folketingstidende  

 vedrørende behandlingen i Folketinget af den oprindelige udlændingelov og  

 senere relevante ændringslove Lov nr. 226 af 8.  

 juni 1983 (Udlændingeloven) (Lovforslag nr.
L 105 af 20. januar 1983) Skriftlig fremsættelse den 20. januar 1983:
Folketingstidende 1982/83 FF sp. 4502 Lovforslaget som fremsat:
Folketingstidende 1982/83 Tillæg A sp. 2027 1. behandling den 2. februar 1983:
Folketingstidende 1982/83 FF sp. 5316 Betænkning afgivet den 27. maj 1983:
Folketingstidende 1982/83 Tillæg B sp. 1935 1. del af 2. behandling den 30. maj 1983:
Folketingstidende 1982/83 FF sp. 12152 Tilføjelse til betænkning den 31. maj 1983:
Folketingstidende 1982/83 Tillæg B sp. 2775 2. del af 2. behandling den 2. juni 1983:
Folketingstidende 1982/83 FF sp. 12587 Tillægsbetænkning afgivet den 2. juni 1983:
Folketingstidende 1982/83 Tillæg B sp. 2845 3. behandling den 3. juni 1983:
Folketingstidende 1982/83 FF sp. 12847 Lovforslaget som vedtaget:
Folketingstidende 1982/83 Tillæg C sp. 609 Lov nr. 473 af 1.  

 juli 1998 om ændring af udlændingeloven og straffeloven (Tidsubegrænset  

 opholdstilladelse, asyl, familiesammenføring og udvisning m.v.) (Lovforslag  

 nr.
L 59 af 16. april 1998) Skriftlig fremsættelse den 16. april 1998:
Folketingstidende 1997/98 Tillæg A s. 1648 Lovforslaget som fremsat:
Folketingstidende 1997/98 Tillæg A s. 1554 1. behandling den 30. april 1998:
Folketingstidende 1997/98 FF s. 977 Betænkning afgivet den 23. juni 1998:
Folketingstidende 1997/98 Tillæg B s. 610 2. behandling den 25. juni 1998:
Folketingstidende 1997/98 FF s. 2420 Tillægsbetænkning afgivet den 25. juni 1998:
Folketingstidende 1997/98 Tillæg B s. 728 3. behandling den 26. juni 1998:
Folketingstidende 1997/98 FF s. 2566 Lovforslaget som vedtaget:
Folketingstidende 1997/98 Tillæg C s. 503 Lov nr. 424 af 31.  

 maj 2000 om ændring af udlændingeloven med flere love (Krav om egen bolig ved  

 familiesammenføring, tilknytningskrav ved ægtefællesammenføring og indsats  

 mod ægteskaber, der ikke beror på parternes egen fri vilje) (Lovforslag nr.
L  

 208 af 29. februar 2000) Skriftlig fremsættelse den 29. februar 2000:
Folketingstidende 1999/2000 Tillæg A s. 5831 Lovforslaget som fremsat:
Folketingstidende 1999/2000 Tillæg A s. 5808 1. behandling den 16. marts 2000:
Folketingstidende 1999/2000 FF s. 5162 Betænkning afgivet den 9. maj 2000:
Folketingstidende 1999/2000 Tillæg B s. 754 2. behandling den 16. maj 2000:
Folketingstidende 1999/2000 FF s. 8003 3. behandling den 18. maj 2000:
Folketingstidende 1999/2000 FF s. 8201 Lovforslaget som vedtaget:
Folketingstidende 1999/2000 Tillæg C s. 741 Lov nr. 365 af 6.  

 juni 2002 om ændring af udlændingeloven og ægteskabsloven med flere love  

 (Afskaffelse af de facto-flygtningebegrebet, effektivisering af  

 asylsagsbehandlingen, skærpede betingelser for meddelelse af tidsubegrænset  

 opholdstilladelse og stramning af betingelserne for familiesammenføring m.v.)  

 (Lovforslag nr.
L 152 af 28. februar 2002) Skriftlig fremsættelse den 28. februar 2002:
Folketingstidende 2001/2002 Tillæg A s. 4091 Lovforslaget som fremsat:
Folketingstidende 2001/2002 Tillæg A s. 3952 1. behandling den 21. marts 2002:
Folketingstidende 2001/2002 FF s. 3885 Betænkning afgivet den 17. maj 2002:
Folketingstidende 2001/2002 Tillæg B s. 1389 2. behandling den 23. maj 2002:
Folketingstidende 2001/2002 FF s. 7049 Tillægsbetænkning afgivet den 28. maj 2002:
Folketingstidende 2001/2002 Tillæg B s. 1616 1. del af 3. behandling den 30. maj 2002:
Folketingstidende 2001/2002 FF s. 7575 2. del af 3. behandling den 31. maj 2002:
Folketingstidende 2001/2002 FF s. 7774 Lovforslaget som vedtaget:
