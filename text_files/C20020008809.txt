Cirkulære om dekoncentreret  

 sagsudlægning - inddrivelse af  

 restancer for det offentlige1) Efter § 6, stk. 3 i bekendtgørelse nr. 520 af 25. juni  

 2002 (sagsudlægning) kan direktøren for Told- og Skattestyrelsen  

 i tilfælde, hvor kompetencen i 1. instans ligger hos de regionale told-  

 og skattemyndigheder, bemyndige en enkelt eller enkelte regionale told- og  

 skattemyndigheder til at træffe afgørelse i 1. instans i sager  

 på et bestemt sagsområde.
 Direktøren for Told- og Skattestyrelsen har med virkning fra 1.  

 september 2002 bemyndiget ToldSkat København til at træffe  

 afgørelse i 1. instans vedrørende inddrivelse af restancer for  

 det offentlige, som nævnt i skrivelse af 28. juni 1991 om samling af  

 restanceinddrivelse og finansforvaltning i Hypotekbanken (i Retsinformation  

 nr. 12225) og cirkulæreskrivelse nr. 198 af 15. december 1999 om  

 inddrivelse af statslige restancer i Finansstyrelsen.
 ToldSkat Københavns afgørelse kan påklages til Told-  

 og Skattestyrelsen, jf. sagsudlægningsbekendtgørelsen  

 § 22.
 Cirkulæret træder i kraft den 15. september 2002.
Told- og Skattestyrelsen, den 3. september  

 2002 Ole Kjær /Michael Bjørn Hansen 1)   I Told- og Skattestyrelsens interne  

 nummerrække har cirkulæret nr. 2002-25.
