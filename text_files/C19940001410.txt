 Trafikministeriet skal hermed meddele, at alt materiale til skriftlige  

 teoriprøver i forbindelse med køreprøver er strengt fortroligt.
 På denne baggrund skal Trafikministeriet foreslå følgende procedure i  

 forbindelse med opbevaring af materiale til disse prøver:
 Alle diasserier, lydbånd, koncepter med spørgsmål og svar og rettemasker  

 opbevares under lås på tjenestestedet, således at ingen uvedkommende  

 har adgang dertil.
I de situationer, hvor der til teoriprøver anvendes lokaler fælles med  

 kørelærere, opbevares prøvematerialet under ingen omstændigheder ved  

 prøvestedet.
Ved hver prøve medbringer den prøvesagkyndige i disse tilfælde  

 det nødvendige materiale fra tjenestestedet.
Efter endt brug anbringes  

 materialet straks under lås på tjenestestedet.
Afkrydsningsskemaet rettes ikke under overværelse af eleverne, da  

 seriebetegnelsen fremgår af rettemasken.
Ved en eventuel gennemgang af prøven  

 med eleven forevises rettemasken heller ikke for eleverne, idet udlevering af  

 bedømmelsesskemaet anses for tilstrækkelig evaluering.
 Prøvematerialet må ikke fremvises for kørelærerne eller andre der i  

 denne forbindelse må betragtes som værende uvedkommende personer.
