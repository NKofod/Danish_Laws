Skattefri fusion uden forudgående tilladelse Rådgiver har på vegne af selskaberne A A/S og B  

 A/S anmodet om tilladelse efter fusionsskattelovens § 4, stk. 1, til  

 skattefri  

 fusion.
 Fusionen ønskes gennemført pr. 1. maj 2007 med  

 tilbagevirkende kraft, således at den har virkning pr. 1. januar 2007.
 Med henvisning til Lov nr. 343 af 18. april 2007  

 om ændring af selskabsskatteloven, aktieavancebeskatningsloven,  

 fusionsskatteloven og andre skattelove (Skattefri omstrukturering af  

 selskaber  

 og justering af sambeskatningsreglerne m.v.) afviste SKAT ansøgningen, da der  

 ikke er lovhjemmel til at tillade skattefri fusion.
 Det fremgår således af lovændringens § 3, nr. 1,  

 at fusionsskattelovens § 3 og § 4 ophæves med virkning for fusioner med  

 fusionsdato den 1. januar 2007 eller senere, jf. samme lovs § 16, stk. 8.
 Det betyder, at der i ingen tilfælde stilles  

 krav om tilladelse til en skattefri fusion.
 Under henvisning til fusionsskattelovens § 6  

 henledte SKAT opmærksomheden på, at genpart af de heri omtalte dokumenter  

 vedrørende  

 fusionen skal indsendes i et eksemplar til SKAT senest 1 måned efter den dag,  

 hvor fusionen er vedtaget i de fusionerede selskaber.
 Indsendes de endelige dokumenter ikke inden  

 nævnte frist til SKAT, må en foretagen fusion anses som skattepligtig.
 Endelig blev der givet klagevejledning til  

 Landsskatteretten med henvisning til skatteforvaltningslovens kapitel 16.
