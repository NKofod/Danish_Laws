 Vejledningen angiver retningslinier for, hvordan firmaerne skal  

 forholde sig for at få udstedt sundhedscertifikat for frøpartier til eksport,  

 samt retningslinier for, hvilke betingelser der i forbindelse hermed stilles  

 til parti- og avlskontrol.
 I landbrugsministeriets bekendtgørelse nr. 135 af 15. april 1980 om  

 indførsel og udførsel af planter m.m. (bilag 1a) er fastsat, at  

 statsfrøkontrollen skal udøve den i forbindelse med udførsel af frø til udsæd  

 omtalte kontrol, og at statsfrøkontrollen skal fastsætte nærmere regler til  

 gennemførelse af denne.
Dette cirkulære indeholder de af statsfrøkontrollen fastsatte og af  

 landbrugsministeriet godkendte regler.
Cirkulæret erstatter  

 statsfrøkontrollens cirkulærer 501-78 og 521-79.
1. Udstedelse af sundhedscertifikat 1.1. Rekvirering af certifikat Den eksportør, der ønsker at eksportere frø til lande, der som betingelse  

 for indførsel kræver et plantesundhedscertifikat på varen, skal på en særlig  

 blanket rekvirere certifikatudstedelse hos statsfrøkontrollen (bilag 2).  

 Rekvirenten udfylder blanketten og returnerer den til statsfrøkontrollen.
På  

 blanketten skal bl.a. oplyses frøets latinske artsnavn, avlsland og det land,  

 hvortil partiet skal eksporteres.
Såfremt importøren kræver særlige  

 sundhedskrav opfyldt som betingelse for import, skal disse også oplyses på  

 anmeldelsen.
1.2 Indsendelse af partiprøve Såfremt der stilles krav om frihed for specielle skadegørere, som  

 forekommer i avlslandet, vil det i reglen være nødvendigt at foretage en  

 laboratorieundersøgelse.
Rekvirenten skal da drage omsorg for, at  

 statsfrøkontrollen modtager en prøve af det til eksport beregnede parti.  

 Prøven skal være udtaget i overensstemmelse med statsfrøkontrollens regler  

 for prøvetagning og være ledsaget af en prøveanmeldelse.
Blanketter hertil  

 fås hos statsfrøkontrollen.
Hvis frøpartiet er prøvetaget og forseglet af  

 statsfrøkontrollen, skal den i forbindelse hermed udtagne prøve danne  

 grundlag for laboratorieundersøgelsen.
Partier, der ikke ønskes forseglet af  

 statsfrøkontrollen, kan prøvetages af firmaet.
Såvel den udtagne prøve som  

 prøveanmeldelsen skal mærkes således, at prøven og partiet uden  

 vanskeligheder kan identificeres, og prøven skal kunne sammenholdes med foran  

 nævnte anmeldelse af partiet til certifikatudstedelse.
For frøpartier, der  

 eksporteres i delpartier, kan den oprindelige partiprøve danne grundlag for  

 laboratorieundersøgelserne.
1.3 Laboratorieundersøgelser De nødvendige sygdomsundersøgelser udføres i laboratoriet under anvendelse  

 af metoder beskrevet i statsfrøkontrollens analyseregler eller af andre  

 anerkendte metoder, der er egnet til påvisning af eventuelle forekomster af  

 de aktuelle skadegørere.
1.4 Avlskontrol For frø, der ønskes eksporteret til lande, der stiller krav om, at frøet  

 er avlskontrolleret, kræves, at avlskontrollen er gennemført af  

 statsfrøkontrollen eller anden af statsfrøkontrollen til dette formål  

 godkendt institution.
1.5 Normer Såfremt statsfrøkontrollen er bekendt med, at modtagerlandet har andre  

 importbestemmelser vedrørende skadegørere end dem, der er opgivet af  

 rekvirenten, forbeholder mig sig ret til at nægte udstedelse af certifikat,  

 såfremt undersøgelserne har vist, at importlandets bestemmelser ikke er  

 opfyldt.
1.6 Certifikatudstedelse Såfremt de nødvendige betingelser er opfyldt, udstedes  

 sundhedscertifikatet med fire kopier.
I modsat fald meddeles firmaet, hvilke  

 betingelser der ikke er opfyldt.
2. Avlskontrol i Danmark 2.1 Almindelige bestemmelser Til avlskontrol kan anmeldes frøavlsarealer af arter af have- og  

 landbrugsplanter.
Anmeldelsen, der skal ske inden 15. maj i det pågældende år, sker på  

 særlige blanketter (se bilag 3), som rekvireres hos statsfrøkontrollen.
På  

 anmeldelsen skal anføres firmaets og avlerens navn, gårdnavn og adresse samt  

 markens beliggenhed og størrelse i ha.
Desuden skal anføres arts- og  

 sortsnavn samt udlægspartiets referencenummer og/eller mærke.
Endelig skal  

 anmeldelsen indeholde oplysninger om, hvorvidt afgrøden skal inspiceres for  

 bestemte sygdomme.
Hver anmeldelse må kun omfatte 1 avler, 1 art, 1 sort og 1  

 generation.
2.2. Markbesigtigelse Besigtigelsen skal gennemføres på det tidspunkt, hvor såvel bestandens som  

 eventuelle sygdommes udvikling muliggør den mest effektive inspektion.
Om  

 nødvendigt gennemføres flere inspektioner.
Hvis rekvirenten har anmodet om besigtigelse for nærmere angivne sygdomme,  

 foretages en speciel undersøgelse for forekomst af disse.
Denne undersøgelse  

 skal omfatte mindst 10 x 100 planter.
2.3 Meddelelse af resultatet af avlskontrollen Når avlskontrollen er gennemført, meddeler statsfrøkontrollen firmaet  

 resultatet af undersøgelsen på en kopi af rekvirentens anmeldelse af  

 avlskontrollen.
3. Avlskontrol i udlandet Såfremt et firma ønsker gennemført avlskontrol af partier udsået i  

 udlandet, skal firmaet anmode det pågældende lands officielle  

 plantesundhedsmyndigheder om at få foretaget en sådan avlskontrol.  

 Statsfrøkontrollen er i denne forbindelse altid villig til at drøfte  

 eventuelle tvivlsspørgsmål vedrørende avlskontrollens gennemførelse med de  

 pågældende udenlandske kontrolmyndigheder.
4. Betaling Betaling for avlskontrol, prøvetagning, laboratorieundersøgelse og  

 certifikatudstedelse sker i overensstemmelse med statsfrøkontrollens  

 betalingsreglement.
Betaling for avlskontrol i et andet land foretaget af  

 dette lands plantesundhedsmyndighed er statsfrøkontrollen uvedkommende.
