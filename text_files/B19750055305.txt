 Bekendtgørelse om anløb af ammoniakhavnen ved Lyngs Odde.
 I medfør af § 5, stk. 4, i lov om skibsfartens betryggelse, jfr.  

 lovbekendtgørelse nr. 309 af 3. august 1965, fastsættes efter samråd med  

 forsvarsministeriet og ministeriet for offentlige arbejder herved følgende  

 regler for anløb af ammoniakhavnen ved Lyngs Odde.
 § 1.  Skibe over 500 registertons brutto må kun anløbe  

 eller afgå fra ammoniakhavnen med lods om bord.
§ 2.  For at formindske risikoen for påsejling og  

 beskadigelse af den ny Lillebæltsbros piller må ammoniakhavnen ikke anløbes  

 af skibe, hvis største længde overstiger 207 m.
Skibe, hvis største længde  

 overstiger 170 m, skal under ugunstige vind- og strømforhold efter  

 henstilling fra lodsen afstå fra at gå til eller fra kaj og afvente  

 gunstigere vind- og strømforhold.
 § 3.  Alle skibe, der skal anløbe ammoniakhavnen, skal  

 nøje efterkomme lodsens anvisninger, herunder anvisninger med hensyn til  

 antallet af assisterende slæbebåde, fortøjninger m.v.
 § 4.  Overtrædelse af denne bekendtgørelse straffes i  

 medfør af § 6, stk. 3, i lov om skibsfartens betryggelse med bøde.
 § 5.  Bekendtgørelsen træder i kraft ved  

 bekendtgørelsen i Lovtidende.
 Handelsministeriet, den 13. november  

 1975.
 Erling Jensen.
/T.
R.
Funder.
