Nr BTL 83 Betænkning over I.
Forslag til varemærkelov II.
Forslag til fællesmærkelov  

  

 Nr L 83 1990-91, 2. samling Afgivet af Erhvervsudvalget Afgivet: 19910425 Udvalget har behandlet lovforslagene i en række møder og har herunder stillet spørgsmål til industriministeren, som denne har besvaret skriftligt og i samråd.
 Industriministeren har anmodet udvalget om at optage følgende tekstbidrag  

 i betænkningen:
 Dansk deltagelse i de internationale varemærkeregistreringssystemer  

 vedrørende EF-varemærket, Madrid-Arrangementet og Madrid-Protokollen vil give  

 såvel mindre som store virksomheder mulighed for ved en enkelt ansøgning at  

 opnå beskyttelse af deres varemærker i udlandet.
En af konsekvenserne af dansk deltagelse er imidlertid også, at antallet  

 af varemærkeregistreringer, som omfatter Danmark, vil øges betydeligt.
I den  

 forbindelse er det derfor meget vigtigt, at også mindre danske virksomheder  

 sørger for at få deres varemærker registreret i Danmark.
 Patentdirektoratet kan, såfremt Danmark ratificerer Madrid-Arrangementet  

 eller -Protokollen, afvise internationale registreringers gyldighed i  

 Danmark, hvis varemærkerne kolliderer med varemærker, der er registreret i  

 Danmark.
 I henhold til EF-varemærkeforordningsforslaget er det ligeledes muligt  

 gennem Patentdirektoratet at forsvare varemærker mod EF-varemærker, som  

 ligger for tæt på danske varemærker.
 Ifølge forordningsforslaget kan Patentdirektoratet give meddelelse til  

 EF-varemærkemyndigheden om, at et ansøgt EF-varemærke kolliderer med et  

 varemærke, som er registreret i Danmark.
 Dette er ikke i sig selv en hindring for, at EF-varemærket kan  

 registreres; men Patentdirektoratet kan yderligere påtage sig at underrette  

 den danske varemærkeindehaver, således at han kan nå at nedlægge indsigelse  

 mod EF-varemærket, hvis dette ikke tages tilbage.
 Under behandlingen i Det Rådgivende Udvalg for Industriel Ejendomsret af  

 såvel Madrid-Arrangementet og -Protokollen som af forordningsforslaget har  

 erhvervslivet tillagt det afgørende betydning, at Patentdirektoratet påtager  

 sig disse opgaver, uanset at dette vil medføre en vis forhøjelse af  

 afgifterne for registrering og fornyelse af varemærker i Danmark.
Som led i den stadig stigende internationale konkurrence vil det være  

 vigtigt, at danske eksportvirksomheder tillige sørger for at sikre deres  

 varemærker i udlandet på et så tidligt tidspunkt som muligt gennem anmeldelse  

 som EF-varemærke eller ved international registrering i henhold til  

 Madrid-Arrangementet eller -Protokollen.
Dertil kommer naturligvis anmeldelse  

 i de relevante lande, som er uden for de internationale systemer.
Med hensyn til ansøgningssprog vil danske virksomheder kunne benytte  

 engelsk i henhold til Madrid-Protokollen.
Ifølge Madrid-Arrangementet skal  

 ansøgninger foreligge på fransk.
Som det fremgår af svaret på udvalgets  

 spørgsmål 5, er spørgsmålet om en dansk tilslutning til de pågældende  

 ordninger stadig under overvejelse.
Patentbureauer vil kunne bistå danske virksomheder ved indgivelse af  

 internationale ansøgninger.
Det vil også kunne tænkes, at Patentdirektoratet  

 tilbyder at foretage de nødvendige oversættelser som en betalt serviceydelse.
 De oplysninger, der i praksis kunne give vanskeligheder ved oversættelsen,  

 vil formentlig alene være angivelser af de varer eller tjenesteydelser, som  

 mærket ønskes registreret for.
 Hvis danske ansøgere benytter de internationale klassifikationer om varer  

 og tjenesteydelser, som foreligger på både engelsk og fransk og snart også i  

 en ajourført dansk udgave, vil korrekt oversættelse næppe give større  

 problemer.
 Indlevering af en ansøgning om international registrering fra en dansk  

 virksomhed skal ske gennem Patentdirektoratet, som naturligvis vil stå til  

 rådighed med vejledning.
Lovforslagets henvisning til EF-varemærker giver ikke anledning til  

 praktiske problemer, selv om EF-varemærker ikke eksisterer på lovens  

 ikrafttrædelsestidspunkt, men først kommer til eksistens senere.
Der henvises  

 nærmere herom til svaret på udvalgets spørgsmål nr. 12.
Af systematiske grunde er det hensigtsmæssigt at nævne EF-varemærket i  

 lovforslaget blandt de øvrige ældre varemærkerettigheder, som skal  

 respekteres, når et nyt varemærke anmeldes.
Såfremt EF-varemærker ikke  

 omtales i lovforslaget, vil det være nødvendigt med en lovændring kort tid  

 efter lovens ikrafttræden, når EF-varemærkeforordningen er vedtaget.
Det er i øvrigt ikke usædvanligt, at love tager højde for en kommende  

 EF-regulering, når den må forventes at være forestående.
Samtidig indebærer  

 henvisningen til EF-varemærker, at varemærkeforordningen kan iværksættes  

 omgående i henhold til forordningens ikrafttrædelsesbestemmelser.  

 Nødvendigheden af en forudgående ændring af den danske varemærkelov ville  

 eventuelt kunne forsinke forordningens iværksættelse i Danmark.
 Industriministeren har under udvalgsbehandlingen givet tilsagn om at holde  

 udvalget løbende orienteret om EF-forhandlingerne vedrørende forslaget til  

 EF-varemærkeforordning.
 Der er af industriministeren stillet ændringsforslag til det under I  

 anførte lovforslag, hvorom henvises til de ledsagende bemærkninger.
 Herefter indstiller udvalget det under I anførte lovforslag til  

vedtagelse med de stillede ændringsforslag og det under II anførte  

 lovforslag til vedtagelse uændret.
Ændringsforslag til I.
Forslag til varemærkelov Af industriministeren, tiltrådt af udvalget:
Til § 48 1) Paragraffen affattes således:
»§ 48. Industriministeren fastsætter nærmere bestemmelser om  

 ansøgning, om påberåbelse af fortrinsrettigheder, jf. §§ 18 og 19, om  

 registrering og udslettelse af varemærker og om EF-varemærkeansøgningers og  

 EF-varemærkers overgang til nationale ansøgninger.
Industriministeren  

 fastsætter endvidere nærmere bestemmelser om registrets indretning og  

 førelse, om offentliggørelse af registreringer m.v. og om gebyrerne for  

 indlevering og behandling af ansøgninger, for ekspeditioner, udskrifter m.v.  

 Industriministeren kan fastsætte nærmere regler til bestemmelse af, hvilke  

 dage der betragtes som lukkedage for Patentdirektoratet.« Til § 54 2) I stk. 1, nr. 2, ændres »registrering eller«  

 til: »registrering og«.
Bemærkninger Til nr. 1 Ændringsforslaget svarer til lovforslagets § 48 og den gældende lovs § 46.  

 Med ændringsforslaget gives der yderligere bemyndigelse til  

 industriministeren til at fastsætte nærmere bestemmelser om gennemførelse af  

 reglerne om EF-varemærkeansøgningers og EF-varemærkers overgang til nationale  

 ansøgninger, i det omfang EF-varemærkeforordningen, når den vedtages,  

 indeholder bestemmelser herom.
Til nr. 2 Ændringsforslaget har til formål at præcisere, at samtlige betingelser i §  

 54, stk. 1, skal være opfyldt for, at en international varemærkeregistrering  

 træder i stedet for en dansk.
 Bestemmelsen svarer til artikel 4 i Madrid-Protokollen.
