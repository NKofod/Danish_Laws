I henhold til § 79, stk. 2, i lov om arbejdsformidling og arbejdsløshedsforsikring m.v., jf. lovbekendtgørelse nr. 586 af 13.
august 1990, samt § 10, stk. 6, og § 11, stk. 8, i lov om arbejdstilbud til ledige, jf. lovbekendtgørelse nr. 122 af 24.
 februar 1989 fastsættes:
Forskud § 1.  Staten kan yde forskud til en  

 arbejdsløshedskasse, der ikke råder over tilstrækkelige midler til løbende at  

 afholde udgifterne til dagpenge, feriedagpenge, efterløn, uddannelsesydelse  

 og iværksætterydelse.
 Stk. 2.  Forskuddet kan ikke overstige  

 arbejdsløshedskassens behov for midler til betaling af de i stk. 1 nævnte  

 ydelser og kan højst svare til arbejdsløshedskassens nettoudbetalinger.
§ 2.  Betingelserne for, at der kan ydes forskud, er,  

 at § 3.  Postgiro rekvirerer på arbejdsløshedskassens  

 vegne forskudsmidlerne i Danmarks Nationalbank.
Rekvisitionen kan tidligst  

 ske dagen efter en udbetalingsperiodes udløb og tidligst 2 bankdage før  

 udbetalingen af dagpenge m.v. til medlemmerne.
 Stk. 2.  Direktøren for arbejdsløshedsforsikringen kan i  

 særlige tilfælde give tilladelse til, at der kan rekvireres forskud til  

 udbetaling af efterløn inden udbetalingsperiodens udløb.
§ 4.  Forskudsmidlerne skal placeres på særskilte  

 postgirokonti for henholdsvis dagpenge, feriedagpenge, efterløn,  

 uddannelsesydelse og iværksætterydelse.
Disse konti må ikke anvendes til  

 andre formål.
 Stk. 2.  Beløb, der skal tilbageholdes hos medlemmer med  

 henblik på viderebetaling til kommuner m.v., skal fra de i stk. 1 nævnte  

 postgirokonti overføres direkte til kreditor.
Refusion § 5.  En arbejdsløshedskasse, der ikke har ret til at  

 modtage forskud efter reglerne i §§ 1-4, kan fra staten få udbetalt refusion  

 af udgifter, som er dokumenteret afholdt til udbetaling af dagpenge m.v.  

 Refusionen kan udbetales som acontorefusion.
Stk. 2.  Arbejdsløshedskassen kan een gang om måneden  

 rekvirere refusionen via Direktoratet for Arbejdsløshedsforsikringen, som  

 foranlediger refusionen overført fra Danmarks Nationalbank til  

 arbejdsløshedskassens pengeinstitut.
Refusionsanmodningen vedrørende en måned  

 skal være direktoratet i hænde senest den 10. i den følgende måned og skal  

 være påtegnet af kassens statsautoriserede revisor.
 Stk. 3.  Refusionen kan højst svare til  

 arbejdsløshedskassens nettoudbetalinger.
 § 6.  En arbejdsløshedskasse, der i øvrigt opfylder  

 betingelserne for ret til forskud, kan fremsende anmodninger om  

 acontorefusion af EDB-behandlede manuelle udbetalinger til Postgiro sammen  

 med anmodninger om forskud, jf. § 3.
Stk. 2.  Anmodning om acontorefusion af dokumenterede  

 reguleringer og manuelle udbetalinger, der ikke er EDB-behandlede, kan  

 fremsendes til Postgiro een gang om måneden.
Refusionen for en måned kan  

 tidligst rekvireres den 10. i den følgende måned.
 § 7.  En arbejdsløshedskasse, der udbetaler dagpenge  

 som lån mod overdragelse af krav mod Lønmodtagernes Garantifond, jf.  

 arbejdsløshedsforsikringslovens § 57, stk. 2, kan fremsende anmodning om  

 refusion efter reglerne i § 6, stk. 1, hvis udbetalingerne er EDB-behandlede.
 Stk. 2.  Hvis udbetalingerne, jf. stk. 1, ikke er  

 EDB-behandlede, fremsendes anmodningen om refusion efter reglerne i § 6, stk.  

 2. Arbejdsløshedskasser, der udbetaler dagpenge for 2 uger ad gangen, kan dog  

 fremsende anmodning om refusion 2 gange om måneden.
 Stk. 3.  Refusionen for lånene kan højst svare til et  

 beløb, der svarer til dagpenge med fradrag for skat efter de gældende regler.  

 Arbejdsløshedskassen skal ikke afregne skat af lånene til Told- og  

 Skattestyrelsen.
Uretmæssig hævning af forskud § 8.  Hvis forskud eller refusion til udbetaling af  

 dagpenge m.v. er hævet uretmæssigt, tilskrives beløbet en rente på 11/2 pct.  

 pr. påbegyndt måned fra tidspunktet for hævningen, indtil tilbagebetaling til  

 staten har fundet sted.
 Stk. 2.  Hvis forskud hæves for tidligt, jf. § 3,  

 forrentes de for tidligt hævede beløb med 18 pct. p.a. indtil det retmæssige  

 hævetidspunkt, eller indtil tilbagebetaling til staten har fundet sted.
Kildeskat § 9.  Arbejdsløshedskassen skal afregne skat af  

 dagpenge m.v til Told- og Skattestyrelsen i henhold til kildeskattelovens  

 bestemmelser.
 Stk. 2.  Efter skriftlig anmodning fra  

 arbejdsløshedskassen til Danmarks Nationalbank overføres skatten på  

 forfaldsdagen fra Direktoratet for Arbejdsløshedsforsikringens konto i  

 Danmarks Nationalbank til Told- og Skattestyrelsens konto samme sted.
Sikkerhed § 10.  Arbejdsløshedskassen er ansvarlig for, at  

 udbetalingen af dagpenge m.v. administreres under fornøden hensyntagen til  

 sikkerheden i forbindelse med afleveringen af data til Postgiro.
 Stk. 2.  Arbejdsløshedskassen skal bemyndige mindst 2  

 personer til ved deres underskrift at stå inde for rigtigheden og ægtheden af  

 de datatransaktioner, der danner grundlag for Postgiros rekvisition af  

 forskud og acontorefusion på kassens vegne i Danmarks Nationalbank, samt til  

 via Danmarks Nationalbank at foranledige tilbageholdt kildeskat overført til  

 Told- og Skattestyrelsen.
Ikrafttræden § 11.  Bekendtgørelsen træder i kraft den 1. januar  

 1991. Samtidig ophæves Direktoratet for Arbejdsløshedsforsikringens  

 bekendtgørelse nr. 780 af 24. november 1986.
