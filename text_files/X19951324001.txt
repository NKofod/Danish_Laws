Ankenævnet opretholdt Fiskerikontrollens afgørelse, hvorefter et parti  

 spegesild på ca. 2150 kg er erklæret uegnet til menneskeføde og henvist til  

 destruktion eller lignende Onsdag den 15. marts 1995 afholdtes møde i Ankenævnet for Fiskerivarer til  

 behandling af en af Limfjords Fisk den 2. februar 1995 indgivet anke over en  

 af Fiskerikontrollen i Randers den 23. januar 1995 truffen afgørelse,  

 hvorefter et parti spegesild på ca. 2150 kg er erklæret uegnet til  

 menneskeføde og henvist til tilvirkning i destruktionsanstalt eller lignende,  

 jf. § 3, stk. 2, litra a, jf. stk. 3, jf. § 2, stk. 6, i lbk nr. 649 af 4.  

 august 1993 om kvalitetskontrol med fisk og fiskevarer.  AFGØRELSE Ankenævnet opretholdt Fiskerikontrollens afgørelse.
Sagsfremstilling m.v.
Fiskerikontrollen har bl.a. oplyst, at den overvejende del af det samlede  

 parti spegesild her 232 spande a 4 kg, 63 spande a 2 kg samt yderligere 300  

 kg opbevaret i kar henstod i virksomhedens produktionslokale, desuagtet at  

 varerne skal opbevares i kølerum.
Det kunne konstateres, at samtlige 4 kg's  

 spande ikke var påsat låg, samt at den i spandene værende fisk ikke var  

 fuldstændigt dækket af lage.
Fiskerikontrollen udtog den 18. januar 1995 to prøver til sensorisk  

 bedømmelse.
Ved bedømmelsen fandtes prøverne, at have en harsk lugt, et  

 gulligt udseende med en del blodudtrædninger.
Smagen fandtes at være harsk.
På baggrund af denne bedømmelse udtoges den 20. januar 1995 yderligere 12  

 prøver.
Ved den sensoriske bedømmelse fandtes disse imidlertid ikke at afvige  

 m.h.t. lugt og udseende.
I et enkelt tilfælde var smagen rådden.
 Limfjords Fisk har anket sagen med den begrundelse, at sildene ikke  

 afviger fra andre producenters produkter.
 Fiskerikontrollen havde udtaget repræsentative prøver til brug ved  

 ankesagens behandling.
 Ved sagens behandling var Fiskerikontrollen repræsenteret ved  

 fiskerikontrollør Martin Hansen.
 Limfjords Fisk var repræsenteret ved Peer Hammond.
