I.
Indledning Denne vejledning træder i stedet for Socialministeriets vejledning af 5.  

 marts 1987 om kontanthjælp efter bistandsloven og Socialministeriets  

 vejledning af 17. februar 1989 om ændring af vejledning om kontanthjælp efter  

 bistandsloven.
 Den nye vejledning er en følge af, at kontanthjælpen omlægges fra 1.  

 januar 1994.
 Den løbende kontanthjælp, som hidtil har været en skattefri, men  

 personfradragsreducerende ydelse, bestående af en grundydelse, et børnetillæg  

 og et boligtillæg, vil fremover komme til at bestå af:
 Udover omlægningen af ydelsen er der ikke ændret ved hovedprincipperne for  

 kontanthjælp.
 I den nye vejledning er endvidere indarbejdet konsekvenserne af de andre  

 lovændringer, der har været efter 17. februar 1989.
 Kontanthjælpsvejledningens systematik samt indhold, der ikke berøres af  

 lovændringerne, er i videst muligt omfang opretholdt i denne vejledning.
I afsnit II, pkt. 2 - 16, behandles reglerne om kontanthjælp til underhold  

 m.v.
I pkt. 6, 10, 11 og 13 beskrives de nye regler.
I pkt. 7 og 14 er  

 indarbejdet konsekvenserne for indtægtsfradrag og formue af omlægningen af  

 kontanthjælpen.
I de øvrige punkter under dette afsnit er kun foretaget  

 redaktionelle ændringer.
I afsnit III, pkt. 17 - 29, behandles reglerne om hjælp i særlige  

 tilfælde.
I pkt. 20 er gjort opmærksom på, at skatteforholdene efter  

 bruttoficering af kontanthjælpen kan have betydning for vurderingen af hjælp  

 til enkeltudgifter.
I pkt. 24 er gjort opmærksom på, at omlægningen af kontanthjælpen har  

 betydning for vurderingen af behovet for hjælp til udgifter vedrørende  

 samværsret.
Herudover er i dette afsnit alene foretaget redaktionelle  

 ændringer, bl.a. som følge af ændring af §§ 46 b og 46 c og indsættelse af §§  

 47 a og 48 a.
 I afsnit IV, pkt. 30, behandles reglerne om naturalhjælp.
 Afsnittet er omskrevet som følge af ændringerne i bistandsloven.
I afsnit V, pkt. 31, behandles reglerne om de skattemæssige virkninger af  

 kontanthjælp.
Afsnittet er omskrevet som følge af omlægningen af  

 kontanthjælpen.
Endelig er i et bilag medtaget eksempler på beregning af kontanthjælp  

 efter de nye regler.
Eksemplerne er konstrueret, så de i hovedtrækkene svarer  

 til de eksempler, der var medtaget i bilag til kontanthjælpsvejledningen fra  

 1987.
II.
Kontanthjælp til underhold m.v.
(lovens kapitel 9) 2. I hvilke situationer kan der ydes hjælp? Efter bistandslovens § 37, stk. 1, er det en betingelse for at yde  

 kontanthjælp, at der er sket sådanne ændringer i en persons forhold, at  

 pågældende er afskåret fra at skaffe det fornødne til sit eget eller  

 familiens underhold.
 Det er altså som hidtil en betingelse for at få kontanthjælp, at ansøgeren  

 har været ude for ændringer i sine forhold, d.v.s., at ansøgeren har været  

 ude for en såkaldt »social begivenhed«.
 Både uforudsete ændringer og ændringer af mere forudseelig karakter kan  

 berettige til kontanthjælp.
Støtte efter § 37 a kan ydes til personer, hvis økonomiske forhold er  

 særlig vanskelige på grund af høje boligudgifter eller stor forsørgerbyrde.  

 Støtten efter § 37 a kan ydes i forbindelse med udbetaling af kontanthjælp  

 efter § 37 eller særskilt, f.eks. som supplement til  

 bruttorevalideringsydelse eller dagpenge.
For ydelse af den særlige støtte  

 efter § 37 a gælder som for hjælp efter § 37, at der skal foreligge en  

 »social begivenhed«.
Som konsekvens af, at der skal være tale om ændringer i en persons  

 forhold, er der ikke adgang til at yde hjælp til personer, der har økonomiske  

 problemer, som f.eks. skyldes pågældendes ansættelse i lavtlønsområde eller,  

 at den pågældende har stigende udgifter.
At være under uddannelse er ikke en  

 »social begivenhed«.
Dette er udtrykkeligt fastslået i  

 bistandslovens § 40, stk. 3, 1. pkt.
Ifølge § 40, stk. 3, 2. pkt., kan  

 socialministeren fastsætte nærmere regler for, i hvilke særlige tilfælde der  

 kan ydes hjælp, uanset at kontanthjælpsmodtageren deltager i forskellige  

 uddannelsesaktiviteter.
Der henvises til Socialministeriets bekendtgørelse  

 herom. 3. Eksempler på ændringer i forhold, der kan berettige til  

 kontanthjælp Nedenfor nævnes en række eksempler på ændringer i forholdene, der vil  

 kunne berettige til kontanthjælp (opregningen er ikke udtømmende). a.
Sygdom Sygdom kan begrunde hjælp, ikke alene når ansøgeren selv er syg, men også  

 når pågældende er afskåret fra at passe sit arbejde på grund af sygdom hos et  

 familiemedlem, f.eks. et barn, der ikke kan blive passet på anden måde, eller  

 en alvorligt syg, der passes i det fælles hjem. b.
Graviditet og fødsel Graviditet (og fødsel) er en af de ændringer i en persons forhold, der kan  

 påvirke arbejds- og indtjeningsevnen.
Der kan derfor ydes kontanthjælp, i det  

 omfang der ikke ydes kompensation efter reglerne om barseldagpenge.
Det er  

 vigtigt, at der er mulighed for at yde hjælp til vanskeligt stillede gravide  

 kvinder, der, hvis de ikke får økonomisk hjælp, er særlig udsat for  

 komplikationer ved graviditeten, f.eks. for tidlig fødsel.
For unge gravide, der har passeret 12. svangerskabsuge, gælder en særlig  

 regel om kontanthjælpens størrelse, se under pkt. 6 c. c.
Svigtende  

 arbejdsmuligheder Der vil kunne ydes hjælp såvel i en situation, hvor en person på grund af  

 sine egne forhold, f.eks. sin helbredstilstand, bliver ude af stand til at  

 fortsætte med sin hidtidige beskæftigelse, som i tilfælde, hvor det er  

 beskæftigelsesforholdene, der er årsagen til, at arbejdsindtægten bortfalder.  

 Også en selvstændig erhvervsdrivende, hvis indtægtsmuligheder svigter på  

 grund af ændringer i egne forhold, f.eks. sygdom, vejrmæssige problemer, helt  

 eller delvis ophør af virksomheden m.v., kan få hjælp. d.
Strafafsoning Endvidere kan der ydes hjælp til familien, når en person er afskåret fra  

 sine sædvanlige indtjeningsmuligheder på grund af ophold i f.eks. en  

 kriminalforsorgsinstitution.
Om den indsattes stilling med hensyn til  

 kontanthjælp kan socialministeren efter bistandslovens § 37, stk. 4,  

 fastsætte nærmere regler.
Der henvises til Socialministeriets bekendtgørelse  

 herom. e. »Papirløst« samliv »Papirløst« samliv omfatter to personer, der bor sammen uden at  

 være gift eller at have indgået registreret partnerskab, selv om muligheden  

 foreligger.
Hvis de samlevende gennem længere tid har indrettet sig sådan, at  

 den ene har erhvervsindtægter, mens den anden udelukkende anvender sin  

 arbejdskraft i den fælles husholdning, vil ændringer i den udearbejdendes  

 arbejdsmuligheder og indtægtsforhold have en afledet virkning for den  

 hjemmearbejdende.
Pågældende kan ikke længere »tjene« det fornødne  

 til sit underhold gennem sit arbejde i den fælles husholdning, og hjælp efter  

 § 37 kan derfor ydes også til den hjemmearbejdende.
Hjælp ydes således i  

 dette tilfælde på grund af den pågældendes egne forhold, ikke som følge af en  

 retlig forsørgelsespligt hos den udearbejdende. f.
Ophør af samliv med  

 ægtefælle eller »papirløs« partner Såvel samlivsophør i ægtefællernes levende live - ved skilsmisse,  

 separation eller i øvrigt på grund af uoverensstemmelser - som ved den ene  

 ægtefælles død kan berettige til kontanthjælp.
Også ophævelse af samliv mellem andre end ægtefæller kan undertiden give  

 baggrund for ydelse af kontanthjælp, nemlig for den, der har anvendt sin  

 arbejdskraft i den fælles husholdning, jf. foran pkt. e. g.
Værnepligt Der kan blive tale om at yde hjælp til militære værnepligtige inden for  

 rammerne af §§ 37 og 37 a, hvis værnepligtslønnen er mindre end, hvad  

 pågældende ville være berettiget til efter §§ 37 og 37 a.
Civile værnepligtige får ikke værnepligtsløn, og der vil derfor i videre  

 omfang være basis for kontanthjælp.
Socialministeren kan i medfør af § 37,  

 stk. 4, fastsætte nærmere regler for denne gruppe og for personer, der  

 aftjener værnepligt ved bistandsarbejde i udviklingslandene.
Der henvises til  

 Socialministeriets bekendtgørelse herom. h.
Andre ændringer Som udgangspunkt betragtes det ikke som en ændring af forholdene, at der  

 inden for visse former for erhverv er forudsigelige ledighedsperioder (f.eks.  

 sæsonarbejde).
Der kan være basis for at yde kontanthjælp, hvis der på grund af svigt af  

 edb-lønanvisning eller lignende ikke udbetales løn til forventet tid.
I så  

 fald kan hjælpen ydes med tilbagebetalingspligt efter § 26, stk. 1, nr. 3.
 Endvidere kan der ydes hjælp, hvis faseforskydning i udbetalingsperioder  

 ved overgang fra f.eks. løn til efterløn giver en midlertidigt udækket  

 periode.
Endelig kan der ydes hjælp til en delpensionist, når arbejdsindtægten  

 midlertidigt bortfalder på grund af sygdom eller arbejdsløshed.
Der henvises  

 til § 10, stk. 1 og 2, i lov om delpension, hvorefter delpension kan  

 udbetales indtil udgangen af den måned, hvor retten til dagpenge ville være  

 ophørt efter reglerne i sygedagpengeloven, og indtil udgangen af den måned,  

 hvori modtageren har været arbejdsløs i en sammenhængende periode på 13 uger,  

 jf. pkt. 23 i vejledning om delpension.
 Når delpensionen er bortfaldet, kan der evt. ydes hjælp, indtil forskud på  

 social pension kan udbetales.
 Til pensionister, som modtager nedsat pension på grund af  

 optjeningsreglerne i pensionslovgivningen, bør et evt. ekstra hjælpebehov  

 dækkes ved et personligt tillæg til pensionen efter pensionslovgivningen.
Hjælp efter §§ 37 og 37 a kan som hovedregel ikke komme på tale til  

 pensionister og efterlønsmodtagere, da de ikke står til rådighed for  

 arbejdsmarkedet i det omfang, det kræves efter § 40. 4. Hvad er formålet med  

 at yde hjælp? Formålet med at yde kontanthjælp er at hjælpe en person eller en familie  

 gennem indtægtssvigt i forbindelse med ændrede forhold ved udbetaling af en  

 ydelse, der beregnes efter faste regler med mulighed for at supplere med  

 særlig støtte til personer, hvis økonomiske forhold er særligt vanskelige på  

 grund af høje boligudgifter eller stor forsørgerbyrde.
 Det er ikke hensigten, at kontanthjælpen skal være et varigt  

 forsørgelsesgrundlag.
Det er derfor væsentligt, at kommunalbestyrelsen (social- og  

 sundhedsforvaltningen) udfolder de størst mulige bestræbelser for at hjælpe  

 kontanthjælpsmodtagerne ud af kontanthjælpssystemet. 5. Rådgivning Det fremgår af § 41, at kommunalbestyrelsen - straks, når der ydes hjælp -  

 skal vurdere, om der er grund til at iværksætte særlige  

 hjælpeforanstaltninger med henblik på, at kontanthjælpsmodtageren igen bliver  

 i stand til at klare sig selv.
 Kommunalbestyrelsen skal desuden senest 3 måneder efter hjælpens  

 påbegyndelse tage den pågældendes og familiens forhold op til bedømmelse af,  

 om der bør ydes andre former for bistand end løbende økonomisk hjælp,  

 herunder rådgivning om afvikling eller nedbringelse af faste udgifter, som  

 pågældende må ventes at få svært ved at afholde fremtidig.
Det vil desuden være vigtigt at rådgive om beskæftigelses- og  

 uddannelsesmuligheder, hvor det er svigtende beskæftigelse, der er årsag til  

 hjælpebehovet, jf. bl.a. bestemmelserne om vejledning i lov om kommunal  

 aktivering. 6. Hvordan beregnes hjælpen efter § 37? Hjælpen beregnes som en fast skattepligtig ydelse efter § 37 og suppleres  

 med en særlig skattefri støtte for personer, hvis økonomiske forhold er  

 særligt vanskelige på grund af høje boligudgifter eller stor forsørgerbyrde.
 Hjælpen efter § 37 er bestemt til at dække kost, tøj og faste udgifter,  

 herunder boligudgifter og udgifter til børns forsørgelse i det omfang,  

 boligudgiftens størrelse og/eller antallet af børn ikke berettiger til særlig  

 støtte efter§ 37 a.
Hjælpens størrelse efter § 37 er for personer over 23 år afhængig af, om  

 modtageren har forsørgelsespligt over for børn.
For unge under 23 år er  

 hjælpens størrelse endvidere afhængig af, om modtageren har forsørgelsespligt  

 over for en ægtefælle eller har haft en tidligere indtægt på et vist niveau,  

 og om modtageren er hjemmeboende eller udeboende, jf. pkt. 6 c.
Til et ægtepar, der er berettiget til kontanthjælp, udbetales den  

 skattepligtige ydelse efter § 37 til hver af ægtefællerne.
I tilfælde, hvor  

 kun den ene ægtefælle er berettiget til kontanthjælp, fordi den anden  

 ægtefælle f.eks. er under uddannelse eller modtager pension, udbetales  

 eventuel supplerende kontanthjælp til den ikke-kontanthjælpsberettigede  

 ægtefælles forsørgelse dog til den kontanthjælpsberettigede ægtefælle. a.  

 Kontanthjælp efter § 37 til personer med forsørgelsespligt over for børn.
Til personer med forsørgelsespligt over for børn ydes et beløb, der svarer  

 til 80 pct. af højeste dagpengebeløb efter § 47 i lov om arbejdsformidling og  

 arbejdsløshedsforsikring m.v.
Beløbet udgør pr. 1. januar 1994 8.852 kr. pr.  

 måned.
Det er den privatretlige forsørgelsespligt over for et barn efter  

 Justitsministeriets lovgivning, der er afgørende for, om en person skal have  

 udbetalt kontanthjælpen som forsørger efter § 37. Det er således ikke  

 afgørende, om den pågældende rent faktisk yder bidrag til barnets  

 forsørgelse.
Er faderskabet ikke fastslået ved fødslen, indtræder retten til  

 at få en ydelse efter § 37 som forsørger fra det tidspunkt, hvor faderskabet  

 er fastslået.
Der ydes i sådanne tilfælde ikke forhøjet kontanthjælp med  

 tilbagevirkende kraft.
Den privatretlige forsørgelsespligt og dermed retten  

 til at modtage kontanthjælp som forsørger bortfalder ikke, hvis barnet er i  

 stand til af forsørge sig selv, eller hvis barnet er anbragt uden for  

 hjemmet.
En person, der har et barn, som opholder sig i udlandet, betragtes  

 som forsørger af dette barn, hvis det kan dokumenteres, at den pågældende er  

 forpligtet til at yde og rent faktisk yder bidrag til barnets forsørgelse. b.  

 Kontanthjælp efter § 37 til personer uden forsørgelsespligt over for børn.
Til personer uden forsørgelsespligt over for børn, og som ikke er omfattet  

 af reglerne i § 37, stk. 3, om hjælp til unge under 23 år, ydes indtil 1.  

 januar 1995 et beløb, der svarer til 50 pct., og efter 1. januar 1995 et  

 beløb, der svarer til 60 pct. af højeste dagpengebeløb efter § 47 i lov om  

 arbejdsformidling og arbejdsløshedsforsikring m.v.
Beløbet til personer uden  

 forsørgelsespligt over for børn udgør pr 1. januar 1994 5.546 kr. pr. måned.  

 c.
Hjælp til unge ikke-forsørgere under 23 år Efter § 37, stk. 3, udgør kontanthjælpen til unge under 23 år, der ikke  

 har forsørgelsespligt over for ægtefælle eller børn, 2.080 kr. månedlig for  

 hjemmeboende og 4.251 kr. månedlig for udeboende (januar 1994-niveau). Reglen  

 om en lavere »unge-ydelse«, der er fastsat af hensyn til en  

 samordning med niveauet for ydelserne efter Statens Uddannelsesstøtte, gælder  

 dog kun, hvis den unge ikke tidligere i en vis periode har haft indtægter,  

 der overstiger 4.251 kr. pr. måned (januar 1994-niveau), jf. nedenfor.
Unge ikke-forsørgere over 21 år, men under 23 år er berettiget til hjælp  

 efter reglerne i § 37, stk. 2, til personer over 23 år, hvis de tidligere har  

 haft indtægter på 4.251 kr. eller derover i en periode på mindst 3  

 sammenhængende måneder.
Unge ikke-forsørgere under 21 år er berettiget til  

 hjælp efter reglerne i § 37, stk. 2, til personer over 23 år, hvis de  

 tidligere har haft indtægter på 4.251 kr. eller derover i en periode på  

 mindst 12 sammenhængende måneder.
Indtægtsperioden behøver ikke at ligge  

 umiddelbart forud for ansøgningen om kontanthjælp.
Indtægtens størrelse skal  

 i hver af månederne overstige det nævnte niveau, og dette gælder, uanset om  

 der er tale om hjemmeboende eller udeboende unge.
Det følger af § 10, stk. 3, i lov om kommunal aktivering, at ydelserne  

 under aktiveringstilbud efter denne lov ikke i sig selv giver  

 kontanthjælpsmodtageren ret til efter udløbet af aktiveringsperioden at få  

 beregnet kontanthjælp efter reglerne for personer over 23 år.
Bortset herfra  

 tages enhver form for indtægt i betragtning ved opgørelse af tidligere  

 indtægter, herunder også offentlige ydelser som f.eks.
SU og hjælp til  

 revalidering efter § 43.
Som tidligere nævnt er unge under 23 år med forsørgelsespligt over for  

 børn eller ægtefælle ikke omfattet af de særlige regler i § 37, stk. 3, for  

 unge.
Denne gruppe er uafhængigt af tidligere indtægtsniveau berettiget til  

 kontanthjælp efter de almindelige regler i § 37, stk. 2. Gravide under 23 år,  

 der har passeret 12. svangerskabsuge, er ligeledes berettiget til  

 kontanthjælp efter de regler, som gælder for personer over 23 år. 7. Fradrag  

 i § 37-hjælpen for indtægter Efter § 38, stk. 1, skal der i den beregnede samlede kontanthjælp efter §  

 37 foretages fradrag for indtægter, som ansøgeren og ægtefællen har i den  

 periode, da der ydes hjælp.
Reglen er en følge af princippet om, at  

 kontanthjælpen er subsidiær i forhold til andre indtægtsmuligheder.
Fradrag  

 for indtægter foretages i bruttokontanthjælpen med de faktiske beløb  

 uafhængigt af, hvorledes indtægterne behandles skattemæssigt.
Inden indtægterne fratrækkes, skal de dog nedsættes med de nødvendige  

 udgifter til arbejdsredskaber og -beklædning samt til transport i forbindelse  

 med erhvervelsen af indtægterne.
Nedsættelsen sker med de faktiske  

 udgiftsbeløb uafhængigt af, hvorledes disse skattemæssigt behandles.
 Udgifter til transport bør i almindelighed tage udgangspunkt i udgifterne  

 ved benyttelse af offentlige befordringsmidler.
Udgiften til transport i eget køretøj kan i det enkelte tilfælde være en  

 nødvendig udgift i forbindelse med erhvervelse af indtægter, hvis offentlige  

 transportmidler ikke med rimelighed kan forlanges benyttet.
Transportudgifter  

 i forbindelse med kørsel i egen bil kan i mangel af anden dokumentation  

 opgøres efte Finansministeriets regler om godtgørelse for benyttelse af eget  

 befordringsmiddel på tjenesterejse.
 Udbetalt boligsikring og tilbagebetalte a-contobidrag til varme og  

 elektricitet betragtes ikke som indtægter, men vil have betydning for  

 beregning af den særlige støtte efter § 37 a (jf. pkt. 10 b). Det samme  

 gælder fremlejeindtægter, såfremt disse alene oppebæres med henblik på at  

 nedbringe boligudgiften og ikke i erhvervsmæssigt øjemed.
Der foretages ikke fradrag i kontanthjælpen for værdien af kost m.v. under  

 ophold på sygehus eller institutioner, som yder behandling lige som på de  

 egentlige sygehuse.
Dette vil være tilfældet for så vidt angår fødeklinikker  

 og andre til sygehusvæsenet knyttede behandlingsinstitutioner,  

 rekonvalescenthjem og behandlingsinstitutioner for alkoholskadede.
Hvis opholdet strækker sig ud over 6 måneder, vil der efter en konkret  

 vurdering kunne foretages fradrag i kontanthjælpen for værdien af kost m.v.
I  

 den konkrete vurdering bør der tages hensyn til, at f.eks. en enlig person  

 kan have en betydelig besparelse ved ikke at skulle betale for mad m.v.,  

 medens det kan tænkes, at en stor familie ikke vil have en mærkbar besparelse  

 ved, at en person er indlagt på sygehus eller lignende i en længere periode.
Ved lønindtægter er det den skattepligtige personlige indtægt, der  

 fradrages i kontanthjælpen.
D.v.s., at der ikke foretages fradrag for  

 arbejdsmarkedsbidrag, ATP-bidrag og eventuelle kollektive pensionsbidrag.
Efter at kontanthjælpen er gjort skattepligtig, kan overskydende skat ikke  

 længere betragtes som en indtægt ved kontanthjælpsberegningen, idet  

 kontanthjælpsmodtagere som andre skatteydere trækkes for en acontoskat,  

 indtil den endelige skat kan beregnes i forbindelse med slutopgørelsen.
En  

 eventuel overskydende skat modsvares af, at den pågældende har haft et lavere  

 nettobeløb til rådighed i den periode, hvor acontoskatten er betalt.
Feriegodtgørelse, der efter ferielovgivningen kan udbetales 1 måned før  

 ferien, skal først fradrages i kontanthjælpen, når ferien holdes, og der kan  

 kun foretages fradrag svarende til kontanthjælpen for det antal dage, som  

 feriegodtgørelsen er bestemt til at dække, jf. § 38, stk. 1, 3. pkt.
Såfremt  

 der under en ferieperiode udbetales supplerende kontanthjælp, f.eks. til et  

 ægtepar, hvor den ene ægtefælle har løbende arbejdsindtægt, skal den  

 skattepligtige feriegodtgørelse fradrages i kontanthjælpen.
Hvis der ydes kontanthjælp efter § 37 under et højskoleophold (jf.  

 Socialministeriets bekendtgørelse om uddannelsessøgendes ret til kontanthjælp  

 i særlige tilfælde), skal der ikke ske fradrag for offentlig støtte til  

 opholdet. 8. Indtægter, der efter § 38, stk. 2, ikke fradrages i  

 kontanthjælpen Invaliditetsydelse og invaliditetsbeløb, som ydes efter lov om social  

 pension, skal ikke fratrækkes i den beregnede hjælp, jf. § 38, stk. 2, nr. 1.  

 Efter praksis sker der heller ikke fradrag i den beregnede hjælp for  

 bistands- og plejetillæg, som ydes til en kontanthjælpsmodtagers ægtefælle.
 I § 38, stk. 2, nr. 2, er det fastsat, at erstatning for varigt meen,  

 indtægter, der hidrører herfra, og godtgørelse for ikke- økonomisk skade,  

 ikke skal fradrages i kontanthjælpen.
Bestemmelsen vedrører erstatninger efter såvel  

 arbejdsskadeforsikringsloven som erstatningsansvarsloven og anden tilsvarende  

 lovgivning.
De øvrige ydelser - først og fremmest erstatning for  

 erhvervsevnetab og forsørgertabserstatning - betragtes som en indtægt, der  

 skal fratrækkes i kontanthjælpen.
Dette gælder, uanset om der er tale om  

 løbende ydelser eller indtægter fra en kapitaliseret erstatning.
For så vidt angår en erstatning efter loven om arbejdsskadeforsikring vil  

 det af afgørelsen herom fremgå, hvor stor en del af erstatningen der dækker  

 skader af ikke-økonomisk art, d.v.s. meenerstatning.
Med hensyn til  

 erstatning efter loven om erstatning til ofre for forbrydelser har  

 sekretariatet for Erstatningsnævnet erklæret sig villigt til efter anmodning  

 fra socialforvaltningen i det enkelte tilfælde at orientere forvaltningen om,  

 hvilke bestanddele erstatningen består af.
 Om formue hidrørende fra erstatningsudbetalinger henvises til pkt. 15.
 Efter lov om erstatning for skader ved LSD-behandling, § 2, stk. 2, må  

 erstatninger, der ydes efter denne lov, og afkast heraf ikke medføre  

 nedsættelse af ydelser efter den sociale lovgivning.
 Det samme gælder Sundhedsministeriets ydelser af kulancemæssig godtgørelse  

 til HIV-smittede blødere og transfusionssmittede m.fl. samt ægtefælle eller  

 samlever til pågældende.
Der skal efter § 38, stk. 2, nr. 3, ikke foretages fradrag i  

 kontanthjælpen for ydelser fra godkendte sociale fonde, stiftelser og  

 foreninger m.v., der er fritaget for beskatning hos modtageren efter  

 ligningslovens § 7, litra z.
Ifølge denne bestemmelse er beløb op til 5.000  

 kr. om året fra hver fond m.v. fritaget for beskatning.
Der foretages efter § 38, stk. 2, nr. 4, heller ikke fradrag for indtægter  

 hos børn, herunder bidrag til børnenes underhold efter loven om børns  

 retsstilling, ydelser efter børnetilskudsloven og børnefamilieydelsesloven.  

 9. Fradragsfri arbejdsindtægter efter § 38, stk. 3 Personer, der i en sammenhængende periode på 3 måneder eller derover har  

 modtaget kontanthjælp, kan ifølge § 38, stk. 3, tjene op til 2.000 kr. pr.  

 måned, uden at der sker fradrag i kontanthjælpen.
Der skal være tale om en normal arbejdsindtægt.
Indtægter fra  

 beskæftigelse med offentlig støtte eller indtægter i forbindelse med  

 deltagelse i undervisning eller praktik, herunder godtgørelser, falder ikke  

 ind under bestemmelsen.
Muligheden for fradragsfri indtægter er begrænset til 2.000 kr. om  

 måneden, dog højst 12.000 kr. i alt.
Indtjeningen skal finde sted i en  

 sammenhængende kontanthjælpsperiode på 6 måneder.
Arbejdsindtægten kan  

 hidrøre fra forskellige arbejdsforhold, og der behøver ikke at være udført  

 arbejde i hver af de 6 måneder.
Retten til fradragsfri arbejdsindtægter ved  

 siden af kontanthjælpen gælder for alle, der modtager kontanthjælp, herunder  

 personer, der modtager supplerende kontanthjælp f.eks. til en lønindtægt.
Det  

 fradragsfri beløb kan optjenes pr. voksen kontanthjælpsmodtager i husstanden.  

 Når der udbetales kontanthjælp til ægtepar, kan hver af ægtefællerne som  

 udgangspunkt benytte muligheden for indtjening af fradragsfri indtægter efter  

 stk. 3. Dette gælder dog kun, hvis begge ægtefæller har været ude for  

 ændringer i deres forhold.
Skyldes udbetaling af kontanthjælp alene, at der  

 er sket ændringer i den ene ægtefælles forhold, mens den anden ægtefælles  

 forhold er uændrede, kan denne anden ægtefælle ikke udnytte reglen efter stk.  

 3. Til illustration heraf kan nævnes en situation, hvor den ene ægtefælle  

 mister sit arbejde, mens den anden ægtefælle beholder sit under uændrede  

 forhold.
I dette tilfælde vil den ægtefælle, der er i arbejde, ikke kunne  

 benytte reglen i § 38, stk. 3.
Den begrænsede mulighed for fradragsfri arbejdsindtægter kan kun gives en  

 gang i et sammenhængende kontanthjælpsforløb.
Hvis kontanthjælpsperioden  

 afbrydes ved, at der ikke udbetales hjælp efter § 37, og der senere opstår  

 behov for hjælp, begynder en ny kontanthjælpsperiode at løbe.
Der vil så igen  

 - efter 3 måneder - blive mulighed for at komme ind under reglen i stk. 3.
Ganske kortvarige afbrydelser af kontanthjælpen vil dog ikke bevirke, at  

 der på ny bliver mulighed for fradragsfri indtægter efter stk. 3. Afbrydelsen  

 skal normalt have et omfang på mindst 1 måned, svarende til det tidsrum, for  

 hvilket der normalt udbetales kontanthjælp.
Afbrydelse af  

 kontanthjælpsperioden som følge af et tilbud efter lov om kommunal aktivering  

 bevirker ikke, at der på ny bliver mulighed for fradragsfri indtægter efter  

 stk. 3. 10. Hvordan beregnes hjælpen efter § 37 a? Betingelserne for udbetaling af den særlige støtte efter § 37 a er  

 fastlagt i Socialministeriets bekendtgørelse nr. 824 af 13. oktober 1993.  

 Hovedprincippet er, at der, såfremt betingelserne herfor er opfyldt, ydes en  

 skattefri støtte svarende til forskellen mellem den støtteberettigedes  

 nettoboligudgift og det grænsebeløb, som iflg. bekendtgørelsen gælder for den  

 pågældende.
Afgørende for, om en person er berettiget til den særlige støtte, er først  

 og fremmest, om pågældendes nettoboligudgifter overstiger de i  

 bekendtgørelsen fastsatte grænsebeløb.
For personer med forsørgelsespligt  

 over for et barn er det herudover en betingelse, at det tidligere  

 indtægtsniveau berettiger til en særlig støtte, jf. pkt. c, 3. afsnit.
For  

 personer uden forsørgelsespligt over for et barn kan mangel på et tidligere  

 indtægtsniveau alene betyde, at hjælpen bliver begrænset, jf. pkt. c, 4.  

 afsnit.
 Som for hjælp efter § 37 er det en betingelse for at få hjælp efter § 37  

 a, at der har været en »social begivenhed«, jf. pkt. 2. Det er ikke  

 en betingelse for at få hjælp efter § 37 a, at man samtidig modtager hjælp  

 efter § 37.
I bekendtgørelsens § 2 findes en afgrænsning af den personkreds, der er  

 berettiget til særlig støtte.
Det fremgår heraf, at bl.a. unge, der får hjælp  

 efter § 37, stk. 3, og personer, der modtager orlovsydelse, ikke er  

 berettiget til den særlige støtte. a.
Grænsebeløb, der berettiger til særlig  

 støtte.
 Ikke-forsørgere er berettiget til særlig støtte, hvis de månedlige  

 nettoboligudgifter indtil 1. januar 1995 overstiger 1.200 kr. og efter 1.  

 januar 1995 overstiger 1.800 kr.
 For personer med forsørgelsespligt over for børn er grænsebeløbet afhængig  

 af antallet af børn, og om der er tale om børn, der bor hos den pågældende  

 forsørger.
 En forsørger med et hjemmeboende barn er berettiget til særlig støtte,  

 hvis de månedlige nettoboligudgifter overstiger 2.500 kr.
 En forsørger med et udeboende barn er berettiget til særlig støtte, hvis  

 de månedlige nettoboligudgifter overstiger 2.600 kr.
Har en person forsørgelsespligt for mere end et barn, nedsættes  

 grænsebeløbet med 500 kr. pr. hjemmeboende barn og 400 kr. pr. udeboende barn  

 udover det første.
For familier med mange børn kan der således blive tale om  

 et negativt grænsebeløb.
 Et barn, der midlertidigt opholder sig uden for hjemmet, betragtes som  

 hjemmeboende, med mindre det må anses for sandsynligt, at opholdet uden for  

 hjemmet vil være af mere permanent karakter.
 Har en forsørger både udeboende og hjemmeboende børn, tages udgangspunkt i  

 grænsebeløbet på 2.500 kr. for et hjemmeboende barn, og der foretages en  

 nedsættelse på 400 kr. pr. udeboende barn.
Grænsebeløbene opgøres pr. person.
Fradraget i grænsebeløbet pr. barn på  

 h.h.v. 500 kr. og 400 kr. foretages således hos begge barnets forældre.
For  

 et ægtepar skal nettohuslejen overstige summen af ægtefællernes grænsebeløb,  

 før der udløses særlig støtte.
Har ægtefællerne som følge af forskellig  

 forsørgelsespligt forskellige grænsebeløb, skal der dog først foretages en  

 deling af nettoboligudgifterne, jf. pkt. b, og beregnes særlig støtte for  

 hver af ægtefællerne for sig.
Den beregnede støtte for hver af ægtefællerne  

 lægges herefter sammen, og grænsen for den særlige støtte, jf. pkt. c, samt  

 fradrag for indtægter, jf. pkt. d, foretages i den samlede beregnede særlige  

 støtte til ægteparret. b.
Opgørelse af nettoboligudgiften.
 Opgørelse af nettoboligudgiften er beskrevet i bekendtgørelsens § 4.
 Ved lejeboliger medregnes husleje efter fradrag af tilskud efter  

 boliglovgivningen.
 Ved ejerboliger medregnes skatten af overskuddet af egen bolig samt  

 terminsudgiften fratrukket værdien af skattefradraget.
Terminsudgiften vil normalt være renter og afdrag på lån ydet med  

 sikkerhed i ejendommen, og som er brugt til boligmæssige formål, men der kan  

 også være tale om lån ydet på et andet grundlag, blot det kan dokumenteres,  

 at det er brugt til boligmæssige formål.
Værdien af skattefradraget vil kunne  

 beregnes på grundlag af den pågældendes trækprocent, såfremt der er plads til  

 det samlede skattekortfradrag inden for pågældendes samlede indtægt.
 Til nettoboligudgiften medregnes endvidere udgifter til vand, varme, gas,  

 elektricitet, ydelser vedrørende boligindskudslån og lignende løbende  

 udgifter, der har tilknytning til boligen.
 Dokumenterede udgifter til ejendomsskat, indvendig vedligeholdelse og  

 »fællesudgifter« ved andels- og ejerlejligheder kan medtages ved  

 opgørelse af nettoboligudgiften.
 Derimod kan udgifter til en familie-/indboforsikring ikke medregnes i  

 nettoboligudgiften, da denne form for forsikring ikke kan anses som en  

 udgift, der er knyttet direkte til selve boligen.
 Indtægter fra sælgerpantebreve, som kontanthjælpsmodtageren som led i et  

 fast arrangement har brugt til at nedbringe sine boligudgifter, fremleje- og  

 lejeindtægter fratrækkes i nettoboligudgiften.
 For personer, der har fælles husførelse med andre, beregnes boligtillægget  

 som udgangspunkt med lige andele til hver af parterne.
 Hvis »papirløst« samlevende i fællesskab ejer en fast ejendom,  

 beregnes tillægget dog forholdsmæssigt efter de tinglyste andele.
Reglen om, at udgangspunktet ved beregningen af boligtillægget til  

 personer, der har fælles husførelse med andre, er ligedeling af  

 boligudgiften, er begrundet i administrative hensyn.
Når det angives, at  

 ligedelingsreglen er udgangspunkt, ligger heri, at ligedeling af  

 boligudgifterne kan fraviges i de enkelte tilfælde, når kommunalbestyrelsen  

 skønner, at en ligedeling vil være urimelig.
Dette vil typisk være tilfældet,  

 hvis parterne har store boligudgifter og betydelige forskelle i de hidtidige  

 indtægter.
I dette tilfælde vil det være rimeligt at fravige ligedelingen og  

 i stedet beregne nettoboligudgiften forholdsmæssigt efter de pågældendes  

 indtægter, før behovet for hjælp er opstået.
 For beboere i kollektive bofællesskaber beregnes boligudgiften som den  

 enkelte beboers faktiske andel af den samlede boligudgift.
 De årlige nettoboligudgifter omregnes til et månedligt beløb.
For ejerboliger beregnes de månedlige terminsudgifter og de skattemæssige  

 virkninger på baggrund af den senest forudgående terminsbetaling.
De  

 beregnede månedlige udgifter benyttes ved beregning af den særlige støtte for  

 den resterende del af kalenderåret.
Ved begyndelsen af et nyt kalenderår  

 foretages en ny beregning.
Såfremt et lån bliver færdigbetalt i løbet af et  

 kalenderår, foretages en ny beregning gældende fra måneden efter, at lånet er  

 færdigbetalt.
I forbindelse med beregningen af det månedlige beløb til varmeudgifterne  

 bør der tages udgangspunkt i f.eks. den endelige opgørelse af det foregående  

 års udgifter til varme.
Såfremt der skal ydes hjælp til efterbetaling af  

 varme eller elektricitet - eller der sker en tilbagebetaling, skal denne  

 regulering indregnes i nettoboligudgiften, der ligger til grund for beregning  

 af støtten efter § 37 a, i den måned, hvor reguleringen forfalder til  

 betaling/udbetales. c.
Grænser for hjælpen efter § 37 a.
Efter kontanthjælpsreglerne før 1. januar 1994 var den samlede beregnede  

 kontanthjælp, der kunne udbetales, begrænset til 90 pct. af modtagerens  

 tidligere nettoindtægter, idet den beregnede hjælp dog kunne udbetales, hvis  

 den ikke oversteg et generelt loft, som nogenlunde svarede til 80 pct. af  

 højeste dagpengebeløb efter skat.
Disse principper bliver videreført i de nye  

 kontanthjælpsregler.
 Da kontanthjælpen efter § 37 imidlertid højst kan udgøre 80 pct. af  

 højeste dagpengebeløb, vil begrænsning af hjælpen alene kunne komme på tale  

 for hjælp, der ydes i form af den særlige støtte efter § 37 a.
 Kontanthjælpen efter § 37 til forsørgere svarer niveaumæssigt til det  

 tidligere generelle loft, og der kan derfor ikke til forsørgere udbetales  

 særlig støtte, med mindre der er en tidligere indtægt, der berettiger hertil.  

 Ikke-forsørgere kan efter bekendtgørelsens § 6, stk. 3, uafhængig af  

 tidligere indtægt være berettiget til en særlig støtte op til forskellen  

 mellem, hvad en forsørger og en ikke-forsørger efter skat kan få udbetalt  

 efter § 37. Efter bekendtgørelsens § 6, stk. 4, beregnes denne forskel som  

 forskellen mellem bruttobeløbene fratrukket en beskatning heraf med den  

 laveste skatteprocent i pågældende kommune.
Når bortses fra den særlige regel i bekendtgørelsens § 6, stk. 3, kan den  

 beregnede støtte efter § 37 a (nettoboligudgiften fratrukket grænsebeløbet)  

 kun udbetales i det omfang, ansøgerens hidtidige indtægter giver grundlag  

 herfor.
Støtten kan ikke overstige en grænse, hvor støtten sammenlagt med den  

 pågældendes øvrige indtægter, herunder kontanthjælp efter bistandslovens §  

 37, efter skat svarer til 90 pct. af den hidtidige indtægt i den seneste  

 kalendermåned, før ændringen i forholdene indtrådte.
Dette tidspunkt vil  

 normalt falde sammen med ansøgningstidspunktet, men for nogle  

 kontanthjælpsmodtagere kan der være tale om, at de hidtidige indtægter ligger  

 op til flere år tilbage.
I så fald må indtægterne opregnes til det nuværende  

 lønniveau.
For ægtepar beregnes grænsen for støtten ved at sammenholde summen  

 af de samlede indtægter efter skat og den samlede udmålte støtte til  

 ægteparret med 90 pct. af ægteparrets hidtidige indtægter efter skat.
 Med hensyn til, hvilke indtægtstyper der omfattes af indtægtsbegrebet, må  

 der tages udgangspunkt i, at indtægterne skal være løn (herunder værdien af  

 kost og logi) eller lønlignende ydelser samt andre kontante ydelser såsom  

 legater, studielån, renter m.v.
 Dette udelukker imidlertid ikke, at der efter omstændighederne kan tages  

 hensyn til andre indtægter i form af naturalydelser og lignende.
 Viser det sig undtagelsesvis, at indtægten i den seneste måned ikke kan  

 anses for at være et rimeligt udtryk for ansøgerens indtjeningsevne, d.v.s.  

 at der ikke er tale om et beløb, som pågældende typisk har haft til  

 disposition til at leve for, kan den gennemsnitlige indtægt i de seneste 3  

 kalendermåneder i stedet anvendes som individuel grænse for den samlede  

 hjælp.
I forbindelse med en skilsmisse, separation eller samlivsophævelse må hver  

 af parterne betragtes som enlige, således at grænsen for den særlige støtte  

 efter § 37 a skal beregnes på grundlag af hver af parternes hidtidige  

 indtægter.
Hvis kun den ene har haft indtægter, tages der udgangspunkt i  

 halvdelen af indtægten. d.
Fradrag for indtægter i støtten efter § 37 a.
 Principperne for fradrag for indtægter i § 37 a-støtten er de samme som  

 for fradrag for indtægter i § 37-hjælpen (jf. pkt. 7-9), bortset fra, at det,  

 som følge af at § 37 a-støtten er skattefri, er nettoindtægterne, der skal  

 fradrages i støtten.
 Når en person eller et ægtepar får udbetalt kontanthjælp efter § 37,  

 betyder det, at der har været plads til hele indtægtsfradraget inden for  

 denne hjælp.
 Indtægtsfradrag i støtten efter § 37 a kan derfor alene komme på tale i  

 situationer, hvor der ikke udbetales kontanthjælp efter § 37.
 I disse situationer reduceres den beregnede støtte med det beløb, hvormed  

 den pågældendes indtægter efter skat overstiger den hjælp efter skat, den  

 pågældende uden andre indtægter ville kunne få efter bistandslovens § 37  

 (nettokontanthjælpsniveauet). For et ægtepar reduceres støtten med det beløb,  

 hvormed ægteparrets samlede indtægter efter skat overstiger den hjælp efter  

 skat, ægteparret uden andre indtægter ville kunne få efter bistandslovens §  

 37.
Såfremt skattekortfradraget ikke overstiger pågældendes kontanthjælpssats,  

 vil fradraget i støtten kunne beregnes som forskellen mellem den pågældendes  

 aktuelle bruttoindtægter og bruttokontanthjælpssatsen, fratrukket den skat,  

 der kan beregnes på grundlag af skattekortets trækprocent. e.
Andre  

 begrænsninger i støtten efter § 37 a.
 Hvis boligudgiften efter en samlet bedømmelse af familiens størrelse og  

 forhold skønnes at være for høj, og der kan fremskaffes en rimelig og  

 billigere bolig, udgør nettoudgifterne til denne grundlaget for beregning af  

 den særlige støtte efter § 37 a.
Det afgørende må i denne forbindelse være, at der kan skaffes  

 kontanthjælpsmodtageren et sådant boligtilbud.
Det er op til den pågældende  

 at afgøre, om han eller hun ønsker at flytte til den bolig, der kan  

 fremskaffes.
Konsekvensen af at afslå flytning vil imidlertid være, at den  

 særlige støtte beregnes ud fra udgiften til den afviste bolig.
Det forhold, at hjælpen til dækning af boligudgiften i de tilfælde, hvor  

 der er ret til støtte efter § 37 a, beregnes »takstmæssigt« ud fra  

 de faktiske udgifter og ikke ud fra et rimelighedskriterium, medfører, at der  

 fortsat er behov for at sikre imod misbrug.
Der er derfor i bekendtgørelsens  

 § 5, stk. 3, medtaget en bestemmelse om, at hvis en støtteberettiget, der har  

 en rimelig bolig, på eget initiativ forøger sine boligudgifter, f.eks. ved at  

 flytte til en anden bolig, medtages den forøgede boligudgift ikke ved  

 beregning af støtten. 11. Udbetaling af hjælpen Med omlægning af kontanthjælpen efter § 37 til en skattepligtig ydelse vil  

 kontanthjælpsmodtagere være undergivet de samme betingelser som andre  

 modtagere af skattepligtig indkomst, herunder en forskudsvis ansættelse af  

 skatten og en eventuel efterfølgende regulering i forbindelse med  

 slutopgørelsen.
Da kontanthjælpen er det underste sikkerhedsnet i det sociale system, er  

 det væsentligt, at socialforvaltningen er opmærksom på, at en person, der får  

 behov for kontanthjælp, får reguleret sin forskudsopgørelse i  

 overensstemmelse med de ændrede forhold.
Af hensyn til  

 kontanthjælpsmodtagerens trækprocent må det undgås, at forskudsopgørelsen er  

 baseret på en for høj årsindkomst, og det må undgås, at  

 kontanthjælpsmodtageren fortsat får fradrag for udgifter i forbindelse med  

 erhvervelse af en indtægt, som pågældende ikke længere har.
Når kontanthjælp udbetales som en skattepligtig ydelse, vil hovedreglen  

 være, at restskat og overskydende skat er uden betydning for  

 kontanthjælpsberegningen.
Der kan dog være tilfælde, hvor de indkomst- og  

 skattemæssige forhold bevirker, at nettoværdien af den udbetalte hjælp efter  

 § 37 gør det vanskeligt for modtageren at forsørge sig selv og sin familie.
I  

 sådanne tilfælde kan der efter omstændighederne blive tale om at supplere  

 hjælpen ved at yde hjælp til rimeligt begrundede enkeltudgifter efter § 46.  

 Såfremt der er tale om forhold, som kontanthjælpsmodtageren burde have  

 forudset, kan kommunalbestyrelsen efter § 26 beslutte, at hjælpen ydes med  

 tilbagebetalingspligt.
 Hjælpen efter §§ 37 og 37 a ydes, når behovet er til stede, og udbetales  

 som hovedregel for en måned ad gangen.
Hjælp efter § 37 er skattepligtig på udbetalingstidspunktet, uanset om  

 kommunalbestyrelsen har truffet beslutning om, at hjælpen udbetales med  

 tilbagebetalingspligt.
Når der er fastsat en tilbagebetalingsordning, vil der  

 blive foretaget en regulering af skatten i udbetalingsåret.
Det kan derfor  

 indgå i en tilbagebetalingsordning, at den skat, kontanthjælpsmodtageren på  

 dette tidspunkt skal have tilbagebetalt, umiddelbart overføres til  

 socialforvaltningen. 12. Hjælp til personer, der aftjener civil værnepligt  

 eller værnepligt ved bistandsarbejde i udviklingslandene,  

 kontanthjælpsmodtagere, der udfører frivilligt ulønnet arbejde i udlandet, og  

 personer, der afsoner en straf Der er i § 37, stk. 4, hjemmel til at fastsætte regler om hjælp til de  

 nævnte persongrupper.
Der henvises til Socialministeriets bekendtgørelser  

 herom. 13. Regulering af ydelserne Det er i § 37, stk. 5, 1. pkt., bestemt, at kontanthjælp efter § 37, stk.  

 3, til unge under 23 år reguleres een gang årlig med  

 satsreguleringsprocenten.
Reguleringen sker pr. 1. januar.
Socialministeren bekendtgør størrelsen af de regulerede beløb samt  

 størrelsen af de månedlige beløb, der ydes efter § 37, stk. 2, og reguleres  

 som højeste dagpengebeløb efter § 47 i lov om arbejdsløshedsforsikring m.v.  

 14. Betydningen af formue Ifølge § 39, stk. 1, er det som hovedregel en betingelse for hjælpen, at  

 ansøgeren eller ægtefællen ikke er i besiddelse af formue, som kunne dække  

 det økonomiske behov.
Ved formue forstås i denne forbindelse likvide midler, som kan tjene som  

 forsørgelsesgrundlag i en kortere eller længere periode.
Det vil først og  

 fremmest sige værdier, som er umiddelbart omsættelige, herunder kontante  

 beløb, som ligger ud over, hvad der må betragtes som led i normale  

 forbrugsforskydninger i en husholdning.
Til udbetalinger, der er led i  

 normale forbrugsforskydninger og derfor ikke anses som formue, må bl.a.  

 regnes udbetaling af overskydende skat og tilbagebetaling af for meget  

 indbetalt acontobidrag til varme, el m.v., såfremt der er tale om beløb, der  

 ligger inden for en normal ramme for sådanne tilbagebetalinger.
 Som eksempler på let omsættelige effekter kan nævnes obligationer, aktier  

 og andre værdipapirer samt ædle metaller m.v., der er erhvervet som  

 investeringsobjekter.
 Det kan ikke kræves, at genstande med åbenbar affektionsværdi afhændes.
I øvrigt bør der ved skønnet over, om en formue skal søges realiseret,  

 lægges vægt på, hvordan denne er anbragt, således at den ikke kræves  

 realiseret, hvis det kun kan ske med væsentligt tab.
Har ansøgeren en større  

 illikvid formue, må det undersøges, om der er mulighed for at optage lån på  

 vilkår, som pågældende senere selv skønnes at kunne klare.
 Imidlertid skal der efter loven ses bort fra formue, der er nødvendig for  

 bevarelse eller opnåelse af en nødvendig boligstandard, eller som bør bevares  

 af hensyn til pågældendes og familiens erhvervs- eller uddannelsesmuligheder.
a.
Boligstandard - dermed tænkes på, dels at formuen er anbragt i et hus,  

 der tjener til bolig for ansøgeren, dels at de nuværende boligmæssige forhold  

 er utilfredsstillende, og at ansøgeren derfor har sat et beløb til side til  

 erhvervelse af ny bolig eller udvidelse af den bestående.
b.
Pågældendes og familiens erhvervsmuligheder - der kan være tale om, at  

 formuen er nødvendig for videreførelse af ansøgerens erhvervsvirksomhed,  

 eller om, at et beløb er sparet op med henblik på planer om etablering af  

 virksomhed, som det forekommer realistisk at føre ud i livet.
c.
Pågældendes og familiens uddannelsesmuligheder - der må først og  

 fremmest ses bort fra beløb (og afkast heraf), der er sat til side af hensyn  

 til børnenes uddannelse.
Men også beløb, der er opsparet af hensyn til  

 ansøgerens egne uddannelsesmuligheder, kan det være rimeligt at se bort fra,  

 hvis det drejer sig om realistiske uddannelsesplaner. 15. Formue der skal ses  

 bort fra efter § 39, stk. 2 Ifølge § 39, stk. 2, skal der endvidere ses bort fra erstatning, som  

 udbetales som kompensation for varigt meen og godtgørelse for ikke-økonomisk  

 skade.
Der kan være tale om erstatninger efter arbejdsskadeforsikringsloven,  

 erstatningsansvarsloven, lov om erstatning for skader ved LSD-behandling og  

 anden tilsvarende lovgivning.
 Formue, der direkte kan henføres til sådanne erstatninger, kan ikke kræves  

 realiseret, forinden der kan ydes hjælp.
 Der henvises i øvrigt til, hvad der står i pkt. 8 om erstatningsbeløbets  

 sammensætning.
Som følge af, at der ikke skal foretages fradrag i kontanthjælpen for  

 ydelser fra godkendte sociale fonde og foreninger m.v., der er fritaget for  

 beskatning hos modtageren, skal der heller ikke tages hensyn til disse  

 ydelser ved vurderingen af en kontanthjælpsmodtagers eller -ansøgers  

 formueforhold efter lovens § 39. 16. Udnyttelse af arbejdsmuligheder Efter bistandslovens § 40 er det en betingelse for at få kontanthjælp, at  

 ansøgeren og den eventuelle ægtefælle i tilstrækkelig grad har udnyttet sine  

 arbejdsmuligheder.
En kontanthjælpsmodtager vil som udgangspunkt være forpligtet til at  

 påtage sig et rimeligt tilbud om arbejde.
Dette gælder, uanset om der er tale  

 om arbejde på det almindelige arbejdsmarked uden løntilskud til  

 arbejdsgiveren, eller om der er tale om jobtræning eller et særligt  

 tilrettelagt jobtræningsforløb efter lov om kommunal aktivering eller lov om  

 en aktiv arbejdsmarkedspolitik.
Kontanthjælpsmodtagere skal ligeledes tage  

 imod tilbud om beskæftigelsesfremmende foranstaltninger samt  

 uddannelsestilbud og kurser, der vil kunne medvirke til at bedre pågældendes  

 fremtidige erhvervsmuligheder.
Sådanne tilbud kan fremsættes efter lov om  

 kommunal aktivering eller på anden måde.
Som et eksempel på det sidste kan  

 nævnes tilbud om undervisning i dansk til indvandrere.
Hvis kontanthjælpsmodtageren går ind i et projekt med en lav løn eller  

 godtgørelse, vil der efter de almindelige regler i § 37 være mulighed for at  

 give supplerende kontanthjælp.
Det er dog en forudsætning, at projektet ikke  

 kan betragtes som en uddannelse, der efter § 40, stk. 2, udelukker  

 kontanthjælp.
Der kan ikke ydes kontanthjælp til en person, der afslår et tilbud om  

 arbejde eller deltagelse i beskæftigelsesfremmende foranstaltninger, som den  

 pågældende efter en konkret vurdering ikke har nogen rimelig grund til at  

 afvise, så længe tilbuddet fortsat står åbent for den pågældende.
Hvis  

 tilbuddet senere er bortfaldet, vil der være mulighed for at give  

 kontanthjælp, men denne bør i så fald ydes med tilbagebetalingspligt efter §  

 26, stk. 1, nr. 1.
 Betingelsen om, at både ansøgeren og ægtefællen skal have udnyttet sine  

 arbejdsmuligheder, fraviges, hvis den ene ægtefælle er under uddannelse, jf.  

 § 40, stk. 4.
 I § 40, stk. 1, nr. 1-6, er angivet en række eksempler på, hvordan  

 ansøgeren kan opfylde lovens betingelse om at udnytte sine arbejdsmuligheder.
Disse eksempler er ikke udtømmende, og socialforvaltningerne har derfor  

 mulighed for på andre måder at undersøge, om pågældende reelt står til  

 rådighed for arbejdsmarkedet.
F.eks. vil en selvstændig erhvervsdrivende  

 kunne opfylde betingelsen i § 40 ved i en midlertidig periode at foretage  

 nødvendig reparation og vedligeholdelse af virksomheden.
Ifølge § 40, stk. 3, 1. pkt., kan der ikke ydes hjælp til personer, som er  

 under uddannelse.
Der fastsættes dog i medfør af § 40, stk. 3, 2. pkt.,  

 nærmere regler for, i hvilke særlige tilfælde der kan ydes kontanthjælp til  

 uddannelsessøgende.
Herom henvises til Socialministeriets bekendtgørelse om  

 uddannelsessøgendes ret til kontanthjælp i særlige tilfælde.
Det kan specielt nævnes, at kontanthjælpsmodtagere under højskoleophold  

 kan bevare hjælpen, men må være indstillet på at afbryde højskoleopholdet for  

 at udnytte et tilbud om arbejde.
III.
Hjælp i særlige tilfælde (lovens kapitel 11) 17. Oversigt over ydelser efter lovens kapitel 11 I lovens kapitel 11 findes alle de former for kontanthjælp, der ikke  

 består i løbende hjælp til underhold m.v.
 Det drejer sig om følgende regler:
 § 46  om hjælp til enkeltudgifter.
 § 46  a om hjælp til sygebehandling, medicin m.v.
 § 46  b om hjælp til udgifter i forbindelse med  

 samværsret og til udgifter ved kontakt til børn, der er bortført til  

 udlandet.
 § 46  c om hjælp til dækning af udgifterne til et  

 barns forsørgelse, når forældremyndigheden ved forældremyndighedsindehaverens  

 død er tillagt andre.
 § 47  om hjælp til flytning.
 § 47  a om hjælp til repatriering.
 § 48  om hjælp til forsøgelse af fysisk og psykisk  

 handicappede i hjemmet.
 § 48  a om godtgørelse til forældre til alvorligt syge  

 børn under 14 år.
Hjælp efter disse bestemmelser er ikke skattepligtig, jf. dog  

 Socialministeriets vejledninger om hjælp efter §§ 48 og 48 a, og påvirker  

 ikke modtagerens personfradrag efter skattelovgivningen. 18. I hvilke  

 situationer kan der ydes hjælp til enkeltudgifter? Mens reglerne i bistandslovens § 37 giver mulighed for løbende hjælp,  

 indeholder § 46 en regel om hjælp til dækning af rimeligt begrundede  

 enkeltudgifter.
Som efter § 37 er det en betingelse for at få hjælp, at der  

 er sket ændringer i en persons forhold.
 Lavtlønsproblemer giver således ikke i sig selv grundlag for at yde hjælp  

 efter § 46, ligesom den omstændighed, at lønnen er opbrugt før tiden, ikke er  

 en sådan ændring af forholdene, at hjælp kan ydes.
 I familier med mange børn kan der være et særligt behov for at yde hjælp  

 til nyanskaffelser m.v.
Hjælp til enkeltudgifter kan ydes såvel særskilt som i forbindelse med  

 hjælp efter §§ 37 og 37 a. 19. Yderligere betingelser Det er en betingelse for at få hjælp efter § 46, at der er tale om en  

 udgift, der ikke kan afholdes af den pågældende selv uden risiko for, at  

 pågældendes og den eventuelle families økonomiske muligheder for fremtidig at  

 klare sig selv i afgørende grad vil blive vanskeliggjort herved.
Ydes der hjælp efter § 37, vil størrelsen af den pågældende boligudgift  

 have betydning for, hvilke udgifter den pågældende er i stand til at afholde  

 af den løbende kontanthjælp.
Hvis der tillige ydes løbende hjælp efter § 37  

 a, vil det være begrænsede ekstraordinære udgifter, der kan afholdes ud af  

 den løbende kontanthjælp.
Søges der særskilt hjælp til en enkeltudgift, må det påses, at der  

 foreligger en situation, hvor ansøgerens indtægter anvendes fuldt ud til  

 løbende udgifter, således at afholdelse af netop den foreliggende udgift til  

 det påkrævede formål kan føre til en gældsstiftelse, der bringer pågældendes  

 og familiens økonomiske situation ud af balance. 20. Til hvilke formål ydes  

 hjælp? Hjælpen ydes til dækning af rimeligt begrundede enkeltudgifter.
I  

 vurderingen heraf bør indgå, om udgiften er sædvanlig og nødvendig, samt om  

 personer med lavere indkomst i almindelighed vil kunne afholde en sådan  

 udgift.
 Som eksempler på rimelige udgifter kan nævnes beboerindskud, der ikke kan  

 ydes efter boliglovgivningen - herunder også udgifter ved etablering i egen  

 bolig i forbindelse med udskrivning fra institution - og nødvendigt bohave  

 eller andre påkrævede udgifter i forbindelse med indretning af hjemmet.
Endvidere kan hjælp ydes til udgifter ved særlige lejligheder som barnedåb  

 og konfirmation og til begravelsesudgifter, i det omfang de ikke dækkes  

 gennem reglerne i sygesikringsloven.
Der vil også være mulighed for at yde  

 hjælp til udgifter ved et barns forældres besøg hos mindre børn under længere  

 tids ophold på et fjerntliggende hospital.
Der kan undtagelsesvis ydes hjælp til beklædning, f.eks. til arbejdstøj,  

 hvis anskaffelse er nødvendig for, at pågældende kan klare sig selv i  

 fremtiden.
Udgifter til tøj forudsættes i øvrigt afholdt af hjælpen efter §  

 37.
Udgifter vedrørende boligen forudsættes normalt afholdt inden for hjælpen  

 efter §§ 37 og 37 a.
Dette gælder også udgifter, som fremkommer i forbindelse  

 med en periodisk efterregulering (varme, elektricitet o.lign.), idet sådanne  

 ydelser medregnes i nettoboligudgiften ved beregning af særlig støtte efter §  

 37 a.
Efter at kontanthjælpen er gjort skattepligtig, kan der i enkelte tilfælde  

 være behov for at yde hjælp til enkeltudgifter til personer, hvis  

 skatteforhold bevirker, at nettoydelsen efter § 37 er utilstrækkelig til, at  

 de selv kan afholde disse udgifter. 21. Mulighed for at yde hjælp til  

 afvikling af gældsposter Herudover giver reglen i § 46 mulighed for i visse særlige tilfælde at  

 sanere en enligs eller en families økonomi ved at bringe truende gældsposter  

 ud af verden.
Inden der ydes hjælp hertil, må kommunalbestyrelsen foretage en  

 bedømmelse af ansøgerens nuværende økonomiske situation og sammenholde denne  

 med muligheden for, at pågældende eller familien efter en sanering vil være i  

 stand til at klare sig selv.
Det må være en forudsætning, at det ikke kan  

 anses muligt gennem rådgivning og vejledning i budgetlægning at bringe  

 ansøgerens økonomi i balance.
Inden der ydes hjælp til enkelte  

 gældsforpligtelser, må det endvidere undersøges, om kreditor måtte være  

 villig til at give henstand med afviklingen af gælden eller til at gå med til  

 en afdragsordning.
Hjælp til en større sanering af gældsforpligtelser må  

 normalt forudsætte, at der samtidig ydes hjælp efter § 37, og at der optages  

 forhandling med samtlige kreditorer om en frivillig lempelse af kravene  

 samtidig med, at det undersøges, om visse forpligtelser kan bringes ud af  

 verden i forbindelse med, at de ting, som gælden vedrører, returneres.
Der  

 kan ad denne vej ydes hjælp til dækning af en families mest påtrængende  

 forpligtelser samtidig med, at der i en periode ydes løbende rådgivning med  

 henblik på, at familien fremtidig kan klare sig selv. 22. Forhold, der bør  

 tages i betragtning, når hjælp til afvikling af gældsposter overvejes Når hjælp til afvikling af gældsposter overvejes, bør det samtidig tages i  

 betragtning, at hjælpen hertil kan bevirke, at bistandsloven udspændes som et  

 ekstra sikkerhedsnet under kreditorer, der allerede ved indgåelsen af en  

 afbetalingskontrakt kan have beregnet sig renter under hensyn til en vis  

 risiko for debitors manglende betaling.
Endvidere bør det påses, at hjælpen  

 ikke ydes i forbindelse med uhensigtsmæssige økonomiske dispositioner, der er  

 foretaget ud fra en forventning om efterfølgende at blive holdt skadesløs af  

 det offentlige.
Et afgørende led i overvejelserne bør imidlertid være  

 hensynet til at normalisere ansøgerens fremtidige økonomiske forhold.  

 Gældssanering bør typisk overvejes, når behovet for hjælp i modsat fald må  

 forventes at blive af varig karakter.
 Social- og sundhedsforvaltningerne bør også være opmærksomme på  

 mulighederne for at opnå gældssanering efter konkursloven.
Spørgsmålet om afvikling af gæld til det offentlige - f.eks.  

 skatterestancer og bøder - falder uden for § 46 og må løses efter de regler,  

 der i øvrigt findes om det pågældende gældsforhold.
Med hensyn til  

 tilbagebetalingskrav efter bistandsloven henvises til lovens § 27 og med  

 hensyn til restancer på børnebidrag, der er udbetalt forskudsvis af det  

 offentlige, henvises til børnetilskudslovens § 18. 23. Hjælp til  

 sygebehandling, medicin m.v.
Efter bistandslovens § 46 a kan der ydes hjælp til sygebehandling,  

 medicin, tandbehandling eller lignende.
Betingelserne er:
Det vil i visse tilfælde være nødvendigt at søge bekræftet fra kommunens  

 lægekonsulent, at udgiften er nødvendig og velbegrundet, herunder at en  

 forsvarlig behandling ikke kan iværksættes ved hjælp af billigere midler.
For  

 så vidt angår tilskud til medicin, er det en forudsætning, at mulighederne  

 for individuelt tilskud i medfør af sygesikringslovens § 7, stk. 1-2,  

 udnyttes.
 Når der ydes hjælp til behandling efter § 46 a, kan der endvidere ydes  

 hjælp til betaling af befordringsudgifter i forbindelse med behandlingen  

 under forudsætning af, at der ikke kan ydes tilskud hertil efter  

 sygesikringslovens regler.
 Når der ydes hjælp efter bistandslovens § 46 a til en person, der har  

 valgt at være gruppe 2-sikret, kan det sociale udvalg i medfør af  

 sygesikringslovens § 2, stk. 5, beslutte, at pågældende overføres til gruppe  

 1-sikringen og forbliver der, så længe det skønnes påkrævet af hensyn til  

 pågældendes økonomiske forhold og behov for sygehjælp.
 Der bør i almindelighed alene ydes hjælp til behandlinger, udført af  

 uddannede læger, tandlæger, tandteknikere, psykologer, fysioterapeuter m.v.
Navnlig for så vidt angår tandbehandling bør det iagttages, at der ikke  

 foretages behandlinger, som går ud over, hvad der er påkrævet i hvert enkelt  

 tilfælde.
Ligeledes kan der tages hensyn til, om en større tandbehandling  

 nødvendigvis skal foretages på det tidspunkt, hvor den pågældende ikke selv  

 har midler til at afholde udgiften.
Endelig skal henvises til pkt. 20, hvorefter der ved vurderingen af, om en  

 udgift er rimelig, bør tages hensyn til, om udgiften kan afholdes af en  

 almindelig arbejdsindtægt. 24. Hjælp til udgifter vedrørende samværsret Der kan efter § 46 b, stk. 1, 1. pkt., ydes hjælp til dækning af udgifter  

 til at opretholde en samværsret med et eller flere børn under 18 år.
Efter §  

 46 b, stk. 1, 2. pkt., kan er også ydes hjælp til dækning af udgifter til at  

 opretholde kontakt mellem barnet og den af forældrene, der har del i  

 forældremyndigheden, når barnet bor hos den anden af forældrene.
Hjælpen kan  

 f.eks. omfatte rejseudgifter, kost og deltagelse i aktiviteter med barnet.
For kontanthjælpsmodtagere uden hjemmeboende børn bør det tages i  

 betragtning, at de efter § 37 får en ydelse som forsørgere, og at forskellen  

 mellem ydelsen efter § 37 til forsørgere og ikkeforsørgere er væsentlig  

 større end normalbidraget. 25. Hjælp til udgifter ved kontakt til bortførte  

 børn Der kan efter § 46 b, stk. 2, ydes hjælp til afholdelse af rejseudgifter  

 med henblik på kontakt til børn, der af den ene af forældrene eller af  

 pårørende er ført til udlandet uden samtykke fra forældremyndighedens  

 indehaver.
Det er en betingelse, at indehaveren af forældremyndigheden ikke  

 selv har midler til at afholde udgiften.
Det er endvidere en betingelse, at kommunalbestyrelsen i forvejen har  

 indhentet den fornødne sagkyndige rådgivning om rejseprojektet i  

 Udenrigsministeriet, således at der ikke ydes hjælp til helt urealistiske  

 formål.
Det kan endvidere være hensigtsmæssigt, at den danske repræsentation  

 på stedet bliver underrettet af Udenrigsministeriet, således at den har  

 mulighed for at være orienteret om, hvad der sker, og om fornødent træffe  

 nødvendige forholdsregler.
 Udenrigsministeriet har oplyst, at der efter almindelig praksis er  

 mulighed for - gennem de lokale repræsentationer - at udlægge rejseudgiften i  

 forbindelse med hjemrejse.
Justitsministeriet har mulighed for at tilvejebringe legatmidler til hjælp  

 til advokatbistand i udlandet i forbindelse med barnebortførelser. 26. Hjælp  

 til dækning af et barns forsørgelse, når den oprindelige  

 forældremyndighedsindehaver er død Om hjælp efter § 46 c til dækning af udgifterne til et barns forsørgelse,  

 når forældremyndigheden ved forældremyndighedsindehaverens død er tillagt  

 andre, henvises til Socialministeriets vejledning om bistandslovens  

 bestemmelser om særlig støtte til børn og unge. 27. Hjælp til flytning Der kan efter bistandslovens § 47 ydes hjælp til flytning.
Det er en  

 betingelse herfor, Hjælpen omfatter først og fremmest udgifter ved transport af  

 indbogenstande, men der kan også ydes hjælp til dækning af rejseudgifter for  

 familiens medlemmer.
 Hvis flytning sker til en anden kommune, følger det af § 47, stk. 2, at  

 kommunalbestyrelsen i fraflytningskommunen skal indhente samtykke fra  

 kommunalbestyrelsen i den anden kommune, inden hjælpen ydes.
Hvis dette samtykke ikke er indhentet, betragtes fraflytningskommunen  

 stadig som opholdskommune - med deraf følgende forpligtelse til at bære  

 opholdskommunens andel af enhver form for fremtidig hjælp efter bistandsloven  

 til modtageren af flyttehjælp, indtil pågældende i mindst 3 måneder har  

 klaret sig selv.
Denne undtagelsesordning fra de almindelige  

 opholdskommuneregler i bistandslovens §§ 10-11 gælder dog længst i 2 år efter  

 flytningen.
Hvis tilflytningskommunen afslår at give samtykke, er  

 fraflytningskommunen således ikke afskåret fra at yde hjælp til flytningen.  

 Fraflytningskommunen må blot være indstillet på muligheden for fortsat at  

 blive betragtet som opholdskommune, men kan i øvrigt efter reglerne i lovens  

 §§ 15 og 16 indbringe afslaget for det sociale ankenævn og, hvis sagen er  

 principiel, derefter for Den sociale Ankestyrelse.
Søges der hjælp til flytning til udlandet, er adgangen til hjælp ifølge §  

 47, stk. 3, yderligere betinget af, Ved ansøgning om flytning til Færøerne og Grønland finder reglerne i § 47,  

 stk. 3, tilsvarende anvendelse. 28. Hjælp til repatriering Om hjælp til repatriering efter § 47 a henvises til Indenrigsministeriets  

 vejledning herom. 29. Hjælp til forsørgelse af fysisk og psykisk handicappede  

 i hjemmet og til godtgørelse til forældre med alvorligt syge børn Om hjælp efter § 48 til merudgifter som følge af fysisk eller psykisk  

 handicap under forsørgelse i eget hjem og godtgørelse efter § 48 a til  

 forældre med alvorligt syge børn henvises til Socialministeriets vejledninger  

 herom.
IV.
Naturalhjælp 30. Udbetaling af kontanthjælp på andre måder end i  

 form af kontante beløb Hjælp efter bistandslovens afsnit III skal som hovedregel ydes i form af  

 udbetaling af kontante beløb, overførsel til pengeinstitut el. l.
Ifølge § 49  

 kan kommunalbestyrelsen dog undtagelsesvis beslutte, på hvilken måde hjælpen  

 skal udbetales.
Det kan være en beslutning om at give hjælpen i form af udlevering af en  

 naturalydelse eller en rekvisition eller ved at dække rimelige faste udgifter  

 ved at sende beløbene direkte til kreditorerne.
Det er en forudsætning, at  

 den, der søger hjælp, ikke skønnes i stand til ved bistand fra  

 socialforvaltningen at administrere kontante beløb.
Reglen kan anvendes, når  

 der i en periode forgæves har været ydet bistand til administrationen af  

 kontanthjælp, eller omstændigheder i øvrigt viser, at ansøgeren ikke vil  

 anvende hjælpen til formål, som normalt antages at kunne dækkes af  

 kontanthjælpen.
 I øvrigt kan det være hensigtsmæssigt at udbetale løbende hjælp med  

 kortere terminer, i det omfang ansøgeren gentagne gange har brugt det  

 månedlige beløb på kortere tid end tilsigtet.
Efter § 49, stk. 2, kan kommunalbestyrelsen tilbageholde fremtidige  

 månedlige betalinger for dagpasning, såfremt en kontanthjælpsmodtager har  

 undladt at betale herfor.
V.
Skattemæssige virkninger af kontanthjælp 31.  

 Beskatning af kontanthjælp Efter bestemmelsen i ligningslovens § 7 litra j, skal ydelser, der udredes  

 efter bistandsloven til dækning af nærmere bestemte udgifter hos modtageren,  

 samt ydelser efter §§ 37 a og 47 a ikke medregnes til den skattepligtige  

 indkomst.
 Øvrige ydelser, herunder kontanthjælp efter § 37 - også i de tilfælde,  

 hvor denne er gjort tilbagebetalingspligtig - medregnes til den  

 skattepligtige indkomst.
Der er efter 1. januar 1994 ingen ydelser efter bistandsloven, der  

 medfører nedsættelse af personfradraget.
Alle ydelser vil være enten fuldt  

 skattefrie eller fuldt skattepligtige.
 Der kan ikke ydes kontanthjælp til dækning af restskat, ligesom der heller  

 ikke i kontanthjælpen foretages fradrag ved udbetaling af overskydende skat.  

 Ligger en udbetaling af overskydende skat væsentligt over, hvad der er den  

 normale ramme for regulering af forskudsskatten, skal det udbetalte beløb dog  

 betragtes som en formue, hvoraf det økonomiske behov efter § 39 i en periode  

 kan dækkes.
 Kommunalbestyrelsen bør vejlede ansøgeren om de skattemæssige konsekvenser  

 af kontanthjælpen og om mulighederne for at få ændret den skattemæssige  

 forskudsregistrering, således at skattetrækket i kontanthjælpen ikke er for  

 stort, og således at restskat så vidt muligt undgås.
I øvrigt henvises til bemærkningerne under pkt. 11 om  

 tilbagebetalingspligtig kontanthjælp.
Socialministeriet, den 30. november  

 1993 Karen Jespersen / Birthe Frederiksen Bilag Regneeksempler (januar 1994-niveau) Eksemplerne følger de familietyper, der var eksempler for i bilag til  

 kontanthjælpsvejledningen fra 1987, idet der dog for at kunne illustrere  

 virkningen af grænsebeløb og loftsbestemmelser efter de nye regler er  

 foretaget visse mindre ændringer i forhold til eksemplerne fra 1987.
Boligudgifterne i eksemplerne er nettobolig-udgifter, d.v.s. incl.  

 udgifter til varme, el. m.v., men fratrukket boligsikring.
I eksempel 6 med  

 en ejerbolig er dog skitseret sammenhængen mellem brutto- og  

 nettoboligudgifter for en ejerbolig.
 Hvor ikke andet er oplyst, er forudsat en trækprocent på 45, en laveste  

 skatteprocent på 44,7 og et mdl. skattefradrag på 2.500 kr.
