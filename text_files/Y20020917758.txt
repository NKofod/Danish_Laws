Lempelse i forhold til Norden og Tyskland  

 dobbelt social sikring Når en person bosat i Danmark har lønmodtagerarbejde i et  

 nordisk land eller Tyskland og samtidig arbejder som selvstændigt  

 erhvervsdrivende i Danmark, er han i henhold til EF forordning 1408/71  

 socialt sikret både i det nordiske land/Tyskland og i Danmark.
Det skyldes forordningens artikel 14c, litra b, jf. bilag VII.
Danmark har  

 forbeholdt sig ret til denne form for social dobbeltsikring i bilaget.
Det  

 vil sige, at en person bosat i Danmark med lønmodtagerarbejde i  

 udlandet og selvstændig virksomhed i Danmark, vil være social  

 sikret i både Danmark og udlandet, når udlandet er et land, der  

 er omfattet af forordningen.
Omfanget af den sociale sikring i det enkelte  

 land omtales ikke her, da dette spørgsmål hører under Den  

 Sociale Sikringsstyrelse.
 Det er imidlertid sådan, at lempelsesmetoden for privat ansatte for  

 lønindkomst fra Norden og Tyskland i henholdsvis artikel 25 og 24 i de  

 respektive overenskomster er afhængig af den sociale sikring.
 Told- og Skattestyrelsen skal herved meddele, at social sikring i  

 både Danmark og et andet nordisk land eller Tyskland ikke er til hinder  

 for eksemptionslempelse af lønindkomsten fra udlandet.
