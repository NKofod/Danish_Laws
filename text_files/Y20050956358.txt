Mindstekrav  genbeskatningssaldi mv. -  

 genbeskatningssaldi Orientering om ændringsbekendtgørelse nr. 836  

 af 31. august 2005 til mindstekravsbekendtgørelsen nr. 707 af 4. juli  

 2005.
 I forbindelse med indarbejdelsen af bekendtgørelse  

 nr. 349 af 19. maj 2005 om ændring af bekendtgørelse om skattemæssige krav  

 til  

 regnskab i den nye mindstekravsbekendtgørelse, nr. 707 af 4. juli 2005, blev  

 der  

 beklageligvis ikke indsat en overgangsbestemmelse for selskaber med  

 bagudforskudt indkomstår.
 Manglen betyder, at en række selskaber med  

 bagudforskudt indkomstår ikke er omfattet af reglerne for indkomståret 2005.  

 Det drejer sig om selskaber, der har påbegyndt indkomståret 2005 inden 15.  

 december 2004 og derfor først er omfattet af de nye sambeskatningsregler fra  

 og  

 med 2006.
 For at sikre, at disse selskaber i forbindelse med  

 indsendelsen af selvangivelsen for indkomståret 2005 oplyser om  

 genbeskatningssaldi  

 mv., har skatteministeren udstedt ændringsbekendtgørelse nr. 836 af 31.  

 august  

 2005 til mindstekravsbekendtgørelsen, i hvilken overgangsbestemmelsen er  

 indføjet.
 Skatteministeriet agter i øvrigt i løbet af  

 efteråret at tage mindstekravsbekendtgørelsen op til revision.
