 I medfør af lov nr. 119 af 22. marts 1947 om forhandling, udførsel og  

 indførsel af æg og ægprodukter m.m. som forlænget ved lov nr. 122 af 31.  

 marts 1952 fastsættes herved følgende bestemmelser.
§ 1.  Tilvirknings- og lagerlokaler skal være forsynet  

 med vinduer, der i antal og størrelse er tilstrækkelige til at give fornødent  

 dagslys, og skal have en loftshøjde af mindst 2,5 m.
Lokalernes størrelse  

 skal være afpasset således i forhold til produktionens størrelse, at  

 tilvirkningen kan gennemføres på hygiejnisk tilfredsstillende måde.
Ved  

 tilvirkningslokaler forstås lokaler, hvori rengøres eller udslås, og hvori  

 udslåede æg behandles, indtil tørring, frysning, konservering o.lign. har  

 fundet sted.
Tilvirkningslokaler må, bortset fra lokaler til vaskning af æg,  

 ved nyanlæg ikke være beliggende i kælder.
 Stk. 2.  I tilvirkningslokaler skal væggene i en højde  

 af mindst 1,6 m være beklædt med fliser eller lignende afvaskbart materiale.  

 Gulvene skal være uigennemtrængelige for fugtighed og skal have fald til  

 afløb, der er forsynet med vandlås.
Stk. 3.  Samtlige lokaler i virksomheden skal holdes  

 rene, vel vedligeholdte og godt ventileret.
Vinduer i tilvirknings- og  

 lagerlokaler skal, såfremt de åbnes, være beskyttede med fluenet.
Stk. 4.  Æg, der er bestemt til tilvirkning af  

 ægprodukter, og som ikke umiddelbart tages i anvendelse, skal i virksomheden  

 opbevares ved temperaturer, der ikke overstiger 10 grader C.
Der skal  

 forefindes særskilt lokale til vaskning eller anden rengøring af æg, der er  

 bestemt til udslåning, samt særskilt lokale til brug ved udslåning og  

 filtrering m.m. af æg jfr. § 2, stk. 4. Sidstnævnte lokale må ikke stå i  

 umiddelbar forbindelse med lokaler, hvorfra der kan tilføres væsentlige  

 mængder varme.
 Stk. 5.  Tilvirkningslokalerne skal i fornødent omfang  

 være forsynet med vandledninger og vandhaner med varmt og koldt vand.  

 Endvidere skal lokalerne være forsynet med tilstrækkeligt antal håndvaske med  

 varmt vand og koldt vand samt sæbe, neglebørste og rene håndklæder til  

 aftørring af hænderne.
 Stk. 6.  Alt vand, der finder anvendelse i virksomheden,  

 herunder til rengøringsformål, skal opfylde kravene til godt drikkevand, og  

 virksomheden skal, medmindre vandforsyning sker fra kommunalt vandværk,  

 mindst een gang årligt lade vandet bakteriologisk undersøge.  

 Analyseattesterne for sådanne undersøgelser skal virksomheden opbevare i  

 mindst 2 år.
 Stk. 7.  Uanset det i stk. 6 anførte er det tilladt til  

 teknisk brug - køling, vaccumpumpe etc. - at anvende vand, der ikke opfylder  

 kravene til drikkevand, på betingelse af at vandet føres i lukket rørsystem  

 uden forbindelse med andre vandledninger og uden mulighed for aftapning eller  

 afløb i virksomhedens tilvirknings- og lagerlokaler.
Stk. 8.  I lokalerne må der ikke foregå forhandling en  

 detail, og lokalerne må ikke stå i forbindelse med lokaler, der benyttes til  

 beboelse.
Der må ikke i eller i forbindelse med lokalerne oprettes eller  

 drives nogen virksomhed eller fabrikation, der er uforenelig med en i  

 sundheds- eller kvalitetsmæssig henseende forsvarlig drift af virksomheden.  

 Lokalerne må ikke benyttes ved madlavning eller indtagning af måltider, og  

 der må ikke i tilvirknings- og lagerlokaler forefindes maskiner o.lign., der  

 kan forurene liften.
Maskiner til tørrensning af æg skal være forsynet med  

 støvsugningsanordning.
Ventilatorer, transportfører o.lign. skal være således  

 anbragt, at de ikke kan forurene udslåede æg.
 § 2.  Æg, der skal udslås, skal udtages af  

 indsendelseskasserne, forinden de føres til udslåningsrummet.
Stk. 2.  Snavsede æg skal rengøres, forinden udslåning  

 finder sted.
Afvaskning af ægskallen skal foretages i vand, der har højere  

 temperatur end æggene.
De vaskede æg skal straks afskylles i vand, der har  

 højere temperatur end æggene.
Såvel vaskevandet som skyllevandet kan være  

 tilsat et klorpræparat som aktivt desinfektionsmiddel.
Statskontrollen kan  

 dog efter indhentet udtalelse fra sundhedsstyrelsen tillade anvendelse også  

 af andre desinfektionsmidler end klorkalk og klorholdige præparater, når  

 disses effektivitet er godtgjort på betryggende måde, og deres anvendelse  

 skønnes ikke at indebære sundhedsfare.
Således behandlede æg skal udslås  

 umiddelbart efter passende afdrypning eller efter kunstig tørring med  

 luftstrøm.
 Stk. 3.  Såfremt rengøring af snavsede æg udføres ved  

 tørrensning, skal æggene forinden de føres til udslåningslokalet, afskylles i  

 rent vand, der har højere temperatur end æggene, og som kan være tilsat  

 desinfektionsmiddel som anført i stk. 2. Æggene skal, forinden udslåning  

 finde sted, være afdryppet eller kunstigt tørret med luftstrøm.
Stk. 4.  I lokaler til udslåning af æg må kun foretages  

 udslåning, separering, centrifugering, filtrering, homogenisering, blanding  

 og afkøling af ægmasse, og der må ikke forefindes uvedkommende ting i  

 lokalet.
Temperaturen i udslåningslokaler skal reguleres således, at den er  

 gunstig for personalets behandling af æggene.
Udslåene æg skal snarest  

 fjernes fra lokalet til pasteurisering, frysning eller anden  

 viderebehandling.
Stk. 5.  Ved udslåning og adskillelse af æggets  

 bestanddele skal benyttes velegnede redskaber og hjælpemidler, der er lette  

 at holde rene, og som kan modstå sterilisering ved fugtig eller tør varme.  

 Ægskaller skal opsamles i beholdere (spande), der med passende mellemrum skal  

 fjernes fra udslåningslokalet.
Udvundne rester af ægmasse fra ægskal og  

 rester af ægmasse fra centrifuger, vibratorer eller filtre o.lign. må kun  

 anvendes til teknisk brug og skal opbevares i beholdere (spande), der er  

 påmalet angivelsen »TIL TEKNISK BRUG« eller »TIL  

 DESTRUKTION«.
Borde o.lign. i udslåningslokalet skal være forsynet med  

 sømløse plader af rustfrit stål, og ingen del af bordene må være af træ.  

 Transportører, drivremme o.lign. i lokalet skal være anbragt således samt  

 være af sådan konstruktion, at de ikke kan give anledning til forurening af  

 ægmassen.
Stk. 6.  Ved udslåningen skal det for hvert ægs  

 vedkommende nøje iagttages, hvorvidt indholdet er af normal kvalitet.  

 Unormalt indhold skal omhyggeligt fratages, og udslåningsanordningen  

 (adskillelsesanordningen) skal omhyggeligt afskyldes, forinden den påny tages  

 i brug.
Således frasorteret ægmasse skal udtømmes i spande el.lign., hvorpå  

 der på tydelig og holdbar måde er anført ordene: »TIL TEKNISK  

 BRUG«.
Sådanne spande skal holdes tildækkede med låg og må kun benyttes  

 til affaldsæg og til ægskal samt til varer til teknisk brug jfr. stk. 5.
Stk. 7.  Ægmasse skal befries for eventuelle skaldele og  

 skal, såfremt den ikke straks videreforarbejdes, omgående anbringes i  

 kølerum, hvis temperatur ikke må overstige 5 grader C, og hvori der kun må  

 opbevares ægprodukter, der er bestemt til menneskeføde.
Nedkølingen skal  

 fremmes ved cirkulation af den afkølede luft. Ægprodukter, der skal fryses,  

 skal umiddelbart efter udslåning og behandling (filtrering, pasteurisering  

 o.lign.) anbringes i fryserum.
Såfremt fryserum ikke forefindes i  

 virksomheden, skal ægmassen så vidt muligt omgående og senest 3 timer efter  

 udslåning anbringes i fryserum.
Varen skal i det mellemliggende tidsrum  

 opbevares køligt.
 Stk. 8.  Pasteurisering og tørring af ægmasse samt  

 fermentering og lignende behandlingsprocesser skal foregå i lokaler, der er  

 adskilt fra lagre samt vaske- og udslåningslokaler. Ægprodukter skal straks  

 efter pasteuriseringen nedkøles til en temperatur, der ikke overstiger 15  

 grader C, medmindre de umiddelbart efter pasteuriseringen viderebehandles ved  

 tørring.
 § 3.  Under arbejdet skal det ved tilvirkningen  

 beskæftigede personale bære en særlig arbejdsdragt samt hovedbeklædning, der  

 let kan vaskes, og som skal holdes tilbørligt ren.
Stk. 2.  Til personalets omklædning og til opbevaring af  

 personalets tøj skal forefindes et særligt lokale, der skal være adskilt fra  

 tilvirkningslokalerne og fra lokaler, hvor råvarer og færdigprodukter  

 opbevares.
Hver arbejder skal have mindst eet garderobeskab.
Lokalet skal  

 være forsynet med håndvaske med koldt og varmt vand, sæbe og neglebørste i  

 fornødent antal til personalet, og der skal forefindes rene håndklæder til  

 aftørring af hænderne.
Der skal tillige være adgang til bad.
Stk. 3.  Der skal ved virksomheden forefindes hygiejnisk  

 tilfredsstillende toiletforhold, herunder håndvask med koldt og så vidt  

 muligt varmt vand, rene håndklæder til aftørring af hænderne samt sæbe og  

 neglebørste.
Toiletrummene må ikke være i umiddelbart forbindelse med  

 virksomhedens tilvirknings- og lagerlokaler.
 Stk. 4.  I omklædnings- og toiletrum skal findes opslag  

 med påbud til personalet om at rengøre arme og hænder omhyggeligt med  

 neglebørste, sæbe og varmt vand, forinden arbejdet påbegyndes, og efter  

 afbenyttelse af wc og pissoir.
§ 4.  Tobaksrygning i arbejds- og lagerlokale er  

 forbudt, og der må ikke forefindes ilde- eller stærktlugtende stoffer,  

 stoffer i støvform, der kan forurene luften eller de i lokalerne tilvirkede  

 produkter, eller overhovedet varer eller stoffer, der på nogen måde ved  

 direkte eller indirekte berøring kan gøre disse uanvendelige eller blot  

 mindre appetitlige til menneskeføde.
Husdyr må ikke have adgang til  

 lokalerne, og disse skal sikres mod adgang af fugle o.lign. samt holdes fri  

 for rotter og mus.
Lokalerne skal så vidt muligt holdes fri for fluer.
Stk. 2.  Gårdspladser, tilkørselspladser o.lign. skal  

 holdes i sådan stand, at uren luft ikke derfra kan trænge ind i tilvirknings-  

 og lagerlokaler.
Pladsen uden om virksomheden skal i en afstand af mindst 3 m  

 fra indgangen til alle sider være belagt med beton, asfalt eller lignende  

 befæstning med passende afløb.
Stalde og møddinger skal være mindst 10 m  

 afstand fra tilvirknings- og lagerlokaler.
Møddinger skal være murede og  

 pudsede eller støbte af beton og skal være overdækkede.
 § 5.  Alle i lokalerne benyttede beholdere, tanke,  

 spande, udslåningsredskaber, maskiner, køleapparater, filtre, rørledninger og  

 apparater m.m. skal være velegnede til formålet, holdes i god stand og hver  

 dag ved arbejdets ophør omhyggeligt rengøres samt efter afvaskning og efter  

 afskyldning med rent vand omhyggeligt skoldes, steriliseres eller skylles med  

 vand, der, medmindre andet af statskontrollen tilladt desinfektionsmiddel  

 benyttes, jfr. 2, stk. 2, skal være tilsat klorkalk eller andet klorholdigt  

 præparat i en sådan mængde, at opløsningen indeholder mindst 200 mg aktivt  

 klor pr. liter.
Stk. 2.  De til brug ved udslåningen benyttede  

 redskaber, render o.lign. må ikke anbringes på gulvet.
Under arbejdet skal de  

 med fornødent mellemrum og mindst ved hvert holdskifte rengøres eller  

 udskiftes med rene.
Stk. 3.  Så vidt muligt skal det maskinelle anlæg være  

 således opstillet og forbundet, at det kogende vand eller den  

 desinfektionsmiddel indeholdende væske ved hjælp af pumpe kan cirkuleres  

 gennem hele systemet.
Forinden apparaturet, beholdere o.lign. påny tages i  

 brug, skal det grundigt afskylles eller gennemskylles med rent vand for at  

 fjerne rester af desinfektionsmiddel.
 Stk. 4.  Trækar samt andre genstande og redskaber af træ  

 må ikke anvendes.
 § 6.  Spande og andre beholdere skal være af vel  

 fortinnet jern, aluminium, rustfrit stål eller andet af statskontrollen  

 godkendt materiale og må ikke anvendes til andet brug.
Stk. 2.  Rør og maskindele må efter rengøringen ikke  

 henstilles eller anbringes direkte på gulvet, og efter rengøringen skal  

 spande og lignende beholdere anbringes med åbningen nedad på en spanderække  

 eller ved ophængning, således at der er adgang for luften til spandenes  

 indre.
Beholdernes åbning skal være anbragt i passende højde over gulvet.
§ 7.  Den til ægprodukter anvendte emballage skal være  

 ren, ubrugt og velegnet til formålet.
Vogne og andre transportmidler, hvori  

 ægprodukter udbringes og forsendes, skal være rene.
 § 8.  Ingen person må beskæftiges ved tilvirkning af  

 ægprodukter eller have virksomhed i eller ved lokaler, der anvendes dertil,  

 når han lider af tyfoid feber, paratyfus, dysenteri eller en med disse  

 beslægtet sygdom, difteri, skarlagensfeber, smitsom hjernerygmarvsbetændelse,  

 akut børnelammelse, australsk sovesyge, halsbetændelse, rosen, smittefarlig  

 tuberkulose eller af udbredt eller smitsom sygdom i huden på hoved, hals,  

 hænder eller arme, i næsen, munden, svælget, strubehovedet eller lungerne,  

 såsom væskende eller skællende udslet, sår eller bullenskab, stinkende snue,  

 sår eller papler i mund, svælg eller strubehoved, hoste med rigeligt eller  

 ildelugtende opspyt eller overhovedet sygdomme, der direkte eller indirekte  

 kan tilføre varerne smitstoffer eller forurene dem.
 Stk. 2.  Samme forbud gælder i virksomheden beskæftigede  

 personer, der har samkvem med, eller i hvis hjem der henligger patienter, der  

 lider af tyfoid feber, paratyfus, dysenteri eller en med disse beslægtet  

 sygdom, difteri, skarlagensfeber, smitsom hjernerygmarvsbetændelse, akut  

 børnelammelse eller australsk sovesyge, samt i øvrigt sådanne personer, som  

 uden selv at være syge vides at være smittefarlige bærere af det for  

 ovennævnte sygdomme karakteristiske smitstof.
Stk. 3.  Enhver arbejdsgiver i en under området for  

 dette regulativ henhørende virksomhed skal uopholdelig forbyde en person, om  

 hvem han formoder, at han hører til de i stk. 1 og 2 nævnte personer, at  

 fortsætte arbejdet samt påbyde vedkommende at søge læge.
Samme forbud og  

 påbud kan udstedes af vedkommende sundhedskommission, embedslæge, politi samt  

 statskontrollen.
Stk. 4.  Personer, der af nogen af de ovennævnte grunde  

 har været udelukket fra beskæftigelse i de nævnte virksomheder, må ikke  

 genoptage arbejdet, forinden en læge skriftligt har billiget dette.
I de i  

 stk. 3 nævnte tilfælde skal lægens erklæring afleveres til arbejdsgiveren  

 eller til den pågældende tilsynsførende myndighed.
 § 9.  For virksomheder, der er oprettet før dette  

 regulativs ikrafttræden, kan statskontrollen indrømme en passende frist til  

 iværksættelse af de påbudte foranstaltninger.
 § 10.  Overtrædelse af dette regulativ eller af de i  

 medfør af samme givne pålæg straffes i medfør af bestemmelserne i § 13 i lov  

 nr. 119 af 22. marts 1947 om forhandling, udførsel og indførsel af æg og  

 ægprodukter m.m.
 § 11.  Dette regulativ træder i kraft den 1. april  

 1960.
 Landbrugsministeriet, den 19. februar  

 1960.
 Karl Skytte.
 /Sigurd Løvengreen.
