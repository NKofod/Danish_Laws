Tillæg 2 til Bygningsreglement for småhuse I Bygningsreglement for småhuse, der trådte i  

 kraft den 15. september 1998, og Tillæg 1, der trådte i kraft den  

 1. februar 2001, foretages i medfør af byggelovens § 8, stk. 1, jf.  

 bekendtgørelse nr. 452 af 24. juni 1998, som ændret ved lov nr.  

 228 af 31. marts 2001, følgende ændringer:
Afsnit 1 1.2.5 Efter afsnit 1.2.5 indsættes som nye stykker:
 "1.2.6 Oplysninger omfattet af bestemmelserne i afsnit 1.2.2-1.2.5  

 kan indsendes i digital form, såfremt kommunalbestyrelsen har mulighed  

 for at modtage og læse sådanne elektroniske dokumenter og  

 tegningsmateriale.
(1.2.6) Bestemmelsen vedrører kun oplysninger, herunder  

 tegningsmateriale og anden dokumentation.
Sålænge der ikke  

 eksisterer en entydig, retsgyldig digital signatur, opretholdes kravet om  

 skriftlighed for datering og underskrift af ansøgninger, herunder  

 ansøgninger om dispensation, og anmeldelser.
Det er  

 kommunalbestyrelsen, der afgør, om materialet kan indsendes i digital  

 form.
 1.2.7 Inden der gives byggetilladelse eller dispensation kan  

 kommunalbestyrelsen afholde en forhåndsdialog med ejeren eller dennes  

 repræsentanter.
(1.2.7) Under forhåndsdialogen afklares rammerne for  

 byggeprojektet, ligesom der kan indgås aftaler om f.eks. tidsplaner og  

 dokumentation mellem ejeren og bygningsmyndigheden.
Der henvises i  

 øvrigt til By- og Boligministeriets vejledning om fleksibel  

 byggesagsbehandling" 1.5.2 Efter afsnit 1.5.2 indsættes som nyt stykke:
"1.5.3 Inden anmeldelse af et byggearbejde kan kommunalbestyrelsen  

 afholde en forhåndsdialog med ejeren eller dennes  

 repræsentanter." 1.6.4 Efter afsnit 1.6.4 indsættes afsnit:
 "1.6.5 Oplysninger omfattet af bestemmelserne i afsnit 1.6.1-1.6.4  

 kan indsendes i digital form, såfremt kommunalbestyrelsen har mulighed  

 for at modtage og læse sådanne elektroniske dokumenter og  

 tegningsmateriale.
(1.6.5) Bestemmelsen vedrører kun oplysninger, herunder  

 tegningsmateriale og anden dokumentation.
Sålænge der ikke  

 eksisterer en entydig, retsgyldig digital signatur, opretholdes kravet om  

 skriftlighed for datering og underskrift af ansøgninger, herunder  

 ansøgninger om dispensation, og anmeldelser.
Det  

 er kommunalbestyrelsen, der afgør, om materialet kan indsendes i  

 digital form. " Nugældende afsnit 1.6.5 og 1.6.6 bliver herefter til afsnit 1.6.6 og  

 1.6.7.
1.7.1 I vejledningsteksten ændres 8. og 9. pkt. til:
"(1.7.1) For beregning af arealets størrelse henvises til  

 bestemmelsen i afsnit 2.6.1. Byggearbejder ved gas-, vand- og  

 afløbsinstallationer må kun udføres af personer eller  

 virksomheder, som har autorisation efter bestemmelserne i lov nr. 206 af 27.  

 marts 2001 om udførelse af gas-, vand- og  

 afløbsinstallationer." 1.13.1, litra e Afsnit 1.13.1, litra e ophæves.
I stedet indsættes litra:
 "e. overtræder § 7, stk. 2, 1. pkt., og de i medfør af §  

 8, stk. 1, nr. 2-4 fastsatte regler.".
Afsnit 2 Nugældende afsnit 2 ophæves.
I stedet indsættes:
"Afsnit 2. Bebyggelsesregulerende bestemmelser 2.1 Generelt (2.1) De bebyggelsesregulerende bestemmelser i afsnit 2 dækker de  

 samme forhold og har samme saglige anvendelsesområde som de indtil 1.  

 oktober 2001 gældende bebyggelsesregulerende bestemmelser i  

 byggeloven.
 2.1.1 Bestemmelserne i afsnit 2 gælder hvis en lokalplan,  

 byplanvedtægt eller reguleringsplan i medfør af de tidligere  

 gældende byggelove ikke fastsætter andre bestemmelser om de  

 pågældende forhold.
2.2 Grundstørrelse 2.2.1 Der må ikke foretages udstykning, matrikulering eller  

 arealoverførsel, hvorved der vil fremkomme ejendomme med et mindre  

 areal end 700 m², heri ikke medregnet vejareal eller areal, der skal holdes ubebygget som følge af  

 hjørneafskæring eller byggeliniepålæg til sikring af  

 vejanlæg.
Ved udstykninger m.v. i sommerhusområder, jf. lov om  

 planlægning § 34, stk. 3, må arealet ikke være mindre end  

 1200 m².
 2.2.2 Ved udstykning til bebyggelse skal kommunalbestyrelsen godkende  

 parcellens facadelængde.
2.3 Bebyggelsesprocent 2.3.1 Bebyggelsesprocenten ved bebyggelse af en ejendom, herunder ved om  

 eller tilbygning, må ikke overstige:
 (2.3.1) Bebyggelsesprocenten beregnes efter reglen i Bilag A afsnit  

 A.2.2.1.
1) 25 for huse med én bolig til helårsbeboelse, 2) 10 for sommerhusbebyggelse beliggende i et sommerhusområde og anden bebyggelse til ferie- og  

 fritidsformål, (2.3.1, nr. 2) For sommerhuse i sommerhusområder gælder  

 reglerne i afsnit 10.
 3) 35 for tæt/lav bebyggelse.
 (2.3.1, nr. 3) Ved tæt/lav bebyggelse forstås dobbelthuse,  

 rækkehuse, kædehuse og lignende former for helt eller delvis  

 sammenbyggede enfamiliehuse, jf. afsnit 9.1.1.
2.4 Højde og etageantal 2.4.1 Medmindre der i andre af bestemmelserne i reglementet er fastsat  

 andet, må en bebyggelse ikke opføres med mere end 2 etager, og  

 ingen del af en bygnings ydervægge eller tag må være hævet mere end 8,5 m over det omgivende terræn.
 (2.4.1) En tagetage, der kan udnyttes, og en kælder, hvor loftet  

 ligger mere end 1,25 m over terræn, medregnes også som en  

 etage.
2.5 Afstandsforhold 2.5.1 Medmindre der i andre af bestemmelserne i reglementet er fastsat  

 andet, må bebyggelse ikke opføres nærmere skel mod anden  

 grund eller sti end 2,5 m, i sommerhusområder dog 5 m.
Dobbelthuse,  

 rækkehuse, kædehuse, gruppehuse o.lign. kan dog sammenbygges i  

 naboskel.
 (2.5.1) Afstandskravet gælder også ved udvendige trapper,  

 altaner, skorstene, udestuer, hævede opholdsarealer i det fri,  

 tagterrasser og lignende samt for svømmebassiner.
2.5.2 Er et område overvejende bebygget med sluttet bebyggelse, kan  

 kommunalbestyrelsen bestemme, at ny bebyggelse skal opføres i vej- eller byggelinien og  

 føres ud i skel mod nabogrundene.
2.6 Bebyggelsens omfang 2.6.1 Bebyggelsesprocenten beregnes som etagearealets procentvise andel af  

 grundstykkets areal efter bestemmelserne i bilag A.
2.7 Måling af højder og afstande 2.7.1 Højder måles lodret fra grundens naturlige  

 terræn.
Har grunden skrånende terræn eller terræn med  

 større niveauforskelle, måles fra et eller flere niveauplaner,  

 der fastsættes af kommunalbestyrelsen.
Niveauplanernes beliggenhed skal  

 på éntydig måde fremgå af byggetilladelsen, normalt  

 ved angivelse af planernes koter.
Ved fastlæggelse af niveauplaner skal  

 kommunalbestyrelsen tage hensyn til terrænforholdene på de  

 tilstødende grunde og karakteren af den omliggende bebyggelse.
Der  

 skal skabes rimelige bebyggelsesmuligheder og adgangsforhold for den  

 pågældende grund.
 2.7.2 Afstande måles vandret uden hensyn til terrænforskelle.  

 Afstanden måles vinkelret på den pågældende  

 modstående linie (vejlinie, naboskel) eller bebyggelse.
2.8 Bebyggelsens højde og afstand i forhold til vej, naboskel og  

 sti 2.8.1 Mod vej må højden ikke være over 0,4 x afstanden  

 til modstående vejlinie.
Er en del af grundstykket tinglyst som  

 adgangsvej for højst 2 grundstykker, ses bort fra anvendelsen som vej,  

 og beregningen af højderne sker i forhold til grundens  

 matrikulære skel.
Mod naboskel eller sti må højden ikke  

 være over 1,4 x afstanden til naboskel og sti.
(2.8.1) Skråt højdegrænseplan, modstående  

 vejside.
Højden mod vej er 0,4 x afstanden til den modstående  

 vejlinie.
Skråt højdegrænseplan, naboskel.
Højden  

 mod nabo eller sti må maksimalt være 1,4 x afstanden til skellet.  

 I begge tilfælde kan gavlen og en del af tagfladen samt visse mindre  

 bygningsdele dog føres op over højdegrænseplanet.
2.9 Supplerende bestemmelser om bebyggelsens højde og  

 afstandsforhold 2.9.1 Antenner, hvis øverste punkt ikke er mere end 5,5 m over  

 tagfladen, tagkviste, skorstenspiber, ventilationshætter, gavltrekanter  

 og tagudhæng medregnes ikke ved beregningen af en bygningshøjde,  

 såfremt de er af sædvanligt omfang.
(2.9.1) Bestemmelsen omfatter traditionelle tagantenner samt  

 satellitantenner.
Mobiltelefon- og radioamatørantenner er ikke  

 omfattet af bestemmelsen.
2.9.2 Afstandskravet på 2,5 m mod naboskel og sti gælder ikke  

 for bygningsdele under terræn som kælder, trapper, nedgravet  

 tank, ledninger og lignende.
For tagudhæng,  

 vindskeder, lætage over døre, gesimser og lignende mindre  

 bygningsdele kan afstanden nedsættes til 2,0 m mod naboskel og sti.
(2.9.2) Enfamiliehuse må opføres i vejskel.
Ifølge  

 vejlovgivningen må normalt ingen bygningsdel rage ind over vejareal  

 eller udvidelseslinie.
Porte og døre må ikke kunne åbnes  

 ud over grundens grænse mod vej eller ud over vejudvidelseslinie, og  

 skodder og vinduer kun, når underkanten er hævet mindst 2,2 m  

 over terrænet.
Der henvises til §§ 34-45 og 103, stk. 1 i lov om  

 offentlige veje og §§ 35-46 i lov om private fælles veje.
Det  

 bør undersøges, om der er tinglyst særlige byggelinier  

 eller vejudvidelseslinier på grunden.
Afstandskrav til stråtage,  

 se afsnit 4.5.3.
2.10 	Parkeringsarealer 2.10.1 Der skal udlægges (reserveres) og anlægges  

 parkeringsarealer efter bestemmelserne i bilag B." Afsnit 4 4.7.1 Vejledningsteksten ændres til:
"(4.7.1) Der henvises til Arbejdsministeriets  

 bekendtgørelse nr. 589 af 22. juni 2001 om indretning af byggepladser  

 og lignende arbejdssteder." Afsnit 6 6.4.3 Vejledningsteksten ændres til:
"(6.4.3) Det er generelt forbudt at bruge asbest, se  

 Arbejdsministeriets bekendtgørelse nr. 660 af 24. september 1986 med  

 ændringer af 11. december 1992 og 17. maj 1998." 6.5.3 I vejledningsteksten ændres 1. pkt. til:
"(6.5.3) Der henvises til lov nr. 370 af 2. juni 1999 om forurenet jord  

 og lov nr. 358 af 6. juni 1996 om miljøbeskyttelse og til afsnit  

 1.8." Afsnit 7 7.1.1 I vejledningsteksten ændres sidste punktum til:
"Byggearbejder ved gas-, vand- og afløbsinstallationer  

 må kun udføres af personer eller virksomheder, som har  

 autorisation efter bestemmelserne i lov nr. 206 af 27. marts 2001  om  

 udførelse af gas-, vand- og afløbsinstallationer." Afsnit 9 9.3 I 9.3 ændres: "afsnit 2.4 og 2.5" til: "afsnit 2.8 og  

 2.9".
9.3.1 I vejledningstekstens 2. pkt. ændres: "afsnit 2.4 og 2.5"  

 til: "afsnit 2.8 og 2.9" 9.3.2 I afsnit 9.3.2 ændres: "afsnit 2.4.1" til:  

 "2.8.1".
9.3.3 Vejledningsteksten ændres til:
"(9.3.3) Jf. afsnit 2.5.1, 2. pkt." 9.3.4 I afsnit 9.3.4 ændres: "afsnit 2.4.1" til  

 "2.8.1".
Afsnit 10 10.1.1 Vejledningsteksten ophæves.
 Efter afsnit 10.1.1 indsættes:
"10.1.2 Ved sommerhusbebyggelse og anden bebyggelse til ferie- og  

 fritidsformål forstås bebyggelse, som indeholder beboelsesrum,  

 der lovligt kun kan anvendes til ophold en del af året." (10.1.2) For boliger i sommerhusområder gælder bestemmelsen  

 i planlovens § 40, hvorefter boligerne bortset fra kortvarige ferieophold  

 m.v. ikke må anvendes til overnatning i perioden fra 1. oktober til 31.  

 marts, medmindre boligen blev anvendt til helårsbeboelse, da  

 området blev udlagt til sommerhusområde, og retten til  

 helårsbeboelse ikke senere er bortfaldet.
Sommerhusområder er  

 områder, som i en bygningsvedtægt, byplanvedtægt eller  

 lokalplan er udlagt til sommerhusbebyggelse samt områder, som i en  

 lokalplan overføres til sommerhusområde, se planlovens § 34.
 Nugældende afsnit 10.1.2 og 10.1.3 bliver herefter til 10.1.3 og  

 10.1.4.
10.2.1 Vejledningsteksten ændres til:
"(10.2.1) Efter afsnit 2.3.1, nr. 2 er bebyggelsesprocenten for  

 sommerhuse og anden bebyggelse til ferie- og fritidsformål 10. Anden  

 bebyggelsesprocent kan fastlægges i lokalplan." 10.3.1 Nugældende afsnit 10.3.1 og 10.3.2 ophæves.
I stedet  

 indsættes:
"10.3.1 Bebyggelse i  

 sommerhusområder må kun opføres i én etage uden  

 mulighed for indretning af tagetage.
Bygningshøjden må ikke  

 overstige 5,0 m og husets ydervægge må ikke overstige 3,0 m.
10.3.2 Er eksisterende bebyggelse i et sommerhusområde overvejende  

 opført på anden måde end angivet i 10.3.1 i henseende til  

 bygningshøjde og udnyttelse af tagetage, kan ny bebyggelse  

 opføres med udnyttelig tagetage.
Bygningshøjden må i de i  

 1. pkt. nævnte tilfælde dog ikke overstige 6,5 m og husets  

 ydervægge må ikke overstige 3,0 m." (10.3.2) Den maksimale højde på et sommerhus er normalt  

 5,0  m og for husets ydervægge 3,0 m, jf. 10.3.1. Kan sommerhuset i  

 særlige tilfælde opføres med tagetage, må  

 bygningshøjden ikke overstige 6,5 m og højden af  

 ydervæggene ikke være over 3,0 m.
Ydervægges højde  

 bestemmes af facadernes skæring med tagfladen.
Visse mindre  

 bygningsdele kan føres op over den maksimale højde.
10.3.3 Vejledningsteksten ændres til:
"(10.3.3) Det fremgår af afsnit 2.5.1 at bebyggelse i  

 sommerhusområder ikke må opføres nærmere skel mod  

 anden grund eller sti end 5 m.
Afstanden måles vandret og vinkelret  

 på skel." 10.3.6 Nugældende afsnit 10.3.6 og 10.3.7 ophæves.
I stedet  

 indsættes:
 "10.3.6 Højder og afstande måles som beskrevet i afsnit  

 2.7.
10.3.7 Niveauplaner fastlægges efter bestemmelserne i afsnit 2.7.  

 " 10.12.1 Vejledningsteksten ændres til:
"(10.12.1) Byggearbejder ved vand- og afløbsinstallationer  

 må kun udføres af personer eller virksomheder, som har  

 autorisation efter bestemmelserne i lov nr. 206 af 27. marts 2001 om  

 udførelse af gas-, vand- og afløbsinstallationer " Afsnit 11 11.2.1 Vejledningsteksten ændres til:
"(11.2.1) Højder og afstande måles og niveauplaner  

 fastlægges efter bestemmelserne i afsnit 2.7." 11.3.1 I vejledningstekstens 3. pkt. ændres: "afsnit 2.4" til:  

 "afsnit 2.7".
11.6.2 I afsnit 11.6.2 ændres: "betingelserne i a-e" til:  

 "betingelserne i afsnit 11.3.1, litra a-e.".
Bilag A A.2.2.3, stk. 3, litra a Vejledningsteksten ændres til:
"(2.2.3, stk. 3a) Bestemmelsen omfatter både åbne og  

 lukkede overdækninger, som ikke anvendes til egentlige beboelsesrum,  

 f.eks. udestuer, altanlukninger, terrasseoverdækninger,  

 overdækkede gårde, forbindelsesgange og lignende.
Overstiger  

 overdækningernes samlede areal 5 pct. af grundens areal, eller 15 m²  

 for grunde under 300 m², medregnes det samlede overdækkede  

 areal til etagearealet." Ændringerne træder i kraft den 1. oktober 2001.
 By- og Boligministeriet, den 24. september 2001.
