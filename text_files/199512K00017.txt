Nr LSF 17 Forslag til Lov om ændring af lov om social pension (Udbetalingstidspunkt) Fremsat af socialministeren (Karen Jespersen) den 4. oktober 1995 Vedtaget ved tredjebehandling den 15. december 1995 Lov nr. 1108 af 20/12/1995 § 1 I lov om social pension, jf. lovbekendtgørelse nr. 521 af 16. juni 1994,  

 som senest ændret ved lov nr. 86 af 8. februar 1995, foretages følgende  

 ændringer:
 1. § 33, stk. 1, ophæves, og i stedet indsættes som nye  

 stykker:
 »Pension udbetales månedsvis forud fra den 1. i måneden efter, at der  

 er ansøgt om pension, og at lovens betingelser er opfyldt.
Stk. 2. Pension tilkendt efter §§ 14, 16 og 18 udbetales med  

 virkning fra den 1. i måneden efter, at der er truffet afgørelse om pension,  

 dog senest med virkning fra den 1. i måneden efter, at der er forløbet 3  

 måneder fra ansøgningstidspunktet.
Pensionen, jf. 1. pkt., udbetales tidligst  

 fra den 1. i måneden, efter at betingelserne for tilkendelse af pension efter  

 §§ 14, 16 og 18 er opfyldt.
Stk. 3. Personligt tillæg efter § 17 kan tidligst udbetales med  

 virkning fra det tidspunkt, hvor pensionen efter §§ 12, 14 og 16 er  

 tilkendt.« Stk. 2 bliver herefter stk. 4.
 2. I § 35, stk. 1, indsættes som 3. pkt.:
»Forskud kan tidligst udbetales fra den 1. i måneden, efter at der er  

 forløbet 3 måneder fra ansøgningstidspunktet.« § 2 Stk. 1. Loven træder i kraft den 1. januar 1996.
 Stk. 2. For ansøgninger indgivet før den 1. januar 1996, hvori der  

 denne dato eller senere træffes afgørelse om social pension, finder §§ 33 og  

 35 i lov om social pension som gældende indtil den 1. januar 1996 anvendelse.
Oprindeligt fremsat forslag § 1 I lov om social pension, jf. lovbekendtgørelse nr. 521 af 16. juni 1994,  

 som senest ændret ved lov nr. 86 af 8. februar 1995, foretages følgende  

 ændringer:
 1. § 33, stk. 1, ophæves, og istedet indsættes som nye  

 stykker:
 »Pension udbetales månedsvis forud fra den 1. i måneden efter, at der  

 er ansøgt om pension, og at lovens betingelser er opfyldt.
Stk. 2. Pension tilkendt efter §§ 14, 16 og 18 udbetales med  

 virkning fra den 1. i måneden efter, at der er truffet afgørelse om pension,  

 dog senest med virkning fra den 1. i måneden efter, at der er forløbet 3  

 måneder fra ansøgningstidspunktet.
Pensionen, jf. 1. pkt., udbetales tidligst  

 fra den 1. i måneden efter at betingelserne for tilkendelse af pension efter  

 §§ 14, 16 og 18 er opfyldt.
 Stk. 3. Personligt tillæg efter § 17 kan tidligst udbetales med  

 virkning fra det tidspunkt, hvor pensionen efter §§ 12, 14 og 16 er  

 tilkendt.«.
 Stk. 2 bliver herefter stk. 4.
 2. I § 35, stk. 1, indsættes som 3. pkt.:
 »Forskud kan tidligst udbetales fra den 1. i måneden efter, at der er  

 forløbet 3 måneder fra ansøgningstidspunktet.«.
§ 2 Stk. 1. Loven træder i kraft den 1. januar 1996.
 Stk. 2. For ansøgninger indgivet før den 1. januar 1996, hvori der  

 denne dato eller senere træffes afgørelse om social pension, finder §§ 33 og  

 35 i lov om social pension, som gældende indtil den 1. januar 1996,  

 anvendelse.
Bemærkninger til lovforslaget Ved lov nr. 399 af 6. juni 1991 blev tidspunktet, hvorfra en  

 forhøjet/almindelig førtidspension efter § 14, stk. 3, kan udbetales, ændret,  

 således at disse pensioner tidligst kan udbetales fra den 1. i måneden efter,  

 at der er truffet afgørelse om pension og lovens betingelser for udbetaling  

 af pension i øvrigt er opfyldt.
Disse regler blev indført som en følge af  

 udlægning til kommunerne af tilkendelseskompetencen for almindelig og  

 forhøjet almindelig førtidspension.
De øvrige pensionstyper udbetales fra den  

 1. i måneden, efter at der er ansøgt om pension, hvis lovens betingelser i  

 øvrigt er opfyldt.
Som led i Regeringens forslag til finanslov for 1996 foreslås det, at der  

 indføres ens regler for udbetaling af tilkendt pension efter §§ 14, 16 og 18,  

 således at pensionen i alle tilfælde udbetales fra den 1. i måneden efter, at  

 der er truffet afgørelse om pension, dog senest med virkning fra den 1. i  

 måneden efter, at der er forløbet 3 måneder fra ansøgningstidspunktet,  

 såfremt betingelserne herfor i øvrigt er opfyldt.
Det vil herefter være de  

 samme regler, der gælder for alle pensionstyper.
I sager om tilkendelse af højeste og mellemste førtidspension vil der som  

 hidtil være mulighed for at yde forskud på pensionen, hvis det skønnes  

 sandsynligt, at ansøgeren får tilkendt pension.
Som en konsekvens af  

 forslaget om, at pensionen udbetales fra tilkendelsestidspunktet eller senest  

 med virkning fra 3 måneder fra ansøgningstidspunktet, vil der tidligst kunne  

 udbetales forskud fra den 1. i måneden efter, at der er forløbet 3 måneder  

 fra ansøgningstidspunktet.
Det er som hovedregel revaliderings- og pensionsnævnet, der træffer  

 afgørelser i sager om højeste og mellemste førtidspension og i sager om  

 tilkendelse af bistands- og plejetillæg og invaliditetsydelse.
I de tilfælde  

 forbereder kommunen sagen og sender en indstilling om pension til  

 revaliderings- og pensionsnævnet.
Det er herefter revaliderings- og  

 pensionsnævnet, der træffer afgørelse i sagen.
Socialministeren kan tillade, at revaliderings- og pensionsnævnets  

 kompetence til at træffe afgørelse i sager om tilkendelse af højeste og  

 mellemste førtidspension mv. overføres til kommunalbestyrelsen.
En del  

 kommuner har fået tilladelse til at få kompetencen overført.
 I de kommuner, der som frikommuner har haft den fulde kompetence på  

 førtidspensionsområdet mv., er sagsbehandlingstiden væsentligt reduceret.
Flere og flere kommuner vil løbende få tilladelse til at træffe afgørelser  

 vedrørende mellemste og højeste førtidspension.
Dette i sammenhæng med en  

 forbedret indsats ved forberedelsen af sagerne forventes at medføre, at  

 antallet af sager, der kan afgøres inden for en periode på omkring 3 måneder  

 fra ansøgningstidspunktet, løbende vil stige.
 De gældende regler om udbetaling af folkepension fra den 1. i måneden,  

 efter at der er ansøgt om pension, og lovens betingelser i øvrigt er opfyldt,  

 opretholdes.
 Endvidere foreslås det præciseret, at personligt tillæg ikke kan ydes for  

 en periode, der ligger forud for det tidspunkt, hvorfra pensionen er  

 tilkendt.
 Lovforslaget foreslås at træde i kraft den 1. januar 1996, således at §§  

 33 og 35 i lov om social pension, som er gældende indtil den 1. januar 1996,  

 finder anvendelse i sager, hvori der er indgivet ansøgning om pension før  

 denne dato, og som afgøres den 1. januar 1996 eller senere.
Administrative konsekvenser Det skønnes, at forslaget ikke vil medføre nævneværdige administrative  

 konsekvenser.
Økonomiske konsekvenser Forslaget vil i forhold til personer, der tilkendes højeste eller  

 mellemste førtidspension, invaliditetsydelse samt bistands- og plejetillæg  

 medføre en besparelse på udgifterne til førtidspension ved hver nytilkendt  

 pension i en periode på op til 3 måneder.
Ved tilkendelse af højeste eller  

 mellemste førtidspension vil der for de ansøgere, der modtager sygedagpenge  

 eller kontanthjælp på ansøgningstidspunktet samtidig være en modgående  

 merudgift på ligeledes op til 3 måneder fra ansøgningens indgivelse.
 I forhold til personer, der tilkendes almindelig eller forhøjet almindelig  

 førtidspension, vil forslaget i de tilfælde, hvor sagsbehandlingstiden  

 overstiger 3 måneder, medføre en merudgift på udgifterne til førtidspension.
 Samlet medfører forslaget en årlig besparelse for de offentlige udgifter  

 på ca. 120 mio. kr. (PL-1996). For 1996 skønnes besparelsen som følge af  

 overgangsbestemmelsen at udgøre ca. 50 mio. kr.
 Forslaget skal forhandles med de kommunale parter.
 En gennemførelse af den ændrede udbetalingsregel for mellemste og højeste  

 social pension vil på tjenestemandspensionsområdet få den afledte konsekvens,  

 at udbetalingen af kvalificeret svagelighedspension efter  

 tjenestemandspensionsloven i visse tilfælde vil blive tilsvarende udskudt,  

 jf. lovens § 7, stk. 2, hvorefter pensionen ydes fra samme tidspunkt som den  

 sociale førtidspension.
 Denne konsekvens er en følge af, at der ved ændringen af  

 tjenestemandspensionsloven pr. 1. januar 1994 gennemførtes en direkte  

 sammenhæng mellem tilkendelse af social pension og ydelse af kvalificeret  

 tjenestemandspension.
Erhvervsøkonomiske konsekvenser Forslaget forventes ikke at medføre erhvervsøkonomiske konsekvenser.
EU-retlige konsekvenser Lovforslaget indeholder ikke EU-retlige aspekter.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om social pension, jf. lovbekendtgørelse nr. 521 af 16. juni 1994,  

 som senest ændret ved lov nr. 86 af 8. februar 1995, foretages følgende  

 ændringer:
 1. § 33, stk. 1, ophæves, og istedet indsættes som nye  

 stykker:
 »Pension udbetales månedsvis forud fra den 1. i måneden efter, at der  

 er ansøgt om pension, og at lovens betingelser er opfyldt.
Stk. 2. Pension tilkendt efter §§ 14, 16 og 18 udbetales med  

 virkning fra den 1. i måneden efter, at der er truffet afgørelse om pension,  

 dog senest med virkning fra den 1. i måneden efter, at der er forløbet 3  

 måneder fra ansøgningstidspunktet.
Pensionen, jf. 1. pkt., udbetales tidligst  

 fra den 1. i måneden efter at betingelserne for tilkendelse af pension efter  

 §§ 14, 16 og 18 er opfyldt.
 Stk. 3. Personligt tillæg efter § 17 kan tidligst udbetales med  

 virkning fra det tidspunkt, hvor pensionen efter §§ 12, 14 og 16 er  

 tilkendt.«.
 Stk. 2 bliver herefter stk. 4.
 § 33. Pension udbetales månedsvis forud fra den 1. i måneden  

 efter, at der er ansøgt om pension, og at lovens betingelser er opfyldt.  

 Pension efter § 14, stk. 3, kan dog tidligst udbetales fra den 1. i måneden  

 efter, at der er truffet afgørelse om pension.
Stk. 2. Alderen på ansøgningstidspunktet er afgørende for, hvilken  

 pension der kan tilkendes.
Er de øvrige betingelser for tilkendelse først  

 opfyldt på et senere tidspunkt, er det alderen på dette tidspunkt, der er  

 afgørende for, hvilken pension der kan tilkendes.
 2. I § 35, stk. 1, indsættes som 3. pkt.:
 »Forskud kan tidligst udbetales fra den 1. i måneden efter, at der er  

 forløbet 3 måneder fra ansøgningstidspunktet.«.
§ 35. Forskud på pension efter § 14, stk. 1 og 2, udbetales, hvis  

 det skønnes sandsynligt, at ansøgeren får tilkendt pension.
Forskud udbetales  

 inden for de beløb, som pensionen forventes at udgøre.
