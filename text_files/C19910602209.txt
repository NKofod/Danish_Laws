Almindelige bemærkninger 1.  Finansministeriet har med Konstruktørforeningen indgået  

 vedlagte overenskomst, der træder i stedet for overenskomst af 28. december  

 1987.
 Ændringer i forhold til den hidtidige overenskomst er markeret med streger  

 i margenen.
 2.  Overenskomsten omfatter bygningskonstruktører, der har  

 eksamen fra en byggeteknisk højskole, i henhold til Undervisningsministeriets  

 bekendtgørelse nr. 307 af 31. august 1966 med senere ændringer.
 3.  Det henstilles til de enkelte styrelser/institutioner, at der  

 ved opslag af stillinger gives en nærmere beskrivelse af det til stillingen  

 knyttede arbejds- og ansvarsområde i tilfælde, hvor stillingsbetegnelsen i  

 sig selv ikke giver tilstrækkelig oplysning herom.
Ved opslag af stillingen skal anvendes en sådan form for avertering, som  

 findes bedst egnet til at bringe opslaget til offentligt kendskab.
Alt efter  

 stillingens art og tjenestedets beliggenhed kan avertering ske gennem  

 statstidende, dagspressen eller fagblade eller på anden måde, som findes  

 formålstjenlig.
 4.  Det henstilles, at personalereduktioner, der agtes gennemført  

 i forbindelse med større rationaliseringsforanstaltninger og omlægning af  

 virksomheder/institutioner samt strukturrationaliseringer, der berører de  

 ansatte, drøftes mellem vedkommende virksomhed/institution og repræsentanter  

 for de berørte faglige organisationer, forinden de pågældende  

 foranstaltninger besluttes og iværksættes, jf. tillige Finansministeriets  

 cirkulære af 21. november 1979 om samarbejde og samarbejdsudvalg i statens  

 virksomheder og institutioner, § 4, stk. 4.
 5.  Det henstilles til de enkelte styrelser/institutioner, at  

 ansatte, der er afskediget på grund af sygdom, genansættes, når de pågældende  

 på ny er blevet tjenstdygtige, og forholdene i øvrigt tillader dette.
Bemærkninger til de enkelte bestemmelser Til § 2. Løn og anciennitet 6.  Pr. 1. april 1989 bortfalder den med virkning fra 1.  

 september 1984 indførte indplaceringsnøgle.
Med virkning fra 1. april 1990 bortfalder den hidtil gældende stopklods  

 mellem trin 11 og 12.    Til § 3. Deltidsbeskæftigelse.
Løn og  

 anciennitet 7.  Der henvises til Finansministeriets cirkulæreskrivelse af 21.  

 januar 1977 vedrørende deltidsbeskæftigelse af ansatte i staten, folkeskolen  

 og folkekirken (PAV, bilag 17.22).
Til § 4. Procentregulering 8.  Der henvises til PAV, bilag 10.1, og den heri optagne  

 reguleringsordning for statsansatte.
Til § 5. Pension 9.  Kan en bygningskonstruktør ikke opnå en under hensyn til sin  

 alder tilfredsstillende pensionsordning, kan der træffes aftale om  

 tilbageholdelse af et ekstraordinært pensionsbidrag over en nærmere fastsat  

 periode.
Dette bidrag indbetales i overensstemmelse med reglerne i § 5, stk.  

 1.
Til § 6. Tillæg 10.  Der er indgået aftale om en vis decentralisering af aftale  

 om ydelse/forhøjelse af § 6-tillæg.
Ministerier, hvortil retten er  

 overdraget, kan herefter indgå aftaler om ydelse/forhøjelse af tillæg i  

 overensstemmelse med den af Finansministeriet udarbejdede vejledning.
 11.  Kravene til, hvornår der foreligger en  væsentlig  

 stillingsændring , der kan give sig udslag i tillæg uden for pulje, er  

 blevet præciseret.
 Lønændringer, der begrundes med »væsentlig stillingsændring« kan  

 fremover alene ydes uden for pulje ved egentlig forfremmelse - typisk efter  

 stillingsopslag.
 Dersom en stilling ændres i et omfang, der må sidestilles med ansættelse i  

 en ny stilling, kan der dog ligeledes ydes tillæg uden for pulje.
Til § 9. Arbejdstid 12.  For så vidt angår pauser, der medregnes i arbejdstiden,  

 præciseres:
at  den ansatte ikke kan forlade arbejdsstedet i sådanne pauser, at  den ansatte i pausen er til rådighed for arbejdsgiveren, samt at  der ikke sker ændring i gældende regler om pausernes omfang.
 13.  Bygningskonstruktører med nedsat arbejdstid har ret til  

 indtil en 1/2 times betalt spisepause, når den daglige arbejdstid andrager  

 over 4 timer.
 14.  Deltidsansattes arbejdstid kan i forbindelse med  

 arbejdstidsnedsættelsen med et varsel svarende til den ansattes  

 opsigelsesvarsel nedsættes forholdsmæssigt, hvis nedsættelsen er sagligt  

 begrundet i bevillingsmæssige, arbejdstilrettelæggelsesmæssige eller andre  

 forhold, dog ikke til mindre end 15 timer om ugen.
 Til § 10. Overarbejdsbetaling 15.  Bygningskonstruktører, der er  

 ansat i ledende stillinger eller i stillinger, som sidestilles hermed, og som  

 følge heraf oppebærer § 6, stk. 1-tillæg, er undtaget fra bestemmelserne i  

 stk. 2 og 3.
Til § 15, stk. 1. Tjenestefrihed 16. Bestemmelserne om frihed til varetagelse af borgerligt ombud  

 er fastsat i Finansministeriets bekendtgørelse af 25. november 1985, jf.  

 Finansministeriets cirkulæreskrivelse af samme dato om tjenestefrihed og  

 lønafkortning for ansatte i staten mv., der varetager ombud og lignende (PAV,  

 bilag 28.6).
 Til § 16.
 17.  Sygelisten suppleres med oplysning om fravær på grund af  

 barns 1. sygedag.
Bestemmelserne indebærer, at der under tjenestefrihed på barns 1. sygedag  

 ikke afkortes i skalalønnen.
Den, der får fri for at passe et sygt barn, får  

 derimod ikke eventuelle tillægsydelser.
Til § 17  samt bilag 1, § 9. Afskedigelse 18.  I forbindelse med afskedigelse følges reglerne i  

 hovedaftalen mellem Finansministeriet og Overenskomstansattes  

 Centralorganisation.
Afskedigelsesreglerne findes i aftalens § 8 og § 9.
 19. Cirkulæret har virkning fra 1. april 1989. Samtidig ophæves  

 cirkulære af 28. december 1987 om overenskomst for bygningsskontruktører  

 (BTH) i statens tjeneste.
 Eventuelle tvivlsspørgsmål vedrørende overenskomsten og dens fortolkning  

 forventes forelagt Finansministeriet.
Finansministeriet, Administrations- og Personaledepartementet, den 1990 P.M.V.
 E.B.
OVERENSKOMST FOR BYGNINGSKONSTRUKTØRER (BTH) I STATENS TJENESTE Overenskomstens område § 1.  Bygningskonstruktører (BTH), som ansættes i  

 statens tjeneste, uden at ansættelse sker som tjenestemand, aflønnes i  

 overensstemmelse med de i nærværende overenskomst indeholdte regler.
Stk. 2. Overenskomsten omfatter ikke 1. tjenestemænd, 2. pensionerede tjenestemænd fra 3. andre pensionerede, der får understøttelse eller egenpension  

 fra en pensionsordning, som det offentlige har ydet tilskud til, og 4. personer, der er fyldt 70 år.
 Stk. 3. Enhver ansættelse i henhold til nærværende overenskomst skal  

 meddeles Konstruktørforeningen.
Løn og anciennitet § 2.  For bygningskonstruktører udgør den normale løn  

 i forhold til ancienniteten følgende årlige beløb (1. okt. 1984-niveau):
 Alle løntrin er 1-årige.
 Stk. 2. Der ydes udover de i stk 1 nævnte lønninger et  

 ikke-pensionsgivende tillæg, der udgør følgende årlige beløb:
 Stk. 3. Ancienniteten regnes normalt efter det antal år, den pågældende  

 efter bestået eksamen har været beskæftiget med bygningskonstruktørmæssigt  

 arbejde, idet eventuel værnepligtstjeneste medtages ved beregningen, og  

 således at ancienniteten afrundes opad til et helt antal måneder.
 Ancienniteten beregnes dog tidligst fra udgangen af den måned, i hvilken  

 den pågældende har bestået eksamen.
 Stk. 4. Hvis forholdene taler derfor, kan der mellem Finansministeriet og  

 Konstruktørforeningen træffes aftale om fastsættelse af anciennitet efter  

 andre regler.
 Stk. 5. Til bygningskonstruktører, der er beskæftiget med  

 undervisningsarbejde ved byggetekniske højskoler i København og Horsens - for  

 så vidt angår bygningskonstruktøruddannelsen og byggeteknikeruddannelsen -  

 ydes der et særligt tillæg på 6.110 kr. (1. oktober 1984-niveau).
 Til deltidsbeskæftigede ydes tillægget forholdsmæssigt.
Deltidsbeskæftigelse.
Løn og anciennitet § 3.  For ansatte med nedsat arbejdstid reduceres  

 lønnen i forhold til den nedsatte arbejdstid.
 Stk. 2. Ved ansættelse på deltid med mindre end 15 arbejdstimer pr. uge  

 optjenes anciennitet i forhold til den nedsatte arbejdstid.
 Ved ansættelse på deltid med mindst 15 arbejdstimer pr. uge optjenes fuld  

 anciennitet.
 For beskæftigelse forud for 1. april 1987 beregnes anciennitet  

 forholdsmæssigt ved mindre end 20 timer pr. uge og fuldt ud for 20 timer  

 eller mere pr. uge.
Procentregulering § 4.  Den samlede faste løn i henhold til denne  

 overenskomst forhøjes pr. 1. april 1989 med 17,2091 pct. og pr. 1. april 1990  

 med 18,0695 pct.
 Stk. 2. Pr. 1. april 1990 foretages desuden eventuel ekstraordinær  

 lønregulering af den aktuelle løn i overensstemmelse med de for tjenestemænd  

 gældende regler.
Pension § 5.  Som bidrag til bygningskonstruktørers pension  

 betaler ansættelsesmyndigheden 10 pct. af de i § 2, stk. 1, nævnte  

 pensionsgivende løndele.
Endvidere tilbageholder ansættelsesmyndigheden i den  

 ansattes løn et beløb på 5 pct. af de samme løndele.
Pensionsbidragene  

 indbetales af ansættelsesmyndigheden til en pensionsordning, som kan  

 godkendes af Finansministeriet.
 Stk. 2. Der tilkommer ud over det i stk. 1 nævnte pensionsbidrag ikke den  

 ansatte nogen ret til pension eller understøttelse fra ansættelsesmyndigheden  

 på grundlag af ansættelsen.
 Stk. 3. I tilfælde hvor en ansat ikke ønsker etableret den i stk. 1  

 omhandlede pensionsordning, kan der alene udbetales løn i henhold til  

 overenskomsten med fradrag af eget pensionsbidrag og uden det uregulerede  

 ikke-pensionsgivende tillæg på 904,80 kr., som er indregnet i § 2, stk. 1.
Tillæg § 6.  Ved ansættelse i en stilling, der i arbejdsmæssig,  

 administrativ, kvalifikationsmæssig eller anden henseende indtager en sådan  

 særstilling, at den ikke omfattes af de almindelige forudsætninger for  

 ovenstående lønninger mv., træffes der mellem Finansministeriet og  

 Konstruktørforeningen speciel aftale om tillæg til lønnen og eventuelle andre  

 vilkår.
 Stk. 2. Der kan i overenskomstperioden ikke ydes nye tillæg eller ske  

 forhøjelse af bestående tillæg i henhold til stk. 1. Dog vil der fortsat  

 kunne indgås aftaler om ydelse af nye tillæg eller forhøjelse af bestående  

 tillæg i tilfælde af, at der sker væsentlige ændringer i den pågældendes  

 stilling.
 Anmodning om ydelse af tillæg i forbindelse med nyansættelse skal være  

 indgivet til Finansministeriet senest 1/2 år efter ansættelsen.
Lønudbetaling og indbetaling af pensionsbidrag § 7.  Lønnen udbetales månedsvis bagud.
Samtidig med  

 udbetaling af lønnen indbetaler ansættelsesmyndigheden såvel sit som  

 bygningskonstruktørens pensionsbidrag til den anviste pensionsordning.
Lønberegning og lønfradrag § 8.  Lønberegning og lønfradrag foretages i overensstemmelse med  

 de for statens tjenestemænd gældende regler, jf. cirkulære af 24. maj 1985  

 (LP.nr. 29/85).
Arbejdstid § 9.  Lønnen i § 2 forudsætter fuldtidsbeskæftigelse  

 svarende til en ugentlig arbejdstid på 38 timer (fra 1. september 1990: 37  

 timer) inkl. spisepause.
Overarbejdsbetaling § 10.  Overarbejde bør så vidt muligt undgås.
Stk. 2. For beordret og kontrollabelt overarbejde ydes der en  

 timebetaling på 1/1976 og pr. 1. september 1990: 1/1924 af den pågældendes  

 sædvanlige nettoårsløn (inkl. eventuelt § 6-tillæg) med tillæg for 1., 2. og  

 3. overtime af 50 pct. og for 4. og følgende overtimer samt for overarbejde  

 på søn- og helligdage af 100 pct.
Ved opgørelse af overarbejde sker beregning  

 pr. påbegyndt 1/2 time, dog således at tilfældige meget kortvarige  

 overskridelser af arbejdstiden ikke medregnes.
 Stk. 3. Overarbejde skal dog så vidt muligt godtgøres med fritid af samme  

 varighed som det præsterede overarbejde med tillæg i frihed svarende til de i  

 stk. 2 nævnte procentsatser.
Rådighedstjeneste § 11.  Der kan indgås aftale om rådighedsvagt i hjemmet mellem  

 Finansministeriet og Konstruktørforeningen.
Opsigelsesvarsel, løn under sygdom, værnepligtstjeneste samt efterløn § 12.  De i funktionærloven omhandlede regler om  

 opsigelse, løn under fravær på grund af sygdom og afskedigelse som følge af  

 sygdom, indkaldelse til værnepligtstjeneste samt efterløn finder anvendelse  

 på bygningskonstruktører.
Ferie § 13.  Bygningskonstruktører er omfattet af  

 ferieloven.
 Stk. 2. Ansatte, der holder ferie med løn, er berettiget til  

 særlig feriegodtgørelse i stedet for ferietillæg efter ferielovens § 14, stk.  

 1.
Stk. 3. Beregningsgrundlaget for den særlige feriegodtgørelse er den  

 ansattes skattepligtige indkomst for tjenstligt arbejde i optjeningsåret med  

 tillæg af 1. den ansattes egetbidrag til ATP og 2. den ansattes bidrag til AUD.
Stk. 4. I det beløb, der er beregnet efter stk. 3, fradrages 1. udbetalt særlig feriegodtgørelse, 2. den ansattes eget pensionsbidrag, 3. løn for merarbejde af den art, som er beskrevet i stk. 6, samt 4. feriegodtgørelse (12,5 pct.) af løn for sådant merarbejde.
 Stk. 5. Den særlige feriegodtgørelse udgør 1,5 pct. af  

 beregningsgrundlaget efter stk. 3 og 4.
 Stk. 6. Til deltidsansatte, der i optjeningsåret har udført tjeneste ud  

 over den faste nedsatte arbejdstid, men inden for den normale 38 timers (fra  

 1. september 1990: 37 timers) arbejdsuge, ydes for sådan tjeneste  

 feriegodtgørelse med 12,5 pct.
 Stk. 7. Til ansatte, der er berettiget til ferie med løn, og som ved  

 feriens afholdelse har anden arbejdstid end i det foregående kalenderår  

 (optjeningsår), ydes ferielønnen med samme brøkdel, som tjenesten i det  

 foregående kalenderår (optjeningsår) har andraget.
Graviditet, barsel og adoption § 14.  Bygningskonstruktører er omfattet af aftale af  

 5. september 1989 mellem Finansministeriet og centralorganisationer under  

 Centralorganisationernes Fællesudvalg om fravær fra arbejdet på grund af  

 graviditet, barsel og adoption.
Tjenestefrihed § 15.  Der tilkommer de ansatte fridage efter de for  

 tjenestemænd under ansættelsesmyndigheden gældende regler.
 Stk. 2. Der kan gives ansatte adgang til tjenestefrihed uden løn i  

 tilfælde, hvor det ikke strider mod ansættelsesmyndighedens interesse.
Tjenestefrihed kan gives i indtil 5 år.
Det er ansættelsesmyndighedens  

 ansvar, at der er en stilling ledig til pågældende ved tjenestefrihedens  

 ophør.
 Stk. 3. Ansatte tillægges ret til tjenestefrihed uden løn til de formål  

 og af den varighed, der er nævnt i Finansministeriets bekendtgørelse nr. 851  

 af 28. november 1986 om ret for tjenestemænd til tjenestefrihed uden løn til  

 nærmere afgrænsede formål.
§ 16.  Der kan gives den ansatte hel eller delvis tjenestefrihed  

 uden lønafkortning til pasning af sygt barn, når 1. det er barnets første sygedag, 2. hensynet til barnets forhold gør dette nødvendigt, 3. forholdene på tjenestestedet tillader det, 4. barnet er under 18 år, og 5. barnet er hjemmeværende.
 Stk. 2. Sygelisten suppleres med oplysning om fravær på grund af barns  

 første sygedag.
 Stk. 3. Den ansatte oppebærer under tjenestefriheden indtægt svarende til  

 den indtægt, som den ansatte ville have oppebåret i sygdomstilfælde, idet der  

 dog i denne fraværssituation ikke indgår de særlige ydelser, som er omhandlet  

 i Finansministeriets vejledninger om udbetaling af visse særlige ydelser  

 under sygdom, jf. cirkulærer af 25. maj 1977 og 2. maj 1978.
 Stk. 4. Ordningen kan for den enkelte inddrages ved misbrug.
Afskedigelse § 17.  Overenskomsten er omfattet af hovedaftalen af 3. juli 1990  

 mellem Finansministeriet og Overenskomstansattes Centralorganisation, jf.  

 Finansministeriets cirkulære af 15. august 1990 (APD.nr. 110/90).
Befordringsgodtgørelse samt time- og dagpenge § 18.  Bygningskonstruktører har på tjenesterejser og  

 ved udstationering ret til befordringsgodtgørelse samt time- og dagpenge  

 efter de for tjenestemænd til enhver tid gældende regler og satser.
Flyttegodtgørelse § 19.  Såfremt en ansat uden at overgå til anden  

 ansættelsesmyndighed forflyttes til et andet tjenestested, uden at dette sker  

 efter ansøgning, og i denne anledning er nødsaget til at foretage flytning af  

 husstand og bohave, tilstås der den pågældende godtgørelse efter de for  

 statens tjenestemænd gældende regler, idet det supplerende godtgørelsesbeløb,  

 der reguleres og eventuelt forhøjes eller nedsættes som for tjenestemænd,  

 udgør 1.660 kr. (grundbeløb pr. 1. oktober 1975). For ansatte på 7. løntrin  

 og derover, udgør beløbet dog 2.140 kr. (grundbeløb pr. 1. oktober 1975).
Arbejdstøj § 20.  Specielt arbejdstøj, der efter arbejdets  

 beskaffenhed er nødvendigt, herunder ved opmåling, tilsyn i marken mv.,  

 stilles efter institutionens skøn til rådighed til brug for den ansatte.
Funktionærbolig § 21.  Såfremt der til en stilling er knyttet  

 funktionærbolig, og det af tjenstlige grunde er nødvendigt, at denne bebos af  

 den ansatte, er den pågældende pligtig at indflytte i boligen, idet  

 lejevilkårene fastsættes ved aftale mellem ansættelsesmyndigheden og den  

 ansatte under hensyntagen til det almindelige lejeniveau for tilsvarende  

 boliger på vedkommende sted.
Ved den ansattes opsigelse eller død gælder  

 funktionærlovens bestemmelser om fraflytning af boligen.
Diskretionspligt § 22.  Den ansatte skal iagttage tavshed med hensyn  

 til de forhold, som den pågældende i medfør af sin stilling bliver bekendt  

 med, og hvis hemmeligholdelse ifølge sagens natur er påkrævet eller bliver  

 ham foreskrevet af hans foresatte.
 Tavshedspligten ophører ikke ved udtrædelse af ansættelsesmyndighedens  

 tjeneste.
Forsikring mod arbejdsløshed § 23.  Ansættelsesmyndighederne forpligter sig til  

 fortrinsvis at beskæftige medlemmer af en statsanerkendt arbejdsløshedskasse.
Tillidsmandsregler § 24.  Som tillidsmandsregler gælder de i bilag 1  

 aftalte bestemmelser.
Hovedaftale § 25.  Den mellem Finansministeriet og Overenskomstansattes  

 Centralorganisation indgåede hovedaftale af 3. juli 1990 finder anvendelse på  

 denne overenskomst.
Overenskomstens gyldighed § 26.  Overenskomsten har virkning fra 1. april 1989  

 og kan af parterne opsiges skriftligt med 3 måneders varsel til en 31. marts,  

 dog tidligst til den 31. marts 1991.
København, den 9. januar 1991 Konstruktørforeningen Finansministeriet P.M.V.
Ole B.
Jørgensen E.B.
Oluf Emborg Bilag 1 Aftale om tillidsrepræsentanter mellem Finansministeriet og Konstruktørforeningen Hvor vælges tillidsrepræsentant § 1.  I enhver institution eller - for større  

 institutioners vedkommende - enhver afdeling af denne udvælger de der  

 beskæftigede medarbejdere af deres midte en tillidsrepræsentant, som skal  

 være deres talsmand over for ledelsen eller dennes repræsentant.
 I institutioner eller afdelinger med fem medarbejdere eller derunder  

 vælges dog ingen tillidsrepræsentant, medmindre begge parter ønsker det.
Hvem kan vælges til tillidsrepræsentant § 2.  Tillidsrepræsentanten skal vælges blandt de  

 anerkendt dygtige medarbejdere, der har arbejdet mindst 1 år på det  

 pågældende arbejdssted: hvor sådanne ikke findes i et antal af mindst fem,  

 suppleres dette tal blandt de medarbejdere, der har arbejdet der længst.
Valg af tillidsrepræsentant § 3.  Valget af tillidsrepræsentant skal finde sted på  

 en sådan måde, at alle medarbejdere, som er beskæftiget i institutionen eller  

 afdelingen på valgtidspunktet, sikres mulighed for at kunne deltage i valget,  

 der kun er gyldigt, når flere end en trediedel af de der beskæftigede  

 medarbejdere har stemt for vedkommende.
 Valget er i øvrigt ikke gyldigt, før det er blevet godkendt af  

 Konstruktørforeningen og meddelt ledelsen for den pågældende institution, der  

 dog inden for en frist af 3 uger er berettiget til at gøre indsigelse mod  

 valget.
Stedfortræder for tillidsrepræsentant § 4.  Hvor en tillidsrepræsentant er fraværende på  

 grund af sygdom, ferie, deltagelse i kursus eller lignende, kan der efter  

 aftale med ledelsen udpeges en stedfortræder for tillidsrepræsentanten.
En  

 således udpeget stedfortræder har i funktionsperioden den samme beskyttelse  

 som den valgte tillidsrepræsentant, såfremt den pågældende opfylder  

 betingelserne for at blive valgt til tillidsrepræsentant i henhold til § 2.
Samarbejde § 5.  Det er tillidsrepræsentantens - såvel som  

 arbejdsgiverens og dennes repræsentants - pligt at gøre sit bedste for at  

 vedligeholde og fremme et godt samarbejde på arbejdsstedet.
Klager og henstillinger § 6.  Tillidsrepræsentanten kan, når en eller flere af  

 medarbejderne ønsker det, forebringe deres klager eller henstillinger for  

 ledelsen, dog kun såfremt sagen ikke bliver ordnet tilfredsstillende ved  

 dennes repræsentant på arbejdsstedet.
 Føler tillidsrepræsentanten sig ikke tilfredsstillet ved ledelsens  

 afgørelse, står det den pågældende frit for at anmode sin organisation om at  

 tage sig af sagen: men det er tillidsrepræsentantens og vedkommendes  

 arbejdskammeraters pligt at fortsætte arbejdet uforstyrret, idet man afventer  

 resultat af organisationens behandling af sagen.
Funktion i arbejdstiden § 7.  Udførelsen af de tillidsrepræsentanten  

 påhvilende hverv skal ske på en sådan måde, at det er til mindst mulig gene  

 for tillidsrepræsentantens produktive arbejde.
 Dersom det er nødvendigt, at tillidsrepræsentanten for at opfylde sine  

 forpligtelser som tillidsrepræsentant i institutionen må forlade sit arbejde  

 i arbejdstiden, skal der forud herfor træffes aftale med ledelsen eller  

 dennes repræsentant.
Klubformand § 8.  Hvis medarbejderne i en institution, henholdsvis  

 en afdeling heraf, slutter sig sammen i en faglig klub eller lignende, skal  

 tillidsrepræsentanten være formand.
Afskedigelse af tillidsrepræsentant § 9.  Ved en tillidsrepræsentants afskedigelse følges  

 reglerne i hovedaftale af 3. juli 1990 mellem Finansministeriet og  

 Overenskomstansattes Centralorganisation.
