Skriftlig fremsættelse (11. februar 1999) Trafikministeren (Sonja Mikkelsen):
 Herved tillader jeg mig for Folketinget at  

 fremsætte:
 Forslag til lov om færgefart.
(Lovforslag nr.
L 184).
Formålet med dette forslag er at skabe et  

 lovgrundlag for de mange færgeruter, der drives i Danmark for at sikre  

 transporten for øboere og imellem landsdele, men som ikke kan drives  

 på almindelige kommercielle vilkår.
Lovforslaget indeholder  

 sammen med indenrigsministerens samtidige forslag til lov om ændring af  

 lov om kommunal udligning og generelle tilskud til amtskommuner og kommuner  

 og lov om trafikstøtte til de mindre øer en modernisering af  

 rammerne for det offentliges engagement i færgedrift og tilsigter at  

 fastlægge rammer for en effektiv færgedrift, hvor der ikke kan  

 gennemføres færgedrift på almindelige markedsvilkår  

 med et tilstrækkeligt serviceniveau.
Lovforslaget indeholder således nye generelle regler  

 for offentlige myndigheders indgåelse af aftaler med andre om betaling  

 for varetagelsen af færgedrift og offentlige myndigheders meddelelse af  

 eneret til færgedrift.
Reglerne indebærer, at der som  

 udgangspunkt skal foretages udbud forud for indgåelsen af aftaler og  

 meddelelse af enerettigheder.
Aftaler af begrænset økonomisk  

 værdi er dog efter forslaget undtaget fra udbudskravet.
Endvidere kan  

 en myndigheds egen færgedrift med egne ansatte og med egne  

 økonomiske midler som hidtil gennemføres uden udbud.
 Med lovforslaget er således sikret, at offentlig  

 betaling for færgedrift og meddelelse af enerettigheder til  

 færgedrift sker i overensstemmelse med gældende EU-retlige  

 regler, navnlig Rådets forordning (3577/92) om cabotagesejlads og  

 Europa-Kommissionens retningslinier for statsstøtte til  

 søtransportsektoren.
Lovforslaget indholder desuden en samling og sanering af  

 bestemmelser inden for Trafikministeriets ressort vedrørende  

 besejlingen af færgeruter i Danmark.
Forslaget indebærer en  

 ophævelse af den gældende lov om bestyrelsen af  

 færgevæsenet (lov nr. 32 af 21. marts 1874) med tilhørende  

 regelsæt og en overførelse af gældende bestemmelser om  

 færgedrift i lov om Banestyrelsen m.v. og lov om anlæg af fast  

 forbindelse over Storebælt.
 Lovforslagets bestemmelser om udbud betyder, at den  

 enkelte operatør i videre omfang end tidligere vil have mulighed for i  

 konkurrence med øvrige operatører på markedet at  

 forestå driften af færgeruter mod offentlig betaling.  

 Lovforslaget skønnes ikke at medføre merudgifter for det  

 offentlige, og forslaget har ikke miljømæssige konsekvenser.
 Det foreslås, at loven træder i kraft den 1.  

 januar 2000.
 Idet jeg i øvrigt henviser til lovforslaget med  

 tilhørende bemærkninger, skal jeg anbefale det til Tingets  

 hurtige og velvillige behandling.
