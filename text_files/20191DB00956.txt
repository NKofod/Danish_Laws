Betænkning afgivet af Retsudvalget den 11. juni 2020 Betænkning over Forslag til folketingsbeslutning om kortlægning af antisemitismen i Danmark  herunder dens omfang og oprindelse [af Morten Messerschmidt (DF) m.fl.]:
1. Indstillinger Et mindretal i udvalget (S, RV, SF, EL, JF og Sikandar Siddique (UFG)) indstiller beslutningsforslaget til forkastelse.
 Et andet mindretal i udvalget (V, DF, KF og NB) indstiller beslutningsforslaget til vedtagelse uændret.
 Et tredje mindretal i udvalget (IA) vil stemme hverken for eller imod beslutningsforslaget.
 Et fjerde mindretal i udvalget (SIU) vil redegøre for sin stillingtagen til beslutningsforslaget ved 2. behandling.
 Liberal Alliance, Alternativet og Sambandsflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
2. Politiske bemærkninger Socialdemokratiet, Radikale Venstre, Socialistisk Folkeparti og Enhedslisten Socialdemokratiets, Radikale Venstres, Socialistisk Folkepartis og Enhedslistens medlemmer af udvalget bemærker, at alle Folketingets partier i forbindelse med forespørgselsdebatten om F 23 om antisemitisme vedtog et fælles forslag til vedtagelse, hvor alle Folketingets partier i fællesskab tog afstand fra antisemitisme og var enige om, at der skal udarbejdes en handlingsplan for kampen mod antisemitisme.
Der er en stigende antisemitisme både globalt, i Europa og i Danmark.
Partierne vil ikke acceptere, at ekstremistiske miljøer udtrykker had mod minoriteter og forsøger at udfordre vores grundlæggende demokratiske værdier, vores fælles frihed og vores alle sammens sikkerhed.
Partierne vil antisemitismen til livs i Danmark.
Partierne bakker op om indholdet i beslutningsforslaget om at skabe et solidt og validt vidensgrundlag for udbredelsen af antisemitisme i Danmark.
Arbejdet med den handlingsplan, som regeringen har sat i gang, handler også om omfanget og oprindelsen og om antisemitismens årsager, udtryksformer, dynamikker og effekter.
 Vi skal have mere viden om antisemitismen, og vi skal have kortlagt den eksisterende viden, både i Danmark og på europæisk niveau.
 Fordi det af regeringen igangsatte arbejde med en handlingsplan allerede dækker indholdet i dette beslutningsforslag og desuden indeholder flere elementer i kampen mod antisemitisme, stemmer partierne ikke for beslutningsforslaget, da forslaget alene indeholder en delmængde af den samlede indsats mod antisemitisme, som et samlet Folketing skal drøfte på baggrund af det arbejde, som regeringen allerede har sat i gang.
Dansk Folkeparti Dansk Folkepartis medlemmer af udvalget finder det positivt, at regeringen har sat sig for at fastholde og udbrede kendskabet til antisemitismen i Danmark.
Dette er afgørende for, at antisemitismen kan bekæmpes.
DF ønsker imidlertid også, at det igangværende arbejde indeholder en dybere kortlægning af antisemitismen og dens ophav, årsager og kilder.
Forslaget skal derfor ses som et supplement til det arbejde, der er sat i gang.
3. Udvalgsarbejdet Beslutningsforslaget blev fremsat den 27. februar 2020 og var til 1. behandling den 19. maj 2020. Beslutningsforslaget blev efter 1. behandling henvist til behandling i Retsudvalget.
Oversigt over beslutningsforslagets sagsforløb og dokumenter Beslutningsforslaget og dokumenterne i forbindelse med udvalgsbehandlingen kan læses under beslutningsforslaget på Folketingets hjemmeside www.ft.dk.
Møder Udvalget har behandlet beslutningsforslaget i 3 møder.
Bilag Under udvalgsarbejdet er der omdelt 1 bilag på beslutningsforslaget.
Spørgsmål Udvalget har under udvalgsarbejdet stillet 4 spørgsmål til justitsministeren til skriftlig besvarelse, som forventes besvaret inden 2. behandling af beslutningsforslaget.
Flemming Møller Mortensen (S) Jeppe Bruus (S) Julie Skovsby (S) Kasper Roug (S) Rasmus Stoklund (S) Lars Aslan Rasmussen (S) Kristian Hegaard (RV) nfmd.
Nils Sjøberg (RV) Karina Lorentzen Dehnhardt (SF) Theresa Berg Andersen (SF) Rosa Lund (EL) Søren Søndergaard (EL) Sikandar Siddique (UFG) Aaja Chemnitz Larsen (IA) Aki-Matilda Høegh-Dam (SIU) Sjúrður Skaale (JF) Preben Bang Henriksen (V) fmd.
Jan E.
Jørgensen (V) Britt Bager (V) Inger Støjberg (V) Morten Dahlin (V) Michael Aastrup Jensen (V) Karsten Lauritzen (V) Peter Skaarup (DF) Pernille Bendixen (DF) Karina Adsbøl (DF) Naser Khader (KF) Mai Mercado (KF) Pernille Vermund (NB) Liberal Alliance, Alternativet og Sambandsflokkurin havde ikke medlemmer i udvalget.
