Til samtlige ministerier og styrelser Fordeling af rådighedsbeløb for 1987 På FL 1987 er der optaget et rådighedsbeløb til fordeling til ministerier  

 og styrelser til gennemførelse i finasåret 1987 af energibesparende  

 foranstaltninger i statens bygninger m.v.
Efter anmærkningerne til forslag til finanslov skal fordelingen af  

 rådighedsbeløbet ske efter de hidtil gældende retningslinier.
Man skal dog  

 gøre opmærksom på, at der i finansåret 1987 er foretaget en væsentlig  

 ændring, idet den energibesparelse, der skønnes at kunne opnås ved at  

 gennemføre de ansøgte foranstaltninger, skal angives uden energiafgift (og  

 som hidtil excl. moms). Endvidere skal energiafgiften angives særskilt.
Oplysninger om størrelsen af energiafgiften for forskellige brændsler fås  

 ved henvendelse til det lokale distriktstoldkammer.
Oplysninger om  

 energiafgiftens størrelse for fjernvarme fås hos den aktuelle  

 fjernvarmeforsyning, jfr. iøvrigt nedenstående afsnit II, 2, f.
 Bevillingen på finansloven tager sigte på at opfylde målsætningen i lov om  

 begrænsning af energiforbruget i bygninger (varmesynsloven) om, at alle  

 offentlige bygninger skal bringes i en rimelig energiøkonomisk stand så vidt  

 muligt inden udgangen af 1989.
Derudover kan bevillingen anvendes til foranstaltninger i forbindelse med  

 tilslutning til kollektiv energiforsyning jfr.
Boligministeriets  

 cirkulæreskrivelse af 5. april 1984 og Byggestyrelsens cirkulæreskrivelse af  

 28. juni 1984 om tilslutning af statens bygninger til kollektive  

 varmeforsyningssystemer.
Det fremgår heraf, at alle statslige bygninger i  

 videst muligt omfang bør tilsluttes kollektive varmeforsyningssystemer.  

 Endvidere fremgår, at tilslutning til naturgasnettet skal finde sted snarest  

 muligt og - medmindre der foreligger ganske særlige forhold - senest 1 år  

 efter, at naturgasforsyning er mulig i det pågældende område.
Pligten til  

 overgang til naturgas gælder dog alene for egentligt statsejede bygninger.
Ved Byggestyrelsens prioritering af anmodninger, der bliver indsendt i  

 1987, vil der som hidtil blive lagt vægt på energibesparelses- og  

 beskæftigelseseffekt, ligesom der vil blive taget hensyn til  

 beskæftigelsessituationen regionalt.
Anmodninger om midler til konvertering  

 til naturgas og overgang til fjernvarme vil blive prioriteret højt, og for  

 naturgaskonverteringernes vedkommende uanset omfanget af de efterfølgende  

 driftsbesparelser.
 Der gives nedenfor en samlet fremstilling af de retningslinier, som vil  

 være gældende for fordelingen af rådighedsbeløbet.
 Fremstillingen er opdelt i tre hovedafsnit:
I.
Almindelige retningslinier for midlernes anvendelse.
II.
Fremgangsmåden ved midlernes fordeling, og III.
Tilbagemelding om arbejdernes udførelse.
I.
Almindelige retningslinier for midlernes anvendelse 1. de til rådighed værende midler kan anvendes til energibesparende  

 foranstaltninger i bygninger opført før 1. februar 1979, som tilhører staten  

 eller selvejende institutioner, hvis drift støttes af staten med mindst 50 pct.
 Der kan ikke stilles midler til rådighed for bygninger, bygningsanlæg og  

 institutioner, som ejes af kommunerne eller drives helt eller overvejende med  

 tilskud fra kommunerne.
Derudover kan der endvidere i visse tilfælde stilles midler til rådighed  

 for bygninger eller lokaler, som staten eller selvejende institutioner  

 (mindst 50 pct. statsstøtte) har lejet hos private.
Opmærksomheden henledes i  

 denne forbindelse på, at gennemførelse af foranstaltninger i lejede bygninger  

 kun kan gennemføres efter aftale med bygningsejeren.
 Administrationen af bevillingen vil i øvrigt blive tilrettelagt således,  

 at bevillingen fortrinsvis vil blive stillet til rådighed for  

 foranstaltninger i statens egne bygninger, og  kun i mere begrænset omfang  

 stillet til rådighed for foranstaltninger i lejede bygninger, og da kun i  

 mere langvarige lejemål, som omfatter hele bygninger/bygningsafsnit.
 2. Ved fordeling af midler til energibesparende foranstaltninger i  

 statens bygninger (herunder statens tjeneste- og lejeboliger), henledes  

 opmærksomheden på, at det til stadighed har været og fortsat er en  

 forudsætning for anvendelsen af bevillingen, at der efter udførelse af de  

 energibesparende foranstaltninger på bevillingslov (og statsregnskab) kan  

 eftervises en besparelse, respektive en forøgelse af indtægterne som følge af  

 investeringen, jfr. dog det om naturgaskonverteringer anførte.
 3. De bevilgede beløb kan alene anvendes til energibesparende  

 foranstaltninger i overensstemmelse med det i bilag 1 til nærværende  

 skrivelse anførte.
 4. Det er en forudsætning, at de energibesparende foranstaltninger, der  

 ansøges om midler til, er foreslået af en beskikket energikonsulent, jfr. lov  

 om begrænsning af energiforbruget i bygninger.
Et eksemplar af bekendtgørelsen samt en liste over registrerede  

 energikonsulenter vedlægges.
Yderligere eksemplarer kan fås ved henvendelse  

 til Byggecentrum i København, tlf.: (01) 127373.
 Udførelsen af de energibesparende foranstaltninger skal i fornødent omfang  

 koordineres med andre arbejder på den pågældende bygning, eksempelvis  

 brandsikringsforanstaltninger, almindelige vedligeholdelsesarbejder m.v.
 Det forudsættes, at den energikonsulent, som har foreslået de  

 bygningsmæssige foranstaltninger, fører tilsyn med arbejdets udførelse, og  

 efter arbejdets udførelse attesterer over for det pågældende ministerium  

 eller styrelse, at arbejdet er udført tilfredsstillende og i overensstemmelse  

 med over for Byggestyrelsens oplyste.
Endvidere må attestationen i givet fald indeholde en opdeling af  

 udgifterne i beløb, som herfra stilles til rådighed i medfør af denne  

 cirkulæreskrivelse, jfr. bilag 1, og beløb, som ministeriet/styrelsen må  

 afholde på anden måde.
Det førstnævnte beløb anføres derpå i  

 tilbagemeldingsskemaet, jfr. nedenfor.
Man skal i denne forbindelse understrege nødvendigheden af, at konsulenten  

 ved færdiggørelsen giver fornøden vejledning om, hvorledes de udførte  

 driftsmæssige ændringer og forbedringer følges op, således at besparelsen  

 opretholdes.
Derudover er det hensigtsmæssigt, at bygningen er omfattet  

 effektiv energistyring, bl.a. for at kontrollere, om den forventede  

 besparelse rent faktisk realiseres.
Der kan i denne forbindelse henvises til  

 de af Byggestyrelsen udsendte vejledninger senest »Energistyring i  

 offentlige bygninger - der er penge at spare« december 1985. Yderligere  

 eksemplarer heraf kan rekvireres ved henvendelse til Byggestyrelsen.
5. Som det fremgår af de generelle bemærkninger, bør tilslutning til  

 kollektive varmeforsyningsanlæg - herunder naturgas - søges gennemført,  

 såfremt mulighed foreligger.
Tilslutning skal i givet fald gennemføres i  

 overensstemmelse med kommunale varmeforsyningsplaner, godkendte delplaner  

 eller godkendte varmeforsyningsprojekter i henhold til lov om varmeforsyning.
 6. I »Bygherrevejledning 1983« har Byggestyrelsen søgt at give  

 de statslige bygherrer et hjælpemiddel til varetagelse af byggeopgaver.  

 Vejledningen vil navnlig have interesse for styrelser uden særlig  

 byggeadministration.
 7. Lovens midler kan alene anvendes til energibesparende  

 foranstaltninger, som ikke har kunnet indpasses i de enkelte ministeriers og  

 styrelsers normale bevillinger på finansloven.
8. Foranstaltningerne skal gennemføres inden udgangen af december 1987,  

 medmindre genbevilling opnås.
Såfremt genbevilling opnås, skal dette bl.a. af  

 hensyn til tilbagemelding meddeles Byggestyrelsen.
9. For så vidt angår selvejende institutioner er det en betingelse, at  

 udgifterne til de energibesparende foranstaltninger ikke dækkes helt eller  

 delvis ved støtte efter anden lovgivning.
Støtten skal i øvrigt ydes på  

 grundlag af de inden for de forskellige områder gældende regler om ydelse af  

 statsstøtte, medmindre Finansministeriet i særlige tilfælde godkender en  

 afvigelse herfra.
 10. Energibesparende foranstaltninger, hvortil der stilles midler til  

 rådighed, skal ikke forelægges særskilt for Finansudvalget, heller ikke hvis  

 totaludgiften overstiger 5 mill. kr., uanset bestemmelsen i pkt. 54.41.2 i  

 Budgetvejledning 1985.
 11. Ved opgørelsen af de forventede udgifter og disses afløb må der tages  

 hensyn til, at der inden for udgiftsskønnet skal være mulighed for at afholde  

 pris- og lønstigninger i forbindelse med de enkelte projekters udførelse,  

 medmindre der foreligger tilbud i fast pris og tid, idet der ikke er adgang  

 til pris- og lønregulering af de udgifter, der er forbundet med  

 gennemførelsen af de enkelte projekter.
 12. De enkelte ministerier og styrelser skal på de respektive konti på  

 TBF 1987 optage de afholdte udgifter til energibesparende foranstaltninger.
 Regnskabsaflæggelsen for beløbene skal ske særskilt.
 De nærmere regler for konteringen vil fremgå af Finansministeriets  

 cirkulære om indkaldelse af bidrag til TBF.
13. Opmærksomheden henledes endelig på Finansministeriets cirkulære af  

 17. august 1984 om ændring af reglerne for statsinstitutioners budgettering  

 af ikke-fradragsberettiget købsmoms.
Dette medfører, at anmodning om  

 bevilling til energibesparende foranstaltninger  skal anføres excl. moms, og  

 at ikke-fradragsberettiget købsmoms særskilt skal søges på TBF 1987 af de  

 ministerier og styrelser, som har fået tilsagn til energibesparende  

 foranstaltninger.
Ovennævnte cirkulæreskrivelse fra Finansministeriet gælder dog ikke for de  

 selvejende institutioner med statsstøtte.
Dette betyder for de selvejende  

 institutioners vedkommende, at bevilling fra Byggestyrelsen meddeles incl.  

 moms, hvorfor købsmoms for disse bevillinger ikke af de enkelte  

 ministerier/styrelser skal søges særskilt på TBF 1987.
II.
Fremgangsmåden ved midlernes fordeling De enkelte ministerier anmodes om snarest muligt og  senest inden den 2.  

 marts 1987 at meddele Byggestyrelsen følgende oplysninger for den  

 bygningsmasse, som administreres af ministeriet og de under dette hørende  

 styrelser m.v., og hvortil midler til energibesparende foranstaltninger,  

 incl. teknikerhonorarer, søges stillet til rådighed efter de i nærværende  

 skrivelse indeholdte retningslinier:
 1. De skønnede, samlede udgifter til energibesparende  

 foranstaltninger.
 2. En opstilling bygning for bygning - eventuelt for  

 et kompleks af bygninger - over, hvilke arbejder der skal udføres.
 Af opstillingen skal fremgå:
a.
Bygningsidentifikation ved adresse (vej, nr., kommune) og eventuelt  

 bygningsnavn samt bygningens nummer i bygnings- og boligregistreret (BBR).
b.
Hver foranstaltnings art og nummer i henhold til listen i bilag 1,  

 afsnit A.
c.
De anslåede udgifter til foranstaltningerne på de enkelte bygninger,  

 herunder eventuelt honorar for bygningsgennemgangen m.v., excl. moms, jfr.  

 dog foran under I, 13.
d.
Den anslåede arbejdslønandel af udgifterne vedrørende den enkelte  

 bygning.
e.
Tidspunktet for arbejdets påbegyndelse og forventede afslutning.
f.
De skønnede besparelser i bygningens drift, udregnet i  januar 1987  

 prisniveau og angivet på årsbasis som besparelser i olieforbrug m.v., anført  

 i kroner excl. energiafgift og  excl. moms.
Desuden anføres særskilt energiafgiften af den sparede energimængde i kroner excl. moms.
Ved konvertering til naturgas angives dels driftsbesparelsen inklusive midlertidige rabatter, dels den blivende besparelse efter rabatternes ophør.
g.
Om bygningen er ejet af staten, eller om den er ejet af selvejende  

 institutioner (med mindst 50 pct. statsstøtte), jfr. foran.
I sidstnævnte  

 tilfælde anføres lovhjemmelen for støtten.
h.
Om bygningen er udlejet til staten, eller om den er udlejet til  

 selvejende institutioner (med mindst 50 pct. statsstøtte), jfr. foran.
I  

 disse tilfælde vedlægges oplysning om lejemålets varighed, opsigelighed og  

 omfang.
--------- Ved anmodning om midler skal et skema som vist i bilag 2 til denne  

 skrivelse anvendes.
Skemaet bedes indsendt i 2 eksemplarer.
Opmærksomheden  

 henledes på, at tidligere indsendte ansøgninger ikke kommer i betragtning,  

 derfor skal nyt skema indsendes til Byggestyrelsen såfremt der fortsat ønskes  

 bevilling til de pågældende foranstaltninger.
Ved fremsendelse af anmodninger omfattende foranstaltninger i flere  

 bygninger kan det være hensigtsmæssigt at angive en vejledende prioritering  

 af foranstaltningerne.
Der vil, hvor midler stilles til rådighed for flere  

 arbejder, alene kunne foretages mindre rokeringer mellem beløbene.
Når midler er stillet til rådighed, skal foranstaltningerne iværksættes  

 inden for de i anmodningen anførte tidsfrister.
I denne forbindelse peges der  

 navnlig på, at det specielt for bevillinger for 1987 af hensyn til den  

 beskæftigelsesmæssige situation er af afgørende betydning, at de indsendte  

 oplysninger om påbegyndelsestidspunktet nøje overholdes.
 Beløbene må kun anvendes til de herfra tiltrådte foranstaltninger, og det  

 forudsættes, at foranstaltningernes gennemførelse, karakter og resultat  

 svarer til de oplysninger, som er givet Byggestyrelsen, jfr. foran under I,  

 3.
III.
Tilbagemelding om arbejdernes udførelse Når de energibesparende foranstaltninger er gennemført, skal der  

  umiddelbart efter færdiggørelsen for hver bygning -eventuelt  

 bygningsklompeks - sendes en kort oversigt til byggestyrelsen.
 Oversigten skal indeholde følgende oplysninger:
 1. Foranstaltningernes art og omfang, jfr. i øvrigt  

 foran under II, 2.
 2. Oplysning om de samlede, faktiske udgifter (excl.  

 moms) ved hver af foranstaltningerne, jfr. dog det om selvejende  

 institutioner anførte.
3. Om der er ændringer i skønnet over  

 arbejdslønandelen, jfr.
II, 2, d.
4. Om der er ændringer i skønnet over  

 driftsbesparelserne, jfr.
II, 2, f.
--------- Tilbagemelding skal foretages på et skema som vist i bilag 3 til denne  

 skrivelse.
Marius Kjeldsen /Bent Petersen Bilag 1 Energibesparende foranstaltninger i statens bygninger m.v.
A.
Rådighedsbeløbet til energibesparende foranstaltninger i statens  

 bygninger m.v. kan alene anvendes til følgende energibesparende  

 foranstaltninger:
 1. Lofter.
Isolering af tagkonstruktioner og etageadskillelser mod det fri, svarende  

 til mindst 200 mm mineraluld, hvor pladsen tillader det.
Isoleringen  

 vedrører:
 1.1 Adskillelse mod uopvarmet loft, andet uopvarmet rum samt flader mod  

 det fri.
 1.2 Etageadskillelser over portrum.
 2. Gulve.
Isolering af gulvkonstruktioner over uopvarmede kældre eller krybekældre,  

 svarende til 100 mm mineraluld, hvor pladsen tillader det.
Isoleringen  

 vedrører:
 2.1 Isolering mod uopvarmet kælder.
 2.2 Isolering mod krybekælder.
 3. Hule mure:
 3.1 Isolering af uisolerede hulmure.
 4. Fuger.
Tætning af fugesamlinger mod det fri.
Tætningen vedrører:
4.1 Kalfatringsfuger 4.2 Elementsamlinger 4.3 Væg/loftsamlinger 4.4 Vinduesramme/karm 4.5 Dør/karm 5. Lysåbninger.
Forbedring eller udskiftning af vinduer m.v. med kun 1 lag glas til  

 konstruktioner med mindst 2 lag glas.
For etageejendomme bør det tilstræbes,  

 at udskiftning af vinduer så vidt muligt sker samlet og ensartet, således at  

 bygningens præg ikke ændres i uheldig retning.
Forbedringen eller  

 udskiftningen vedrører:
5.1 Vinduer 5.2 Ovenlys 5.3 Glasvægge 5.4 Glaspartier i yderdøre 5.5 Glaspartier i porte 5.6 Glaspartier i lemme 6. Ydervægge bag radiatorer 6.1 Isolering af uisolerede ydervægspartier bag radiatorer.
 7. Kedler m.v.
Isolering af ejendommens tekniske anlæg.
Isoleringen vedrører:
7.1 centralvarmekedler 7.2 Røgrør 7.3 Skorstene 7.4 Opvarmede beholdere 7.5 Varmerør 7.6 Kanaler 7.7 Ventiler i opvarmede systemer.
8. Automatik Installation af automatik, hvor rumtemperaturen periodevis kan sænkes  

 og/eller, hvor der forekommer betydende varierende varmebelastning, således  

 at varmetilførsel fra varmeanlægget kan reguleres enten lokalt eller  

 centralt.
 Automatik til central styring vedrører:
8.1 Periodevis sænkning af rumtemperatur 8.2 Regulering af varmetilførsel efter udeklima 8.3 Regulering af varmetilførsel efter rumtemperatur Automatik til individuel rumtemperaturstyring vedrører:
8.4 Periodevis sænkning af rumtemperatur 8.5 Regulering af varmetilførsel efter rumtemperatur f.eks. via  

 radiatortermostatventiler.
 Automatik til styring af varmt brugsvand vedrører:
8.6 Periodevis standsning af cirkulation og/eller sænkning af  

 vandtemperatur 8.7 Temperaturstyring 8.8 Vandmængderegulering 9. Indregulering af varmeanlæg 9.1 Indregulering af varmeanlæg 10. Forsyningsanlæg Arbejder på ejendommen i forbindelse med overgang til kollektiv  

 varmeforsyning og udskiftning/forbedring af oliefyringsanlæg.
Arbejderne må  

 ikke stride imod en kommunal varmeforsyningsplan, en godkendt delplan eller  

 et godkendt varmeforsyningsprojekt, jfr. lov om varmeforsyning.
Endvidere  

 arbejder på ejendommen i forbindelse med etablering af systemgodkendte anlæg  

 til udnyttelse af vedvarende energikilder m.v.
 Arbejderne vedrører:
10.1 Overgang til naturgas 10.2 Overgang til fjernvarme 10.3 Udskiftning/forbedring af oliefyringsanlæg 10.4 Systemgodkendte anlæg til udnyttelse af vedvarende energikilder m.v.
11. Andet Andre foranstaltninger i bygningen som en energikonsulent finder  

 hensigtsmæssige at gennemføre.
Arbejderne kan f.eks. vedrøre:
11.1 Indvendig ydervægsisolering 11.2 Udvendig ydervægsisolering 11.3 Energigenvindingsanlæg 11.4 Forbedring af ventilationsanlæg 11.5 Andre forbedringer af lysåbninger end de under pkt. 5 nævnte 11.6 Andet B.
Rådighedsbeløbet kan derimod ikke anvendes til følgende  

 foranstaltninger:
1. Omlægning, udskiftning eller reparation af tag-,  

 væg- og gulvflader 2. Foranstaltninger, som er et led i en tilbygning  

 eller en ombygning, eller som udføres, fordi lokalet agtes inddraget til en  

 ny anvendelse.
3. Foranstaltninger, som er omfattet af pkt.
A, nr. 5,  

 hvis de på uheldig måde ændrer bygningens udseende.
 4. Særligt luksusprægede materialer eller  

 installationer.
 5. Foranstaltninger, som strider imod en vedtaget  

 kommunal varmeforsyningsplan, en godkendt delplan eller et godkendt  

 varmeforsyningsprojekt, jfr. lov om varmeforsyning.
