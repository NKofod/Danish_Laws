Resumé  


  

 A og B, hvis fælles 4-værelses lejlighed ved et byfornyelsesprojekt var  

 blevet omdannet til 2 2-værelses lejligheder, klagede over at Bygge- og  

 Boligstyrelsen (B&B) havde stadfæstet X Kommunes og Det Sociale Ankenævns  

 (DSA's) afgørelser om afslag på boligstøtte.
A oplyste under sagen at hun  

 forud  

 for byfornyelsesprojektets vedtagelse ved henvendelser til adskillige  

 medarbejdere i X Kommune havde fået oplyst, at både A og B ville være  

 berettigede  

 til boligstøtte, når den hidtidige 4-værelses lejlighed efter boligfornyelsen  

 var omdannet til 2 2-værelses lejligheder.
B&B havde ved sin afgørelse  

 afvist at tage stilling til spørgsmålet om X Kommune havde givet et bindende  

 forhåndstilsagn.
Ombudsmanden kunne ikke kritisere B&B's afgørelse om at A og  

 B efter reglerne i lov om individuel boligstøtte ikke var berettiget til  

 boligstøtte.
Da der ikke var bevismæssig klarhed om indholdet af A's samtaler  

 med kommunens medarbejdere, kunne ombudsmanden heller ikke kritisere at DSA  

 havde afvist, at der forelå en bindende forhåndsbesked.
Endelig udtalte  

 ombudsmanden at B&B - der efter § 63, stk. 2, i den dagældende lov om  

 individuel boligstøtte kunne behandle en sag, når det skønnedes, at sagen var  

 af principiel betydning - ikke kunne begrænse de spørgsmål, som styrelsen  

 kunne  

 behandle, til kun at angå boligstøttemæssige spørgsmål. (J. nr.  

 1993-513-028).
Afslag på boligstøtte.
Bindende forhåndsbesked.
C klagede for ægtefællerne A  

 og B over at Bygge- og Boligstyrelsen havde meddelt afslag på boligstøtte  

 efter  

 et byfornyelsesprojekt.
Sagens omstændigheder var følgende:
Ægtefællerne A og B boede i  

 en 4-værelses lejlighed på  

 100  

 m².
I forbindelse med gennemførelse af et  

 byfornyelsesprojekt i ejendommen blev lejligheden, der var sammenlagt af 2  

 tidligere 2-værelses lejligheder, tilbageført til at være 2 2-værelses  

 lejligheder.
Lejlighederne fik indrettet nye køkkener og badeværelser.  

 Byfornyelsesprojektet medførte at nettohuslejen, der tidligere havde været på  

 36.233,- kr. for 4-værelses lejligheden, nu blev på 25.316,50 kr. for hver af  

 de 2 2-værelses lejligheder.
Den 26. september 1990  

 ansøgte hver af ægtefællerne om boligstøtte.
De oplyste i ansøgningsskemaet  

 at  

 samlivet var ophørt, og at de var separeret.
 A blev bevilget boligstøtte.
I et brev af 10. december  

 1990 meddelte X Kommunes Social- og Sundhedsforvaltning A at kommunen havde  

 konstateret, at oplysningerne om den hidtidige bolig ikke havde været i  

 overensstemmelse med de faktiske forhold.
Kommunen havde telefonisk forelagt  

 sagen for Boligministeriet der havde ønsket sagen forelagt skriftligt.  

 Ministeriet havde nemlig ikke tidligere haft sager af denne type.
Kommunen  

 meddelte at udbetalingen af boligstøtte fra den 1. januar 1991 midlertidigt  

 blev standset.
Efter kommunens opfattelse var A efter en foreløbig  

 fortolkning  

 af reglerne ikke berettiget til boligstøtte.
I et brev til  

 Boligministeriet af 9. januar 1991 oplyste A at det var ejeren af ejendommen,  

 der havde oplyst, at det var en forudsætning for boligforbedringen af  

 ejendommen,  

 at lejligheden på 1. sal igen blev bragt tilbage til dens oprindelse som 2  

 2-værelses lejligheder.
Hun oplyste endvidere følgende:
 "...
 For at være sikker på, at  

 såvel (B) som undertegnede ville kunne opnå den lovede  

 byfornyelsesboligstøtte  

 omtalt i ejers brev og i brev fra (X) Kommune, Stadsarkitektens kontor, ...  

 henvendte jeg mig i perioden december 1989 til august 1990 til følgende  

 personer i (X) Kommune: Fuldmægtig (D), ejendomsafdelingen, arkitekt i  

 byfornyelsesafdelingen og kommunens kontaktperson til ejendommen (E) samt  

 overassistent  

 (F) på boligstøttekontoret.
 Alle bekræftede vores ret til  

 byfornyelsesboligstøtte i forbindelse med boligforbedringen, og alle var  

 orienteret om, at vores lejlighed skulle deles i 2 i forbindelse med  

 projektet.
Især overassistent (F) fra  

 boligstøttekontoret var ikke i tvivl om vores ret til denne støtte.
Han kunne  

 dog ikke give en skriftlig bekræftelse af byfornyelsesboligstøttens  

 størrelse,  

 da jeg på daværende tidspunkt ikke kunne oplyse den nøjagtige lejeforhøjelse  

 i  

 forbindelse med projektet.
Desuden tilføjede han, at der skulle søges på en  

 særlig formular.
Den 20. september 1990  

 indsendte (B) og undertegnede begge ansøgning om byfornyelsesboligstøtte med  

 oplysning om den endelige huslejeforhøjelse i forbindelse med  

 byfornyelsesprojektet for ejendommen.
Den ovennævnte bekræftelse blev da også  

 understreget af, at jeg fik bevilget den særlige byfornyelsesboligstøtte ...  

 mens (G), der varetog (B's) ansøgning, den 29. november 1990 først mundtligt  

 meddelte (B), at han ikke ud fra foreliggende oplysninger mentes at være  

 berettiget til den af andre os lovede støtte, idet denne betragtede sagen som  

 2  

 nye lejemål.
Hertil kan jeg oplyse, at vi har haft lejemål på lejligheden på  

 1. sal i 3 år, og i øvrigt har alle ejendommens øvrige beboere allerede fået  

 byfornyelsesboligstøtten bevilget.
..." I et brev af 23. januar 1991  

 præciserede A og B at de kun havde accepteret ejerens ønske om opdeling af  

 lejligheden i 2 under forudsætning af, at ægtefællerne hver især kunne få  

 byfornyelsesboligstøtte til de nu 2 lejligheder.
De havde nu hver især en  

 månedlig husleje der var 600 kr. højere end før forbedringen.
Huslejen var nu  

 på 2.110 kr. pr. lejlighed mod før 1.510 kr. pr. person i den tidligere  

 4-værelses lejlighed.
Endvidere oplyste de at de levede under  

 separationslignende  

 forhold, men at de ikke formelt havde indgivet anmodning om separation.
I  

 øvrigt mente de at deres privatliv var irrelevant for sagens udfald.
I et  

 yderligere brev af 12. marts 1991 oplyste ægtefællerne at de havde accepteret  

 den for et ægtepar unaturlige deling af lejligheden, fordi de netop talte om  

 at  

 ophæve samlivet i en periode.
Delingen af lejligheden kunne løse et akut  

 boligproblem for dem begge.
 Den 15. juli 1991 udtalte  

 Bygge- og Boligstyrelsen følgende om muligheden for at få boligstøtte i det  

 foreliggende tilfælde:
 "...
 Bygge- og Boligstyrelsen skal... generelt vejledende oplyse, at det fremgår  

 af boligstøttelovens § 24, stk.  

 1, at en lejer, som på grundlag af en godkendt saneringsplan, en beslutning  

 efter lov om byfornyelse og boligforbedring eller efter lov om boligtilsyn  

 har  

 ret til og får anvist en erstatningsbolig, kan kræve boligsikring svarende  

 til  

 forskellen mellem hidtidig leje og den til enhver tid gældende leje i den  

 overtagne lejlighed.
 Af lovens § 24, stk. 4,  

 fremgår, at en lejer, hvis lejlighed forbedres i henhold til en godkendt  

 saneringsplan eller efter en beslutning i medfør af lov om byfornyelse og  

 boligforbedring, har ret til boligsikring efter reglerne i stk. 1.
Bygge- og Boligstyrelsen skal  

 endvidere oplyse, at det fremgår af Boligstyrelsens vejledning af 22. oktober  

 1987 om individuel boligstøtte, pkt. 9.2, at "boligstøtte efter § 24 til  

 husstande, der mister deres lejebolig på grund af offentlige indgreb i medfør  

 af saneringsloven, byfornyelsesloven samt loven om boligtilsyn, eller hvis  

 leje  

 stiger som følge heraf, har til formål at sikre, at husstandens økonomi ikke  

 pludselig ændres som følge af ændring (af) lejens størrelse.
Derfor ydes  

 boligstøtte i princippet på grundlag af forskellen mellem lejerens hidtidige  

 leje og den leje, han fremtidig skal betale uanset husstandens  

 indkomst." Videre fremgår, at  

 "boligstøtten udgør det første år forskellen mellem hidtidig leje og den  

 til enhver tid gældende leje, dvs. den sidste måneds leje i den hidtidige  

 bolig  

 i forhold til den første måneds leje i den fremtidige bolig.
Hvor  

 boligtageren  

 forbliver i hidtidig bolig, er ydelsen forskellen mellem lejen før og efter  

 forbedringsforhøjelsens gennemførelse.
Ved forbedringer efter  

 byfornyelsesloven  

 skal kommunalbestyrelsen yde boligstøtte til den lejeforhøjelse, der varsles  

 og  

 træder i kraft i medfør af byfornyelseslovens §  

 60 a.
Såfremt lejen senere nedsættes,  

 kan den for meget udbetalte støtte kræves tilbage, jf. § 24." Bygge- og Boligstyrelsen har  

 i en meddelelse om individuel boligstøtte nr. 13 af april 1989 givet udtryk  

 for, at det er styrelsens opfattelse, at der ved leje efter boligstøttelovens  

 §  

 24, stk. 1, skal forstås en leje opgjort efter lovens § 11, dvs. excl. f.eks.  

 varmebidrag og med tillæg for eventuel vedligeholdelse.
 Bygge- og Boligstyrelsen er  

 på baggrund af det ovenfor anførte mest tilbøjelig til at være af den  

 opfattelse, at der ved fastlæggelsen af forskellen mellem den hidtidige leje  

 og  

 den til enhver tid gældende leje i den overtagne lejlighed skal ske en  

 sammenligning af forskellen mellem lejen for den oprindelige lejlighed og  

 leje  

 i den genhuste/forbedrede beboelseslejlighed, uanset om arealet i den  

 genhuste/forbedrede lejlighed er mindre end i den oprindelige lejlighed og  

 uanset om dette kan få den konsekvens, at den til enhver tid gældende leje i  

 den genhuste/forbedrede lejlighed allerede på tidspunktet for  

 genhusningen/forbedringsforhøjelsens ikrafttrædelse vil overstige (er ved  

 Bygge- og Boligstyrelsens skrivelse af 18. juli 1991 ændret til: være  

  

 lavere end  

  

 ) den hidtidige leje.
 Bygge- og Boligstyrelsen skal  

 afslutningsvis bemærke, at styrelsens udtalelse alene er vejledende og at man  

 forbeholder sig sin stillingtagen, såfremt sagen måtte blive indbragt for  

 styrelsen  

 som en klagesag.
..." På denne  

 baggrund afslog X Kommune i skrivelse af 26. juli  

 1991 A  

 's ansøgning om boligstøtte.
 Kommunen  

 anførte endvidere følgende:
 "...
 I forvaltningens skrivelse af  

 10. december 1990 blev det endvidere meddelt Dem, at man med virkning fra 1.  

 januar 1991 ville indstille udbetalingen af boligstøtte.
Da sagen fejlagtigt ikke blev  

 standset er der uberettiget udbetalt Dem for meget i boligstøtte.
Beløbet  

 bedes  

 tilbagebetalt i henhold til vedlagte regning, idet De ikke har modtaget  

 beløbet  

 i god tro.
Man vil ikke afkræve Dem den for december 1990 udbetalte ydelse,  

 idet den er modtaget i god tro.
..." Det beløb som A skulle  

 tilbagebetale, var på 4.207 kr.
C klagede på A's og B's vegne  

 over afslaget til Det Sociale Ankenævn.
Til støtte for klagen anførte C at  

 ægtefællerne i deres indbyrdes forhold havde hæftet for hver halvdelen af den  

 tidligere leje vedrørende 4-værelses lejligheden.
Derfor havde de hver især  

 haft en forøgelse af deres husleje på 7.200 kr. årligt.
Endvidere havde de  

 fået  

 lovning på boligstøtte forud for at byfornyelsesprojektet blev gennemført.  

 Kravet om tilbagebetaling måtte bedømmes ud fra at der var tale om  

 tilbagekaldelse af en begunstigende forvaltningsakt, og at boligstøtten var  

 en  

 afgørende forudsætning for, at de havde råd til at bo i lejlighederne.
Tilbagebetalingen blev på  

 baggrund af klagen stillet i bero.
X Kommune udtalte den 12. februar 1992  

 følgende om klagernes oplysninger om at have fået forkert vejledning forud  

 for  

 at byfornyelsesprojektet blev påbegyndt:
 "I anledning af  

 ankenævnets forespørgsel af 19. december 1991 vedrørende det af klageren  

 oplyste om den givne vejledning, skal det herved oplyses, at såvel (D), (E)  

 samt (F) ikke eksakt erindrer sagen.
 I denne forbindelse kan det  

 oplyses, at når (C) for klageren gør gældende, at der  

  

 forud for byfornyelsesprojektet  

  

 er indhentet vejledning ved de  

 førnævnte personer, er der tale om, at denne vejledning skulle være givet  

 ultimo 1989.
 Det lange tidsrum, der  

 således er forløbet siden klagerens forespørgsel er i sig selv årsagen til,  

 at  

 sagen ikke kan erindres.
Endvidere er forespørgslen  

 foretaget forud for, at sagen anlægges i september 1990, hvorfor der ikke er  

 foretaget sagsnotater." A kommenterede disse  

 oplysninger i et brev af 5. marts 1992. Hun syntes det var logisk, at hun  

 huskede samtalerne bedre end de ansatte ved X Kommune, som havde flere  

 henvendelser på én dag.
Hun oplyste videre:
 "...
Jeg skal i denne forbindelse  

 nævne, at jeg ved telefonisk samtale i december 1989 over for (F) bad om en  

 skriftlig  

 bekræftelse på, at jeg var blevet rådgivet i sagen.
Men jeg fik beskeden:  

 "Det gør vi ikke, men der er ingen tvivl" (om retten til  

 boligstøtte).
Jeg kan samtidig oplyse, at  

 jeg under (B's) og mit fremmøde på Boligstøttekontoret den 29. november 1990  

 over for (G) på dennes direkte spørgsmål nævnte, at jeg fra kontorets side  

 var  

 blevet rådgivet af (F), og jeg tilføjede, at jeg også havde forhørt mig hos  

 arkitekt (E), afdeling for byfornyelse, og fuldmægtig (D),  

 ejendomsafdelingen.  

 (G) undrede sig over, at jeg ikke havde kontaktet ham og jeg forklarede, at  

 ingen havde refereret til ham.
Da jeg ringede til Boligstøttekontoret,  

 understregede jeg over for sekretæren, at det var vigtigt, at jeg kom til at  

 tale med en kompetent person, da det drejede sig om et særligt tilfælde, og  

 jeg  

 blev på telefonen stillet igennem til (F).
 De papirer, som jeg fik  

 udleveret, da jeg bad om aktindsigt, bekræfter, at der allerede dagen efter  

 vort fremmøde på Boligstøttekontoret - d.v.s den 30. november 1990 - har  

 været  

 kontakt mellem forskellige dele af kommunen om sagen.
 Der er yderligere ting, der  

 tydeligt taler for, at samtalerne/den pågældende vejledning har fundet sted:
Hvordan skulle jeg ellers  

 konkret kunne nævne de 3  

 forskellige  

 personer i de forskellige forvaltninger  

 ved navn?, og Hvordan skulle jeg så tidligt  

 som i vore breve af 9. og 23. januar 1991 samt 12. marts 1991 (se venligst  

 tidligere fremsendte kopi af vore breve), kunne beskrive forløbet så  

 detaljeret,  

 hvis ikke vejledningerne vitterligt havde fundet sted som jeg har beskrevet  

 dem? Da det var et økonomisk  

 kardinalpunkt for (B) og jeg, for at kunne give endeligt tilsagn til eller  

 afslag på ejerens forslag om byfornyelse, kunne jeg gengive vejledningerne et  

 år efter (jeg havde notaterne fra samtalerne liggende stadigvæk).
..." I et brev af 24. august 1992  

 meddelte Det Sociale Ankenævn i Y Amt at nævnet havde truffet følgende  

 afgørelse:
 "...
 Det sociale Ankenævn  

 stadfæster socialforvaltningens afgørelse.
 Ankenævnet lægger ved  

 afgørelsen til grund, at den oprindelige lejligheds beboere som samlet  

 husstand  

 havde krav på at få anvist en erstatningsbolig efter reglerne på området.
 Ankenævnet finder, i en  

 situation, hvor den tidligere husstands medlemmer i forbindelse med  

 saneringen  

 flytter ind i to selvstændige lejligheder, at kun ét af de tidligere  

 husstandsmedlemmer er omfattet af reglerne om saneringsboligstøtte.
 Ankenævnet finder herefter,  

 at sammenligning mellem den hidtidige leje og den til enhver tid gældende  

 leje  

 bør ske udfra den fulde leje i den tidligere lejlighed sammenholdt med lejen  

 i  

 en af de nye lejligheder.
 Da lejen i ingen af de nye  

 lejligheder overstiger den hidtidige leje, finder nævnet, at De ikke er  

 berettiget til at få udbetalt saneringsboligstøtte, idet nævnet herved  

 bemærker, at huslejens størrelse i de 2 nye lejligheder er ens, hvorfor det  

 er  

 uden betydning, hvem af de tidligere lejere, der kan anses for at være  

 omfattet  

 af saneringsboligstøttereglerne.
Ankenævnet finder det  

 endvidere ikke godtgjort, at De ved Deres henvendelse på boligstøttekontoret  

 har modtaget et bindende tilsagn om retten til saneringsboligstøtte, idet den  

 givne forhåndsbesked må betragtes som vejledende.
Ankenævnet finder  

 endvidere,  

 at De ikke overfor boligstøttekontoret kan støtte ret på den orientering, De  

 har modtaget af andre afdelinger udenfor boligstøttekontoret.
 Ankenævnet finder, at De  

 efter modtagelse af forvaltningens brev af 10.12.90 må anses for at have  

 modtaget for meget udbetalt boligstøtte mod bedre vidende, idet De burde have  

 indset, at der var tale om en fejl, når udbetaling af boligstøtte på trods  

 heraf fortsatte.
 Ankenævnet finder herefter,  

 at det er korrekt, at forvaltningen stiller krav om tilbagebetaling af den  

 boligstøtte, som De herved uberettiget har modtaget, af forvaltningen korrekt  

 opgjort til 4.207,00.
..." Ankenævnet henviste for så  

 vidt angik retsgrundlaget til lov om individuel boligstøtte §§ 24 og 41, stk.  

 4, samt Boligstyrelsens vejledende udtalelser af 15. og 18. juli 1991, og et  

 uddrag af vejledning om individuel boligstøtte, som ankenævnet vedlagde.
C klagede herefter til Bygge-  

 og Boligstyrelsen.
I klagen anførte C bl.a. følgende:
 "...
(A) kontaktede den 30.  

 november 1989 telefonisk (E). Han var udpeget som ejendommens kontaktperson  

 under byfornyelsesprojektet og var endvidere ansat som arkitekt i kommunens  

 byfornyelsesafdeling.
Rådsøgende forklarede, at lejligheden skulle deles i to  

 og spurgte, om der kunne opnås boligstøtte i den situation. (E) udtalte, at  

 de  

 ville kunne få en boligstøtte, der svarede til huslejeforhøjelsen.
Han  

 oplyste  

 endvidere, at den enkelte lejer skulle søge boligstøtten individuelt gennem  

 boligstøttekontoret.
Begge parter forudsatte under samtalen, at der ville  

 blive tale om en huslejestigning.
Dette blev på intet tidspunkt anfægtet af  

 (E).
Tidspunktet for denne samtale  

 kan fastslås, da (A) samme dag ved dateret opslag orienterede de øvrige  

 beboere  

 i opgangen ... (A) kontaktede derefter telefonisk boligstøtteafdelingen den  

 22.12.89 kort før lukketid kl. 12.00. Hun gjorde opmærksom på, at det drejede  

 sig om et specielt tilfælde, hvorfor hun bad om at blive stillet ind til en  

 kompetent person.
Efter at have oplyst sit cpr.-nr. blev hun derefter stillet  

 om til (F). Over for denne forklarede hun, at lejligheden skulle deles i to  

 og  

 spurgte derefter om mulighederne for boligstøtte i den situation. (F)  

 oplyste,  

 at de kunne få boligstøtte, der dækkede lejestigningen.
Det blev nævnt, at  

 (B)  

 muligvis skulle have indtægtsbestemt boligstøtte i stedet for  

 byfornyelsesstøtte  

 på grund af sin lave indkomst, men at han ville få den, der var mest  

 fordelagtig for ham.
I slutningen af samtalen  

 spurgte rådsøgende, om der på nogen måde kunne være et problem med hensyn til  

 deres ret til boligstøtten.
Hertil svarede (F): "Der er ingen  

 tvivl".  

 Han oplyste endvidere, at de rådsøgende skulle søge hver for sig på hver sit  

 ansøgningsskema.
De rådsøgende bad om at få indholdet af samtalen bekræftet  

 skriftligt.
Dette blev imidlertid afslået med begrundelsen: "Det bruger  

 vi  

 ikke". Heller ikke i denne samtale blev det anfægtet, at der var tale om  

 lejeforhøjelser.
Denne samtale kan bestemmes tidsmæssigt, da den blev noteret  

 på en telefonsamtaleliste, som de rådsøgende førte.
Heraf fremgår datoen den  

 22.12.89, samt at samtalen varede 40 minutter ...
På baggrund af denne samtale  

 besluttede de rådsøgende at acceptere, at lejligheden blev opdelt.
De havde  

 endvidere besluttet sig for at ophæve samlivet.
Delingen betød, at de løste  

 et  

 akut boligproblem og samtidig ikke fik forøget lejeudgiften.
I første omgang bad (B) dog  

 om en erstatningsbolig.
Han er endnu ikke blevet tilbudt nogen lejlighed.
Den 06.08.90 opsøgte (A)  

 personligt (E). Mødet drejede sig om omkostningerne ved byfornyelsen.
Ved  

 dette  

 møde dikterede (E) udformningen af oplysningen, der skulle påføres under  

 ansøgningsskemaets punkt "særlige bemærkninger". Formuleringen  

 viser,  

 at der var tale om en lejeforhøjelse.
Samme dag var de rådsøgende i  

 kontakt med (D) fra ejendomsafdelingen ved et personligt fremmøde.
Der blev  

 søgt erstatningsbolig til (B). (D) var bekendt med, at lejligheden var delt,  

 og at (A) ville blive boende. (D) oplyste, at (B) kunne flytte sin  

 boligstøtte  

 med i den nye lejlighed.
Heller ikke denne samtale gav anledning til, at de  

 rådsøgende kunne tro, de havde fået forkerte oplysninger.
Den 20.08.90 varslede ejeren  

 lejeforhøjelser.
I varslingsskrivelsen, der udtrykkeligt angår hver af de  

 rådsøgende, indgår den tidligere husleje med halvdelen i hver af  

 varslingsskrivelserne.
Der fremkommer således en lejestigning for hver af de  

 rådsøgende på kr. 600,00 pr. måned.
Den 20.09.90 indsendte de  

 rådsøgende ansøgningsskemaer vedr. boligstøtte til boligstøtteafdelingen.  

 Oplysningerne om lejlighedernes størrelse og lejens størrelse er udfyldt af  

 ejeren af ejendommen.
Lejen er opgjort på samme måde som i  

 varslingsskrivelsen.  

 Ejeren oplyser således også her, at der er tale om en lejestigning.
De rådsøgende var under  

 hensyn til ovenanførte overbevist om, at man anså ændringen i huslejerne for  

 en  

 huslejestigning, samt at beregningsmåden var korrekt.
Samtlige personer,  

 ansat  

 ved kommunen, havde bekræftet dette, samt at de begge var berettiget til  

 boligstøtte.
Boligstøtte i forbindelse med  

 byfornyelse tildeles efter reglerne i lov om individuel boligstøtte § 24. §  

 24,  

 stk. 1, omhandler de tilfælde, hvor lejeren har krav på og faktisk får  

 tildelt  

 en erstatningsbolig.
Efter lov om byfornyelse og boligforbedring § 38 har en  

 husstand ret til en erstatningsbolig.
Boligstøtte kan i dette tilfælde kun  

 gives til en husstand.
Disse regler gælder imidlertid kun, hvor der faktisk  

 er  

 tildelt en erstatningsbolig.
Dette er som nævnt ikke tilfældet i denne sag,  

 hvorfor reglen er uanvendelig i dette tilfælde.
Her er der ikke tale om, at  

 erstatningsbolig er tildelt.
Begge rådsøgende bor rent fysisk på det samme  

 sted  

 som før byfornyelsen.
Reglen i § 24, stk. 1, finder derfor ikke umiddelbart  

 anvendelse.
Tilfældet er derimod omfattet af § 24, stk. 4, hvorefter lejeren  

 har krav på boligstøtte efter § 24, stk. 1. Denne udgør forskellen mellem  

 hidtidig og nugældende leje.
Ved beregningerne af de  

 rådsøgendes hidtidige og nugældende leje må man tage udgangspunkt i, hvordan  

 ændringen i lejebetalingen belaster hver af ansøgernes økonomi.
Da de i det  

 indbyrdes forhold hver hæfter for halvdelen af huslejen for den fireværelses  

 lejlighed, bør det være dette beløb, der lægges til grund ved beregningen.  

 Princippet  

 er kendt bl.a. fra bistandslovens § 40, stk. 4, hvor man ved beregning af  

 bistandshjælp til en ansøger, der er gift med en uddannelsessøgende,  

 beregningsmæssigt vil lade halvdelen af boligudgiften og øvrige udgifter  

 indgå  

 ved hjælpens udmåling.
Anvendelsen af dette princip forekommer rigtigst i en  

 situation som denne, hvor den samlede leje for førstesalen utvivlsomt er  

 steget.
Var lejligheden ikke blevet delt, ville boligstøtte uden tvivl være  

 blevet tildelt.
Den tilfældige omstændighed, at der gennemføres  

 boligforbedring, herunder opdeling i to lejligheder, bør ikke føre til andet  

 resultat.
De formelle regler tager ikke sigte på netop denne situation.
Man  

 bør desto mere vurdere det reelle i situationen, nemlig at de rådsøgende er  

 blevet boende på samme samlede areal, og at kvadratmeterlejen for dette areal  

 er steget.
I boligstyrelsens vejledning  

 af 22.10.87 om individuel boligstøtte punkt 9.2.a., 9.-10. afsnit,  

 forudsættes,  

 at boligstøtten skal medvirke til, at lejeniveauet holdes stabilt.
Overføres  

 denne betragtning til nærværende tilfælde, fører det til, at lejeudgiften for  

 den personkreds, der beboede den hidtidige lejlighed, ikke må forøges.  

 Lejeudgiften for begge de rådsøgende må dermed ikke overstige den hidtidige  

 leje i den fireværelses lejlighed.
Sammenholder man i øvrigt den  

 samlede hidtidige leje i den fireværelses lejlighed med lejen i den ene  

 toværelses lejlighed i overensstemmelse med Det sociale ankenævns måde at  

 anskue problemerne på, fører det til, at lejen er faldet.
Dette må imidlertid  

 føre til, at lejen for den anden toværelses lejlighed er steget fra kr. 0,00  

 til kr. 25.316,50. Dette skulle så rent logisk berettige til en boligstøtte,  

 der svarer til hele lejen.
Et sådan resultat er åbenlyst forkert.
Der må i øvrigt peges på, at  

 formålet med boligstøtten er, at en lejer ikke af økonomiske grunde tvinges  

 til  

 at flytte efter en gennemført boligforbedring.
Husstanden er ganske vist delt  

 i  

 to, men begge de rådsøgende har dog fået mulighed for at blive boende,  

 hvilket  

 er i overensstemmelse med lovens formål.
Det skal endvidere gøres  

 gældende, at der er givet et bindende forhåndstilsagn vedr. retten til  

 boligstøtten.
Der stilles en række krav for, at man i praksis anerkender, at  

 der er givet et bindende forhåndstilsagn, jf. herved Forvaltningsret,  

 almindelige emner, 2. udg., Jurist- og Økonomforbundets Forlag, p. 116-118,  

 hvor Karsten Revsbech beskriver praksis.
Fremstillingen er givet med baggrund  

 i  

 Haagen Jensen og Friis Jensens artikel i Juristen 1976, 49ff, hvor  

 forvaltningsretlig praksis er gennemgået vedr. spørgsmålet om forhåndsbesked.  

 De enkelte krav skal gennemgås separat:
Forvaltningsmyndigheden må ikke tage forbehold for  

 beskedens rigtighed.
Forbehold er ikke taget.
Specielt har (F) som svar på et  

 bredt formuleret spørgsmål svaret, at "der ikke var tvivl". De  

 rådsøgende har på intet tidspunkt, før ansøgning blev indgivet, fået  

 modstridende oplysninger eller fået oplysninger givet med forbehold.
Spørgeren skal fremstille sagsforholdet entydigt og  

 udtømmende.
Alle de kontaktede personer var gjort bekendt med, at lejligheden  

 skulle deles i forbindelse med boligforbedringen, at de ville indflytte i  

 hver  

 sin lejlighed, samt at de ønskede boligstøtte til den lejestigning, som de  

 hver  

 især ville få.
 Der er ikke  

 efterfølgende fremkommet oplysninger, som ikke blev givet ved forespørgslerne  

 foretaget i 1989-90.
Spørgeren skal bevise samtalernes indhold.
Samtalernes  

 udfald var af afgørende betydning, hvorfor de rådsøgende gjorde notater  

 vedrørende indholdet og i øvrigt husker indholdet meget detaljeret.
At der er  

 givet et uforbeholdent tilsagn, støttes i øvrigt af den kendsgerning, at de  

 rådsøgende gav deres accept af lejlighedens opdeling, samt at  

 ansøgningsskemaet  

 er indgivet som vedrørende en huslejeforhøjelse.
Det skal i den forbindelse  

 nævnes, at ingen af de nævnte ansatte har benægtet, at samtalerne skulle have  

 fundet sted, eller at de skulle have haft det beskrevne indhold.
Forhåndstilsagnet skal gives af den kompetente  

 myndighed. (F) er ansat i selve boligstøtteafdelingen.
Dennes udtalelser er  

 derfor det centrale i denne forbindelse.
Den konkrete ansøgning om og  

 tildeling  

 af boligstøtte sker herfra.
Da (A) efter at have givet sit cpr.-nr. blev  

 stillet om til ham, kunne hun endvidere med føje regne med, at han ville  

 blive  

 den, der skulle behandle hendes ansøgning.
(E) er ansat i byfornyelsesafdelingen.
De  

 rådsøgende må kunne regne med, at denne kender alle regler omkring en  

 byfornyelse.
I hvert fald i de tilfælde hvor (E) rent faktisk har udtalt sig,  

 må de rådsøgende regne med, at det er ud fra kendskab til reglerne.
Det mest  

 korrekte i tvivlstilfælde ville fra (E's) side være at henvise til anden  

 kompetent myndighed.
 (D's) udtalelser har støttet de rådsøgende i  

 den opfattelse, at de havde modtaget korrekte oplysninger, idet hendes  

 udtalelser ikke modsagde de øvrige oplysninger, de havde fået.
Samtlige betingelser for, at der er givet et  

 bindende forhåndstilsagn, ses således at være til stede.
Udtalelserne kan  

 ikke  

 karakteriseres som blot og bar vejledning.
Vejledningen vil kun kunne siges  

 at  

 være givet, såfremt et af de fire krav var uopfyldt, og udtalelserne derfor  

 kunne karakteriseres som mere generelle eller hypotetiske.
 På den baggrund skal (C)  

 principalt påstå, at en formålsfortolkning af regelgrundlaget må føre til, at  

 begge de rådsøgende er berettiget til boligstøtte svarende til forskellen  

 mellem halvdelen af den årlige husleje for den fireværelses lejlighed, kr.  

 18.116,50, og den årlige husleje for en toværelses lejlighed, kr. 25.316,50.
 Subsidiært påstås, at der er  

 givet et bindende forhåndstilsagn om en boligstøtte svarende til dette beløb.
Mest subsidiært skal påstås,  

 at den allerede udbetalte boligstøtte ikke kan kræves tilbagebetalt af (A).  

 Rådsøgende fik ved skrivelse af 10.12.90 meddelelse om, at udbetalingen af  

 boligstøtten blev standset midlertidigt.
Rådsøgende var med baggrund i de  

 omtalte rådgivninger overbevist om, at der var tale om en misforståelse fra  

 boligstøtteafdelingens side.
Rådsøgende var derfor ikke i tvivl om den  

 fortsatte  

 ret til boligstøtte.
Først ved boligstøtteafdelingens skrivelse af 26.07.91  

 fik rådsøgende endeligt afslag på ydelsen og blev derved gjort bekendt med,  

 at  

 boligstøtteafdelingen ikke mente, at hun var berettiget til boligstøtte.
 Skulle man ikke i boligstøtteafdelingen  

 finde, at rådsøgende har været i god tro, skal (C) gøre gældende, at  

 boligstøtteafdelingen, under henvisning til den vildledende vejledning, må  

 være  

 nærmest til at bære risikoen for, at udbetalingen ikke blev standset.  

 Endvidere må selve den fejl, at standsningen ikke blev effektueret, kunne  

 tilregnes boligstøtteafdelingen.
Idet (C) i nærværende  

 ankeskrivelse med størst mulig styrke har forsøgt at påvise, at der i  

 afgørelsen er problemer, der ikke i de relevante lovbestemmelser er taget  

 stilling til i alle detailspørgsmål, og idet vi er af den opfattelse, at vi  

 ved  

 eksempler har påvist, at konsekvenserne af den trufne afgørelse ikke er i  

 overensstemmelse med bestemmelsernes formål, skal (C) venligst anmode  

 ankenævnet om at foretage en genbehandling af afgørelsen.
Skulle en  

 genbehandling - mod forventning - ikke føre til et andet resultat, skal man  

 anmode Dem om at fremsende sagen til realitetsbehandling i Boligstyrelsen.
..." I sin afgørelse af 26.  

 november 1992 tilsluttede Bygge- og Boligstyrelsen sig at A og B ikke var  

 berettiget til boligstøtte.
Styrelsen skrev bl.a. følgende:
 "...
 Styrelsen finder, at den  

 problemstilling, de konkrete sager rejser, har generel betydning for  

 retsanvendelsen og har derfor taget klagen op til behandling.
 Det fremgår af  

 boligstøttelovens § 24, stk. 1, at en lejer, som på grundlag af en godkendt  

 saneringsplan, en beslutning efter lov om byfornyelse og boligforbedring  

 eller  

 efter lov om boligtilsyn har ret til og får anvist en erstatningsbolig, kan  

 kræve boligsikring svarende til forskellen mellem hidtidig leje og den til  

 enhver tid gældende leje i den overtagne lejlighed.
 Af lovens § 24, stk. 4,  

 fremgår, at en lejer, hvis lejlighed forbedres i henhold til en godkendt  

 saneringsplan eller efter en beslutning i medfør af lov om byfornyelse og  

 boligforbedring, har ret til boligsikring efter reglerne i stk. 1.
 Det er Bygge- og  

 Boligstyrelsens opfattelse, at der i det konkrete tilfælde er tale om to nye  

 boliger, og at ingen af de pågældende derfor kan anses for at være flyttet  

 tilbage til den hidtidige bolig.
 Styrelsen har i denne  

 forbindelse lagt vægt på, at opdelingen af den omhandlede lejlighed i to er  

 en  

 del af et byfornyelsesprojekt for hele ejendommen, hvor lejlighederne har  

 fået  

 indrettet badeværelser og køkkener.
 Styrelsen finder herefter  

 ikke, at det konkrete tilfælde er omfattet af bestemmelsen i  

 boligstøttelovens  

 § 24, stk. 4.
 Hvis de pågældende ikke havde  

 accepteret opdelingen af lejligheden, ville de som en husstand have været  

 berettiget til en erstatningsbolig.
 Styrelsen vil ikke afvise, at  

 den ene af de 2-værelses lejligheder kan betragtes som en erstatningsbolig,  

 jf.  

 bestemmelsen i boligstøttelovens § 24, stk. 1, der forudsætter, at lejeren  

 har  

 ret til og får anvist en erstatningsbolig.
 Antages det således, at  

 lovens § 24, stk. 1, finder anvendelse, er det styrelsens opfattelse, at der  

 skal ske sammenligning mellem den hidtidige fulde leje for den oprindelige  

 4-værelses lejlighed og lejen for den af de nye 2-værelses lejligheder, der  

 betragtes som erstatningsbolig.
 Hverken (A) eller (B) er  

 herefter berettiget til byfornyelsesboligstøtte i henhold til  

 boligstøttelovens  

 § 24, stk. 1, da den hidtidige leje overstiger lejen for hver af de to nye  

 lejligheder.
 Hvad angår spørgsmålet, om  

 der er givet (A) og (B) et bindende forhåndstilsagn om  

 byfornyelsesboligstøtte,  

 er det styrelsens opfattelse, at den adgang, boligstøttelovens § 63, stk. 2,  

 giver boligministeren til at optage en sag til behandling, når det skønnes,  

 at  

 sagen er af principiel betydning, er en adgang til at behandle de  

 boligstøttemæssige aspekter af sagen og ikke den skete sagsbehandling i  

 forbindelse hermed.
For så vidt angår det over  

 for (A) rejste tilbagebetalingskrav, fremgår det af boligstøttelovens § 41,  

 stk. 4, at har ansøgeren om andre forhold end nævnt i § 41, stk. 1 og 2,  

 undladt at give meddelelse som omhandlet i § 38, stk. 3, eller mod bedre  

 vidende uberettiget oppebåret boligstøtte, skal han eller hans dødsbo  

 tilbagebetale det beløb, der er oppebåret med urette.
Bestemmelsen er uddybet  

 i  

 Boligstyrelsens vejledning af 22. oktober 1987 om individuel boligstøtte.
 Styrelsen finder på denne  

 baggrund ikke, at spørgsmålet om tilbagebetaling af den boligstøtte, der er  

 udbetalt til (A) i perioden 1. januar - 31. juli 1991, er af principiel  

 betydning,  

 jf. boligstøttelovens § 63, stk. 2.
 Styrelsen har herefter ikke  

 mulighed for at tage stilling til de af (C) fremførte subsidiære påstande.
..." I C's klage til mig af 4.  

 marts 1993 ønskede C min vurdering af Bygge- og Boligstyrelsens fortolkning af  

 lovbekendtgørelse nr. 716 af 25. oktober 1991 om individuel boligstøtte, §  

 24.  

 Efter C's opfattelse skulle en erstatningsbolig rent fysisk være beliggende  

 et  

 andet sted end den oprindelige bolig.
Endvidere havde A og B ikke fået  

 lejlighederne anvist, for de havde under hele forløbet været lejere af  

 arealet.  

 Ingen af lejlighederne var derfor en erstatningsbolig.
C efterlyste  

 styrelsens  

 stillingtagen til C's bemærkninger om en formålsfortolkning af  

 bestemmelserne.
Bygge- og Boligstyrelsens afvisning af at optage  

 spørgsmålet om hvorvidt A og B havde fået en bindende forhåndsbesked fra  

 boligstøtteafdelingen i X Kommune, til behandling.
Efter C's opfattelse måtte  

 styrelsen, hvis en sag tages op til principiel behandling, tage hele sagen op  

 til behandling.
Endvidere var spørgsmålet om der var givet bindende  

 forhåndsbesked, ikke et spørgsmål om sagsbehandling.
Det var et spørgsmål om  

 anvendelse af uskrevne retsgrundsætninger og dermed et materielt problem.
C  

 påpegede at Bygge- og Boligstyrelsens afvisning ikke var begrundet.
 Bygge- og Boligstyrelsens afvisning af at optage  

 spørgsmålet om tilbagebetalingskravet over for A til behandling.
 I sin udtalelse i anledning  

 af klagen uddybede Bygge- og Boligstyrelsen sin afgørelse således:
 "...
 Det er styrelsens opfattelse,  

 at der i den konkrete sag er sket en opdeling af den oprindelige 4-værelses  

 lejlighed i to nye 2-værelses lejligheder i forbindelse med en byfornyelse af  

 hele ejendommen.
 Bestemmelsen i den dagældende  

 boligstøttelovs § 24, stk. 4, der forudsætter, at lejeren vender tilbage til  

 den samme, omend forbedrede lejlighed, kan derfor efter styrelsens opfattelse  

 ikke finde anvendelse i det konkrete tilfælde.
De pågældende har ikke fået  

 anvist erstatningsbolig, men ville, hvis de ikke havde accepteret opdelingen,  

 som en husstand have været berettiget til én erstatningsbolig.
Derimod ville  

 de  

 ikke have været berettiget til en erstatningsbolig hver.
 Det er på denne baggrund, at  

 Bygge- og Boligstyrelsen ikke finder at kunne afvise, at den ene, og kun den  

 ene, 2-værelses lejlighed kan betragtes som en erstatningsbolig, jf.  

 bestemmelsen i den dagældende boligstøttelovs § 24, stk. 1.
 I så fald er det styrelsens  

 opfattelse, at det følger af en fortolkning af ordlyden af denne bestemmelse,  

 at den hidtidige leje må være husstandens leje for den oprindelige 4-værelses  

 lejlighed.
Efter styrelsens opfattelse  

 er formålet med de omhandlede boligstøtteregler, at en husstand ikke af  

 økonomiske grunde tvinges til at flytte efter en gennemført byfornyelse.
Man  

 finder ikke, at den omstændighed, at husstanden deles i to, er et forhold,  

 der  

 vedkommer reglerne om byfornyelsesboligstøtte.
 Hvad angår klagen over  

 styrelsens afvisning af at tage stilling til spørgsmålet, om der er givet de  

 pågældende et bindende forhåndstilsagn om byfornyelsesboligstøtte, finder  

 styrelsen, at bestemmelsen i den dagældende boligstøttelovs § 63, stk. 2,  

 alene  

 indeholder hjemmel for boligministeren til at behandle de boligstøttemæssige  

 aspekter af en sag, ikke andre spørgsmål i forbindelse med sagens behandling,  

 herunder spørgsmål om retsanvendelse af uskrevne retsgrundsætninger.
 Styrelsen har tidligere i en  

 anden sag telefonisk drøftet dette spørgsmål med Justitsministeriet.
 Med hensyn til klagen over  

 styrelsens afvisning af at tage stilling til spørgsmålet om det rejste  

 tilbagebetalingskrav over for (A) finder styrelsen endvidere, at den nævnte  

 bestemmelse alene giver boligministeren adgang til at behandle de  

 boligstøttemæssige aspekter af sagen, der skønnes at være af principiel  

 betydning,  

 hvis det, som i den foreliggende sag, er muligt at behandle dem isoleret fra  

 sagen i øvrigt.
..." C anførte på baggrund af  

 styrelsens udtalelse bl.a. at der efter ordlyden i boligstøttelovens § 63,  

 stk.  

 2, ikke var nogen begrænsninger i Bygge- og Boligstyrelsens prøvelse af de  

 underordnede instansers afgørelser.
Således måtte almindelige  

 forvaltningsretlige  

 regler m.v. også indgå i styrelsens prøvelse.
Endvidere mente C at Bygge- og  

 Boligstyrelsens sagsbehandler var inhabil ved behandlingen af sagen, idet hun  

 også behandlede den forespørgsel, som X Kommune sendte til styrelsen i  

 december  

 måned 1990.
 I en skrivelse til A udtalte  

 jeg følgende:
 "  

  

 Lejernes ret til boligstøtte.
 Afgørelsen om hvorvidt (A) og  

 (B) er berettiget til boligstøtte, er truffet efter bestemmelsen i  

 lovbekendtgørelse  

 nr. 467 af 1. august 1988 om individuel boligstøtte § 24, der har følgende  

 ordlyd:
 "En lejer, som på  

 grundlag af en godkendt saneringsplan, en beslutning efter lov om byfornyelse  

 og boligforbedring eller efter lov om boligtilsyn har ret til og får anvist  

 en  

 erstatningsbolig, kan kræve boligsikring svarende til forskellen mellem  

 hidtidig leje og den til enhver tid gældende leje i den overtagne lejlighed.
 Stk. 2. ...
 Stk. 4. En lejer, hvis  

 lejlighed forbedres i henhold til en godkendt saneringsplan eller efter en  

 beslutning i medfør af lov om byfornyelse og boligforbedring, har ret til  

 boligsikring efter reglerne i stk. 1.
..." Bestemmelsen i stk. 1  

 omfatter således tilfælde hvor lejeren får en erstatningsbolig.
Stk. 4  

 omfatter  

 tilfælde hvor lejer forbliver i den oprindelige lejlighed, der er blevet  

 forbedret.
Bygge- og Boligstyrelsen har  

 ved sin afgørelse lagt til grund, at der ved byfornyelsesprojektet er opstået  

 2  

 nye lejligheder.
Styrelsen mener således ikke, at bestemmelsen i stk. 4  

 finder  

 anvendelse.
Denne bestemmelse forudsætter som nævnt, at lejeren forbliver i  

 den  

 oprindelige lejlighed.
Efter ordlyden af § 24 i lov  

 om individuel boligstøtte kan jeg ikke kritisere Bygge- og Boligstyrelsens  

 opfattelse.
Jeg mener således ikke, at det forhold at lejlighederne  

 arealmæssigt dækker det samme område som den tidligere 4-værelses lejlighed,  

 medfører at de 2 2-værelses lejligheder kan anses for at være den samme  

 lejlighed som den tidligere 4-værelses lejlighed.
 Styrelsen har ikke i  

 afgørelsen afvist, at den ene af de 2 nye 2-værelses lejligheder er en  

 erstatningsbolig.
 Jeg kan tilslutte mig, at det  

 på baggrund af sagens sammenhæng, sammenholdt med formålet med bestemmelsen,  

 må  

 være korrekt at opfatte den ene af de 2 lejligheder som en erstatningsbolig.
 Boligstyrelsen har i  

 vejledning af 22. oktober 1987, pkt. 9.2. anført følgende om beregning af  

 boligstøtte:
"Boligstøtte efter § 24  

 til husstande, der mister deres lejebolig på grund af offentlige indgreb i  

 medfør af saneringsloven, byfornyelsesloven samt loven om boligtilsyn, eller  

 hvis leje stiger som følge heraf, har til formål at sikre, at husstandens  

 økonomi ikke pludselig ændres som følge af ændring i lejens størrelse.
Derfor  

 ydes boligstøtte i princippet på grundlag af forskellen mellem lejerens  

 hidtidige leje og den leje han fremtidig skal betale, uanset husstandens  

 indkomst.
 ...
Boligstøtten udgør det første  

 år forskellen mellem hidtidig og den til enhver tid gældende leje, det vil  

 sige  

 den sidste måneds leje i hidtidig bolig i forhold til den første måneds leje  

 i  

 fremtidig bolig.
Hvor boligtageren forbliver i hidtidig bolig, er ydelsen  

 forskellen mellem lejen før og efter forbedringsforhøjelsens  

 gennemførelse....
 Personer, som medindflytter i  

 den nye lejlighed, men ikke har været tilmeldt den gamle lejlighed, henregnes  

 ikke til den genhusede husstand, hvorfor der kan opstå tilfælde, hvor den nye  

 leje skal nedsættes, selv om den nye lejlighed rent faktisk ikke er for stor  

 i  

 forhold til den nye husstand.
Omvendt medregnes personer,  

 som har været tilmeldt den hidtidige lejlighed, til den genhusede husstand,  

 selv om de pågældende ikke medindflytter i den nye lejlighed.
Dette kan  

 bevirke, at en eventuel nedsættelse af lejen ikke skal ske, selv om den nye  

 lejlighed rent faktisk er for stor i forhold til den indflyttede husstand.
..." Det er således husstandens  

 størrelse før byfornyelsen, der er afgørende, når husstandens krav på  

 erstatningsbolig med deraf følgende boligstøtte skal udmåles.
At husstanden i  

 forbindelse med lejlighedsændringerne forandrer sig, har i denne relation  

 ikke  

 betydning.
Jeg har på denne baggrund  

 ikke bemærkninger til, at Bygge- og Boligstyrelsen mener, at der skal ske  

 sammenligning mellem den hidtidige fulde leje for den oprindelige 4-værelses  

 lejlighed og lejen for den af de nye 2-værelses lejligheder, der betragtes  

 som  

 erstatningsbolig.
Jeg kan heller ikke kritisere, at Bygge- og Boligstyrelsen  

 ikke mente, at lejerne var berettiget til boligstøtte.
Det fremgår af de bilag, jeg  

 har gennemgået, at Bygge- og Boligstyrelsens udtalelse af 15. juli 1991 og  

 styrelsens endelige afgørelse af 26. november 1992 blev behandlet af 2  

 forskellige medarbejdere i styrelsen.
Jeg har derfor ikke taget stilling til  

 (C's) indsigelse om inhabilitet.
 Bindende forhåndsbesked.
Bygge- og Boligstyrelsen har  

 afvist at behandle dette spørgsmål.
Styrelsen har begrundet det med at den  

 adgang, som boligstøttelovens § 63, stk. 2, gav boligministeren til at optage  

 en sag til behandling, når det skønnedes at sagen var af principiel  

 betydning, var en adgang til at behandle de boligstøttemæssige aspekter af  

 sagen og ikke den skete sagsbehandling i forbindelse hermed.
Bygge- og  

 Boligstyrelsen underbyggede i sin udtalelse til mig yderligere dette  

 synspunkt.  

 Bestemmelsen i § 63, stk. 2, indeholdt efter boligstyrelsens opfattelse alene  

 hjemmel for boligministeren til at behandle de boligstøttemæssige aspekter af  

 en sag, ikke andre spørgsmål i forbindelse med sagens behandling, herunder  

 spørgsmål om retsanvendelse af uskrevne retsgrundsætninger.
 Som anført af styrelsen, kan  

 boligministeren efter § 63, stk. 2, i lov nr. 467 af 1. august 1988 om  

 individuel boligstøtte optage en sag til behandling, når det skønnes, at  

 sagen  

 er af principiel betydning.
 I bemærkningerne til  

 lovforslaget, der indførte denne bestemmelse (Folketingstidende, 1981-82 (1.  

 samling), spalte 49-50) anførte boligministeren følgende:
"... foreslås en  

 overbygning på ankesystemet, således at principielle sager kan indbringes for  

 boligstyrelsen, der selv afgør, om sagen anses for at være  

 principiel...." Det fremgår således ikke af  

 bemærkningerne, at der skulle være begrænsninger i de spørgsmål, som  

 boligministeren kan behandle som klageinstans, udover at boligstyrelsen skal  

 anse sagen for at være principiel.
Det er almindeligt antaget,  

 at en sådan bestemmelse om, at sager af principiel karakter kan optages til  

 behandling, ikke afskærer myndigheden fra at tage stilling til principielle  

 spørgsmål, der ikke specifikt vedrører den pågældende myndigheds  

 specialområde,  

 men f.eks almindelige retsgrundsætninger eller forvaltningsretlige regler.  

 Inden for det sociale område er det således fast antaget, at Den Sociale  

 Ankestyrelse kan tage stilling til almindelige retsspørgsmål, der ikke er  

 specifikt socialretlige, jf.
Lis Sejr og Jens Vedsted-Hansen "ANKE OG  

 GENOPTAGELSE i principielle sociale sager", s. 44ff.
Bygge- og Boligstyrelsen  

 kunne således ikke uden holdepunkter i enten lovteksten eller forarbejderne  

 indfortolke en begrænsning i de spørgsmål, som styrelsen kunne behandle, til  

 kun at angå boligstøttemæssige spørgsmål.
Dette er dog ikke ensbetydende med,  

 at jeg mener, at Bygge- og Boligstyrelsen ikke ville være berettiget til at  

 tage enkeltspørgsmål, som efter styrelsens opfattelse var af principiel  

 betydning op til behandling, men samtidig afvise at behandle andre spørgsmål  

 i  

 den samme sag, som efter styrelsens opfattelse ikke var principielle.
 Det afgørende element er  

 herefter, om sagen var  

  

 principiel  

  

 eller spørgsmålet var  

  

 principielt.
 Jeg har gjort Bygge- og  

 Boligstyrelsen bekendt med min opfattelse.
Efter min gennemgang af sagen  

 er jeg af den opfattelse, at de spørgsmål om bindende forhåndsbesked som  

 sagen  

 gav anledning til, ikke var af principiel karakter.
Jeg har derfor besluttet  

 at behandle klagen over afvisningen af, at der var tale om bindende  

 forhåndsbesked  

 på baggrund af den afgørelse, som Det Sociale Ankenævn i (Y) Amt traf den 24.  

 august 1992.
Det fremgår af sagens  

 oplysninger, at (A) henvendte sig til kommunen om hendes og ægtefællens  

 muligheder for at opnå boligstøtte på et tidspunkt, hvor der i kommunen ikke  

 verserede en konkret sag om at yde boligstøtte til (A) og (B). Der var tale  

 om  

 en forespørgsel. (A) har på en meget udtømmende måde redegjort for indholdet  

 af  

 de samtaler, som hun havde med 3 navngivne medarbejdere i kommunen om,  

 hvorvidt  

 ægtefællerne ville være berettiget til boligstøtte.
Kommunen har oplyst, at  

 ingen af de involverede medarbejdere eksakt erindrer sagen.
Kommunen har ikke  

 notater om indholdet af samtalerne.
 Da kommunen ikke har noget  

 notat om indholdet af (A's) samtaler med kommunens medarbejdere, kan jeg ikke  

 præcis fastslå indholdet af samtalerne.
Jeg mener ikke, at der er  

 udsigt til, at jeg ved at iværksætte yderligere undersøgelser vil kunne  

 fastslå  

 indholdet af samtalerne.
Jeg har ikke på tilsvarende måde som domstolene  

 mulighed for efter afhøringer af de involverede at foretage en bevismæssig  

 vurdering af samtalernes indhold.
På baggrund af de meget udførlige  

 beskrivelser  

 som (A) har givet af samtalernes indhold, mener jeg ikke, at jeg på det  

 foreliggende  

 grundlag kan afvise, at (A) fik vildledende oplysninger om hendes  

 retsstilling  

 ved hendes henvendelser til kommunen, forud for at byfornyelsesprojektet blev  

 iværksat.
Det indtryk som jeg har fået ud fra sagens akter, gør det for mig  

 umiddelbart sandsynligt, at indholdet af samtalerne var, som hun har gengivet  

 dem.
For at en myndigheds  

 udtalelse kan anses for at være en forhåndsbesked, må udtalelsen dreje sig om  

 et konkret sagsforhold, der går forud for en konkret afgørelse.
Hvis (A's)  

 beskrivelse af samtalernes indhold lægges til grund, er der efter min  

 opfattelse  

 tale om, at myndighederne meddelte hende en forhåndsbesked.
En sådan forhåndsbesked kan  

 anses for bindende for myndigheden, når særlige betingelser er opfyldt.
Det  

 er  

 imidlertid en grundlæggende forudsætning, at indholdet af forhåndsbeskeden  

 kan  

 fastslås, eller at der er enighed mellem myndigheden og den pågældende borger  

 om beskedens form og indhold.
Der er ikke bevismæssig  

 klarhed om indholdet af myndighedens udtalelse.
Jeg kan, på baggrund af  

 kravet  

 om, at indholdet af forhåndsbeskeden skal kunne fastslås, ikke lægge til  

 grund, at der er tale om en bindende forhåndsbesked.
 Den endelige afgørelse af  

 dette spørgsmål henhører under domstolene, der som anført ovenfor har  

 mulighed  

 for bevisførelse om sagens faktiske omstændigheder.
Jeg kan imidlertid, på  

 baggrund af det jeg har anført ovenfor, ikke kritisere, at Det Sociale  

 Ankenævn  

 afviste, at kommunen (på grund af principperne om bindende forhåndsbesked)  

 var  

 forpligtet til at yde boligstøtte på baggrund af (A's) gengivelse af  

 sagsforløbet.
Jeg kan på grund af den usikkerhed, der foreligger om sagens  

 faktiske omstændigheder, ikke endelig tage stilling til, om kommunens  

 oplysninger til ægtefællerne var af vejledende karakter eller var en bindende  

 forhåndsbesked.
 Tilbagebetalingspligt.
Bygge- og Boligstyrelsen  

 afviste at behandle spørgsmålet om tilbagebetaling af boligstøtte.
Det  

 drejede  

 sig om den boligstøtte, som var blevet udbetalt, efter at kommunen den 10.  

 december 1990 havde meddelt (A), at udbetalingen af boligstøtte fra den 1.  

 januar 1991 ville blive standset, fordi hun efter kommunens opfattelse ikke  

 var  

 berettiget til boligstøtte.
I afgørelsen af 26. november 1992 henviste  

 styrelsen til, at spørgsmålet om tilbagebetaling af boligstøtten efter  

 styrelsens opfattelse ikke var principielt.
I udtalelsen til mig af 21. maj  

 1993 henviste styrelsen til, at § 63, stk. 2, i den dagældende boligstøttelov  

 alene gav boligministeren adgang til at behandle de boligstøttemæssige  

 aspekter  

 af sagen, der skønnedes at være af principiel betydning, hvis det, som i den  

 foreliggende sag, var muligt at behandle dem isoleret fra sagen i øvrigt.
At de spørgsmål om  

 tilbagebetaling som den foreliggende sag rejser, efter Bygge- og  

 Boligstyrelsens opfattelse ikke er af principiel karakter, kan ikke give mig  

 anledning til kritik.
Jeg lægger herved vægt på, at sagen vedrører anvendelse  

 af almindelige principper om tilbagebetaling på grundlag af en konkret sag.
 Derimod kan jeg, i  

 overensstemmelse med det jeg har anført ovenfor om fortolkningen af § 63,  

 stk.  

 2, i den dagældende lov om individuel boligstøtte, ikke tilslutte mig, at  

 boligministeren kun har adgang til at behandle de boligstøttemæssige aspekter  

 af sagen, hvis det er muligt at behandle dem isoleret fra sagen i øvrigt.  

 Boligministeren er, som jeg allerede har anført ovenfor, efter min opfattelse  

 kompetent til at behandle alle de spørgsmål af principiel betydning, som en  

 sag  

 giver anledning til, uanset om der er tale om boligstøttemæssige spørgsmål  

 eller andre.
 Da jeg ikke kan kritisere, at  

 Bygge- og Boligstyrelsen afviste at behandle spørgsmålet om  

 tilbagebetalingspligt, vil jeg tage stilling til klagepunktet på grundlag af  

 Det Sociale Ankenævns afgørelse.
(A) fik i et brev af 10.  

 december 1990 oplyst, at udbetalingen af boligstøtte ville blive standset fra  

 den 1. januar 1991, fordi hun efter kommunens opfattelse ikke var berettiget  

 til boligstøtte.
Ved en fejl fra kommunens side blev beløbet alligevel  

 udbetalt, indtil kommunen på baggrund af Bygge- og Boligstyrelsens udtalelse  

 af  

 15. juli 1991 traf endelig afgørelse og bad om, at beløbet blev  

 tilbagebetalt.
 Afgørelsen om tilbagebetaling  

 er truffet efter bestemmelsen i den dagældende boligstøttelovs § 41, stk. 4,  

 hvorefter ansøgere der mod bedre vidende uberettiget har oppebåret  

 boligstøtte,  

 skal tilbagebetale det beløb, der er oppebåret med urette.
 Kommunen gav udtrykkelig (A)  

 meddelelse om, at det beløb, som hun i god tro havde modtaget for december  

 måned, ikke skulle betales tilbage, men at hun for fremtiden ikke ville få  

 udbetalt boligstøtte.
 Jeg kan på baggrund af disse  

 oplysninger ikke kritisere ankenævnets afgørelse.
