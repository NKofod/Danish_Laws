Den 21. februar 1974 undertegnedes i Berlin en overenskomst mellem Danmark  

 og Den tyske demokratiske Republik om økonomisk, industrielt og teknisk  

 samarbejde.
Overenskomsten har følgende ordlyd:
OVERENSKOMST mellem Kongeriget Danmarks regering og den tyske demokratiske Republiks  

 regering om økonomisk, industrielt og teknisk samarbejde Kongeriget Danmarks regering og Den tyske demokratiske Republiks regering er, - i ønsket om til gensidig fordel og på grundlag af ligeberettigelse at  

 fremme og udvikle det økonomiske, industrielle og tekniske samarbejde, - i den hensigt effektivt at udnytte begge landes økonomiske, industrielle  

 og tekniske potentiel - og i erkendelse af nødvendigheden af indgåelse af langfristede  

 overenskomster og aftaler med henblik på at sikre et stabilt samarbejde, blevet enige om følgende:
Artikel 1 De kontraherende parter forpligter sig til at fremme det økonomiske,  

 industrielle og tekniske samarbejde mellem de to lande.
I betragtning af  

 begge landes økonomiske potentiel er de enige i, at fremskridt med hensyn til  

 det pågældende samarbejde vil gøre en betydelig udvikling af deres økonomiske  

 forbindelser med sig.
Med henblik på at opnå dette mål vil parterne støtte  

 udviklingen af det økonomiske, industrielle og tekniske samarbejde mellem  

 vedkommende organisationer, virksomheder og institutioner i Danmark og Den  

 tyske demokratiske Republik og give alle de lettelser, som er mulige.
Artikel 2 De to kontraherende parter vil fremme de af vedkommende organisationer,  

 virksomheder og institutioner i Danmark og Den tyske demokratiske Republik  

 udfoldede bestræbelser for at gennemføre konkrete foranstaltninger på det  

 økonomiske, industrielle og tekniske område og afslutte kontrakter og  

 aftaler, herunder langfristede, inden for rammerne af denne overenskomst samt  

 støtte virkeliggørelsen af sådanne kontrakter og aftaler.
Artikel 3 De nærmere betingelser for de enkelte foranstaltninger inden for det  

 økonomiske, industrielle og tekniske samarbejde aftales mellem vedkommende  

 organisationer, virksomheder og institutioner i de to lande i  

 overensstemmelse med de i hver af de to stater gældende love og bestemmelser.
Artikel 4 De to kontraherende parter vil i det omfang, det er dem mulig, underrette  

 hinanden om de til gennemførelse af denne overenskomst afsluttede kontrakter  

 mellem de i artikel 1 nævnte organisationer, virksomheder og institutioner i  

 de to lande.
Artikel 5 De to kontraherende parter vil søge at fremme bestræbelser udfoldet af de  

 i artikel l nævnte organisationer, virksomheder og institutioner for at  

 udstrække det økonomiske, industrielle og tekniske samarbejde til  

 tredjelande, når der foreligger en gensidig interesse.
Artikel 6 De to kontraherende parter er af den opfattelse, at der i betragtning af  

 begge parters økonomiske potentiel består muligheder på en række områder for  

 et gensidigt fordelagtigt samarbejde, særlig på de i bilaget til nærværende  

 overenskomst nævnte områder.
 Andre områder kan aftales af den i artikel 8 nævnte blandede kommission.
Artikel 7 De to kontraherende parter kan til gennemførelse af denne overenskomst  

 indgå yderligere overenskomster på særlige områder.
Artikel 8 Der nedsættes en blandet kommission sammensat af repræsentanter for de to  

 landes regeringer.
 Den blandede kommission skal overvåge gennemførelsen af denne  

 overenskomst, drøfte eventuelt opståede problemer og behandle de fra hver  

 side udarbejdede forslag Den blandede kommission mødes efter anmodning fra en  

 af siderne, dog mindst een ang om året, skiftevis i Berlin og København eller  

 efter indbyrdes aftale andetsteds de to lande.
Artikel 9 Ændringer og tilføjelser til denne overenskomst kan finde sted i dens  

 gyldighedsperiode under forudsætning af, at de ikke rejser spørgsmål om den  

 for overenskomsten til grund liggende målsætning.
De skal foretages i  

 skriftlig form.
Artikel 10 Denne overenskomst træder i kraft på datoen for undertegnelsen og er  

 gyldig indtil den 31. december 1983.
 Overenskomsten forlænges stiltiende for et år ad gangen, medmindre den  

 seks måneder før udløbet af dens gyldighedsperiode skriftligt opsiges af en  

 af de kontraherende parter.
 Udløbet af nærværende overenskomsts gyldighedsperiode øver ingen  

 indflydelse hverken på realiseringen af de foranstaltninger, som er under  

 udførelse, eller på gennemførelsen af allerede afsluttede kontrakter eller på  

 sikringen af de inden for rammerne af denne overenskomst ydede rettigheder.
 Udfærdiget og undertegnet i Berlin den 1 februar 1974 i to  

 originaleksemplarer på henholdsvis dansk og tysk, begge tekster med samme  

 gyldighed.
For Kongeriget Danmarks regering Per Groot For Den tyske demokratiske Republiks regering Dr.
Beil BILAG til artikel 6 til overenskomst af 21. februar 1974 mellem Kongeriget  

 Danmarks regering og Den tyske demokratiske Republiks regering om økonomisk,  

 industrielt og teknisk samarbejde.
1. Mekanisk industri herunder: tekstilmaskiner emballagemaskiner maskiner til nærings- og nydelsesmiddelindustrien landbrugsmaskiner støberiudstyr skibsmotorer 2. Elektroteknik/Elektronik herunder: drifts-, måle-,  

 styre- og reguleringsteknik 3. Kemisk industri 4. Medicinalteknisk udstyr herunder: medicinske  

 apparater og instrumenter 5. Byggeri 6. Landbrug herunder: frøavl og husdyrbrug .
7. Anlæg og udstyr til miljøbeskyttelse Udenrigsministeriet, den 4. februar  

 1975.
 Ove Guldberg.
