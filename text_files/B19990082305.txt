Bekendtgørelse om dykkermateriel1) I medfør af § 14, stk. 2, § 15, § 16, stk. 2, § 19, § 24, stk. 4,  

 og § 25, stk. 6, i lov nr. 307 af 17. maj 1995 om dykkerarbejde og  

 dykkermateriel m.v. og efter bemyndigelse fra erhvervsministeren  

 fastsættes:
Anvendelsesområde § 1. Denne bekendtgørelse fastsætter  

 regler for dykkermateriel, herunder hjælpemateriel, der anvendes ved  

 dykning indtil 50 meters dybde med atmosfærisk luft eller blandingsgas  

 som åndemiddel.
 Stk. 2. Undtaget fra bestemmelserne i  

 bekendtgørelsen er materiel, der anvendes i forbindelse med  

 offshoredykning samt materiel, der tilhører forsvaret, for så  

 vidt det anvendes i tjenesten.
 Stk. 3. Bestemmelserne i denne bekendtgørelse  

 medfører ingen begrænsninger i anvendelsen af de regler i  

 arbejdsmiljølovgivningen, og ved dykning fra skib i lovgivningen  

 vedrørende sikkerhed til søs, der efter deres indhold finder  

 anvendelse i relation til dykkermateriel.
Definitioner § 2. Følgende definitioner finder  

 anvendelse i denne bekendtgørelse:
 1)	Afbalanceringsvest: En anordning, der giver brugeren mulighed  

 for at kontrollere opdriften, men som ikke sikrer, at en bevidstløs  

 dykker kan ånde frit i overfladen.
 2)	A-ramme: Stativ, der sammen med spil anvendes til at  

 transportere åben klokke eller kurv til og fra dykkerdybden.
 3)	Atmosfærisk luft: Åndemiddel sammensat i henhold  

 til DS/EN 132 Annex 1, hvor volumenprocenten af O2 = 20-21% og  

 N2 = 79-80%.
 4)	Behandlingskammer: Et behørigt udstyret trykkammer  

 beregnet for planlagt overfladedekompression og for behandling af  

 dykkersyge.
5)	Beholderanlæg: En eller flere beholdere, hvor  

 åndemiddel er lagret.
Udskiftelige højtryksbeholdere, der  

 frembæres af dykkeren, er ikke omfattet.
 6)	Blandingsgasdykning: Dykning, hvor blandingsgas og udstyr til  

 blandingsgas anvendes.
 7)	Blandingsgas: Åndemiddel sammensat på anden  

 måde end atmosfærisk luft.
 8)	Dekompressionskammer: Et behørigt udstyret trykkammer  

 placeret på dykkerstedet beregnet til planlagt  

 overfladedekompression.
9)	Dykkerarbejde: En arbejdsopgave, der udføres under  

 vand, til hvis udførelse der kræves anvendelse af  

 åndedrætsudstyr, og som normalt udføres mod vederlag.  

 Udførelse af særlige dykkeropgaver såsom redningsopgaver  

 eller ligende, herunder opgaver, som løses af kommunale  

 redningsberedskaber, betragtes som dykkerarbejde, uanset om arbejdet  

 udføres uden vederlag.
Dykkerarbejde omfatter ikke opgaver, der  

 udføres i forbindelse med rekreativ dykning.
Dykkerarbejde omfatter al  

 klargøring på dykkerstedet fra før første dykker  

 går i vandet og indtil sidste dykker har forladt vandet, kammer eller  

 andet miljø og ikke længere er omgivet af tryk større end  

 atmosfærens tryk.
 10)	Dykkermateriel:  Alt materiel og udstyr, herunder  

 hjælpeudstyr, der anvendes i forbindelse med dykning.
 11)	Dykkerudrustning: En sammensætning af dykkermateriel,  

 der gør det muligt at opretholde åndedrættet ved ophold i  

 vand 0,4 meter eller mere under overfladen.
 12)	Egenkontrol: Kontrol af dykkermateriel udført af  

 ejeren selv eller af andre på dennes ansvar, samt procedurer  

 herfor.
 13)	Egenkontrolsystem: Kontrolsystem udarbejdet for  

 løbende kontrol med dykkermateriel foretaget af ejeren selv eller af  

 andre på dennes ansvar, samt procedurer herfor.
 14)	Førstehjælps- og genoplivningsudstyr:  

Forbindingskasse samt iltapparat med masker, sug mv. beregnet for  

 dykning.
 15)	Højtrykskompressor: Åndemiddelkompressor med  

 arbejdstryk på 30 bar eller derover.
16	Kompressoranlæg: Et kompressoranlæg er  

 enten a)	en åndemiddelkompressor til  påfyldning af beholdere med  

 åndemiddel, eller b)	en åndemiddelkompressor med beholder til forsyning af en  

 overfladeforsynet dykkerudrustning, kammer mv. med  

 åndemiddel.
 17)	Kurv: Transportplatform uden luftlomme.
 18)	Lavtrykskompressor: Åndemiddelkompressor med  

 arbejdstryk under 30 bar.
 19)	Offshoredykkeropgaver: Dykkerarbejde ved faste eller  

 flytbare anlæg, der anvendes i forbindelse med efterforskning og  

 indvinding af kulbrinter i undergrunden og ved rørledninger mellem  

 sådanne anlæg samt dykkerarbejde, hvor det af hensyn til  

 dykkeropgavens art, omfang og de sikkerheds- og sundhedsmæssige forhold  

 er nødvendigt at stille tilsvarende skærpede krav.
 20)	Redningsdragt velegnet til dykning: En anordning, der giver  

 brugeren mulighed for at kontrollere opdriften og som sikrer, at en  

 bevidstløs dykker kan ånde frit i overfladen.
 21)	Rekreativ dykning: Dykning for sportens og  

 fornøjelsens skyld, samt undervisning i forbindelse dermed.
 22)	SCUBA: Forkortelse for Self Contained Underwater Breathing  

 Apparatus.
23)	Værnemiddeldirektivet: Forkortelse for Rådets  

 Direktiv 89/686/EØF af 21. december 1989 om indbyrdes  

 tilnærmelse af medlemsstaternes lovgivninger om personlige  

 værnemidler med senere ændringer, jf.
Rådets direktiver nr.  

 93/95 af 29. oktober 1993 og 93/68 af 22. juli 1993, samt Europa-Parlamentets  

 og Rådets Direktiv nr. 96/58 af 3. september 1996.
 24)	Åben klokke: Klokke med luftlomme uden mulighed for at  

 etablere større tryk i luftlommen end i det omgivende medie.
Godkendelse og ækvivalens § 3. Hvor det i denne bekendtgørelse  

 foreskrives, at et bestemt tilbehør, materiale, anordning eller  

 apparat, eller type heraf, skal anbringes eller forefindes ved dykning, eller  

 at der skal træffes en bestemt foranstaltning, kan  

 Søfartsstyrelsen tillade, at der anbringes eller forefindes et andet  

 tilbehør, materiale, anordning eller apparat, eller type heraf, eller  

 at der træffes en anden foranstaltning ved dykning, hvis det ved  

 afprøvning heraf eller på anden måde findes godtgjort, at  

 et sådant tilbehør, materiale, anordning eller apparat, eller  

 type heraf, eller foranstaltning, er mindst lige så effektiv som det,  

 der kræves efter denne bekendtgørelse.
 § 4. Søfartsstyrelsens direkte udgifter til  

 løn, rejse- og opholdsudgifter, samt omkostninger ved afholdelse af  

 prøver og undersøgelser som led i en godkendelse, afholdes af  

 rekvirenten.
 Stk. 2. Søfartsstyrelsen accepterer  

 afprøvninger, der udføres af anerkendte  

 prøveinstitutter, herunder af prøveinstitutter i andre  

 EU-medlemslande samt i lande, der er omfattet af EØS-aftalen og som  

 giver passende, tilfredsstillende og uafhængige garantier af teknisk og  

 fagmæssig art.
 § 5. Til en SCUBA-udrustning, der anvendes med  

 atmosfærisk luft som åndemiddel, og som anvendes,  

 markedsføres, udlånes eller udlejes til rekreativ dykning, skal  

 følgende udstyr være CE-mærket efter regler fastsat af  

 Arbejdstilsynet eller af en EU- eller EØS-medlemsstat i henhold til  

 værnemiddeldirektivet:
1)	åndemiddelkilde med tilhørende sikkerhedsfunktion, 2)	bæresele med fastgørelsesarrangement, 3)	reduktions- og doseringsventiler, 4)	hjelm, helmaske eller halvmaske, dersom bidemundstykke anvendes, 5)	slangeforbindelser med nødvendigt armatur, 6)	redningsdragt velegnet til dykning, 7)	afbalanceringsvest, og 8)	instruktion om anvendelse og vedligeholdelse med dansk  

 tekst.
 Stk. 2. Uanset bestemmelsen i stk. 1, nr. 1, skal  

 trykflasker anvendt som åndemiddelkilde dog kun opfylde de for  

 trykflasker i almindelighed gældende regler.
 Stk. 3. En SCUBA-udrustning, der anvendes,  

 markedsføres, udlånes eller udlejes til dykkerarbejde skal  

 opfylde bestemmelsen i stk. 1, og der skal endvidere indgå et  

 telefonanlæg, der er typegodkendt af Søfartsstyrelsen.
 Stk. 4. Ved markedsføring, udlån eller  

 udlejning af dykkermateriel til udenlandske dykkere, kan den i stk. 1, nr. 8,  

 nævnte instruks i stedet affattes på et for de  

 pågældende forståeligt sprog.
 § 6. Til en overfladeforsynet udrustning, der  

 anvendes med atmosfærisk luft som åndemiddel, og som anvendes,  

 markedsføres, udlånes eller udlejes til rekreativ dykning, skal  

 følgende udstyr være CE-mærket efter regler fastsat af  

 Arbejdstilsynet eller af en EU- eller EØS-medlemsstat i henhold til  

 værnemiddeldirektivet:
1)	bæresele med fastgørelsesarrangement, 2)	reduktions- og doseringsventiler, 3)	hjelm, helmaske eller halvmaske, dersom bidemundstykke anvendes, 4)	slangeforbindelser med nødvendigt armatur, 5)	nødåndemiddelkilde med tilhørende  

 trykmåler, 6)	slange for tilførsel fra åndemiddelkilde, som ikke  

 frembæres af dykkeren, 7)	redningsdragt velegnet til dykning, og 8)	instruktion om anvendelse og vedligeholdelse med dansk  

 tekst.
 Stk. 2. Uanset bestemmelsen i stk. 1, nr. 5 skal  

 trykflasker anvendt som nødåndemiddelkilde dog kun opfylde de  

 for trykflasker i almindelighed gældende regler.
 Stk. 3. En overfladeforsynet udrustning, der anvendes,  

 markedsføres, udlånes eller udlejes til dykkerarbejde skal  

 opfylde bestemmelsen i stk. 1, og der skal endvidere indgå et  

 telefonanlæg, der er typegodkendt af Søfartsstyrelsen.
 Stk. 4. Ved markedsføring, udlån eller  

 udlejning til udenlandske dykkere af dykkermateriel, kan den i stk. 1, nr. 8,  

 nævnte instruks i stedet affattes på et for de  

 pågældende forståeligt sprog.
 § 7. Til en dykkerudrustning der anvendes med  

 blandingsgas som åndemiddel, og som anvendes, markedsføres,  

 udlånes eller udlejes til dykkerarbejde eller rekreativ dykning skal  

 følgende udstyr være CE-mærket efter regler fastsat af  

 Arbejdstilsynet eller af en EU- eller EØS-medlemsstat i henhold til  

 værnemiddeldirektivet:
1)	åndemiddelkilde med tilhørende sikkerhedsfunktion eller  

 nødåndemiddelkilde med tilhørende trykmåler, 2)	bæresele med fastgørelsesarrangement, 3)	reduktions- og doseringsventiler, 4)	hjelm, helmaske eller halvmaske, dersom bidemundstykke anvendes, 5)	slangeforbindelser med nødvendigt armatur, 6)	redningsdragt velegnet til dykning, 7)	afbalanceringsvest, og 8)	instruktion om anvendelse og vedligeholdelse med dansk tekst.
 Stk. 2. Uanset bestemmelsen i stk. 1, nr. 1 skal  

 trykflasker anvendt som åndemiddelkilde eller  

 nødåndemiddelkilde dog kun opfylde de for trykflasker i  

 almindelighed gældende regler.
 Stk. 3. En dykkerudrustning af den i stk. 1 nævnte  

 type, som anvendes, markedsføres, udlånes eller udlejes til  

 dykkerarbejde skal opfylde bestemmelsen i stk. 1, og der skal endvidere  

 indgå et telefonanlæg, der er typegodkendt af  

 Søfartsstyrelsen.
 Stk. 4. Ved markedsføring, udlån eller  

 udlejning af dykkermateriel til udenlandske dykkere, kan den i stk. 1, nr. 8,  

 nævnte instruks i stedet affattes på et for de  

 pågældende forståeligt sprog.
 § 8. Kompressoranlæg, der anvendes ved  

 dykkerarbejde og rekreativ dykning, skal opfylde de for kompressorer i  

 almindelighed gældende regler samt være typegodkendt af  

 Søfartsstyrelsen.
 § 9. Trykbeholderanlæg, der anvendes ved  

 dykkerarbejde og rekreativ dykning, skal opfylde de for trykbeholdere i  

 almindelighed gældende regler.
§ 10. Dekompressions- og behandlingskamre, der  

 anvendes ved dykkerarbejde og rekreativ dykning, skal være godkendt af  

 Søfartsstyrelsen.
Søfartsstyrelsen fastsætter  

 personkapaciteten for disse.
 § 11. Andre kamre, der anvendes ved dykkerarbejde  

 og rekreativ dykning, såsom trykkamre for personophold eller  

 persontransport og lignende særlige formål, skal være  

 godkendt af Søfartsstyrelsen.
 § 12. Førstehjælps- og  

 genoplivningsudstyr der anvendes i forbindelse med dykning, og som  

 markedsføres, anvendes eller udlejes, skal opfylde de for sådant  

 udstyr i almindelighed gældende regler, samt være godkendt af  

 Søfartsstyrelsen til brug under tryk.
Personligt udstyr, der anvendes ved eller udlejes til  

 dykkerarbejde § 13. En SCUBA-udrustning, der anvendes til  

 dykkerarbejde, skal bestå af følgende udstyr:
1)	åndemiddelkilde med tilhørende sikkerhedsfunktion, 2)	bæresele med fastgørelsesarrangement, 3)	reduktions- og doseringsventiler, 4)	hjelm, helmaske eller halvmaske, dersom bidemundstykke anvendes, 5)	slangeforbindelser med nødvendigt armatur, 6)	instruktion om anvendelse og vedligeholdelse med dansk tekst, 7)	afvejningslodder med særskilt  

 fastgørelsesarrangement, 8)	redningsdragt velegnet til dykning, 9)	telefonanlæg, 10)	livline, 11)	dragt, 12)	svømmefinner, støvler eller sko samt handsker, 13)	dykkerkniv, 14)	ur og midler til måling af dykkedybde og 15)	bidetang, dersom telefonlivline har stålarmering.
 Stk. 2. Såfremt en SCUBA-udrustning anvendes af  

 udenlandske dykkere til dykkerarbejde, kan den i stk. 1, nr. 6, nævnte  

 instruktion i stedet affattes på et for de pågældende  

 forståeligt sprog.
 § 14. En overfladeforsynet udrustning, der  

 anvendes til dykkerarbejde, skal bestå af følgende  

 udstyr:
1)	bæresele med fastgørelsesarrangement, 2)	reduktions- og doseringsventiler, 3)	hjelm, helmaske eller halvmaske, dersom bidemundstykke anvendes, 4)	slangeforbindelser med nødvendigt armatur, 5)	nødåndemiddelkilde med tilhørende  

 trykmåler, 6)	slange for tilførsel fra åndemiddelkilde, som ikke  

 frembæres af dykkeren, 7)	instruktion om anvendelse og vedligeholdelse med dansk tekst, 8)	afvejningslodder med særskilt  

 fastgørelsesarrangement, 9)	telefonanlæg, 10)	livline, 11)	dragt, 12)	svømmefinner, støvler eller sko samt handsker, 13)	dykkerkniv, 14)	ur og midler til måling af dykkedybde og 15)	bidetang, dersom slange/telefonlivline har  

 stålarmering.
 Stk. 2. Såfremt en overfladeforsynet udrustning  

 anvendes af udenlandske dykkere til dykkerarbejde, kan den i stk. 1, nr. 7,  

 nævnte instruktion i stedet affattes på et for de  

 pågældende forståeligt sprog.
 § 15. Sammensætning af en dykkerudrustning,  

 hvor der som åndemiddel anvendes andet end atmosfærisk luft,  

 fastsættes udfra dens anvendelse af Søfartsstyrelsen.
Dykkersystemer og -hjælpemateriel § 16. En dykkerlejder skal være  

 hensigtsmæssigt udformet, af tilstrækkelig længde og styrke  

 og skal under brug være solidt fastgjort.
Stk. 2. Åbne klokker og kurve skal opfylde de  

 gældende bestemmelser, der er  fastsat af Søfartsstyrelsen for  

 lignende arrangementer om bord på skibe.
Spilarrangementet skal  

 være udstyret med en anordning, som automatisk fastholder arrangementet  

 i position, hvis energitilførslen svigter, og skal i øvrigt  

 være sikkert og let at betjene.
 Stk. 3. Regulering af arrangementets affiringshastighed  

 må ikke ske ved en bremseanordning, men skal ske ved styring af  

 drivaggregatet.
 Stk. 4. Prøvning og eftersyn af sådanne  

 arrangementer skal ske således, at bestemmelserne i  

 bekendtgørelse om dykkerarbejdets sikre udførelse er  

 opfyldt.
 Stk. 5. Hvor kraner anvendes til transport af dykkere til  

 og fra dykkerdybden gælder stk. 2-4. Herudover må  

 opstigningshastigheden ikke kunne overskride den opstigningshastighed, der er  

 anført i dykkertabellerne.
 § 17. Elektriske anlæg, maskiner og  

 installationer, der benyttes i forbindelse med dykkerarbejde eller er  

 installeret i dykkermateriel, skal opfylde de i almindelighed gældende  

 regler for sådant udstyr.
 § 18. Ethvert mekanisk værktøj, der  

 anvendes i forbindelse med dykkerarbejde, skal udover det i  

 bekendtgørelse om dykkerarbejdets sikre udførelse  

 anførte, opfylde de for sådant materiel i almindelighed  

 gældende regler.
Åndemidler § 19. Åndemidler må ikke indeholde  

 skadelige stoffer af en sådan art og i sådanne mængder, at  

 dykkerens helbred kan skades, ligesom åndemidler ikke må  

 indeholde generende lugt- eller smagsstoffer eller vanddamp i mængder,  

 der kan give anledning til skadelig kondensation eller isdannelse i  

 materiellet.
§ 20. For åndemiddel til dykkerarbejde og  

 rekreativ dykning på dybder indtil 50 meter eller ved overtryk på  

 indtil 5 bar, må indeholdet af de enkelte stofferne nævnt i stk.  

 2 ikke overstige de angivne værdier målt ved atmosfæretryk.  

 Kompressoranlæg godkendt i henhold til § 8, skal kontrolleres mindst  

 hver 12. måned eller oftere, hvis forholdene kræver dette.  

 Åndemiddelluft produceret på kompressoranlæg, der ikke er  

 omfattet af § 8, skal overholde grænseværdierne og  

 udstyres med en attest for luftens renhed.
Målingerne skal være  

 tilgængelige for køberne/brugerne af åndemidlet.
Stk. 2. Af attesten skal det fremgå, hvilke  

 luftarter åndemidlet indeholder angivet i volumenprocent.  

 Atmosfærisk luft regnes som en luftart.
Det skal endvidere  

 fremgå, at indholdet af nedennævnte stoffer i åndemiddelet  

 ikke må overstige nedennævnte værdier:
Carbondioxid (CO2) 500 Ppm Carbonmonooxid (CO) 10 Ppm Nitrøse gasser (NO+NO2) 0,5 Ppm Olie- og støvpartikler 0,3 mg/m3 Vand (H2O) (højtrykskompressorer) 100 mg/m3 Vand (H2O) (lavtrykskompressorer) 500 mg/m3 § 21. I ethvert åndemiddel, der anvendes i  

 forbindelse med dykning eller dekompression, skal oxygenpartialtrykket  

 på den dybde eller under det tryk, hvor dykkeren befinder sig, mindst  

 udgøre 0,2 bar.
Med blandingsgas bestående af helium og oxygen  

 kan partialtrykket, kortvarigt i forbindelse med tryksætning,  

 sænkes til 0,16 bar.
Ved dykning og dekompression i vand må  

 oxygenpartialtrykket afhængig af dykkertidens længde under  

 normale forhold højst antage nedennævnte tryk:
Dykkertid (minutter) 30 40 50 60 80 120 240 Oxygenpartialtryk (bar) 1,6 1,5 1,4 1,3 1,2 1,1 1,0 Stk. 2. Ved dekompression og behandling i kammer skal der  

 anvendes tabeller, der er godkendt af Søfartsstyrelsen.
Stk. 3. Enhver sammensætning af blandingsgas skal  

 være godkendt og udstyret med en attest.
Denne attest med eventuelle  

 bilag opbevares i forbindelse med materiellet således, at den til  

 enhver tid på forlangende kan forevises Søfartsstyrelsen og  

 således, at den er til rådighed for dykkerne.
 § 22. Anvendes blandingsgas til dykning,  

 dekompression eller behandling mv., skal denne være af tilsvarende  

 renhed som foreskrevet under § 20, stk. 2. Søfartsstyrelsen  

 fastsætter ud fra internationale standarder renhedskravene til de  

 luftarter (gasarter) i blandingsgas, der er nævnt under § 21, stk. 3.  

 Blandingsgas skal forefindes og kunne tilføres i tilstrækkelige  

 mængder og tryk, ligesom åndemodstand i åndemateriel for  

 sådanne luftblandinger ikke må overstige godkendte  

 værdier.
Egenkontrol § 23. Ejere af dykkermateriel, der udlejes eller  

 anvendes til dykkerarbejde, skal etablere et system for egenkontrol til drift  

 og vedligehold af dykkermateriellet.
Systemet skal være godkendt af  

 Søfartsstyrelsen.
 Stk. 2. Systemet skal som minimum omfatte:
 1)	Oversigt over alt materiel.
 2)	Procedurer for vedligehold med vedligeholdelsesprogram og  

 instruktioner.
 3)	Oversigt over, hvem der er bemyndiget af ejeren til at foretage  

 vedligeholdelse og eftersyn.
Syn af dykkermateriel § 24. Søfartsstyrelsen skal syne de af §§  

 13-15 omfattede dykkerudrustninger inden disse tages i anvendelse i  

 forbindelse med dykkerarbejde eller udlejes hertil.
 Stk. 2. Søfartsstyrelsen skal syne  

 nedennævnte kategorier af dykkermateriel inden dette tages i  

 anvendelse:
 1)	Kompressorer- og trykbeholderanlæg, jf. §§ 8 og 9.
 2)	Dekompressionskamre, jf. § 10.
 3)	Behandlingskamre, jf. § 10.
 4)	Trykkamre for personophold eller -transport, jf. § 11.
 5)	Åben klokke, kurv, A-ramme, og andet materiel til transport af  

 dykkere i og ud af vandet, jf. § 16.
 Stk. 3. Ved synet kontrolleres:
1)	at materiel omfattet af §§ 5-12 er CE-mærket eller  

 godkendt, 2)	at materiellet er sikkerhedsmæssig forsvarligt vedligeholdt, 3)	at materiellet er i en funktionsduelig stand, og 4)	om det åndemiddel, der produceres af kompressoranlæg,  

 opfylder de i § 20, stk. 2 anførte krav til renhed.
§ 25. Konstateres ved første syn, at det  

 materiel, der er nævnt under § 24, opfylder bestemmelserne i denne  

 bekendtgørelse, udfærdiger Søfartsstyrelsen en attest  

 herom.
Attesten er gyldig i 3 år regnet fra synsmåneden, jf. dog  

 stk. 3. Søfartsstyrelsen kan under særlige omstændigheder  

 forlænge gyldigheden med indtil 3 måneder.
Stk. 2. Inden attestens gyldighed udløber, skal  

 det materiel, der er omfattet af denne, underkastes fornyet syn af  

 Søfartsstyrelsen.
Attesten påtegnes om opretholdelse af  

 gyldigheden for en ny 3-årig periode, jf. dog stk. 3, hvis det er  

 konstateret, at materiellet opfylder bekendtgørelsens  

 bestemmelser.
Stk. 3. Hvis det ved et syn konstateres, at  

 dykkermateriellet ikke lever op til forskrifterne i denne  

 bekendtgørelse eller i øvrigt ikke er i sikkerhedsmæssig  

 forsvarlig stand, kan Søfartsstyrelsen ved påtegning af attesten  

 nedlægge forbud mod benyttelse af materiellet.
Findes der mangler af  

 mindre væsentlig betydning, kan attesten påtegnes herom med  

 angivelse af en dato, inden hvilken manglerne skal være afhjulpet.  

 Søfartsstyrelsen kan i nødvendigt omfang forsyne dykkermateriel  

 med identifikationsmærker.
Stk. 4. Det materiel, der er omfattet af attesten, skal  

 endvidere på ejerens foranledning synes af en autoriseret person  

 én gang årligt i synsmåneden, i de mellemliggende  

 år, hvor materiellet ikke synes af Søfartsstyrelsen.
Synet skal  

 være så omfattende, at det kan konstateres:
1)	om materiel omfattet af §§ 5-12 er CE-mærket eller godkendt, 2)	om materiellet er sikkerhedsmæssigt forsvarligt vedligeholdt, 3)	om materiellet er i en funktionsduelig stand, og 4)	om det åndemiddel, der er produceret af kompressoranlæg,  

 opfylder de krav til renhed, der er nævnt under § 20, stk. 2.
Attesten påtegnes om, at det årlige syn er blevet afholdt.  

 Resultatet af synet skal ved synsmånedens udløb indberettes  

 skriftligt til Søfartsstyrelsen.
Det egenkontrolsystem, der er  

 krævet i § 23, ækvivalerer dette syn.
 Stk. 5. Attesten med eventuelle bilag skal opbevares i  

 forbindelse med materiellet således, at den til enhver tid på  

 forlangende kan forevises Søfartsstyrelsen og således, at den er  

 til rådighed for dykkerne.
 Stk. 6. Uanset de terminer, der er anført under  

 stk. 1 og 2, kan Søfartsstyrelsen fastsætte samme  

 synsmåned for materiel, der har samme ejer.
§ 26. Det påhviler ejeren af dykkermateriel,  

 uanset om dette anvendes, at anmelde til Søfartsstyrelsen, hvor de  

 3-årlige syn ønskes foretaget, samt yde fornøden bistand  

 ved synet.
Det påhviler endvidere ejeren ved salg af materiel der er  

 synet at anmelde salget til Søfartsstyrelsen med angivelse af  

 købers navn og adresse.
 § 27. Søfartsstyrelsen kan i  

 overensstemmelse med bestemmelserne i værnemiddeldirektivet kræve  

 EU-overensstemmelseserklæringen forevist for det i §§ 5-7 nævnte  

 materiel.
§ 28. Uanset bestemmelserne i denne  

 bekendtgørelse, kan personer bosat i et andet land, ved rekreativ  

 dykning her i landet selv anvende deres eget medbragte dykkermateriel,  

 såfremt dette er i overensstemmelse med gældende national  

 lovgivning i det pågældende land.
Såfremt  

 Søfartsstyrelsen bliver opmærksom på, at anvendelse af  

 sådant materiel er forbundet med åbenbar fare, kan  

 Søfartsstyrelsen dog forbyde dette.
 Stk. 2. Søfartsstyrelsen kan for dykkerarbejde,  

 der foretages af dykkere bosat i andre EU- eller EØS-lande fravige  

 kravene i §§ 5-12 om godkendelse af udstyr, som den pågældende  

 lovligt kan anvende til dykkerarbejde i det pågældende EU- eller  

 EØS-landet.
Straffebestemmelser § 29. Overtrædelse af  

 bekendtgørelsens §§ 5 -14, §§ 16-24, § 25, stk. 2, § 25, stk. 4-5,  

 eller § 26 straffes med bøde, hæfte eller fængsel i indtil  

 1 år.
Den der anvender den i § 15 anførte dykkerudrustning i en  

 sammensætning, som ikke er fastsat af Søfartsstyrelsen, eller  

 som strider mod den af Søfartsstyrelsen fastsatte sammensætning  

 kan ligeledes straffes med bøde, hæfte eller fængsel i  

 indtil 1 år.
Stk. 2. Straffen kan stige til hæfte eller  

 fængsel i indtil 2 år, hvis overtrædelsen er begået  

 forsætligt eller ved grov uagtsomhed, og hvis der ved  

 overtrædelsen er 1)	voldt skade på unge mennesker under 18 år eller  

 fremkaldt fare herfor eller 2)	opnået eller tilsigtet en økonomisk fordel for den  

 pågældende selv eller andre, herunder ved besparelse.
 Stk. 3. Sker der ikke konfiskation af udbytte, som er  

 opnået ved overtrædelsen, skal der ved udmåling af  

 bøde, herunder tillægsbøde, tages særligt hensyn  

 til størrelsen af opnået eller tilsigtet økonomisk  

 fordel, jf. stk. 2, nr. 2.
Stk. 4. Er overtrædelse begået af et  

 aktieselskab, et anpartsselskab, andelsselskab eller lignende, kan der  

 pålægges selskabet som sådant bødeansvar.
Er  

 overtrædelsen begået af staten, en kommune eller et kommunalt  

 fællesskab, der er omfattet af § 60 i lov om kommunernes styrelse, kan  

 der pålægges staten, kommunen eller det kommunale  

 fællesskab bødeansvar.
Ikrafttræden § 30. Bekendtgørelsen træder i kraft  

 den 1. december 1999.
Stk. 2. Samtidig ophæves bekendtgørelse nr.  

 29 af 15. januar 1988 om dykkermateriel.
Bestemmelserne i  

 bekendtgørelse nr. 29 af 15. januar 1988 finder dog fortsat anvendelse  

 på offshoredykning, som defineret i § 2 af denne bekendtgørelse.  

 Attester udstedt i medfør af nævnte bekendtgørelse  

 bevarer gyldigheden indtil den udløbsdato, som er anført  

 på aftalen, ligesom udstyr mv., der er godkendt til erhvervsdykning i  

 medfør af nævnte bekendtgørelse, bevarer sin godkendelse  

 indtil udløbsdatoen.
 Stk.3. Etableringen af det i § 23 nævnte egenkontrolsystem,  

 skal have fundet sted senest den 1. december 2000.
 Stk. 4. Dykkermateriel, der i henhold til  

 Søfartsstyrelsens bekendtgørelse nr. 29 af 15. januar 1988 om  

 dykkermateriel krævedes typegodkendt, kan markedsføres,  

 udlånes og udlejes indtil den 1. december 2000 og må fortsat  

 anvendes til rekreativ dykning.
Søfartsstyrelsen, den 5. november  

 1999 Hans Christensen /Palle Kristensen 1)   

  Bekendtgørelsen har som udkast været notificeret i  

 overensstemmelse med Europaparlamentets og Rådets direktiv 98/34/EF  

 (informationsproceduredirektivet), som ændret senest ved direktiv  

 98/48/EF.
