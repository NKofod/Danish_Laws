 Bekendtgørelse om valgfri indplacering i  

  

 sygesikringsgrupper, udstedelse af sygesikringsbeviser mv.
 I medfør af §§ 2, 4 og 5 i lov om offentlig  

 sygesikring, jf. lovbekendtgørelse nr. 509 af 1. juli 1998, fastsættes:
Indplacering i sikringsgruppe 1 og 2 § 1.  

  

 Overflytning mellem sikringsgruppe 1 og 2 sker ved henvendelse til  

 kommunalbestyrelsen med virkning 14 dage efter, kommunalbestyrelsen har  

 modtaget skriftlig anmodning herom.
Fornyet overflytning mellem  

 sikringsgruppe  

 1 og 2 kan tidligst finde sted 1 år herefter.
 § 2.  

  

 Børn under 16 år, der opholder sig i forældrenes hjem eller er anbragt i  

 pleje  

 i private hjem og står tilmeldt folkeregisteret på opholdsstedet, er omfattet  

 af henholdsvis forældrenes eller plejeforældrenes sikringsgruppe.
Stk. 2.  

  

 Har forældre  

 (plejeforældre) valgt hver sin sikringsgruppe, skal de over for  

 kommunalbestyrelsen angive, hvilken sikringsgruppe børnene skal være omfattet  

 af.
Alle børnene henføres til samme sikringsgruppe.
 Stk. 3.  

  

 Samlever  

 forældrene ikke, har barnet samme sikringsgruppe som den af forældrene, det  

 lever sammen med.
§ 3.  

  

 Børn under 16 år, der har fast ophold uden for forældrenes hjem og står  

 tilmeldt folkeregisteret på opholdsstedet, skal selvstændigt indplaceres i  

 sikringsgruppe.
Anmodning om indplacering fremsættes af værgen eller  

 forældremyndighedens indehaver.
Stk. 2.  

  

 Forældre  

 under 16 år, der står tilmeldt folkeregisteret på samme adresse som deres  

 børn,  

 skal selvstændigt indplaceres i sikringsgruppe.
Anmodning om indplacering  

 fremsættes af den pågældende.
 § 4.  

  

 Den  

 første i hver måned registreres alle, der fylder 16 år i løbet af måneden,  

 som  

 selvstændigt sikrede i gruppe 1. De skal i skrivelse gøres opmærksom på, at  

 de  

 inden for en frist af 14 dage har mulighed for i stedet at vælge sikring i  

 gruppe 2.
 § 5.  

  

 Personer over 16 år, der tilflytter fra Grønland, Færøerne eller udlandet,  

 skal  

 ved tilmelding til folkeregisteret opfordres til at vælge sikringsgruppe.  

 Ligeledes skal personer, der, uanset de opfylder betingelserne for ydelser  

 efter sygesikringsloven, ikke er registreret i den offentlige sygesikring,  

 opfordres til at vælge sikringsgruppe.
 § 6.  

  

 Er  

 der ikke valgt sikringsgruppe, jf. § 2, stk. 2, og §§ 3 og 5,  

 meddeler kommunalbestyrelsen den sikrede, værgen eller forældremyndighedens  

 indehavere, at henholdsvis den sikrede eller børnene indplaceres i gruppe 1,  

 medmindre der inden for en frist af 14 dage fremsættes anmodning om valg af  

 gruppe 2.
 § 7.  

  

 Kommunalbestyrelsen kan beslutte, at en gruppe 2-sikret straks skal overføres  

 til gruppe 1-sikring og forblive under denne sikringsgruppe, når der er ydet  

 den pågældende sygehjælp efter § 82 i lov om aktiv socialpolitik eller  

 af  

 rådighedsbeløbet for personlige tillæg til sociale pensioner.
 Stk. 2.  

  

 Den sikrede  

 forbliver under gruppe 1-sikring, så længe det skønnes påkrævet af hensyn til  

 den pågældendes økonomiske forhold og behov for sygehjælp.
Sygesikringsbeviser § 8.  

  

 Alle personer, der har ret til ydelser efter sygesikringsloven, forsynes med  

 et  

 sygesikringsbevis.
Nyfødte dog tidligst, når de er navngivet.
 Stk. 2.  

  

 Børn under  

 16 år, der endnu ikke er forsynet med et sygesikringsbevis, anvender  

 forældrenes sygesikringsbevis, jf. § 2.
 § 9.  

  

 Sygesikringsbeviset skal indeholde oplysninger om:
1)  

 	  

    

 Personnummer, navn og  

 adresse, 2)  

 	  

    

 sikringsgruppe, 3)  

 	  

    

 for gruppe 1-sikrede  

 den valgte læge (eller lægekompagniskab) og 4)  

 	  

    

 bopæls- eller  

 opholdskommune.
 § 10.  

  

 På  

 grundlag af kommunens registrering af borgernes indplacering i sikringsgruppe  

 og oplysninger om valg af læge udstedes sygesikringsbeviser af  

 amtskommunerne.
 Stk. 2.  

  

 Kommunerne  

 bistår efter nærmere aftale amtskommunerne ved udstedelse af  

 sygesikringsbeviser.
 § 11.  

  

 Ved enhver ændring i de i § 9 nævnte oplysninger udstedes et nyt  

 sygesikringsbevis.
 Stk. 2.  

  

 Ved  

 udstedelse af et nyt sygesikringsbevis afleveres tidligere udstedt bevis til  

 bopælskommunen eller tilintetgøres.
Anden legitimation § 12.  

  

 Personer, der er berettiget til lovens ydelser uden at have fast ophold her i  

 landet, kan ved henvendelse til kommunalbestyrelsen vælge sygesikringsgruppe  

 med virkning 14 dage efter, kommunalbestyrelsen har modtaget skriftlig  

 anmodning herom.
Fornyet skift mellem sygesikringsgruppe 1 og 2 kan tidligst  

 ske 1 år herefter.
Kommunalbestyrelsen forsyner hvert år disse personer med  

 særlig legitimation.
Opkrævning af gebyr § 13.  

  

 Kommunen  

 opkræver et gebyr på 140 kr. for hvert sygesikringsbevis eller anden  

 legitimation, der udstedes på grund af bevisets bortkomst eller ødelæggelse,  

 eller når den sikrede ønsker ændringer i oplysningerne, jf. § 9, der kan  

 henføres til vedkommendes egen beslutning eller handlemåde.
Dog opkræves ikke  

 gebyr for beviser, der udstedes:
 1)  

 	  

    

 I forbindelse med  

 generel udskrivning af beviser til alle aktivt sikrede.
 2)  

 	  

    

 Når den sikrede  

 første gang får ret til ydelser efter sygesikringsloven.
 3)  

 	  

    

 Når den sikrede  

 fylder 16 år.
 4)  

 	  

    

 I forbindelse med  

 overgang fra hvilende til aktiv sygesikring, f.eks. i forbindelse med ophør  

 af  

 værnepligt.
 5)  

 	  

    

 Ved ændring af  

 personnummer.
 6)  

 	  

    

 Til børn under 16 år  

 som følge af, at den selvstændigt sikrede, som børnene følger, får ændret  

 oplysningerne i sit bevis.
 7)  

 	  

    

 I forbindelse med  

 lægeskift som følge af praksisophør, ved ophævelse eller ændring af  

 kompagniskabspraksis eller andre ændringer i lægepraksis, som er begrundet i  

 beslutninger, der træffes af den enkelte læge, eller den offentlige  

 sygesikring.
 8)  

 	  

    

 I forbindelse med  

 flytning.
 9)  

 	  

    

 Ved navneændring i  

 forbindelse med indgåelse af ægteskab.
 10)  

 	  

 Ved brud eller revner  

 i beviset, når dette er mere end 4 år gammelt.
 11)  

 	  

 Ved defekt ved  

 magnetstriben, der ikke kan henføres til forkert opbevaring eller brug af  

 beviset.
Stk. 2.  

  

 Gebyret  

 reguleres én gang årligt med satsreguleringsprocenten, jf. lov om  

 satsreguleringsprocent.
Beløbet afrundes til det nærmeste med 5 delelige  

 beløb.
Klageadgang § 14.  

  

 Afgørelser truffet af kommunalbestyrelsen efter denne bekendtgørelse kan,  

 inden  

 4 uger efter at sikrede har fået meddelelse om afgørelsen, indbringes for det  

 sociale nævn, hvis afgørelse ikke kan indbringes for anden administrativ  

 myndighed.
 § 15.  

  

 Bekendtgørelsen træder i kraft den 1. april 2003.
 Stk. 2.  

  

 Samtidig  

 ophæves bekendtgørelse nr. 741 af 23. september 1999 om valgfri indplacering  

 i  

 sygesikringsgrupper, udstedelse af sygesikringsbeviser m.v.
