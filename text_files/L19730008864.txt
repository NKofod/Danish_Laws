 Ved kgl. resolution af 21. juni 1973, og efter at Folketinget den 8. s.m.  

 havde meddelt sit samtykke dertil, har Danmark ratificeret den i Oslo den 12.  

 april 1973 undertegnede aftale mellem Danmarks, Finlands, Island, Norge og  

 Sverige om Det nordiske Ministerråds sekretariat og deres retlige stilling,  

 med tillægsprotokol af 15. maj 1973 om Nordisk Råds præsidiesekretariat og  

 dets retlige stilling.
 Aftalen og tillægsprotokollen har følgende ordlyd:
 Aftalen om Det nordiske Ministerråds sekretariater og deres retlige  

 stilling.
Danmarks, Finlands, Islands, Norges og Sveriges regeringer, som er enige  

 om at fremme det nordiske samarbejde, som i dette øjemed har besluttet at oprette et sekretariat for nordiske  

 samarbejdsspørgsmål med sæde i Oslo, og som tidligere har oprettet  

 sekretariatet for nordisk kulturelt samarbejde København med henblik på at  

 bistå Det nordiske Ministerråd, som finder det ønskeligt at fastslå disse sekretariats retlige stilling  

 samt forhold, der knytter sig hertil, er blevet enige om følgende:
 Aftalens område:
 Artikel 1.
 Aftalen gælder Det nordiske Ministerråds ovennævnte sekretariater.
 Sekretariaternes retlige stilling.
 Artikel 2.
Hvert sekretariat er et selvstændigt retssubjekt med samme retlige  

 handleevne som andre juridiske personer i det land, hvor sekretariatet har  

 sit sæde.
Særlig kan det erhverve og afhænde fast ejendom og løsøre og være  

 part i en retssag.
 Sekretariatet i Oslo repræsenteres af generalsekretæren eller den eller de  

 personer denne bemyndiger, og sekretariatet for nordisk kulturelt samarbejde  

 i København af direktøren eller den eller de personer denne bemyndiger.
 Immunitet og privilegier.
 Artikel 3.
 Sekretariaternes ejendom og andre aktiver kan ikke gøres til genstand for  

 noget indgreb fra administrative eller judicielle myndigheders side uden  

 efter udtrykkelig tilladelse fra Ministerrådet i det enkelte tilfælde.
 Artikel 4.
 Sekretariaternes lokaler, arkiver samt dokumenter, der tilhører  

 sekretariaterne eller er i deres besiddelse skal være ukrænkelige, hvor de  

 end befinder sig.
 Vedrørende sådanne dokumenters offentlighed skal gælde de regler, som  

 Ministerrådet fastsætter.
 Artikel 5.
 Sekretariaternes korrespondance og andre tjenstlige meddelelser kan ikke  

 underkastes censur og skal med hensyn til deres befordring ligestilles med  

 diplomatpost.
 Artikel 6.
 Sekretariaterne, deres indtægter og ejendom, som anvendes i  

 tjenesteøjemed, skal være fritaget for al direkte beskatning.
 For så vidt angår genstande, som indføres eller udføres til tjenstlig  

 brug, skal sekretariaterne endvidere være fritaget for alle toldafgifter og  

 andre afgifter med samme virkning.
 Bestemmelserne i de foregående stykker omfatter ikke skatter eller  

 afgifter, som alene vedrører betaling for udførte tjenester.
 I øvrigt gælder for hvert sekretariat de samme skatte- og afgiftsregler  

 som for diplomatiske missioner i det land, hvor sekretariatet har sit sæde.
 Artikel 7.
Der kan ikke kræves skat af løn og anden godtgørelse, som sekretariaterne  

 udbetaler deres fast ansatte personale.
Sekretariaterne har pligt til at  

 sende myndighederne i aftalelandene en liste over det personale, som hører  

 ind under denne kategori.
 Ministerrådet fastsætter regler om det fast ansatte personales pligt til  

 at betale en afgift til sekretariaterne i stedet for skat.
Afgiftens størrelse fastsættes af Ministerrådet.
Myndighederne i  

 aftalelandene har ret til at tage det fast ansatte personales løn og anden  

 godtgørelse i betragtning ved beregning af skat, som i henhold til landets  

 lov eller gældende dobbeltbeskatningsaftaler pålægges indtægt fra anden kilde  

 end sekretariaterne.
 Artikel 8.
 Sekretariaternes personale og deres familier skal i tjenestelandet være  

 fritaget for told og afgifter på ejendele, inklusive motorkøretøjer, bestemt  

 for deres personlige brug, som de modtager for at tiltræde tjenesten ved et  

 af sekretariaterne.
 Artikel 9.
 Ejendele, som er indført toldfrit i henhold til artikel 6 eller 8, kan i  

 det land, hvor der er opnået toldfrihed, alene overdrages på vilkår, som er  

 godkendt af dette lands regering.
 Personalets retlige stilling.
 Artikel 10.
 Ministerrådet vedtager arbejdsordning og lønregulativ for sekretariaterne.
 Artikel 11.
 Hver aftalepart forpligter sig til at give statsansat personale  

 tjenestefrihed i 4 år for at gøre tjeneste i sekretariaterne, og til at lade  

 det medregne tjenestetiden der som tjeneste udført i hjemlandet.
 Artikel 12.
 Hvert tjenesteland forpligter sig til at optage ansatte ved  

 sekretariaterne som medlemmer i den statslige pensionsordning i  

 tjenestelandet efter samme vilkår, som gælder for tilsvarende stillinger  

 inden for statens tjeneste i tjenestelandet, såfremt andet ikke er aftalt med  

 den enkelte ansatte.
 Overenskomst, som er eller måtte blive indgået mellem de nordiske lande om  

 samordning af rettigheder indtjent i de statslige pensionsordninger, skal  

 også gælde for de ansatte ved sekretariaterne, der har pensionsrettigheder i  

 de nordiske lande, som har tiltrådt overenskomsten.
 De ansattes ret til sociale ydelser reguleres ved konventionen af 15.  

 september 1955, med senere ændringer, mellem Danmark, Finland, Island, Norge  

 og Sverige om social tryghed.
 Artikel 13.
 Om de ansattes retlige stilling gælder i øvrigt det, som  

 ansættelsesaftalen bestemmer eller Ministerrådet fastsætter.
 Artikel 14.
 Til behandling af tvister om fortolkningen eller anvendelsen af en  

 ansættelsesaftale på fem medlemmer, af hvilke hvert land udnævner eet.
 Ministerrådet fastsætter godtgørelse til nævnets medlemmer.
 Voldgiftsnævnet fastsætter selv sine procedureregler.
 Slutbestemmelser.
 Artikel 15.
 Denne aftale skal ratificeres, og ratifikationsinstrumenterne skal snarest  

 muligt deponeres i det norske udenrigsdepartement.
 Aftalen skal deponeres i det norske udenrigsdepartement og bekræftede  

 afskrifter skal af det norske udenrigsdepartement sendes til hver af  

 aftaleparterne.
 Aftalen træder i kraft på det tidspunkt Ministerrådet fastsætter.
 Artikel 16.
 Ønsker nogen af aftaleparterne at opsige aftalen, skal skriftlig  

 meddelelse herom sendes til den norske regering, som umiddelbart skal  

 underrette de øvrige aftaleparter herom samt datoen for meddelelsens  

 modtagelse.
 Opsigelsen gælder kun det land, der har indgivet den, og får gyldighed  

 seks måneder efter udløbet af den måned, i hvilken den norske regering modtog  

 meddelelsen om opsigelsen.
 Til bekræftelse heraf har undertegnede befuldmægtigede repræsentanter i  

 Oslo undertegnet denne aftale i et eksemplar på dansk, finsk, islandsk, norsk  

 og svensk, hvilke tekster alle har samme gyldighed.
 Oslo, den 12. april 1973.
 For danmarks Regering:
Jørgen Trier Jacobsen Tillægsprotokol om Nordisk Råds præsidiesekretariat og dets retlige  

 stilling.
Danmarks, Finlands, Islands, Norges og Sveriges regeringer, som  

 konstaterer, at Nordisk Råds præsidium i henhold til artikel 49 i den  

 nordiske samarbejdsoverenskomst af 1962 mellem Danmark, Finland, Island,  

 Norge og Sverige har oprettet et sekretariat med sæde i Stockholm, som finder det ønskeligt at fastslå dette sekretariats retlige stilling  

 samt forhold, som knytter sig til dette, som den 12. april 1973 har indgået en aftale om Det nordiske Ministerråds  

 sekretariater og deres retlige stilling, er blevet enige om følgende:
 Artikel 1.
 Bestemmelserne i artiklerne 1-14 i aftalen af 12. april 1973 om Det  

 nordiske Ministerråds sekretariater og deres retlige stilling skal med de  

 forbehold, som fremgår af artiklerne 2 og 3 i denne protokol, have  

 tilsvarende anvendelse for Nordisk Råds præsidiesekretariat i Stockholm.
 Artikel 2.
 Præsidiesekretariatet repræsenteres af præsidiesekretæren eller den eller  

 de personer, denne bemyndiger.
 Artikel 3.
 De beføjelser, som i henhold til artiklerne 4, 7, 10 og 13 tilkommer Det  

 nordiske Ministerråd, udøves for så vidt angår præsidiesekretariatet af  

 Nordisk Råds Præsidium.
 Artikel 4.
 Denne tillægsprotokol skal ratificeres, og ratifikationsinstrumenterne  

 skal snarest muligt deponeres i det nordiske udenrigsdepartement.
 Protokollen skal deponeres i det norske udenrigsdepartement og bekræftede  

 afskrifter af det norske udenrigsdepartement tilstilles hver af  

 aftaleparterne.
 Protokollen træder i kraft på det tidspunkt Det nordiske Ministerråd  

 bestemmer i samråd med Nordisk Råds præsidium, dog tidligst samtidig med  

 aftalen om Det nordiske Ministerråds sekretariater og deres retlige stilling.
 Artikel 5.
 Tillægsprotokollen kan opsiges i henhold til bestemmelserne i artikel 16 i  

 aftalen om Det nordiske Ministerråds sekretariater og deres retlige stilling.  

 Dersom aftalen opsiges, ophører tillægsprotokollen samtidig automatisk at  

 gælde.
 Til bekræftelse heraf har undertegnede befuldmægtigede repræsentanter  

 undertegnet denne protokol.
 Udfærdiget i Oslo i et eksemplar på dansk, finsk, islandsk, norsk og  

 svensk, hvilke tekster skal have samme gyldighed, den 15. maj 1973.
 For Danmarks Regering:
Jørgen Trier Jacobsen Danmarks ratifikationsinstrument deponeredes i det nordiske  

 udenrigsdepartement den 29. juni 1973.
 Aftalen og tillægsprotokollen trådte i kraft den 1. juli 1973.
 Udenrigsministeriet, den 2. oktober  

 1973.
 Ivar Nørgaard.
