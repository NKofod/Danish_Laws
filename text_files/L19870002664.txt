 Den 21. oktober 1986 undertegnedes i Moskva mellem Danmark og  

 Sovjetunionen en protokol om præcisering og udvidelse af langtidsprogrammet  

 af 16. juni 1978 for udvidelse af det økonomiske og industrielle samarbejde  

 mellem de to lande.
 Protokollens danske tekst har følgende ordlyd:
PROTOKOL om præcisering og udvidelse af Langtidsprogrammet for udvidelse af det  

 økonomiske og industrielle samarbejde mellem Kongeriget Danmark og Unionen af  

 Socialistiske Sovjetrepublikker af 16. juni 1978 Kongeriget Danmarks regering og Unionen af Socialistiske  

 Sovjetrepublikkers regering, der bekræfter deres bestræbelse på at tage alle nødvendige forholdsregler  

 med henblik på en videre udvikling af gensidigt fordelagtigt samarbejde  

 mellem gode naboer, der lader sig lede af bestemmelserne i aftalen om udvidelse af det  

 økonomiske, industrielle, videnskabelige og teknologiske samarbejde mellem  

 Kongeriget Danmark og Unionen af Socialistiske Sovjetrepublikker af 28.  

 august 1975 samt i Langtidsprogrammet for udvidelse af det økonomiske og  

 industrielle samarbejde mellem Kongeriget Danmark og Unionen af Socialistiske  

 Sovjetrepublikker af 16. juni 1978, der udtrykker deres hensigt at fortsætte med at udvikle det økonomiske og  

 industrielle samarbejde på grundlag af Slutakten fra Konferencen om Sikkerhed  

 og Samarbejde i Europa, undertegnet i Helsingfors den 1. august 1975, der bemærker den vellykkede gennemførelse af det ovennævnte  

 Langtidsprogram og dets positive indflydelse på den videre udvikling og  

 uddybning af samarbejdet mellem Danmark og USSR, der tager hensyn til den nuværende status og tendenser for det økonomiske  

 og industrielle samarbejde mellem Danmark og USSR, har besluttet, i overensstemmelse med de nye behov og muligheder, at  

 præcisere og udvide fortegnelsen over hovedretninger og -områder for  

 samarbejde, som er anført i ovennævnte Langtidsprogram, og er med dette  

 formål enedes om følgende.
I.
Parterne mener, at et sådant samarbejde for nærværende kan udvikles  

 mest vellykket på følgende områder:
1. Maskinbygning - metalforarbejdningsudstyr, herunder metalskæremaskiner med numerisk  

 styring, værktøjsmaskiner af typen »forarbejdningscenter«, tunge og  

 unikke værktøjsmaskiner, præcisions- og højpræcisionsværktøjsmaskiner; udstyr  

 til automatisering af samling af masseemner inden for maskinbygning,  

 fleksible produktionsmoduler; smede- og presseudstyr; automatiske linier til  

 maskinbygning og virksomheder i metalforarbejdningsindustrien; - energi- og elektroteknisk udstyr, herunder dieseldrevne kraftstationer,  

 dieselgeneratorer, motorer, elektromotorer, elektrogeneratorer, elektriske  

 varmeovne, elektrisk svejseudstyr, transformatorer, udstyr til produktion af  

 foliebelagte dielektrika; - udstyr til bjergværksindustrien og den metallurgiske industri, herunder  

 betonknusemaskiner, kværne, agglomereringsudstyr, separatorer,  

 koldvalseværker, højproduktive maskiner til kontinuerlig tapning af stål,  

 konvertere med kombineret gennemblæsning, automatiserede støbelinier til  

 kasseløs støbning, udstyr til produktion af katalysatorer til direkte  

 reduktion af jern, anlæg til forarbejdning af flydende stål udenfor ovn; - udstyr til olieindustrien, herunder boremaskiner, rørboremaskiner,  

 udstyr til havboring (boreplatforme til anvendelse på kontinentalsoklen,  

 dybvandspumper); - hejse- og transportudstyr, herunder kraner, elektrisk drevne  

 gaffeltrucks; lagerudstyr; - udstyr til den kemiske industri og træbearbejdningsindustrien; - udstyr til byggematerialeindustrien, herunder udstyr til cementfabrikker  

 med anvendelse af »tør« eller »halvtør«  

 fremstillingsmetode; - vej- og vejbygningsudstyr og -maskiner; - udstyr til fremstilling af pumper og skruekompressorer; komplet  

 automatisk udstyr til fremstilling af varmebesparende tilbehør,  

 vakuumtilbehør og andet, kryogenudstyr; - polygrafisk udstyr; - kommunikationsudstyr, herunder udstyr til telekommunikation; - teknologisk udstyr til produktion af udstyr til skotøjs-, trikotage- og  

 konfektionsindustrien samt af salgsautomater; - instrumenter til videnskabelig forskning, laboratorieudstyr og medicinsk  

 udstyr, herunder elektronisk diagnosticeringsapparatur, audiologisk udstyr,  

 høreapparater, medicinske hjælpemidler til stomipatienter, medicinske  

 tomografer; afbalancerings- og vibrationsmåleapparatur; - computer hardware, indbygget i automatiske anlæg og systemer til  

 automatisk overvågning og regulering; teknologisk udstyr til produktion af  

 mikroelektroniske komponenter, afprøvningsmateriel; teknologisk udstyr til  

 produktion af bøjelige magnetiske substanser, udstyr til produktion af  

 EDB-lagre på bøjelige magnetplader; - skibe, skibsudstyr og skibsreparation; - biler og reservedele; - jernbanemateriel, herunder rullende materiel og udstyr.
2. Det agroindustrielle kompleks - udvikling og konstruktion af omvendt osmoseudstyr til forarbejdning af  

 væskeformige levnedsmidler, anvendelse af membranmetoder til behandling af  

 mælk og mælkevalle, forbedring af oste- og smørproduktionsprocesserne; - produktion af udstyr til osterier og mejerier; - forbedring af udstyr og processer til spraytørring af sød- og  

 skummetmælk, baby food og kaseinater med henblik på en reduktion af  

 energiforbruget ved processerne; - produktion af bakteriekoncentrater og enzympræparater til fremstilling  

 af oste; - produktion af udstyr til kødforarbejdningsvirksomheder; - anvendelse af karragenan ved produktion af skinkevarer; - forarbejdning af ben til brug i levnedsmidler; - skabelse af ny teknologi og tekniske faciliteter til anvendelse ved  

 grønsags- og svampedyrkning i drivhuse; - produktion af pulverkaffe; - produktion af pektin på grundlag af æble- og citrusfrugtpulp; - forbedring af udstyr til kornsiloer og møller samt til automatiserede  

 bagerier; - forbedring af udstyr på sukkerfabrikker; - fremstilling af homogenisatorer; - fremstilling af varmevekslerplader; - udvikling af styresystemer til teknologiske linier, der anvendes i  

 mejeriindustrien; - udvikling af instrumenter til kvalitetskontrol af landbrugsprodukter; - produktion af traktorer, landbrugsmaskiner og inventar; krudts- og insektbekæmpelse; - transport og opbevaring af frugter, grønsager og kartofler; havebrug;  

 forarbejdning af frugter og grønsager; - fremstilling af foderstoffer, dragering og granulering af frø,  

 recirkulering af protein fra gødning, kemisk behandling af strå; - opdræt af avlskvæg.
3. Fiskeri - oprettelse af fælles fiskeri- og fiskeforarbejdningsselskaber; - udstyr til forarbejdning af fisk og marine produkter, herunder udstyr  

 til sortering, opskæring, nedfrysning, emballering, etikettering og  

 transport; - teknologi til indhøstning og forarbejdning af vandplanter; - udstyr og teknologi til kommercielt fiskeopdræt i lukkede systemer; - udstyr til fangstfartøjer; - forskning i fiskeri og fiskeindustri.
4. Kemisk industri - petrokemiske produkter, herunder højmolekulære forbindelser, plastic og  

 syntetiske fibre; - skibsfarver, antikorrosions- og antibegroningsmaling, andre specielle  

 lakker og farver; - nye katalysatorer til kemiske produktioner; - højeffektive additiver til olie- og smøremidler; - gødning og præparater til skadedyrsbekæmpelse i landbruget; - syntetiske hormoner.
5. Energiområdet - udnyttelse af alternative energikilder; - indførelse af energibesparende teknologier.
6. Produktion af industrielle forbrugsvarer - moderne metoder til udformning og produktion af fodtøjsmodeller; - produktion af ure, films- og fotografiapparater, radiogrammofoner og  

 båndoptagere; - Produktion af pædagogisk legetøj og materialer til førskole- og  

 skoleundervisning.
7. Byggeri - projektering af moderne huse til beboelse; - teknologi for industrialiseret byggeri.
8. Miljøbeskyttelse - udstyr og teknisk viden til vandrensning, medbrydning og forarbejdning af affald, herunder kontrol- og måleinstrumenter til bestemmelse af miljøets rensningsgrad og forureningsgrad, støjniveau og lignende.
II.
Begge parter pålægger den permanente dansk-sovjetiske arbejdsgruppe  

 for økonomisk og industrielt samarbejde, der er oprettet af den  

 dansk-sovjetiske regeringskommission for økonomisk og teknisk-videnskabeligt  

 samarbejde, også i fremtiden at udøve kontrol med samarbejdet inden for  

 rammerne af langtidsprogrammet.
 Arbejdsgruppen vil på sine møder fortsætte med at undersøge udviklingen i  

 opfyldelsen af Langtidsprogrammet og informere kommissionen om resultaterne  

 af denne undersøgelse.
III.
Nærværende protokol er en uadskillelig del af Langtidsprogrammet for  

 udvidelse af det økonomiske og industrielle samarbejde mellem Kongeriget  

 Danmark og Unionen af Socialistiske Sovjetrepublikker, undertegnet den 16.  

 juni 1978.
 Protokollen træder i kraft på dagen for dens undertegnelse og vil være  

 gyldig i samme periode som Aftalen om udvidelse af det økonomiske,  

 industrielle, videnskabelige og teknologiske samarbejde mellem Danmark og  

 USSR af 28. august 1975.
Udfærdiget i Moskva, den 21. oktober  

 1986 i to eksemplarer, hvert på dansk og russisk, idet begge tekster  

 har samme gyldighed.
For Kongeriget Danmarks Regering Poul Schlüter For unionen af Socialistiske Sovjetrepublikkers Regering N.I.
Ryzhkov Samtidig med protokollens undertegnelse udveksledes følgende noter:
Moskva, den 21. oktober 1986 Ærede hr. ministerrådsformand, Idet jeg fremhæver den positive betydning af Aftalen om udvidelse af det  

 økonomiske, industrielle, videnskabelige og teknologiske samarbejde mellem  

 Kongeriget Danmark og Unionen af Socialistiske Sovjetrepublikker af 28.  

 august 1975 for udbygningen og uddybningen af ligeberettigede og gensidigt  

 fordelagtige relationer mellem de to lande og udtrykker ønsket om også i fremtiden at fortsætte den konsekvente  

 udvikling af disse, bl.a. under hensyntagen til bestemmelserne i  

 Langtidsprogrammet for udvidelse af det økonomiske og industrielle samarbejde  

 mellem Kongeriget Danmark og Unionen af Socialistiske Sovjetrepublikker af  

 16. juni 1978, der er præciseret og udvidet ved protokol af dags dato, har jeg den ære at bekræfte den mellem Kongeriget Danmarks regering og  

 Sovjetunionens regering opnåede aftale om nedenstående:
 1. Gyldighedsperioden for Aftalen om udvidelse af det  

 økonomiske, industrielle, videnskabelige og teknologiske samarbejde mellem  

 Kongeriget Danmark og Unionen af Socialistiske Sovjetrepublikker af 28.  

 august 1975 forlænges til den 31. december 1995.
 2. Efter den 31. december 1995 vil en forlængelse af  

 gyldighedsperioden for ovennævnte Aftale af 28. august 1975 blive foretaget  

 efter den procedure, der er forudset i artikel VIII i denne Aftale, såfremt  

 der mellem begge parter ikke opnås anden aftale.
 Modtag, hr. ministerrådsformand, forsikringerne om min højagtelse.
Poul Schlüter Statsminister Hr.
N.
I.
Ryzhkov, Formand for USSR's ministerråd, Moskva Moskva, 21. oktober 1986 Ærede hr. statsminister, Idet jeg fremhæver den positive betydning af Aftalen om udvidelse af det  

 økonomiske, industrielle, videnskabelige og teknologiske samarbejde mellem  

 Unionen af Socialistiske Sovjetrepublikker og Kongeriget Danmark af 28.  

 august 1975 for udvidelsen og uddybningen af ligeberettigede og gensidigt  

 fordelagtige relationer mellem begge lande og udtrykker ønsket om også i fremtiden at fortsætte den konsekvente  

 udvikling af disse, bl.a. under hensyntaget til bestemmelserne i  

 langtidsprogrammet for udvidelse af det økonomiske og industrielle samarbejde  

 mellem Unionen af Socialistiske Sovjetrepublikker og Kongeriget Danmark af  

 16. juni 1978, der er præciseret og suppleret ved protokol af dags dato, har jeg den ære at bekræfte den mellem USSR' regering og Kongeriget  

 Danmarks regering opnåede aftale om nedenstående:
 1. Gyldighedsperioden for Aftalen om udvidelse af det  

 økonomiske, industrielle, videnskabelige og teknologiske samarbejde mellem  

 Unionen af Socialistiske Sovjetrepublikker og Kongeriget Danmark af 28.  

 august 1975 forlænges til den 31. december 1995.
 2. Efter den 31. december 1995 vil en forlængelse af  

 gyldighedsperioden for ovennævnte Aftale af 28. august 1975 blive foretaget  

 efter den procedure, der er forudset i artikel VIII i denne Aftale, såfremt  

 der mellem begge parter ikke opnås anden aftale.
 Modtag, hr. statsminister, forsikringerne om min højagtelse.
