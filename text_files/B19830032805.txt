 I medfør af lovbekendtgørelse nr. 663 af 16. december 1982 af lov om  

 miljøbeskyttelse, § 6, nr. 6, jfr. § 2, stk. 2, § 45 og § 83, stk. 2,  

 fastsættes:
Almindelige bestemmelser § 1.  Bekendtgørelsen omfatter fremstilling, import,  

 markedsføring, opbevaring - herunder oplagring - af samt omgang med faste,  

 nitratholdige gødningsstoffer af typerne NPK-, NP- og NK-gødningsstoffer.
 Stk. 2.  Transport og opbevaring af gruppe  

 A-gødningsstoffer, jfr. § 2, skal ske i overensstemmelse med de i  

 lovgivningen om eksplosionsfarlige stoffer til enhver tid gældende regler.
 § 2.  Gruppe A af nitratholdige NPK-, NP- og  

 NK-gødningsstoffer omfatter sådanne gødningsstoffer, som omfattes af  

 justitsministeriets bekendtgørelse nr. 30 af 11. februar 1982 om transport og  

 opbevaring af ammoniumnitratholdige gødninger med højt nitrogenindhold.
 Gruppe B af nitratholdige NPK-, NP- og NK-gødningsstoffer omfatter sådanne  

 gødningsstoffer, hvor en sønderdeling (dekomponering) kan iværksættes ved en  

 relativt lav varmepåvirkning, og hvor sønderdelingen, når den en gang er  

 indledt, kan fortsætte og brede sig uden yderligere varmepåvirkning udefra.
Gruppe C af nitratholdige NPK-, NP- og NK-gødningsstoffer omfatter alle  

 andre nitratholdige gødningsstoffer.
Disse gødningsstoffer er selvslukkende.
 Stk. 2.  Afgørelse af, om nitratholdige NPK-, NP- eller  

 NK-gødningsstoffer hører til gruppe B eller C, træffes på grundlag af den i  

 bilag 1 angivne undersøgelsesmetode (kaldet trugprøven), jfr. dog § 6, stk.  

 1.
 Stk. 3.  Ved en enhed forstås en mængde gødningsstof,  

 oplagret løst eller emballeret, der på alle sider er omgivet af brandsikre  

 vægge, udført som mindst BS-vægge/ døre 60, eller som er adskilt fra andre  

 enheder ved en fri passage på mindst 2,50 meters bredde.
 § 3.  Omgang med - herunder opbevaring og oplagring af  

 - nitratholdige NPK-, NP- og NK-gødningsstoffer skal til enhver tid ske under  

 iagttagelse af sådan agtpågivenhed og omhu, at risikoen for forgiftninger af  

 mennesker og dyr ved udvikling af nitrøse gasser i tilfælde af brand eller  

 anden stærk varmepåvirkning forebygges så effektivt som muligt.
 Stk. 2.  Kommunalbestyrelsen kan meddele påbud og  

 nedlægge forbud til sikring af forsvarlig omgang med nitratholdige NPK-, NP-  

 og NK-gødningsstoffer.
§ 4.  I tilfælde, hvor der som følge af brand eller  

 anden stærk varmeudvikling opstår fare for forurening med nitrøse gasser i  

 omgivelserne fra nitratholdige NPK-, NP- eller NK-gødningsstoffer, skal den  

 for gødningsstoffets tilstedeværelse ansvarlige straks foranledige meddelelse  

 om faren givet til brandvæsen og politi.
Samtidig skal afhjælpende eller  

 forebyggende foranstaltninger omgående iværksættes, jfr. § 3, stk. 1.
 § 5.  Virksomheder, på hvilke der oplagres  

 nitratholdige NPK, NP- eller NK-gødningsstoffer af gruppe B som anført i § 8,  

 eller af gruppe C som anført i §§ 10-11, skal anmelde dette overfor  

 kommunalbestyrelsen.
 Stk. 2.  Anmeldelse i medfør af stk. 1 skal omfatte  

 oplysning om gødningsstoffets gruppe, jfr. § 2 samt oplysning om maksimal  

 oplagringskapacitet.
 § 6.  Producenter, importører eller andre, som ønsker  

 af markedsføre nitratholdige NPK-, NP- eller NK-gødningsstoffer her i landet  

 skal, forinden markedsføringen finder sted, sikre sig dokumentation for,  

 hvilken gruppe, jfr. § 2, det pågældende gødningsstof henhører under.  

 Dokumentationen skal kunne ske ved fremlæggelse af den til det pågældende  

 gødningsparti hørende følgeseddel udstedt på den af Landbrugsministeriets  

 Gødningstilsyn godkendte formular i behørig udfyldt stand for så vidt angår  

 gødningens karakter af A, B eller C-gødning.
 Stk. 2.  Emballagemærkning, løsvaremærkning og  

 følgesedler skal indeholde en angivelse af, hvilken gruppe den nitratholdige  

 gødning tilhører, og man skal altid på stedet, hvor gødningen opbevares,  

 kunne forevise denne gruppeangivelse, jfr. § 7.
 Stk. 3.  Såfremt den i stk. 1 nævnte dokumentation ikke  

 foreligger på anden fyldestgørende måde, skal bestemmelsen af, hvilken gruppe  

 gødningsstoffet hører under, ske ved gennemførelse af den i § 2, stk. 2,  

 angivne prøve (trugprøven).
§ 7.  Mærkning af emballage, løsvarer og følgesedler  

 skal ske ved anvendelse af et af de store bogstaver A, B eller C, indeholdt i  

 en cirkel.
Cirkel og bogstav skal fremstå tydeligt på den pågældende  

 baggrund.
Stk. 2.  For emballerede varer, herunder storsække, skal  

 den i stk. 1 nævnte cirkel, hvor dette er muligt, være mindst 6 cm i  

 diameter.
Mærkning skal være således anbragt, at den også ved stabling af  

 pakningerne, f.eks. palletering med krympehætte, er synlig og tydelig.
 Stk. 3.  Mærkning af løsvarer skal være i  

 overensstemmelse med de af landbrugsministeriet udstedte, til enhver tid  

 gældende regler og indeholde den i stk. 1 nævnte mærkning.
 Stk. 4.  På følgesedler for løsvarer skal den i stk. 1  

 nævnte mærkning være anført ud for de nitratholdige gødningsstoffer, der er  

 omfattet af denne bekendtgørelse.
 Stk. 5.  På emballager og følgesedler skal der være  

 påført en på dansk affattet advarsel imod risikoen for følgerne af brand.
 Stk. 6.  Mærkningen som følge af stk. 2, 4 og 5 skal  

 godkendes af Landbrugsministeriets gødningstilsyn.
Oplagring af gruppe B-gødningsstoffer § 8.  Oplagring af nitratholdige NPK-, NP- eller  

 NK-gødningsstoffer af gruppe B, jfr. § 2, skal ske efter følgende regler:
 1. Oplaring af gruppe B-gødningsstoffer i enheder på  

 20 tons og derover skal ske efter de i bilag 2 givne forskrifter.
 2. Oplagring af gruppe B-gødningsstoffer i enheder  

 mindre end 20 tons bestemt til videresalg skal som minimum ske efter de for  

 oplagring af C-gødninger givne forskrifter i bilag 3.
 § 9.  Oplagring af gruppe B-gødningsstoffer må ikke  

 finde sted i enheder større end 1.000 tons, jfr. § 2, stk. 3.
Oplagring af gruppe C-gødningsstoffer § 10.  Oplagring af gruppe C-gødningsstoffer på 500  

 tons og derover skal ske efter de i bilag 3 givne forskrifter.
 Stk. 2.  Ved oplagring af NPK-, NP- eller  

 NK-gødningsstoffer på virksomheder omfattet af bilag til  

 miljøbeskyttelsesloven med listen over særligt forurenende virksomheder m.v.,  

 som er omfattet af lovens kapitel 5, skal de for oplagring af  

 C-gødningsstoffer i bilag 3 givne forskrifter som minimum være opfyldt uanset  

 enhedernes størrelse.
 § 11.  Oplagring i det fri skal ske under iagttagelse  

 af de i bilag 4 angivne forskrifter.
 Stk. 2.  Kun gruppe C-gødningsstoffer, jfr. § 2, må  

 oplagres i det fri.
Tilsyn, klage, straf, ikrafttræden og dispensationer § 12.  Kommunalbestyrelsen fører tilsyn med  

 overholdelsen af de i denne bekendtgørelse fastsatte bestemmelser samt med,  

 at påbud og forbud efterkommes.
 Stk. 2.  Under udøvelse af tilsyn har  

 kommunalbestyrelsen adgang til på offentlig eller privat ejendom at foretage  

 undersøgelser.
 § 13.  Kommunalbestyrelsens afgørelser efter § 3, stk.  

 2, § 12, stk. 1 og efter § 15, stk. 2 og 3, kan inden 4 uger efter, at  

 afgørelsen er meddelt den pågældende, indbringes for miljøstyrelsen.
§ 14.  Medmindre højere straf er forskyldt efter den  

 øvrige lovgivning, straffes med bøde, hæfte eller med fængsel i indtil 1 år  

 den, der Stk. 2.  For overtrædelser, der begås af aktieselskaber,  

 andelsselskaber el.lign., kan der pålægges selskabet som sådant bødeansvar.
 § 15.  Bekendtgørelsen træder i kraft den 1. august  

 1983. Samtidig ophæves den del af bilag til lovbekendtgørelse nr. 663 af 16.  

 december 1982 af lov om miljøbeskyttelse punkt D 3, som omhandler oplag af  

 nitratholdige gødningsstoffer over 500 tons.
 Stk. 2.  Uanset bestemmelserne i § 10, jfr. bilag 3 og §  

 11, jfr. bilag 4, kan eksisterende lagerbygninger, som på  

 ikrafttrædelsestidspunktet lovligt anvendes til oplagring af nitratholdige  

 NPK-, NP- eller NK-gødningsstoffer af gruppe C og lovligt indrettede  

 oplagspladser hertil i øvrigt, dog fortsat anvendes, såfremt anvendelsen sker  

 i henhold til vilkår herfor fastsat i en godkendelse i overensstemmelse med  

 reglerne i miljøbeskyttelseslovens kapitel 5. Andre lagerbygninger og  

 oplagspladser, der anvendes til oplagring af nitratholdige NPK-, NP- eller  

 NK-gødningsstoffer af gruppe C, kan anvendes i indtil 2 år fra  

 bekendtgørelsens ikrafttræden, medmindre kommunalbestyrelsen efter en  

 vurdering finder at burde kræve forskrifterne i bilag 3 eller 4 opfyldt  

 tidligere, jfr. § 3, stk. 2.
 Stk. 3.  Kommunalbestyrelsen kan, hvor særlige  

 omstændigheder foreligger, tillade forlængelse af den i stk. 2, andet  

 punktum, anførte to-års-frist.
Stk. 4.  Emballager og følgesedler, der fremstilles  

 efter bekendtgørelsens ikrafttræden, skal mærkes efter bestemmelserne i § 7.  

 Emballager, der er trykt ved bekendtgørelsens ikrafttræden, kan anvendes i  

 indtil 3 år fra bekendtgørelsens ikrafttræden.
Følgesedler, der er trykt ved  

 bekendtgørelsens ikrafttræden kan anvendes i indtil 1 år fra bekendtgørelsens  

 ikrafttræden.
Miljøministeriet, den 8. juli 1983 Chr.
Christensen / H.
Hummelmose Bilag 1 Trugprøve til bestemmelse af eksoterm dekomponering af nitratholdige  

 gødningsstoffer Prøven udføres ved, at man frembringer en lokal dekomponering i en vis  

 mængde af det gødningsstof, der skal undersøges, i et horisontalt anbragt  

 trug, hvorefter man måler den hastighed, hvormed dekomponeringen skrider frem  

 gennem truget, efter at varmekilden er fjernet.
Apparat Apparatet (se fig. 1) består af et trug med indvendige mål 150x150x500 mm  

 og åbent foroven.
Truget er udført af trådvæv - helst rustfrit stål - med  

 firkantede masker, med en maskevidde på ca. 2,5 mm og en trådtykkelse på 1,5  

 mm.
Stængerne, der støtter stativet, har en diameter på 10 mm.
Under den initierende ophedning må der fremskaffes og vedligeholdes  

 tilstrækkelig varme til at etablere en ensartet dekomponeringsfront.
Følgende  

 metoder foreskrives:
Fremgangsmåde Apparatet skal opstilles i stinkskab af hensyn til eventuelle giftige  

 dekomponeringsgasser.
Selv om der ikke er nogen eksplosionsfare, når prøven  

 udføres, tilrådes det at anbringe et beskyttelsesskjold, f.eks. af  

 gennemsigtigt plastic mellem iagttageren og apparatet.
Truget fyldes med gødning, og dekomponeringen initieres enten ved  

 elektrisk opvarmning eller ved gasopvarmning som beskrevet ovenfor.  

 Opvarmningen fortsættes, indtil dekomponering af gødningen er godt i gang, og  

 dekomponeringen er skredet 3-5 cm frem.
Undersøges produkter med høj termisk  

 stabilitet, kan det være nødvendigt at fortsætte opvarmningen i en time.  

 Viser den undersøgte gødning tendens til at smelte, må man foretage  

 opvarmningen forsigtigt, dvs. med lille flamme.
Ca. 20 min. efter, at opvarmningen er afbrudt, noteres hvor langt  

 dekomponeringsfronten er skredet frem.
Fronten kan iagttages ved forskel i  

 farve, f.eks. brun (udekomponeret gødning) mod hvid (dekomponeret gødning).  

 Der optegnes nu en kurve over dekomponeringens forløb.
Fronthastigheden (cm/  

 h) findes af kurven ved at anvende den del af kurven, hvor hastigheden er  

 konstant.
 Gødningsstoffer med en kornstørrelse, der bevirker, at en betragtelig del  

 af prøven vil falde igennem trådværket, må prøves i et trug med mindre  

 maskevidde eller eventuelt ved, at truget beklædes med trådvæv med mindre  

 maskevidde.
Resultat 1. Hvis dekomponeringen fortsætter gennem hele trugets  

 længde, er det undersøgte gødningsstof selvdekomponerende (gruppe B-gødning).
 2. Hvis dekomponeringen ikke fortsætter gennem hele  

 trugets længde, er den undersøgte gødning ikke selvdekomponerende (gruppe  

 C-gødning).
Bilag 2 For lagerbygninger til opbevaring af nitratholdige gødningsstoffer af  

 gruppe B skal følgende krav opfyldes For enheder på 20 tons og derover af nitratholdige NPK-, NP- og  

 NK-gødningsstoffer af gruppe C gælder følgende regler:
Bilag 3 Lagerbygninger til oplagring af nitratholdige NPK-, NP- eller  

 NK-gødningsstoffer af gruppe C For enheder på 500 tons og derover af nitratholdige NPK-, NP- eller  

 NK-gødningsstoffer af gruppe C gælder følgende regler:
 Nitratholdige gødningsstoffer af gruppe C kan opbevares i lagerbygninger  

 eller i lagerafsnit, idet der ved et lagerafsnit forstås et rum, der er  

 adskilt fra andre rum i lagerbygningen af brandsikre vægge, udført som mindst  

 BS-vægge/ døre 60.
 Lagerbygninger eller lagerafsnit, der anvendes til oplagring af  

 nitratholdige gødningsstoffer af gruppe C, må ikke samtidig anvendes til  

 oplagring af brændbart materiale, ligesom brandfarligt maskineri ikke  

 samtidig må henstilles eller anvendes i lagerbygningerne/ lagerafsnittene.
 Lagerbygningernes ydervægge og ydre tagbeklædning skal være udført af  

 ubrændbart materiale.
 Eventuelle trækontruktioner i bygningen må ikke kunne påvirkes af opløst  

 gødning.
 El-installationerne skal opfylde bestemmelserne i stærkstrømsreglementet  

 for "rum med ætsende dampe".
Anvendelse i bygningen af transportmidler (trucks, payloaders etc.) drevet  

 af forbrændingsmotorer må kun finde sted, såfremt de er forsynet med  

 pulverslukkere, hvis størrelse er mindst 2 kg, og som mindst opfylder samme  

 krav som pulverslukkere af type 89 B.
Pulverslukkerne skal være godkendt  

 efter DS 2120. De nævnte transportmidler skal, når de ikke bruges, henstilles  

 uden for bygningen eller i en afstand af mindst 2,5 m fra lagerbunkerne.
 Der må ikke transporteres uvedkommende materialer, maskiner o.a. gennem  

 bygningen, ligesom sådant end ikke midlertidigt må anbringes i bygningen, når  

 denne anvendes til oplagring af gødningsstoffer.
 Til itubrydning af lagerbunker, som måtte have dannet faste kager, må ikke  

 anvendes sprængstof.
 De med lageret beskæftigede skal være instruerede som anført i bilag 2,  

 pkt. i.
Bilag 4 Oplagring af nitratholdige NPK-, NP- eller NK-gødningsstoffer i det fri i  

 enheder på 500 tons og derover Kun gødningsstoffer henhørende under gruppe C må oplagres i det fri.
