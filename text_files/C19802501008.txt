 Ref.:
a.
Love og bestemmelser for hæren, Særtryk af 9. hæfte, Tjenesteomgang og  

 uddannelse I, Terrænets benyttelse, dateret 15 SEP 1950. Udgivet af  

 Krigsministeriet.
Gældende fra 1 OKT 1950. Optaget i nærværende  

 Forsvarskommandobestemmelse (FKOBST) som tillæg A.
b.
Kundgørelse for hæren B.26-1950, pkt. 5. Heri bestemtes ved  

 flyvevåbnets oprettelse, at bl.a. ref.a. også er gældende for flyvevåbnet.
c.
Kundgørelse for søværnet B.48-1951, pkt. 4. Heri bestemtes at de i  

 ref.a. givne bestemmelser også er søværnet.
d.
Publikationen »Af skade bliver man klog« - udgivet af Vestre  

 Landsdelskommando og Østre Landsdelskommando i 1976.
 e. »Interallied Training in Denmark«, Hæren nr. 810-20.
f.
Publikationen »Forsvarets Arealer« - en beretning fra Forsvarsministeriets naturfredningsudvalg, NOV 1974.
 Tillæg:
A.
Terrænets benyttelse med 4 bilag.
I forbindelse med optagelse af  

 Særtryk af 9. hæfte, ref. a. , i nærværende FKOBST er - afsnit A - Almindelige bestemmelser - ajourført med hensyn til  

 betegnelser, men ikke rettet, - afsnit B - Erstatning for markskade - omredigeret og rettet på  

 væsentlige områder.
B.
Skovenes benyttelse - supplerende bestemmelser med 3 bilag (uændret  

 optagelse af FKOBST O.611-1 som udgår).
Erstatter: Ref.a.
Særtryk af 9. hæfte og FKOBST O.611-1 af JUL 1978  

 (skovenes benyttelse).
FORMÅL 1. Nærværende FKOBST har til formål at fastsætte  

 bestemmelser for - benyttelse af terrænet uden for forsvarets egne arealer og - erstatning for markskade.
GYLDIGHEDSOMRÅDE 2. Nærværende bestemmelser for terrænets benyttelse er  

 gældende for forsvaret, herunder hjemmeværnet.
SUPPLERENDE BESTEMMELSER 3. Indholdet af de skrivelser, som gennem årene er  

 udsendt som supplement til Særtryk af 9. hæfte, især fra hærens side, er i  

 princippet indarbejdet i de af Vestre Landsdelskommando og Østre  

 Landsdelskommando i 1976 udgivne publikationer:
 AF SKADE BLIVER MAN KLOG/MILITÆRE ENHEDERS ADGANG TIL OG BRUG AF CIVILT  

 OMRÅDE, ref.d.
Forsvarskommandoen har bestemt, at nævnte publikationer anvendes over alt  

 i forsvaret, herunder hjemmeværnet, ved enheder, som kan komme til at  

 forvolde markskade.
Henvendelse om udlevering sker til de respektive  

 landsdelskommandoer.
4. Som det fremgår af bilag 1, 2 og 3 til tillæg A -  

 Særtryk af 9. hæfte - er det såvel forudsat i lovgivningen, som anerkendt af  

 retspraksis, som fulgt op af Folketingets Ombudsmand, at forsvaret har en ved  

 alderstids hævd hjemlet ret til at færdes på privat ejendom i den  

 udstrækning, uddannelsen kræver det.
Det er herved forudsat, at forsvarets  

 egne arealer tages i anvendelse i størst mulig udstrækning fremfor privat  

 eller anden statslig ejendom.
5. FKO skal i tilslutning til nærværende FKOBST  

 fremhæve betydningen af, at forsvaret fortsat har en ved alderstids hævd  

 hjemlet ret til under forberedelse og gennemførelse af øvelses- og  

 uddannelsesvirksomheden at færdes overalt i terrænet.
Herved er der givet  

 mulighed for afholdelse af taktiske og andre øvelser i vekslende og typisk  

 dansk terræn uden væsentlige arealmæssige begrænsninger, hvorved erhvervelse  

 af militære øvelsesarealer af større omfang har kunnet undgås, ligesom den  

 erhvervsmæssige udnyttelse til fortrinsvis skov- og landbrug har kunnet  

 bevares.
På grund af den betydning, som retten til at betræde privat ejendom  

 repræsenterer for uddannelsen i forsvaret, herunder hjemmeværnet, må der fra  

 forsvarets side træffes sådanne foranstaltninger, at den erhvervede ret  

 bevares i sin nuværende form.
Dette kan kun opnås, såfremt der fra forsvarets  

 side tages bl.a. følgende primære hensyn i forbindelse med afvikling af  

 øvelsesvirksomhed under anvendelse af »civilt« terræn, d.v.s.  

 terræn uden for de militære skyde- og øvelsesterræner, militære  

 etablissementer m.v.:
- rekognoscering bør foretages forud, og i mulig udstrækning bør berørte  

 lodsejere orienteres, evt. generelt, gennem meddelelser i den lokale presse.  

 Herunder kan der gives meddelelse om tidspunkter for øvelsesvirksomheden, om  

 omfang/karakter af den militære trafik, om forventet skydning og om adresse  

 m.v. for den ansvarlige øvelsesmyndighed, - alt militært personel skal generelt være bekendt med gældende  

 bestemmelser for færden i civilt terræn og specielt orienteres om de for det  

 anvendte terræn særlige forhold, - ved opstået markskade søges skaden retableret, og hvis dette ikke er  

 muligt, hjælpes skadelidte i bedst mulig udstrækning, - under udenlandske militære enheders deltagelse i øvelsesvirksomhed i  

 Danmark bør disse støttes bedst muligt, da ukendskab til gældende  

 bestemmelser ikke kan accepteres som årsag til markskadesagers opståen.
 6. Generelt bør rimelige krav og ønsker fra lodsejeres  

 side søges opfyldt af den militære enhed, men der må ikke herved gives  

 lodsejerne mulighed for at unddrage sig den ønskede benyttelse af terrænet.  

 Tilsvarende bør der ikke lokalt afgives løfter/erklæringer om at undgå  

 benyttelse af bestemte lokaliteter eller terrænafsnit, men det kan være  

 rimeligt i omegnen af forsvarets etablissementer og øvelsesterræner at  

 tilvejebringe ordninger, som tilsikrer en ligelig belastning af lodsejerne,  

 jf. tillæg A, pkt. 8.d.
IVÆRKSÆTTELSE 7. Denne FKOBST er i kraft fra modtagelsen.
EB C.
S.
BØRGESEN generalmajor Chef for operationsstaben Fordeling: Standardfordeling TILLÆG A TERRÆNETS BENYTTELSE A.
ALMlNDELIGE BESTEMMELSER 1. I den udstrækning uddannelsen kræver det, har  

 forsvarets enheder, herunder hjemmeværnet, med de i det efterfølgende anførte  

 begrænsninger adgang til statens arealer og skove.
Mod forpligtelse til at yde ejendomsbesidderne erstatning for den skade,  

 som måtte blive anrettet på deres ejendom, har forsvarets enheder endvidere i  

 samme udstrækning en ved alderstids hævd hjemlet ret til at færdes på privat  

 ejendom.
Denne ret er forudsat i lovgivningen (jf. bilag 1), anerkendt af  

 retspraksis (jf. bilag 2) og fulgt op af Folketingets Ombudsmand (jf. bilag  

 3), og omfatter også øvelsernes forberedelse.
 2. Tilsvarende retshjemmel foreligger for så vidt  

 angår Geodætisk Instituts opmålingsarbejder og andre foretagender til landets  

 forsvar eller offentlige foranstaltningers fremme (jf. bilag 1).
 3. Af hensyn til bevarelsen af uberørt natur i  

 statsskovene i Nordsjælland kan enkelte eller dele af disse efter forhandling  

 mellem Forsvarskommandoen og Skovstyrelsen holdes lukkede en kortere eller  

 længere årrække for afholdelse af enhver art af militære øvelser (herunder  

 terrænsportsøvelser og skolekørsel) uden for offentlig vej og sti, idet dog  

 øvelser under ledelse af østre Landsdelskommando undtages.
 Fortegnelse over sådanne helt eller delvis lukkede skove i Nordsjælland er  

 optaget i nærværende FKOBST O. 611-1, tillæg B (her benævnt »beskyttede  

 skove«).
 4. I Jægersborg Dyrehave og Jægersborg Hegn (det  

 indhegnede areal mellem Klampenborg, Rødeporthus, Fortunen, Hjortekær,  

 Rundforbi, Kørom, Skodsborg, Springforbi, Klampenborg) må der ikke afholdes  

 øvelser.
 Enkelte militærpersoner kan dog afholde rekognosceringer,  

 instruktionsøvelser eller lignende på alle steder, hvortil der uden  

 indskrænkning er åbnet adgang for publikum i almindelighed.
 Det er endvidere tilladt forsvarets enheder på marchøvelser at passere  

 Dyrehavens og Hegnets veje, når skovrideren for Jægersborg Distrikt forinden  

 er underrettet herom.
 Efter forhandling mellem Forsvarskommandoen og Skovstyrelsen gives der  

 forsvarets enheder på Jægersborg Kaserne en begrænset adgang til at afholde  

 øvelser på Eremitagesletten.
 5. For statsskove gælder: På jagtdage og dagene  

 umiddelbart før jagtdage (oktober - december måned) er distriktsbestyreren  

 (skovrideren) berettiget til, efter meddelelse til de af forsvarets enheder,  

 der erfaringsmæssigt holder øvelse i de pågældende skove, helt eller delvis  

 at lukke sit distrikt for øvelser uden for offentlig vej og sti.
For samtlige skove gælder: Af hensyn til en passende fred for vilde dyr og  

 fugle særligt i yngletiden og for ikke at pådrage staten erstatningsansvar  

 for skader på vildtbestanden påhviler det garnisons- og lejrkommandanter med  

 skovejere eller skovbestyrere inden for det område, der berøres af de fra  

 garnisonen eller lejren udgående øvelser, at træffe sådanne aftaler om tider  

 og steder for skoves benyttelse til militære øvelser, herunder skydning med  

 løs ammunition, at skader på vildtbestanden kan undgås.
Der skal ikke herved  

 gives skovejere adgang til at unddrage sig militære enheders færdsel, men  

 mulighed for at få opfyldt visse rimelige krav og ønsker som f.eks., at  

 steder, hvor vildtopdræt i større stil finder sted, ikke befærdes, at der  

 ikke holdes øvelser eller skydes i nærheden af foder pladser i  

 vinterhalvåret, at der ikke holdes militære øvelse under eller dagene  

 umiddelbart før afholdelse af klapjagter .
 6. Den i pkt. 1 omhandlede ret til under øvelser at  

 betræde privat ejendom hjemler ikke militære personer adkomst til også at  

 gøre dette uden for øvelserne for at skyde genvej, eller fordi færdsel her er  

 bekvemmere end på vejene.
7. Retten til at benytte terrænet til militære øvelser  

 og nødvendigheden af at bevare den i sit nuværende omfang stiller et bydende  

 krav til forsvaret, herunder hjemmeværnet, om at benytte denne rettighed på  

 rette måde.
Nærværende bestemmelse skal derfor være kendt af enhver  

 befalingsmand, ligesom mandskabet i fornøden udstrækning skal være instrueret  

 i retten til at benytte terrænet.
Alle anmodninger, som fra skov- og jagtbetjente i forstvæsenets interesse  

 måtte blive rettet til forsvarets enheder, der passerer skovene, skal  

 imødekommes i den udstrækning, det er muligt.
Enhver chef er ansvarlig for,  

 at hans undergivne er nøje instrueret herom.
 Såfremt der før eller efter afholdelsen af en øvelse i statsskov opstår  

 uenighed mellem den militære øvelsesleder og vedkommende distriktsbestyrer  

 (skovrider) vedrørende punkterne 1 - 9's fortolkning eller efterlevelse, og  

 denne uenighed ikke kan bilægges ved direkte forhandling parterne imellem,  

 sender de pågældende indberetning herom til henholdsvis Forsvarskommandoen og  

 Skovstyrelsen.
 Ved færdsel på privat ejendom skal der udvises mest mulig hensyn over for  

 den pågældende lodsejer eller bruger. Øvelser, der kun berører en enkelt  

 eller ganske få ejendomme, bør normalt først afholdes efter, at henvendelse  

 til ejeren (ejerne) har fundet sted.
8. For i størst muligt omfang at undgå eller dog  

 begrænse markskade eller anden ulempe for vedkommende ejere pålægges de  

 forsvarets enheder, herunder hjemmeværnet, under de sædvanlige øvelser i  

 terrænet at iagttage følgende regler:. a.
Det er ikke tilladt at gennembryde  

 hegn, betræde parker, haver, frugtplantager, planteskoler, plantninger eller  

 hegnene om disse; ej heller tilsåede eller til udsæd beredte marker, i vækst  

 værende marker med korn, rodfrugter, frø, nykløver, kløvermarker, der står i  

 grøde og endnu ikke er slået eller afhøstet, eller 1 års græsmarker samt  

 marker, hvor sæden ligger på skår.
I plantager og lignende må kolonner kun  

 færdes ad veje og brandlinier.
Befalingsmænd o. l. skal søge at erhverve sig  

 et sådant kendskab til landbrugs- og skovforhold, at de kan afgøre, hvorvidt  

 et areal i henhold til de gældende bestemmelser må betrædes. b.
I  

 vinterhalvåret bør øvelserne i marken så vidt muligt samles i efterårs- og  

 vintermånederne, således at markerne så lidt som muligt betrædes i  

 forårsmånederne, hvor der på grund af markernes fremskredne behandling let  

 forårsages skade. c.
I forbindelse med øvelser i nærkamp, feltarbejder,  

 forberedende skydeøvelser og eksercits samt til indøvelse af terrænkørsel bør  

 privat ejendom kun betrædes, når vedkommende lodsejer eller brugers  

 tilladelse i forvejen er indhentet, eller når særlige omstændigheder, f. eks.  

 ekstraordinær indkvartering, gør det påkrævet. (Om statsskovene, se også pkt.  

 9). Ved afholdelse af øvelser i terrænsport samt ved tilrettelæggelse af  

 disse øvelser skal forannævnte bestemmelser tilsvarende efterleves. d.  

 Terrænet omkring garnisonerne bør benyttes afvekslende, hvorved øvelser ikke  

 til stadighed afholdes på de samme arealer. e.
Bivuakering i skove må kun  

 finde sted på nærmere af vedkommende distriktsbestyrer (skovrider) anviste  

 steder og under iagttagelse af de af denne givne forskrifter.
Fra opsatte  

 eller stablede skoveffekter må intet fjernes eller nedrives. f.
Enhver, som  

 færdes i skove og plantager af enhver art, skal vise fornøden forsigtighed  

 med ild, navnlig på tider, da skoven eller skovbunden på grund af tørke er  

 let antændelig.
Det er forbudt: - at antænde bål i skove uden for de dertil  

 særligt anviste eller indrettede steder, - at henkaste brændende tændstikker,  

 papir, tændte cigarer, cigaretter eller lignede og at udkradse tobakspiber i  

 eller ved nåleskove, samt hvor der ifølge jordbundens beskaffenhed (lyng,  

 tørt græs eller løv) kan være fare for antændelse, - at ryge tobak i  

 nåleskove uden for offentlige veje, og i tiden fra den 1 MAR til den 31 OKT  

 på lyngklædte arealer samt i unge kulturer af såvel løvtræ som nåletræ og i  

 disses umiddelbare nærhed.
Af hensyn til brandfaren er endvidere al omgang  

 med ild, enhver anvendelse af sprængmidler, røg- og signalammunition og  

 lignende ubetinget forbudt i eller ved nåleskove samt endvidere i tiden fra  

 den 1 MAR til den 31 OKT i unge kulturer af såvel løv- som nåleskov og i  

 disses umiddelbare nærhed.
Kemikalier og sprængmidler må ikke anvendes, hvor  

 de kan gøre skade. g.
For så vidt angår skydning henvises til bestemmelser  

 for oprettelse og brug af skydepladser.
Ved skydning med løs ammunition skal  

 der tages fornødent hensyn til eventuel brandfare, ligesom sådan skydning  

 samt anvendelse af kanonslag og andre sprængmidler er forbudt i nærheden af  

 kreaturer, heste og andre husdyr eller ved pelsfarme m.v.
Særlig forsigtighed  

 med skydning og anvendelse af kanonslag m.v. skal udvises i umiddelbar nærhed  

 af beboelseshuse og befærdede veje. h.
Af hensyn til brandfaren er al omgang  

 med ild, enhver anvendelse af sprængmidler, røg- og signalammunition  

 ubetinget forbudt i nærheden af stråtækte bygninger og letfængelige genstande  

 og på steder med tør, letantændelig vegetation (lyng, tørt græs eller løv).  

 i. (Udgået). j.
Er der under øvelse nedtrådt eller nedkørt grøfter,  

 jordvolde, overkørsler og lignende, skal de, så vidt forholdene gør det  

 muligt, rettes op, inden øvelsesstedet forlades.
Tømte patronpakninger,  

 afskudte patronhylstre og lignende må ikke efterlades på øvelsesstedet, men  

 skal opsamles senest umiddelbart efter øvelsernes afslutning.
Efter afholdt  

 hvil (bivuakering) skal den benyttede plads renses fuldstændig for flasker,  

 papir og andet affald fra opholdet der.
I øvrigt skal det overalt tilstræbes  

 at undgå, at øvelserne efterlader varige spor. k.
Jordfaste fortidsminder,  

 såsom gravhøje, stengrave m.v., må i henhold til kap.
VII i lovbekendtgørelse  

 nr. 445 af 1 OKT 1972 om naturfredning ikke beskadiges eller ændres, med  

 mindre der foreligger direkte frigivelse og tilladelse til sløjfning af  

 disse.
Bestemmelsen herfor, der også omfatter fortidsminder på forsvarets  

 områder, er gældende, også selv om fortidsminderne ikke er afmærket med  

 fredningssten.
Fredningen dækker højene m.v. i enhver henseende, således at  

 det ikke blot er forbudt at grave i dem, men også at rejse master og  

 lignende, opføre hytter eller køre på eller hen over højene.
 9. Vedrørende brugen af motorkøretøjer i skove,  

 plantager og lignende gælder endvidere følgende:.
 10. Ved færdsel med forsvarets eller til forsvaret  

 knyttede motorkøretøjer i terrænet samt på offentlige og private veje skal  

 der tages sådanne hensyn, at der anrettes mindst mulig skade.
Færdsel med motorkøretøjer på græsarealer i regnperioder og i øvrigt, når  

 jordbunden er blød, skal så vidt muligt undgås.
Under disse forhold må der  

 ikke foretages bratte vendinger med bæltekøretøjer.
 Samme hensyn skal tages på svagt befæstede veje, ligesom skader på  

 kantsten og lignende skal tilstræbes undgået.
 Broer og lignendes bæreevne skal i tvivlstilfælde undersøges forud.
 11. Enhver fører af et motorkøretøj skal stedse udvise  

 forsigtighed og hensynsfuldhed ved motorkøretøjets benyttelse i terrænet samt  

 på private og offentlige veje.
 I nærheden af sygehuse og stiftelser for svagelige samt på steder, hvor  

 støj i øvrigt må anses for særligt generende, er enhver samling af  

 motorkøretøjer forbudt.
 Samme steder er det endvidere forbudt at foretage afprøvning af motorer,  

 bremser og andet, der medfører støj.
12. Jernbanernes terræn må normalt kun betrædes på  

 overgangsstederne.
Underafdelingschefer eller tilsvarende og højere militære  

 chefer/myndigheder samt de af disse i tjenstligt hverv udsendte faste  

 befalingsmænd og lignende, herunder det af Geodætisk Institut udsendte  

 opmålingspersonale, er dog berettiget til under udførelsen af deres tjeneste  

 eller i anledning deraf at betræde jernbanerne, deres skråninger, dæmninger  

 og grøfter samt banegårdene uden for de for publikum åbnede arealer og rum,  

 idet dog vedkommende selv må drage omsorg for sikkerheden, og  

 jernbanebestyrelserne er fri for ansvar ved indtrædende ulykkestilfælde.
 13. Det i pkt. 12 omhandlede personel har endvidere  

 ret til at betræde civile flyvepladser med tilhørende bygninger og  

 tilgrænsende arealer, såfremt der forud er sket henvendelse herom til  

 flyvepladsledelsen og de af denne givne sikkerhedsanvisninger efterkommes.
 14. Alle militærpersoner, der i henhold til det i pkt.  

 12 og 13 fastsatte har ret til at færdes på jernbanernes terræn eller på  

 civile flyvepladser, skal legitimere sig ved at bære uniform og/eller ved på  

 anfordring fra vedkommende tjenestemænd at fremvise behørig legitimation.  

 Personel af lavere tjenestestilling end underafdelingschef eller tilsvarende  

 skal endvidere godtgøre deres adkomst til at færdes på arealet ved at  

 legitimere sig ved et på navn og tjenestestilling lydende kort, udfærdiget og  

 underskrevet af den underafdelingschef eller højere militære chef/myndighed,  

 der her udsendt dem.
15. For færdsel på gader, veje og pladser, der er åbne  

 for almindelig færdsel, gælder i øvrigt de i færdselsloven fastsatte  

 bestemmelser.
Når de for færdsel almindeligt gældende regler fraviges af  

 militære kolonner eller personer - jf. færdselslovens § 39 - skal de  

 pågældende træffe de fornødne foranstaltninger til at advare andre og selv  

 udvise størst mulig agtpågivenhed.
Den i § 39 fastsatte særstilling må kun  

 anvendes, når øvelserne kræver det.
 16. Af hensyn til den almindelige trafik skal  

 afdelinger m.fl. træde i forbindelse med politiet, når større militære  

 kolonner skal passere større byer i de timer, hvor deres færdsel kan forudses  

 at få betydning for trafikkens afvikling, også i tilfælde, hvor trafikken  

 påregnes reguleret med rent militære trafikreguleringsorganer.
17. Forsvarets enheder skal under øvelserne påse, at  

 der lægges den almindelige trafik så få hindringer i vejen som muligt.
Over  

 for køretøjer skal således mindst halvdelen af vejbanen holdes fri, og der  

 bør kun afviges fra denne regel, når taktiske hensyn gør det absolut  

 nødvendigt, og selv da altid kun ganske midlertidigt.
 18. Særlige bestemmelser vedrørende terrænets  

 benyttelse under større samlede øvelser vil i øvrigt være optaget i de for  

 den enkelte øvelse udgivne direktiver og befalinger.
B.
ERSTATNING FOR MARKSKADE 19. I overensstemmelse med pkt. 1 har lodsejere m. fl.  

 krav på erstatning for den skade, der måtte blive anrettet på deres ejendom  

 af enheder fra forsvaret, herunder hjemmeværnet.
Skader i denne forbindelse betegnes generelt MARKSKADER.
Herved forstås  

 skader, som forsvaret anretter på marker, skove, haver, hegn, veje, pladser,  

 afgrøder, maskiner, bygninger, dyr m.v.
 Skader opstået som følge af SEJLADS og FLYVEVIRKSOMHED behandles efter  

 særlige bestemmelser og er normalt ikke omfattet af nærværende bestemmelser.
SEJLADS.
Behandling af skadesager, klager og uheld m.v. i forbindelse med  

 sejlads finder sted i overensstemmelse med Chefen for Søværnets Bestemmelser  

 (CHS BST) nr. 041-2. For enheder af hjemmeværnet dog i overensstemmelse med  

 Hjemmeværnsbestemmelse 690-1.
FLYVEVIRKSOMHED.
Behandling af skadesager, klager og uheld m.v. i  

 forbindelse med flyvevirksomhed, herunder fra overflyvning, finder sted i  

 overensstemmelse med Chefen for Flyvevåbnets Bestemmelser (FLV BST) FS 1  

 733-1 og 733-2. For enheder af hjemmeværnet dog i overensstemmelse med  

 Hjemmeværnsbestemmelse 272-3, bilag.
I Chefen for Flyvevåbnets bestemmelser  

 er bl.a. anført - at henvendelser/anmeldelser om skader som følge af havarier, landinger  

 m.v. behandles efter reglerne for markskade i nærværende FKOBST, og - at henvendelser/anmeldelser om skader som følge af OVERFLYVNING henvises  

 til politiet med henblik på optagelse af politirapport.
Således optagne  

 politirapporter sendes direkte til Flyvertaktisk Kommando.
20.Militært personel skal være således bekendt med bestemmelserne for  

 behandling af markskadesager, at det kan - vejlede lodsejere herom ved henvendelse og - efterleve nedennævnte bestemmelser ved opståede sager.
 21. En militær enhed, som har forvoldt markskade, skal  

 snarest give den berørte lodsejer - herefter benævnt SKADELIDTE - meddelelse  

 herom.
Forvoldt markskade forsøges i muligt omfang retableret, såfremt skadelidte  

 er indforstået hermed.
Herefter skal enheden forvisse sig om, at skadelidte  

 er tilfreds med retableringen.
Er dette ikke tilfældet, og skadelidte ønsker  

 erstatning for markskade, meddeles det ham, at MARKSKADERAPPORT, jf. bilag 4,  

 vil blive udfærdiget, og at henvendelse vil finde sted fra vedkommende  

 militære myndighed, som har ansvaret for besigtigelse og afgørelse af den  

 forvoldte skade, jf. pkt. 26.
 Markskaderapporten udfærdiges af føreren for den enhed (underafdeling,  

 deling, sektion, gruppe eller lignende), som har forvoldt skaden, og så vidt  

 muligt i samråd med skadelidte.
Som det fremgår af markskaderapporten, skal berørte underafdeling eller  

 tilsvarende tage stilling til, hvorvidt der bør gøres ansvar gældende mod det  

 involverede militære personel for den forvoldte skade.
Underafdelingens skøn  

 bør i hvert enkelt tilfælde vurderes af foresatte myndigheder.
Der må ikke uden særlig bemyndigelse optages forhandling med skadelidte om  

 et evt. erstatningsbeløb for den forvoldte skade, endsige stilles bestemte  

 beløb i udsigt over for skadelidte.
Såfremt skadelidte har fremsat et beløb  

 som erstatningskrav, anføres dette på markskaderapporten.
 Indberetning om markskade udfærdiges desuden i de tilfælde, hvor det,  

 uanset lodsejerens umiddelbare reaktion, kan vurderes, at der senere kan  

 blive tale om en markskadesag.
 Den forvoldte markskade bør fra skadelidtes side i muligt omfang  

 fastholdes i uforandret/uretableret stand, indtil repræsentanter fra  

 vedkomnende militære myndighed har besigtiget skaden.
 22. Den udfærdigede markskaderapport behandles  

 herefter af den berørte underafdeling eller tilsvarende, som videresender  

 rapporten således:
 23. Såfremt flere enheder har været involveret i samme  

 skade, udfærdiger - efter aftale de implicerede enheder imellem - een af de  

 skadevoldende enheder en markskaderapport, idet der i rapporten oplyses om de  

 øvrige enheder, der har været impliceret i den forvoldte skade.
 24. Markskader forvoldt under landsdelskommando-,  

 divisions- og brigadeøvelser samt under øvelser ledet af Bornholms Region  

 behandles og afgøres normalt af landsdelskommandoen/Bornholms Region uanset  

 erstatningsbeløbets størrelse.
 Sager vedrørende markskader forvoldt i bestemte områder, f.eks. omkring de  

 store skyde- og øvelsesområder, kan efter landsdelskommandoens/Bornholms  

 Regions nærmere bestemmelse fremsendes til behandling og afgørelse ved  

 landsdelskommandoen/Bornholms Region.
 Markskadesager af en sådan art, at sagkyndig bistand til vurdering af  

 skaden anses for nødvendig, videresendes til berørte  

 landsdelskommando/Bornholms Region til behandling.
 25. Såfremt en markskade ikke er rapporteret af den  

 skadevoldende enhed, skal den enhed eller myndighed, der i den anledning  

 modtager henvendelse fra skadelidte, være denne behjælpelig.
 Uanset hvem skadevoldende enhed er, skal den enhed eller myndighed, til  

 hvem skadelidte henvender sig, udfærdige markskaderapport over den forvoldte  

 skade, og dette gøres uanset henvendelsens form.
 Såfremt de af skadelidte givne oplysninger er af en sådan art, at den  

 skadevoldende enhed kan identificeres, videresendes markskaderapporten til  

 pågældende enhed til videre behandling, jf. pkt. 22. Er en identifikation af  

 den skadevoldende enhed ikke mulig, videresendes markskaderapporten til  

 nærmere efterforskning, behandling og afgørelse ved pågældende  

 landsdelskommando/Bornholms Region.
 26. Markskadesager med fremsat erstatningskrav på  

 indtil kr. 1.000, eller hvor erstatningsbeløbet skønnes at blive indtil kr.  

 1.000, kan afgøres således:.
 Afgørelse i markskadesager og evt. udbetaling af erstatningsbeløb bør så  

 vidt muligt finde sted, inden øvelsesområdet forlades.
27. Markskadesager - med fremsat erstatningskrav på over kr. 1.000, - hvor erstatningsbeløbet fra militær side skønnes at ville overstige kr.  

 1.000, - hvor enighed med skadelidte om et erstatningsbeløb på indtil kr. 1.000  

 ikke kan opnås, - hvor sagkyndig bistand anses for nødvendig, - hvor skaden er forvoldt under landsdelskommando-, divisions- eller  

 brigadeøvelse eller under øvelser ledet af Bornholms Region, jf. pkt. 24,  

 eller - hvor skaden er forvoldt af udenlandske enheder, jf. ref. e., pkt. 603, videresendes således:.
Landsdelskommandoerne/Bornholms Region/Hjemmeværnskommandoen kan, hvor  

 skadens omfang og karakter måtte tale herfor, antage fornøden sagkyndig  

 bistand, ligesom muligheden for bistand fra Forsvarets  

 Bygningstjeneste/pågældende byggeadministration bør udnyttes.
Udgifter hertil  

 afholdes på samme konto som erstatning for markskade.
 Om de af landsdelskommandoerne/Bornholms Region/ Hjemmeværnskommandoen  

 trufne afgørelser orienteres berørte myndigheder normalt, enten for den  

 enkelte skade eller summarisk for flere skader.
 28. Såfremt landsdelskommandoen/Bornholms Region/  

 Hjemmeværnskommandoen ikke kan opnå enighed med skadelidte om  

 erstatningsbeløbet, videreføres sagen i overensstemmelse med normal dansk  

 praksis for afgørelse af tvistigheder - indledningsvis normalt ved udpegning  

 af syns- og skønsmænd, derefter om nødvendigt ved indbringelse for  

 domstolene.
 29. Ved udbetaling af erstatningsbeløbet meddeles det  

 skadelidte, at beløbet er til fuld og endelig afgørelse af sagen.
 Udbetaling af erstatningsbeløb må ikke forsinkes af, at der evt. gøres  

 ansvar gældende mod det involverede militære personel for den forvoldte  

 skade.
BILAG 1 til TILLÆG A Forsvarets ved alderstids hævd hjemlede ret til at færdes på PRIVAT EJENDOM Som forudsat i lovgivningen PLAKAT af 31 JUL 1801 Ligesom Vi ved Vore anordninger om vejvæsenet i Vort rige Danmark, dateret  

 13/12 1793, om lendsers indretning i Norge, dateret 17/10 1794, og om  

 lodsmærkers anlæg for begge riger, dateret 22/11 1799 (* 1), have bestemt de  

 vedkommende grundejeres rettigheder og pligter i tilfælde af, at jordlodders  

 eller ejendommes afståelse måtte udfordres til disse indretningers  

 iværksættelse; hvilke bestemmelser ere byggede på den grundsætning, at  

 ejendomsretten ikke bør lide indskrænkelse, med mindre det almindelige bedste  

 fordrer det, og at ejeren da tilkommer billig og fuldkommen erstatning; så  

 have Vi, med hensyn til at afværge tvistigheder og modvillige nægtelser i  

 lignende tilfælde, såsom ved skansers anlæg eller udvidelse, telegrafers  

 oprettelse og deslige, fundet fornødent herved at kundgøre til almindelig  

 efterretning, at de i fornævnte lovgivninger foreskrevne regler skulle være  

 gældende og til følge i enhver begivenhed, hvor dertil landets forsvar eller  

 offentlige foranstaltningers fremme behøves afståelse af nogens grund eller  

 ejendom.
BILAG 2 til TILLÆG A Forsvarets ved alderstids hævd hjemlede ret til at færdes på PRIVAT EJENDOM Som anerkendt af retspraksis Højesterets afgørelse af en sag, som en landejendomsbesidder i 1901  

 anlagde imod krigsministeriet.
 Den kgl. landsover- samt hof- og stadsrets dom var sålydende:
»Under denne mod krigsministeriet anlagte sag har citanten N.N.  

 anført, at afdelinger af det i N.N. garnisonerende fodfolksregiment i løbet  

 af sommeren 1900 gentagne gange under afholdelse af eksercits og andre  

 øvelser har betrådt de til hans ejendom N.N. gaard i N.N. sogn hørende  

 arealer og forvoldt skade i forskellig retning på ejendommen.
Da citanten  

 formener, at hans ejendomsret herved er krænket på ulovlig måde, påstår han  

 hæren kendt uberettiget til i fredstid under militære øvelser eller manøvrer  

 at betræde de til hans nævnte ejendom hørende jorder, subsidiært dem af  

 disse, der er tilsåede, d.v.s. under behandling som marker eller skov, i al  

 fald i tiden fra såning af græs, kløver, sæd eller hvilkensomhelst anden  

 afgrøde, indtil jorden er ompløjet.
De indstævnte, der har givet møde ved den  

 konstituerede kammeradvokat, gør gældende, at der ikke tilkommer citanten  

 nogen ret til at forbyde, at militære afdelinger betræder hans ejendom, og  

 procederer i henhold dertil principalt til sagens afvisning, subsidiært til  

 frifindelse.
 Ligesom der må antages ved plakat 31/7 1801 at være hjemlet vedkommende  

 regeringsmyndighed ret til at træffe beslutning om endelig afståelse til det  

 offentlige af den fornødne grund til foranstaltninger, som findes nødvendige  

 af hensyn til landets forsvar, således findes der også i kraft af denne  

 bestemmelse at måtte tilkomme den udøvende myndighed beføjelse til at tage  

 bestemmelse om midlertidig eller forbigående benyttelse af enkeltmands grund  

 i det angivne øjemed, derunder navnlig til de for hærens indøvning nødvendige  

 øvelser i terrainet - hvorved også kan bemærkes, at afholdelsen af større  

 hærøvelser, som ikke lader sig iværksætte, uden at militære afdelinger  

 betræder private ejendomme, findes påbudt i flere gældende love, se lov om  

 hærens ordning af 6/7 1867,§ 19, og lov om tillæg til denne lov af 25/7  

 1880,§ 9.
 Som følge heraf vil der ikke kunne gives dom efter nogen af citantens  

 påstande, og der vil således være at tillægge de indstævnte frifindelse for  

 hans tiltale.
 Thi kendes for ret:
 De indstævnte, krigsministeriet, bør for tiltale af citanten N.N. i denne  

 sag fri at være.
 I denne sag afsagdes der af højesteret den 17/6 1904 følgende dom:
Den i foregående instans nedlagte påstand om sagens afvisning er ikke  

 gentagen for højesteret.
Derhos bemærkes, at det ikke af appellanten er gjort  

 gældende for højesteret, at der ved de i den indankede dom omhandlede øvelser  

 er gjort skade på appellantens ejendom.
 Ifølge hvad der i århundreder ubestridt har fundet sted, må sådan brug af  

 enkeltmands grund som den, hvorom der her under sagen er spørgsmål, anses  

 berettiget, og dette kan også udledes af den i dommen nævnte plakat af 1801,  

 ligesom det er forudsat andre steder i lovgivningen.
 Som følge heraf vil dommen efter indstævntes påstand være at stadfæste,  

 hvorhos appellanten vil have at udrede salær til den konstituerede  

 kammeradvokat.
 Thi Kendes for ret:
 Landsover- samt hof- og stadsrettens dom bør ved magt at stande.
BILAG 3 til TILLÆG A Forsvarets ved alderstids hævd hjemlede ret til at færdes på PRIVAT EJENDOM Som fulgt op af Folketingets Ombudsmand Folketingets Ombudsmands skrivelse af 18 NOV 1964 til advokat Kaj Frode Larsen, Åbjergvej 12, F, Vanløse er sålydende:
 I skrivelse af 19. oktober 1964 har De rettet henvendelse til mig  

 vedrørende spørgsmålet om forsvarets ret til i fredstid at benytte privat  

 ejendom til øvelsesformål mod erstatning.
Af de indsendte bilag fremgår det, at De har rettet henvendelse til  

 Forsvarsministeriet om spørgsmålet, og at ministeriet i skrivelse af 14.  

 oktober 1964 har meddelt Dem, at forsvaret i følge en ved alderstidshævd  

 hjemlet ret, der er forudsat i lovgivningen, jf. bl.a. plakat af 31. juli  

 1801, og anerkendt af retspraksis, jf. herved højesteretsdom af 17. juni  

 1904, har ret til at færdes på privat ejendom i den udstrækning, uddannelsen  

 kræver det.
Der skal dog udvises mest muligt hensyn overfor vedkommende  

 ejere, og med dette formål for øje er der da også ved ministeriets  

 foranstaltning for lang tid tilbage udfærdiget bestemmelser, der tager sigte  

 på i videst muligt omfang at undgå eller dog begrænse skader og ulemper for  

 vedkommende ejendomsbesiddere.
 De har heroverfor anført, at De anser den af ministeriet påberåbte hjemmel  

 for temmelig spinkel og hidrørende fra en tidsalder, hvor ejendomme på landet  

 havde en anden struktur, og hvor de militære øvelser havde et helt andet  

 omfang og en anden karakter, end tilfældet er i dag.
 Såfremt Forsvarsministeriets standpunkt er rigtigt, har De anmodet mig om  

 en udtalelse med henblik på det rimelige i, at man lovfæster ganske nøje  

 regler for forsvarets benyttelse af privat ejendom i fredstid.
 I plakaten af 31. juli 1801, hvortil Forsvarsministeriet har henvist,  

 bestemmes det, at de i lovgivningen indeholdte regler om afståelse af privat  

 ejendom til nærmere opregnede formål også skal finde anvendelse i tilfælde,  

 hvor der til landets forsvar eller offentlige foranstaltningers fremme  

 behøves afståelse af nogens grund eller ejendom.
 C.Torp har i sin »Tingsret« fra 1905, side 154, note 6, anført,  

 at krigsmagten har en på alderstidshævd og på forudsætninger i forskellige  

 ældre bestemmelser grundet ret til i fredstid at bevæge sig i terrænet for  

 øvelsens skyld.
Fr.
Vinding Kruse anfører i »Ejendomsret« (3. udgave, 1951),  

 bind I, side 238:
»Krigsmagten har iøvrigt en på alderstid og på forudsætninger i  

 forskellige ældre kongelige beslutninger grundet ret til i fredstid at bevæge  

 sig på privat ejendom for øvelsens skyld. ... Under den retssag, hvortil  

 Forsvarsministeriet har henvist, og som er refereret i Ugeskrift for  

 Retsvæsen 1904, side 28 - 30 og 287-88, havde den private ejer påstået  

 Krigsministeriet kendt uberettiget til i fredstid under øvelse eller manøvre,  

 at betræde hans jorder.
Ved Højesterets dom af 17. juni 1904 blev ministeriet  

 frifundet, og i præmisserne udtalte retten, at brug af enkeltmands grund til  

 øvelser må, ifølge hvad der i århundreder ubestridt har fundet sted, anses  

 for berettiget, hvilket også kan udledes af plakaten af 1801, ligesom det er  

 forudsat andre steder i lovgivningen .
 Jeg skal herefter meddele, at jeg ikke har fundet at kunne kritisere det  

 af Forsvarsministeriet i skrivelsen af 14. oktober 1964 indtagne standpunkt.  

 Det tilføjes, at det ligger udenfor området af min virksomhed at tage  

 initiativ til at søge gennemført lovgivning på det her omhandlede område.
TILLÆG B SKOVENES BENYTTELSE - SUPPLERENDE BESTEMMELSER Bilag:
1. Regionsinddeling.
Tilhørsforholdet mellem hærens  

 garnisonskommandantskaber/kommandantskaber og statsskovdistrikterne.
2. Oversigt over beskyttede statsskove med to  

 underbilag (to kort) - Statsskove i Vestre Landsdelskommandos område.
 - Statsskove i Østre Landsdelskommandos og Bornholms Regions område.
 3. Anmeldelsesblanket »Statsskovbruget 610«.
FORMÅL 1. Nærværende tillæg B er et supplement, som  

 tilslutter sig LOVE OG BESTEMMELSER FOR HÆREN SÆRTRYK AF 9.hefte TJENESTEOMGANG OG UDDANNELSE I TERRÆNETS BENYTTELSE (optaget i nærværende FKOBST som tillæg A) og skal tages i anvendelse ved forsvarets, herunder hjemmeværnets,  

 benyttelse af følgende arealer - statsskove - skove henhørende under Skovstyrelsen - privatskove - skove ejet af private, stiftelser, Det danske Hedeselskab,  

 kommuner m. fl.
GODKENDELSE 2. Nærværende bestemmelser er godkendt af  

 Skovstyrelsen (for statsskovene) og af Dansk Skovforening (for privatskovene)  

 efter forhandling med Forsvarskommandoen og Hjemmeværnskommandoen.
GENERELLE BESTEMMELSER 3. Skove bør principielt kun benyttes til de øvelses-  

 og uddannelsesaktiviteter, hvor skov indgår som et væsentligt øvelses- og  

 uddannelseselement.
 Færdsel og ophold i skovene skal ske under størst mulig hensyntagen til  

 skovmiljøet.
 Ved færdsel og ophold uden for faste veje, spor, brandlinier og lign. skal  

 der tages særligt hensyn for ikke at beskadige træagtig opvækst der ofte ikke  

 vil være særligt afmærket eller indhegnet.
 4. På skovenes vejnet må forsvarets køretøjer,  

 herunder de - jf. særlig aftale - afmærkede køretøjer fra hjemmeværnet, ikke  

 køre med større hastighed end 30 km/t, medmindre anden hastighedsbegrænsning  

 er fastsat ved skiltning.
 5. Med henblik på at begrænse risikoen for skader skal  

 kørsel med bæltekøretøjer så vidt muligt forud forhandles med pågældende  

 skovdistrikt/skovejer.
 6. Kørsel uden for faste veje, spor, brandlinier og  

 lign, begrænses mest muligt og skal i givet fald ske med størst mulig  

 forsigtighed og normalt efter forhandling.
 7. Forsvarets aktiviteter må ikke være til gene for  

 arbejdet i skovene, og alle anmodninger fra skovpersonalet i den anledning  

 skal snarest efterkommes.
8. Bortset fra udgravning til dækning for liggende  

 skytte skal gravearbejder begrænses mest muligt og skal normalt forhandles  

 forud med pågældende skovdistrikt/skovejer.
Spor efter gravearbejder skal  

 sløjfes, om muligt inden skoven forlades og senest umiddelbart efter øvelsens  

 af slutning, medmindre anden aftale foreligger.
9. Alt affald, minestrimler, snubletråde m.m. skal  

 fjernes snarest efter brugen, og altid inden skoven forlades.
Affald m.m. må  

 ikke nedgraves, men skal medtages.
10. Enhver form for afmærkning skal forsynes med  

 oplysninger om brugende enhed og dato for anvendelsen.
Afmærkninger må ikke  

 foretages med søm, maling, metaltråde el. lign. og skal fjernes umiddelbart  

 efter anvendelsen, medmindre der foreligger anden aftale.
11. Nedfaldne og visne grene er normalt de eneste  

 materialer, der må anvendes til sløring og lign.
Skovens øvrige materialer må  

 kun anvendes efter forhandling med pågældende skovdistrikt/skovejer.
 12. I yngleperioden 1 APR - 30 JUN skal forsvarets  

 benyttelse af skove til natøvelser (fra solnedgang til solopgang) samt  

 anvendelse af løs ammunition - såvel dag som nat - begrænses mest muligt.  

 Såfremt det af øvelses- og uddannelsesmæssige grunde findes nødvendigt at  

 anvende løs ammunition, bør der normalt forhandles herom med pågældende  

 skovdistrikt/skovejer.
SKOVENES TILHØRSFORHOLD - AFTALER OM BENYTTELSE AF SKOVE/ANMELDELDELSER 13. Statsskovene er opdelt i et antal  

 statsskovdistrikter.
For at sikre den nødvendige, lokale kommunikation, er  

 der foretaget en regionsinddeling, som fastsætter tilhørsforholdet mellem  

 hærens garnisonskommandantskaber/kommandantskaber og de respektive  

 skovdistrikter, jf. bilag 1, idet dog landsdelskommandoer/Bornholms Region  

 fortsat er styrende myndighed.
 14. Privatskovene ejes af private, stiftelser, Det  

 danske Hedeselskab, kommuner m. fl.
Ejerforholdene fremgår af »Danske Skovdistrikter« som kan indkøbes hos Forstkandidatforeningen, Postboks 2172, Gammeltorv  

 22, 1017 København K.
15. I overensstemmelse med tillæg A, bør benyttelse af  

 skove normalt først finde sted efter anmeldelse til pågældende  

 skovdistrikt/skovejer.
I forbindelse med større samlede øvelser, dvs. øvelser  

 under ledelse af brigade/region/hjemmeværnsregion og højere led, kan der for  

 de private skoves vedkomende i stedet for henvendelse til hvert enkelt  

 skovdistrikt/skovejer anvendes annoncering i lokalaviser, hvorved de i pkt.  

 16. a. nævnte anmeldelser kan bortfalde.
Annoncens ordlyd sendes desuden  

 senest 1 måned før øvelsen til Dansk Skovforening Amalievej 20 1875 København V, som herefter vil drage omsorg for, at der gives  

 meddelelse om øvelsen i foreningens tidsskrift SKOVEN NYT eller i andet  

 relevant fagtidsskrift.
 Rimelige krav og ønsker fra skovdistrikt/skovejer bør søges opfyldt af den  

 militære enhed, idet der ikke herved gives skovdistrikt/skovejer mulighed for  

 at unddrage sig den ønskede benyttelse af skoven.
Efter landsdelskommandoers/Bornholms Regions bemyndigelse kan der træffes  

 lokale aftaler om benyttelse af skove, som grænser op til eller er beliggende  

 i umiddelbar nærhed af forsvarets arealer.
Landsdelskommandoer/Bornholms  

 Region er ansvarlig for, at øvrige brugere fra forsvaret, inkl. hjemmeværnet,  

 underrettes om sådanne aftaler, f.eks. i blivende befalinger eller gennem  

 særkort.
16. Anmeldelser om benyttelse af statsskove og  

 privatskove sker skriftligt ved anvendelse af blanket STATSSKOVBRUGET 610 (jf. bilag 3), som kan rekvireres ved  

 statsskovdistrikterne.
a.
For privatskove sender den brugende militære enhed senest 8 dage før  

 benyttelse af en skov en anmeldelse direkte til berørte skovdistrikt/skovejer  

 med efterretningskopi til berørte garnisonskommandantskab/kommandantskab.
For  

 større samlede øvelser kan annoncering anvendes, jf. pkt. 15.
b.
For statsskove sender den brugende militære enhed senest 12 dage før  

 benyttelse af en statsskov en anmeldelse til det berørte  

 garnisonskommandantskab/kommandantskab, jf. bilag 1. Enheder, som vil benytte  

 statsskove uden for egen region, skal desuden sende anmeldelsen til  

 efterretning for den berørte region.
 Garnisonskommandantskab/kommandantskab foretager senest 8 dage før  

 benyttelse af statsskove anmeldelse til pågældende skovdistrikt(er),  

 medmindre anden lokal aftale foreligger.
SÆRLIGE BESTEMMELSER FOR BENYTTELSE AF BESKYTTEDE SKOVE 17. Mindre dele af visse skove er særligt følsomme  

 over for benyttelse fra forsvarets side, hvorfor disse skove er  

 kategoriserede som beskyttede skove.
 Oversigt over beskyttede statsskove fremgår af bilag 2. Beskyttede  

 privatskove oprettes efter forhandling på lokalt plan mellem  

 skovdistrikt/skovejer og garnisonskommandantskab/kommandantskab, idet sådanne  

 aftaler godkendes af landsdelskommando/Bornholms Region, som desuden er  

 ansvarlig for, at de øvrige brugere fra forsvaret, inkl. hjemmeværnet,  

 underrettes herom, f.eks. i blivende befalinger.
 18. For benyttelse af beskyttede skove gælder følgende  

 særlige bestemmelser udover de i pkt. 3 - 12 anførte bestemmelser:
a.
Beskyttede skove er lukket for benyttelse af enhver art, idet dog  

 øvelser under ledelse af landsdelskommandoer/Bornholms Region/Jyske  

 Divisionskommando og højere led er undtaget herfra.
b.
I særlige tilfælde og efter forhandling med pågældende  

 skovdistrikt(er)/skovejer(e) kan brigade/region/hjemmeværnsregion opnå  

 tilladelse til at gennemføre begrænsede øvelsesaktiviteter i de beskyttede  

 skove under større brigade/region/hjemmeværnsregion-ledede feltøvelser.
c.
Forsvaret har desuden ret til begrænsede øvelsesaktiviteter lokaliseret  

 til og koncentreret omkring forsvarets faste anlæg i de beskyttede skove.
 De nærmere aftaler herom forhandles direkte med pågældende  

 skovdistrikt(er)/skovejer(e).
BILAG 1 TIL TILLÆG B REGIONSINDDELING Tilhørsforholdet mellem hærens garnisonskommandantskaber/  

  kommandantskaber (GK) og statsskovdistrikterne.
