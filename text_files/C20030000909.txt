 Cirkulære om ændring af regler om kvalificeret  

 svagelighedspension og udbetaling af opsat pension for tjenestemænd m.fl.
1. Indledning Ved lov nr. 1041 af 17. december 2002 er der foretaget en ændring  

 af tjenestemandspensionslovens § 7 om pension ved afsked på grund af  

 helbredsbetinget utjenstdygtighed i tilfælde, hvor tjenestemandens  

 erhvervsevne  

 på afskedstidspunktet er nedsat med mindst 2/3 (kvalificeret  

 svagelighedspension).
 Endvidere er der sket ændring af § 24 om udbetaling af opsat  

 pension på grund af helbredsmæssige forhold.
1.1. Kvalificeret svagelighedspension Efter de hidtidige regler var ydelse af kvalificeret  

 svagelighedspension betinget af, at tjenestemanden tilkendtes mellemste eller  

 højeste førtidspension efter lov om social pension, fordi erhvervsevnen var  

 nedsat til en tredjedel eller derunder.
 Ved førtidspensionsreformen på det sociale område fra 1. januar  

 2003 er erhvervsevnetabskriteriet afskaffet og erstattet af et  

 arbejdsevnekriterium, ligesom de hidtidige 4 satser for førtidspension er  

 erstattet af 1 sats.
Ved ændringen af tjenestemandspensionsloven er erhvervsevnetab på  

 mindst 2/3 fastholdt som kriterium for ydelse af kvalificeret  

 svagelighedspension, men ydelsen heraf er ikke længere betinget af, at den  

 pågældende  

 er tilkendt førtidspension efter lov om social pension.
Afgørelse af om  

 erhvervsevnetabskriteriet er opfyldt, træffes for fremtiden af  

 Personalestyrelsen efter indhentet udtalelse fra Nævnet for  

 Helbredsbedømmelser  

 i Tjenestemandssager (Helbredsnævnet).
1.2. Udbetaling af opsat pension Efter de hidtidige regler kunne en opsat pension komme til  

 udbetaling uanset den pågældendes alder, hvis den pågældende fik tilkendt  

 førtidspension efter lov om social pension på grund af helbredsmæssige  

 forhold  

 og i så fald fra samme tidspunkt.
Efter lovændringen kan en opsat pension komme til udbetaling  

 uanset den pågældendes alder, hvis den pågældendes erhvervsevne er nedsat til  

 halvdelen eller derunder på grund af helbredsmæssige forhold.
Afgørelse af om  

 erhvervsevnetabskriteriet er opfyldt, træffes af Personalestyrelsen efter  

 indhentet udtalelse fra Helbredsnævnet.
Udbetaling af den opsatte pension  

 sker  

 i givet fald fra den 1. i måneden, efter at sag herom er rejst over for  

 Personalestyrelsen.
2. Personkreds Lovændringen omfatter Tjenestemænd i  

 staten og folkekirken Tjenestemænd i »den  

 lukkede gruppe« i folkeskolen, jfr. lovbek. nr. 679 af 17. september 1998 Ansatte omfattet af  

 lov om pensionering af civilt personel m.v. i forsvaret Ansatte med  

 tjenestemandspensionsrettigheder i statslige pensionsordninger og  

 statsgaranterede pensionskasser I lov om vederlag og pension mv. for ministre er der foretaget en  

 ændring svarende til ændringen af tjenestemandspensionsloven vedrørende  

 udbetaling af opsat pension.
3. Virkningstidspunkt Lovændringerne træder i kraft den 18. december 2002. Ændringen  

 vedrørende kvalificeret svagelighedspension gælder dog ikke for tjenestemænd,  

 der efter reglerne i lov om social pension er tilkendt førtidspension,  

 invaliditetsydelse eller bistands- og plejetillæg, eller for hvem der er  

 påbegyndt sag herom inden den 1. januar 2003. For disse tjenestemænd gælder  

 de  

 hidtidige regler i § 7 i lov om tjenestemandspension.
Det betyder, at  

 ydelse af kvalificeret svagelighedspension forudsætter, at der er tilkendt  

 den  

 pågældende mellemste eller højeste førtidspension i henhold til de hidtidige  

 regler i lov om social pension.
Om en sag om førtidspension mv. efter lov om social pension er  

 påbegyndt før den 1. januar 2003, afhænger af, om den pågældende kommune  

 inden  

 denne dato har truffet en beslutning om at indlede en førtidspensionssag.
En  

 sådan beslutning kan ikke træffes, før alle andre muligheder for at yde hjælp  

 til arbejdsfastholdelse, aktivering, revalidering, behandling og andre  

 foranstaltninger er afprøvet.
Selv om sådanne foranstaltninger er iværksat  

 før  

 1. januar 2003, er dette derfor ikke i sig selv ensbetydende med, at en sag  

 om  

 førtidspension er påbegyndt før denne dato.
4. Procedure 4.1 Behandling af sager om afsked med kvalificeret  

 svagelighed efter hidtidige regler Sager, der på grund af overgangsreglen som beskrevet oven for  

 fortsat skal behandles efter de hidtidige regler, behandles også  

 proceduremæssigt som hidtil, jfr.
Finansministeriets cirkulære af 1.  

 september  

 2001 om afsked af tjenestemænd i staten og folkekirken m.fl. på grund af  

 svagelighed og sygefravær 4.2. Behandling af sager om afsked med kvalificeret  

 svagelighed efter nye regler Ved behandling af sager, der er omfattet af lovændringen, vil  

 cirkulære af 1. september 2001 om afsked af tjenestemænd i staten og  

 folkekirken m.fl. på grund af svagelighed og sygefravær ligeledes fortsat  

 finde  

 anvendelse, dog bortset fra § 7, stk. 4, om indsendelse af kendelse  

 om mellemste eller højeste sociale førtidspension.
 Helbredsnævnet vil imidlertid fremtidig skulle foretage 2  

 vurderinger.
 Nævnet skal for det første som hidtil vurdere om tjenestemanden er  

 tjenstdygtig, dvs. om der er udsigt til, at tjenestemanden inden for et  

 rimeligt tidsrum vil være i stand til at genoptage arbejdet i normalt omfang.
For det andet skal nævnet vurdere, om tjenestemanden har mistet  

 mindst 2/3 af sin erhvervsevne.
Hvis det indhentede lægelige grundlag til  

 brug  

 for stillingtagen til tjenstdygtigheden også muliggør stillingtagen til  

 erhvervsevnetabet, vil dette ske samtidig, og Personalestyrelsen vil på  

 grundlag heraf afgive en endelig udtalelse om tjenestemandens krav på  

 pension,  

 jfr. tjenestemandslovens § 31, stk. 2.
Hvis det vurderes, at tjenestemanden er utjenstdygtig, men at det  

 lægelige grundlag ikke er tilstrækkeligt til vurdering af erhvervsevnetabet,  

 vil Personalestyrelsen afgive en udtalelse på dette grundlag og afskedigelse  

 vil herefter kunne finde sted.
Personalestyrelsen vil samtidig anmode  

 ansættelsesmyndigheden om at foranledige supplerende lægelige oplysninger  

 indhentet.  

 Hvis det på grundlag heraf efterfølgende vurderes, at tjenestemanden har  

 mistet  

 mindst 2/3 af sin erhvervsevne på afskedstidspunktet og betingelserne i  

 øvrigt  

 er opfyldt, vil den pågældende blive tillagt kvalificeret svagelighedspension  

 med virkning fra afskedstidspunktet.
4.3. Behandling af sager om udbetaling af opsat  

 pension efter nye regler Afgørelse om udbetaling af opsat pension på grund af  

 helbredsforhold træffes fremtidig af Personalestyrelsen efter indhentet  

 udtalelse fra Helbredsnævnet.
Personer, der måtte rejse sag herom over for  

 den  

 tidligere ansættelsesmyndighed eller pensionsberegnende myndighed, skal  

 derfor  

 henvises til at rejse sagen over for Personalestyrelsen.
