 Den 27. februar 1986 undertegnedes i Kathmandu en overenskomst mellem  

 Danmark og Nepal om frivillige fra Danmark.
 Overenskomsten har følgende ordlyd:
OVERENSKOMST mellem Hans Majestæts regering i Nepal og Kongeriget Danmarks regering om  

 frivillige Præambel Hans Majestæts regering i Nepal (i det følgende benævnt Nepal) og  

 Kongeriget Danmarks regering (i det følgende benævnt Danmark), som ønsker at styrke og yderligere at udvikle den venskabelige  

 forbindelse, som består mellem de to lande, gennem udveksling af viden og  

 faglig kompetence, er blevet enige om følgende:
Artikel I Danmark repræsenteret af Mellemfolkeligt Samvirke (i det følgende benævnt  

 MS) stiller sådanne frivillige til rådighed, som måtte blive aftalt med  

 Nepal.
MS vil inden for de grænser, som de personalemæssige og økonomiske  

 ressourcer sætter, sende frivillige til Nepal for at gøre tjeneste ved  

 derværende udviklingsprojekter.
Artikel II De frivilige, som arbejder i medfør af denne overenskomst, er underlagt  

 vedkommende nepalesiske projektmyndigheders kontrol og instruktion.
Artikel III De frivillige skal gøre tjeneste i Nepal i et tidsrum af to år, medmindre  

 andet aftales.
I det tidsrum de opholder sig i Nepal skal de efterleve og  

 være underlagt nepalesisk lovgivning.
 I tjenesteperioden har den frivillige ret til en årlig ferie.
Artikel IV For at opfylde forpligtelserne i henhold til denne overenskomst skal MS  

 etablere et kontor i Nepal for sin koordinator med det nødvendige personale.  

 Koordinatoren skal tillige fungere som forbindelsesled til det danske  

 Udenrigsministeriums Afdeling for internationalt Udviklingssamarbejde  

 (DANIDA).
Artikel V MS skal:
Artikel VI Nepal skal:
Artikel VII Artikel VIII I overensstemmelse med kontrakten mellem den frivillige og MS har den  

 frivillige ret til at fratræde sin stilling efter at have rådført sig med  

 koordinatoren og efter at have givet et rimeligt varsel.
Artikel IX Nepal skal påtage sig alle risici og krav, der måtte skyldes eller opstå i  

 forbindelse med eller på anden måde være forbundet med enhver virksomhed, der  

 er omfattet af denne overenskomst.
Uden at begrænse den foregående sætnings anvendelighed skal Nepal  

 kompensere og holde det danske personel skadesløst for så vidt angår enhver  

 form for erstatningsansvar, sagsanlæg, fordringer, skadeserstatninger,  

 sagsomkostninger eller salærer som følge af dødsfald, person- eller tingskade  

 eller ethvert andet tab, som er en følge af eller står i forbindelse med  

 nogen handling eller undladelse, der er forekommet under den af denne  

 overenskomst omfattede virksomhed.
Såfremt grov uagtsomhed eller forsæt har  

 medført noget sådant krav, er personellet pligtigt til at holde Nepal  

 skadesløs.
Artikel X Hans Majestæts regering i Nepal garanterer, at koordinatoren, dennes  

 udsendte medarbejdere og de frivillige ikke skal kunne retsforfølges for  

 mundtligt eller skriftligt afgivne ytringer og alle handlinger foretaget af  

 dem i embeds medfør.
Artikel XI Såfremt en frivillig, hans ægtefælle eller pårørende anholdes eller  

 tilbageholdes eller hvis der anlægges straffesag mod dem, skal koordinatoren  

 omgående underrettes.
Artikel XII Denne overenskomst har gyldighed for et tidsrum af fire år fra dagen for  

 dens undertegnelse og kan efter indbyrdes aftale efterfølgende forlænges for  

 en periode af tilsvarende varighed, medmindre den bringes til ophør af den  

 ene af parterne ved afgivelse af 90 dages forudgående varsel til den anden  

 part om, at den har til hensigt at bringe den til ophør.
 Til bekræftelse af hvilket undertegnede, som er behørigt bemyndigede  

 dertil, har underskrevet nærværende overenskomst.
 Udfærdiget i Kathmandu den syvogtyvende februar nitten hundrede og  

 seksogfirs i to originaleksemplarer på engelsk, idet begge tekster har samme  

 gyldighed.
