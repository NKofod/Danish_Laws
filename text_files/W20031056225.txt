Klage  

 over utilstrækkelig undersøgelse i forbindelse med  

  

 bughindebetændelse Nævnet fandt grundlag for at kritisere overlægens  

 journalføring af behandlingen af patienten, hvorimod nævnet ikke fandt  

 anledning til at kritisere overlægens behandling af patienten.
Ifølge journalen var patienten ved indlæggelsen akut  

 medtaget, klamtsvedende, bleg og meget forpint med smerter i maven.
Overlægen  

 fandt ved sin undersøgelse af hende, at maven var blød, og at der var normale  

 tarmlyde.
På grund af spor af blod i urinen og kraftig ømhed svarende til  

 venstre nyre og opadtil i maven og under venstre ribbensbue, blev patienten  

 overflyttet til organkirurgisk afdeling, hvor hun blev behandlet med  

 smertestillende medicin og væske.
Dagen efter fandt overlægen ved en fornyet undersøgelse  

 af patienten, at hun fortsat havde smerter, og at der var blod i urinen,  

 hvorfor han ordinerede en CT- scanning.
Det fremgik imidlertid ikke af  

 journalen, hvorvidt overlægen foretog en objektiv undersøgelse af patienten,  

 hvilket dog fremgik af hans udtalelse til sagen, ligesom han oplyser, at  

 undersøgelserne ikke gav ham anledning til at ændre på diagnosen sten i  

 venstre  

 urinleder.
Det fremgik desuden af journalen, at overlægen senere samme dag  

 foretog en fornyet undersøgelse af patienten, hvorved han ændrede  

 morfinindsprøjtningerne til morfintabletter.
Ifølge sygeplejekardex havde  

 patienten spist og drukket meget sparsomt.
Der havde ikke været vandladning  

 og  

 afføring, men afgang af luft fra tarmen.
Hun var træt og mat og havde  

 smerter.
 Nævnet oplyste, at et hul på mavesækken ofte giver  

 dramatiske symptomer, ligesom der ved en objektiv undersøgelse findes svær  

 ømhed i hele maveregionen, og det er umuligt for patienten at slappe af i  

 mavemusklerne.
Ifølge journalen blev patienten dagen efter pludselig  

 dårlig med umålelig puls og blodtryk.
Hendes mave var oppustet, og en akut  

 CT-  

 scanning viste tegn på bughindebetændelse, hvorfor lægerne foretog akut  

 operation.
På denne baggrund fandt nævnet, at overlægens behandling af  

 patienten var i overensstemmelse med almindelig anerkendt faglig standard.
 Nævnet fandt dog, at overlægen burde have været mere  

 udførlig ved sin journalføring af resultatet af den objektive undersøgelse af  

 patienten, herunder af resultatet af undersøgelsen af mave- og tarmfunktion.
 Der blev afgivet dissens i sagen.
