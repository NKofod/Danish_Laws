(Handelsskoler og tekniske skoler) I tilslutning til ministeriets cirkulæreskrivelse af 14. september 1987,  

 I-427, angående omklassificering af tjenestemandslignende stillinger i  

 lønramme 5/6,7 og 8 i henhold til aftalen mellem Finansministeriet og COI  

 skal man meddele, at der endvidere er indgået aftale om, at  

 tjenestemandslignende stillinger i lønramme 12, hvortil der kræves en  

 håndværksmæssig uddannelse, omklassificeres til lønramme 11/13. Aftalen har  

 virkning fra 1.april 1987.
 Det understreges, at det er en betingelse for omklassificering, at den  

 pågældende stilling forudsætter en håndværksmæssig uddannelse, og at dette er  

 godkendt af ministeriet.
 Man skal iøvrigt meddele, at der fra organisationsside er fremsat krav om  

 morarenter som følge af forsinket lønregulering, og i den anledning skal der  

 i overensstemmelse med en fra Finansministeriet afgivet udtalelse gøres  

 opmærksom på, at der til de personer, der er omfattet af  

 omklassificeringsaftalen, skal udbetales morarenter fra tidspunktet efter  

 Finansministeriets udsendelse af aftalen den 7.april 1987, hvor en regulering  

 normalt kunne ske, og til det tidspunkt, hvor reguleringen faktisk fandt  

 sted.
 Man anmoder skolerne om hertil samt til Pensionskassen at meddele, navn og  

 stillingsbetegnelse på de ansatte, der omklassificeres i overensstemmelse med  

 det ovenfor anførte.
 P.m.v.
 e.b.
A.
Jahnsen eksp. sekr.
