§ 1 I bekendtgørelse nr. 11 af 14. januar 1985 om handelsmedhjælpereksamen  

 foretages følgende ændringer:
 1. § 14 affattes således:
 »§ 14.  Tidspunkterne for afholdelse af de  

 skriftlige og praktiske prøver fastsættes af direktoratet for  

 erhvervsuddannelserne.
Stk. 2.  Skolerne fastsætter datoer og klokkeslet for de  

 mundtlige prøver.« 2. § 25 affattes således:
»§ 25.  Skolen kan fritage eleven for at deltage  

 i undervisningen og aflægge prøve i et eller flere af de undervisningsfag,  

 der er nævnt i §§ 8 og 9 (indlednings- og semesterkursus). Fritagelsen er  

 betinget af, at eleven inden for de sidste 5 år før begyndelsen på kursus til  

 handelsmedhjælpereksamen har bestået handelsskolernes statskontrollerede  

 enkeltfagsprøve eller dermed ligestillet prøve i undervisningsfag, der i  

 omfang og indhold mindst svarer til undervisningsfag på kursus til  

 handelsmedhjælpereksamen.
Eksamensbeviset påføres en bemærkning om  

 fritagelsen.
 Stk. 2.  Direktoratet for erhvervsuddannelserne kan  

 efter indstilling fra Erhvervsuddannelsesudvalget for handels- og  

 kontorområdet fastsætte regler, hvorefter elever på grundlag af forudgående  

 uddannelse fritages for deltagelse i et eller flere af de branche-/  

 retningskurser, der er nævnt i § 7. Eksamensbeviset påføres en bemærkning om  

 fritagelsen.
Stk. 3.  Fritagelsen for at deltage i undervisningen og/  

 eller prøve i et eller flere undervisningsfag kan af direktoratet for  

 erhvervsuddannelserne gives til elever, der godtgør, at de på grund af  

 legemlige svagheder er ude af stand til at deltage i vedkommende undervisning  

 og/ eller prøve, og til elever, der har modtaget den grundlæggende  

 skoleundervisning i udlandet.
Eksamensbeviset påføres en bemærkning om  

 fritagelsen«.
§ 2 Bekendtgørelsen træder i kraft den 15. februar 1986.
Undervisningsministeriet, den 5. februar  

 1986 P.M.V.
 E.B.
