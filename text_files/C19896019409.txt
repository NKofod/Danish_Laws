 Direktoratet for erhvervsuddannelserne har etableret et individuelt  

 introduktionsforløb for fremmedsprogede uddannelsessøgende, der ønsker en  

 erhvervsuddannelse.
 Formålet med forløbet er at afklare ansøgerens sproglige og  

 færdighedsmæssige kompetencer i forhold til den uddannelse, der ønskes.
 Forløbet er etableret, da det har vist sig vanskeligt for stadig flere  

 fremmedsprogede med længere erhvervserfaring og/eller erhvervsuddannelse i  

 hjemlandet at skaffe en dokumentation, der i skriftlig form kan sammenligneds  

 med danske uddannelses- og kvalifikationskrav.
 Direktoratet for Erhvervsuddannelserne er af den opfattelse, at alle  

 fremmedsprogede uddannelsessøgende, der ønsker en erhvervsuddannelse, skal  

 gennemføre forløbet.
 1. Introduktionsforløb på erhvervsskolen.
Den fremmedsprogede ansøger melder sig på den erhvervsskole, der tilbyder  

 uddannelse inden for det ønskede uddannelsesområde.
På skolen etablerer man -  

 efter aftale med direktoratet for erhvervsuddannelserne - et  

 kompetenceafklarende introduktionsforløb med henblik på vurdering af de  

 praktiske færdigheder, der kræves på uddannelsesområdet.
 2. Skolens vurdering og indstilling.
Skolen udfærdiger på baggrund af forløbet og i samarbejde med ansøgeren en  

 vurdering af den pågældendes erhvervsmæssige færdigheder.
Vurderingen munder  

 ud i en indstilling om, på hvilket niveau ansøgeren vil kunne færdiggøre sin  

 uddannelse i forhold til de danske kompetencekrav og uden brug af undvendig  

 uddannelsestid.
 Skolen kan foreslå, at ansøgeren går direkte til afsluttende prøve evt.  

 suppleret med et repetitionskursus eller et introduktionsforløb, ligesom  

 skolen vil kunne foreslå en ansøger tildelt fuld faglig kompetence.
 Hvis ansøgeren er enig i skolens vurdering fremsendes denne samt  

 indstillingen til den pågældende uddannelsesretnings faglige udvalg.
 3. Det faglige udvalg.
 Det faglige udvalg svarer skolen på indstillingen, og er svaret positivt,  

 vil skolen straks kunne påbegynde de afsluttende skoleophold og være  

 ansøgeren behjælpelig med restlæreforhold eller indstille ansøgeren til  

 afsluttende prøve efter de sædvanlige regler.
Direktoratet for erhvervsuddannelserne har blandt andre aftalt denne  

 procedure med Metalindustriens Lærlingeudvalg.
I tilfælde, hvor der er behov  

 for at introducere proceduren for det faglige udvalg, kontaktes  

 fagkonsulenten for specialpædagogisk støtte.
 4. Direktoratet for erhvervsuddannelserne.
 Hvis der hersker tvivl om skolens indstilling, eller hvis ansøgeren og  

 skolen ikke er enige om vurderingen, forelægges sagen for direktoratet for  

 erhvervsuddannelserne.
 Endelig henledes opmærksomheden på, at det foreskrevne forløb erstatter de  

 dispensationer, der i tilsvarende situationer anvendes for dansksprogede  

 elever.
 P.D.V.
 E.B.
