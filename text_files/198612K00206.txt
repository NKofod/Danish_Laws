Nr LSF 206 Forslag til Lov om ændring af skattekontrolloven (Opbevaring og  

 indsendelse af regnskabsmateriale) Fremsat af ministeren for skatter afgifter (Foighel) den 18. februar 1987 Vedtaget ved tredjebehandling den 22. maj 1987 Lov nr 308 af 25/05/1987 § 1 I skattekontrolloven, jf. lovbekendtgørelse nr. 401 af 6. juli 1984, som ændret bl.a. ved lov nr. 340 af 4. juni 1986 og senest ved lov nr. 924 af 19. december 1986, foretages følgende ændringer:
 1. § 2, stk. 7, affattes således:
»Stk. 7. Fritaget for pligten til at selvangive sin indkomst er personer, dødsboer og selskaber m.v., der alene er skattepligtige efter kildeskattelovens § 2, stk. 1, litra c), f), g) eller i), eller efter selskabsskattelovens § 2, stk. 1, litra c), d), e) eller g). Fritagelsen gælder dog ikke, hvis den skattepligtige har modtaget udbytter omfattet af ligningslovens § 16 A, stk. 1, i hvilke der ikke skal foretages indeholdelse af udbytteskat efter kildeskattelovens § 65, eller har modtaget afståelsessummer omfattet af ligningslovens § 16 B, stk. 2 eller 5.« 2. I § 3 indsættes som stk. 6:
»Stk. 6. Skattepligtige, der skal indsende årsregnskab til skattemyndighederne, har pligt til i Danmark at opbevare ethvert regnskabsmateriale med bilag, der danner grundlag for det pågældende årsregnskab.
Hvis den skattepligtige driver virksomhed i udlandet og det godtgøres, at der efter det pågældende lands regler er pligt til at opbevare regnskabsmaterialet deer, er det dog tilstrækkeligt, at genparter af regnskabsmaterialet vedrørende denne virksomhed opbevares i Danmark.
Ligningskommissionen, for Københavns og Frederiksberg kommuners vedkommende dog de pågældende skattedirektorater, kan helt eller delvis fritage skattepligtige, der er regnskabspligtige efter stk. 1 eller efter statsskattelovens § 22, stk. 4, og for hvem der ikke i den øvrige lovgivning er fastsat bogførings- eller regnskabspligt, for opbevaringspligten efter 1. eller 2. pkt., hvis særlige omstændigheder taler derfor.
Ligningskommissionens afgørelse kan indbringes for amtsskatteinspektoratet.
Amtsskatteinspektoratets afgørelse og afgørelser truffet af Københavns og Frederiksberg kommuners skattedirektorater kan indbringes for Statsskattedirektoratet.
Statsskattedirektoratets afgørelse kan ikke indbringes for højere administrativ myndighed.« 3. I § 4 A, stk. 1, ændres »§ 3, stk. 3« til: »§ 3, stk. 4,  

 og § 3 A, stk. 2«.
4. I § 6, stk. 1, 1. pkt., indsættes efter »betydning for skatteligningen«: », herunder for afgørelsen af  

 skattepligt«.
 5. I § 6 indsættes efter stk. 1 som nyt stykke:
 »Stk. 2. Pligten til at indsende regnskabsmateriale m.v. efter stk.
1, 1. pkt., påhviler såvel fuldt som begrænset skattepligtige selvstændige erhvervsdrivende og omfatter også regnskabsmateriale m.v. vedrørende selvstændig erhvervsvirksomhed i udlandet, på Færøerne eller i Grønland, som den skattepligtige ejer eller deltager i.
Pligten til at indsende regnskabsmateriale m.v. efter stk. 1, 2. pkt., påhviler såvel fuldt som begrænset skattepligtige selskaber og foreninger m.v. og omfatter også regnskabsmateriale m.v. vedrørende den skattepligtiges virksomhed i udlandet, på Færøerne eller i Grønland.« Stk. 2-5 bliver herefter stk. 3-6.
6. I § 6, stk. 5, der bliver stk. 6, ændres i 1. pkt. »stk. 1-4« til: »stk. 1-5«, og i 2. pkt. ændres »stk. 3 og stk.  

 4« til:
 »stk. 4 og stk. 5«.
 7. I § 6 indsættes efter stk. 6:
 »Stk. 7. Vægrer nogen sig ved at efterkomme en begæring efter stk.
1-2, finder § 1, stk. 2, og § 2, stk. 2, samt selskabsskattelovens § 28, stk. 1, tilsvarende anvendelse.« 8. I § 7, stk. 1, ændres »nr. 1-4« til: »nr. 1-6«.
9. I § 8 D, stk. 2, 1. pkt., ændres »og adresse« til: »,  

 adresse og CPR-nr. eller SE-nr.«.
10. I § 8 D, stk. 2, 2. pkt., indsættes efter »videregive de således modtagne oplysninger«: », bortset fra CPR-nr.,».
 11. I § 8 D indsættes som stk. 3 og 4:
»Stk. 3. Personer og selskaber m.v., der ejer mindst 25 pct. af kapitalen eller råder over mere end 50 pct. af den samlede stemmeværdi, har pligt til at oplyse selskabet om sit navn, adresse og CPR-nr. eller SE-nr.
For personer opgøres ejerforholdet på den måde, der er anført i aktieavancebeskatningslovens § 4, stk. 2-3. § 8 K finder tilsvarende anvendelse.
Stk. 4. Selskabet skal vedlægge selvangivelsen en fortegnelse over de personer og selskaber m.v., der i løbet af indkomståret har været omfattet af oplysningspligten efter stk. 3, indeholdende de i bestemmelsen nævnte oplysninger.« 12. I § 8 G, stk. 2, ændres »§ 6, stk. 3« til: »§ 6, stk.  

 4«.
 13. I § 9, stk. 1, ændres »§ 6, stk. 1« til: »§ 6, stk.  

 1-2«.
14. I § 10 F, stk. 1, 1. pkt., indsættes efter »i medfør af«:  

 »§ 8 D, stk. 3,.«.
 15. I § 14, stk. 2, ændres »§ 6, stk. 1« til: »§ 6, stk.  

 1-2«.
16. I § 17 ændres »§ 3, stk. 4« til: »§ 3, stk. 5-6«.  

 § 2 Stk. 1. Loven træder i kraft dagen efter bekendtgørelsen i Lovtidende og har virkning fra den 18. februar 1987.
Stk. 2. § 1, nr. 2, har virkning for regnskabsmateriale vedrørende indkomståret 1988 og senere.
Oprindeligt fremsat lovforslag Blad nr 561 § 1 I skattekontrolloven, jf. lovbekendtgørelse nr. 401 af 6. juli 1984, som ændret bl.a. ved lov nr. 340 af 4. juni 1986 og senest ved lov nr. 924 af 19. december 1986, foretages følgende ændringer:
 1. § 2, STK. 7, affattes således:
»Fritaget for pligten til at selvangive sin indkomst er personer, dødsboer og selskaber m.v., der alene er skattepligtige efter kildeskattelovens § 2, stk. 1, litra c), f), g) eller i) eller efter selskabsskattelovens § 2, stk. 1, litra c), d), e) eller g).
Fritagelsen gælder dog ikke, hvis den skattepligtige har modtaget udbytter omfattet af ligningslovens § 16 A, stk. 1, i hvilke der ikke skal foretages indeholdelse af udbytteskat efter kildeskattelovens § 65, eller har modtaget afståelsessummer omfattet af ligningslovens § 16 B, stk. 2 eller 5.«.
 2. I § 3 indsættes som stk. 6:
»Stk. 6. Skattepligtige, der skal indsende årsregnskab til skattemyndighederne, har pligt til i Danmark at opbevare ethvert regnskabsmateriale med bilag, der danner grundlag for det pågældende årsregnskab.
Ligningskommissionen, for Københavns og Frederiksberg kommuners vedkommende dog de pågældende skattedirektorater, kan helt eller delvis fritage skattepligtige, der er regnskabspligtige efter stk. 1 eller efter statsskattelovens § 22, stk. 4, og for hvem der ikke i den øvrige lovgivning er fastsat bogførings- eller regnskabspligt, for opbevaringspligten efter 1. pkt., hvis særlige omstændigheder taler derfor.
Ligningskommissionens afgørelse kan indbringes for amtsskatteinspektoratet.
Amtsskatteinspektoratets afgørelse og afgørelser truffet af Københavns og Frederiksberg kommuners skattedirektorater kan indbringes for Statsskattedirektoratet.
Statsskattedirektoratets afgørelse kan ikke indbringes for højere administrativ myndighed.«.
3. I § 4 A, STK. 1, ændres »§ 3, stk. 3« til: »§ 3, stk. 4,  

 og § 3 A, stk. 2«.
4. I § 6, STK. 1, 1. PKT. indsættes efter »betydning for skatteligningen«: », herunder for afgørelsen af  

 skattepligt«.
 5. I § 6 indsættes efter stk. 1 som nyt stykke:
 »Stk. 2. Pligten til at indsende regnskabsmateriale m.v. efter stk.
1, 1. pkt., påhviler såvel fuldt som begrænset skattepligtige selvstændige erhvervsdrivende og omfatter også regnskabsmateriale m.v. vedrørende selvstændig erhvervsvirksomhed i udlandet, på Færøerne eller i Grønland, som den skattepligtige ejer eller deltager i.
Pligten til at indsende regnskabsmateriale m.v. efter stk. 1, 2. pkt., påhviler såvel fuldt som begrænset skattepligtige selskaber og foreninger m.v. og omfatter også regnskabsmateriale m.v. vedrørende den skattepligtiges virksomhed i udlandet, på Færøerne eller i Grønland.«.
 Stk. 2-5 bliver herefter stk. 3-6.
6. I § 6, STK. 5, der bliver stk. 6, ændres i 1. PKT. »stk. 1-4« til: »stk. 1-5«, og i 2. PKT. ændres »stk. 3 og stk.  

 4« til:
 »stk. 4 og stk. 5«.
 7. I § 6 indsættes efter stk. 6:
 »Stk. 7. Vægrer nogen sig ved at efterkomme en begæring efter stk.
1-2, finder § 1, stk. 2, og § 2, stk. 2, samt selskabsskattelovens § 28, stk. 1, tilsvarende anvendelse.«.
 8. I § 7, STK. 1, ændres »nr. 1-4« til: »nr. 1-6«.
9. I § 8 D, STK. 2, 1. PKT. ændres: »og adresse« til: »,  

 adresse og CPR-nr. eller SE-nr.«.
10. I § 8 D, STK. 2, 2. PKT., indsættes efter »videregive de således modtagne oplysninger«: », bortset fra CPR-nr.,».
 11. I § 8 D indsættes som STK. 3 OG 4:
»Stk. 3. Personer og selskaber m.v., der ejer mindst 25 pct. af kapitalen eller råder over mere end 50 pct. af den samlede stemmeværdi, har pligt til at oplyse selskabet om sit navn, adresse og CPR-nr. eller SE-nr.
For personer opgøres ejerforholdet på den måde, der er anført i aktieavancebeskatningslovens § 4, stk. 2-3. § 8 K finder tilsvarende anvendelse.
Stk. 4. Selskabet skal vedlægge selvangivelsen en fortegnelse over de personer og selskaber m.v., der i løbet af indkomståret har været omfattet af oplysningspligten efter stk. 3, indeholdende de i bestemmelsen nævnte oplysninger.«.
 12. I § 8 G, STK. 2, ændres »§ 6, stk. 3« til: »§ 6, stk.  

 4«.
 13. I § 9, STK. 1, ændres »§ 6, stk. 1« til: »§ 6, stk.  

 1-2«.
14. I § 10 F, STK. 1, 1. PKT. indsættes efter »i medfør af«:  

 »§ 8 D, stk. 3,.«.
 15. I § 14, STK. 2, ændres »§ 6, stk. 1« til: »§ 6, stk.  

 1-2«.
16. I § 17 ændres »§ 3, stk. 4« til: »§ 3, stk. 5-6«.  

 § 2 Stk. 1. Loven træder i kraft dagen efter bekendtgørelsen i Lovtidende og har virkning fra den 1987 (fremsættelsesdagen).
Stk. 2. § 1, nr. 2, har virkning for regnskabsmateriale vedrørende indkomståret 1988 og senere.
BEMÆRKNINGER TIL LOVFORSLAGET ALMINDELIGE BEMÆRKNINGER Lovforslaget fremsættes som et led i den aftale om en skattereform, som blev indgået den 19. juni 1985 mellem regeringspartierne (Det Konservative Folkeparti, Venstre, Centrum-Demokraterne og Kristeligt Folkeparti), Socialdemokratiet og Det Radikale Venstre.
Partierne bag skattereformen er enige om at gennemføre regler, der modvirker skatteflugt.
Det foreliggende forslag omhandler de oplysninger, skattepligtige med økonomiske forbindelser med udlandet skal afgive til skattemyndighederne.
Lovforslaget har for det første til formål at præcisere, at pligten til på begæring at indsende regnskabsmateriale med bilag til skattemyndighederne ikke kun omfatter regnskabsmateriale vedrørende virksomhed her i landet, MEN OGSÅ REGNSKABSMATERIALE VEDRØRENDE DEN SKATTEPLIGTIGES VIRKSOMHED I UDLANDET, På FÆRØERNE OG I GRØNLAND.
Det er efter forslaget som hidtil en betingelse, at regnskabsmaterialet med bilag og andre dokumenter, som skattemyndighederne begærer indsendt, kan have betydning for ligningen, herunder for afgørelsen af skattepligt.
Manglende overholdelse af pligten til på opfordring at fremkomme med regnskabsmateriale m.v. foreslås sanktioneret med en adgang for skattemyndighederne til at foretage skønsmæssig ansættelse efter samme retningslinier som gælder, når selvangivelse ikke er behørig.
For det andet har lovforslaget til formål at indføre pligt til at OPBEVARE REGNSKABSMATERIALE MED BILAG I DANMARK, i det omfang den skattepligtige virksomhed ikke allerede er forpligtet hertil efter de gældende regler, f.eks. efter bogføringslovgivningen.
Det foreslås således, at skattepligtige filialer af udenlandske virksomheder også forpligtes til at opbevare regnskabsmaterialet her.
Opbevaringspligten i Danmark foreslås at omfatte ethvert regnskabsmateriale med bilag, der danner grundlag for det årsregnskab, som den skattepligtige skal indsende til skattemyndighederne.
Som led i effektivisering af ligningen foreslås endelig indsat en bestemmelse om, at selskaber skal vedlægge selvangivelsen en FORTEGNELSE OVER AKTIONÆRER, DER EJER MERE END 25 PCT.
AF KAPITALEN ELLER RÅDER OVER MERE END 50 PCT.
AF DEN SAMLEDE STEMMEVÆRDI.
Disse aktionærer skal fremover oplyse selskabet om navn, adresse og CPR-nr. eller SE-nr.
I lovforslaget er taget hensyn til de ændringer i kildeskattelovens § 2 og selskabsskattelovens § 2, som foreslås gennemført i det samtidigt fremsatte lovforslag om ændring af forskellige skattelove (Skattepligt).
PROVENUMÆSSIGE OG ADMINISTRATIVE KONSEKVENSER Lovforslaget er et led i den samlede indsats mod skatteflugt, som blev aftalt i forbindelse med skattereformen.
Lovforslaget forventes at medføre et vist merprovenu, som det dog ikke er muligt nærmere at angive størrelsen af.
Lovforslaget må antages at medføre en vis administrativ lettelse, idet det bliver mindre ressourcekrævende for skattemyndighederne at foretage ligning af filialer af udenlandske virksomheder, herunder at gennemføre krav om indhentelse af udenlandsk regnskabsmateriale.
Skattekontrolloven er senest ændret ved lov nr. 924 af 19. december 1986, jf.
Folketingstidende 1986/87 sp. 1201, 1889, 4383, 4802.
BEMÆRKNINGER TIL DE ENKELTE BESTEMMELSER Til § 1 Til nr. 1 Det foreslås, at pligten til at indgive selvangivelse vedrørende skattepligtig indkomst ikke omfatter begrænset skattepligtige personer, dødsboer og selskaber, der alene oppebærer indtægter fra Danmark, hvori der allerede ved udbetalingen er indeholdt den endelige skat.
Efter de gældende regler er begrænset skattepligtige kun fritaget for selvangivelsespligt, hvis de udelukkende oppebærer udbytteindtægter, i hvilke der er foretaget indeholdelse af udbytteskat.
Indkomstskattepligten er endeligt opfyldt ved den indeholdte udbytteskat.
Selv om en begrænset skattepligtig i forbindelse med udbytteindtægt modtager skattegodtgørelse, er indkomstskattepligten endeligt opfyldt ved den indeholdte udbytteskat.
Skat, der indeholdes i indtægter af den art, der er nævnt i kildeskattelovens § 43, stk. 2, litra h), (vederlag m.v. til en person, der stilles til rådighed for at udføre arbejde her i landet), opfylder endeligt indkomstskattepligten for begrænset skattepligtige modtagere af indkomsten.
Efter forslaget fritages den begrænset skattepligtige modtager af de nævnte indtægter for pligten til at indgive selvangivelse, da der allerede ved udbetalingen er betalt endelig skat.
Efter forslaget fritages personer og selskaber m.v. således for selvangivelsespligt, hvis de alene er begrænset skattepligtige efter de gældende regler i kildeskattelovens § 2, stk. 1, litra c), f) eller g) eller efter selskabsskattelovens § 2, stk. 1, litra c), d) eller e). Disse bestemmelser omhandler arbejdsleje (kildeskattelovens § 43, stk. 2, litra h)), udbytteindtægter, hvori der skal indeholdes udbytteskat og skattegodtgørelse for disse udbytter.
Samtidig med fremsættelsen af dette lovforslag har ministeren for skatter og afgifter fremsat forslag til lov om ændring af forskellige skattelove (Skattepligt), hvor bl.a. kildeskattelovens § 2 og selskabsskattelovens § 2 foreslås ændret.
Ved den foreslåede affattelse af skattekontrollovens § 2, stk. 7, er der taget højde for gennemførelsen af de foreslåede ændringer af de to nævnte love.
Herefter gælder fritagelsen for selvangivelsespligt også for begrænset skattepligtige efter forslagene til kildeskattelovens § 2, stk. 1, litra i) og til selskabsskattelovens § 2, stk. 1, litra g), der begge omhandler modtaget royalty, i hvilken der skal foretages indeholdelse af endelig royalty-skat.
Har den begrænset skattepligtige andre indtægter, der er skattepligtige i Danmark, har den pågældende pligt til at indgive selvangivelse vedrørende disse indtægter.
Til nr. 2 Udenlandske personer, der udøver selvstændig erhvervsvirksomhed fra fast driftssted i Danmark, vil normalt være bogføringspligtige efter bogføringsloven.
Udenlandske selskaber, som udøver erhverv fra filial med fast driftssted i Danmark og derfor er begrænset skattepligtige efter selskabsskattelovens § 2, stk. 1, litra a), er imidlertid ikke omfattet af bogføringsloven.
Sådanne udenlandske selskabers filialer i Danmark anses af skattemyndighederne for regnskabspligtige efter bestemmelsen i § 22, stk. 4 i statsskatteloven, jfr. lov nr. 149 af 10. april 1922, og de har således pligt til at opfylde kravene i mindstekravsbekendtgørelsen (bekendtgørelse nr. 461 af 8. september 1976 om mindstekrav til årsregnskaber, der vedlægges selvangivelsen og om krav til det regnskabsmæssige grundlag).
Efter praksis er der normalt kun pligt for skattepligtige, der er omfattet af bogføringsloven, til at opbevare regnskabsmateriale i Danmark.
Dette har ofte givet skattemyndighederne problemer, ikke mindst ved ligningen af begrænset skattepligtige udenlandske selskaber, der har fast driftssted i Danmark (filialer).
I nogle tilfælde stiller danske myndigheder det som en betingelse, for at en udenlandsk virksomhed kan få tilladelse til at udøve aktiviteter i Danmark, at filialens regnskabsmateriale opbevares her.
Det foreslås, at pligten til at opbevare regnskabsmateriale i Danmark for fremtiden omfatter enhver skattepligtig, der skal indsende årsregnskab til skattemyndighederne.
Pligten til at opbevare regnskabsmaterialet i Danmark anses ikke for opfyldt, hvis materialet opbevares i Grønland eller på Færøerne.
Pligten til at opbevare regnskabsmateriale i Danmark omfatter efter forslaget ethvert regnskabsmateriale med bilag, der danner grundlag for det pågældende årsregnskab.
Efter de gældende regler i skattelovgivningen og bogføringslovgivningen er der normalt pligt til at opbevare dette regnskabsmateriale i 5 år.
Der er efter forslaget mulighed for, at den skattepligtige kan fritages for pligten til at opbevare originalmaterialet i Danmark.
Skattemyndighederne kan dog kun fritage for opbevaringspligten, når særlige omstændigheder taler derfor, og regnskabspligten alene følger af skattelovgivningen.
Det kan eventuelt stilles som betingelse, at bekræftede genparter af materialet eller en del heraf opbevares i Danmark.
En tilladelse til at opbevare regnskabsmaterialet i udlandet bør tidsbegrænses til normalt 5 år ad gangen.
Fritagelsesreglen kan tænkes anvendt i tilfælde, hvor et udenlandsk selskab kun er skattepligtigt til Danmark i en meget kort periode.
Dette vil især kunne forekomme for selskaber, som udelukkende er skattepligtige efter kulbrinteskatteloven i forbindelse med udførelse af hverv knyttet til olieefterforskning og indvinding.
Ud over disse tilfælde vil et udenlandsk selskab, der udfører virksomhed i Danmark, ikke kunne forvente at få tilladelse til at opbevare regnskabsmateriale i udlandet vedrørende den virksomhed, der udøves i Danmark.
Til nr. 3 og 8 Den foreslåede henvisning i lovens § 4 A, stk. 1, til lovens § 3 A, stk. 2, giver mulighed for at fritage for skatteforhøjelse (skattekontrollovstillæg) i tilfælde, hvor virksomhedsskema ikke er indsendt rettidigt eller ikke er udarbejdet i overensstemmelse med de herom fastsatte regler.
 De øvrige foreslåede ændringer er redaktionelle.
Til nr. 4 Formålet med den foreslåede tilføjelse er at præcisere, at der efter lovens § 6, stk. 1, er pligt til at indsende regnskabsmateriale, selv om det udelukkende er af betydning for afgørelsen af spørgsmål om skattepligt.
Skattemyndighederne kan således med henvisning til denne bestemmelse indfordre materiale for bl.a. at kontrollere, om personer og selskaber m.v. er undergivet begrænset eller fuld skattepligt eller måske slet ikke er skattepligtige til Danmark.
Undersøgelsen kan både vedrøre den pågældende selv og andre, f.eks. ansatte i virksomheden.
Den foreslåede ændring af lovens § 6, stk. 1, tager endvidere sigte på at præcisere, at skattemyndighederne i Danmark har mulighed for at indhente regnskabsmateriale for at kontrollere, om virksomheder i udlandet kan betragtes som selvstændige juridiske personer, eller om virksomhederne må betragtes som en del af danske skattepligtiges selvstændige erhvervsvirksomhed eller som filialer af selskaber, der er hjemmehørende i Danmark.
Det kan således forekomme, at f.eks.
Lichtenstein anser deer registrerede virksomheder for selvstændige juridiske personer som f.eks. selskaber, fonde eller stiftelser, mens virksomhederne efter danske skatteregler ikke kan betragtes som selvstændige retssubjekter i forhold til deltagerne.
For fuldt skattepligtige deltagere i sådanne virksomheder i udlandet vil sondringen have væsentlig skattemæssig betydning.
Når virksomheden efter danske regler anses for en selvstændig juridisk person, skal virksomhedens driftsresultat normalt ikke medregnes til deltagerens skattepligtige indkomst.
Udbetalinger til deltageren, herunder udbytte, skal medregnes til deltagerens skattepligtige indkomst.
Når virksomheden derimod betragtes som en del af den fuldt skattepligtige deltagers selvstændige erhvervsvirksomhed, skal virksomhedens over/underskud medregnes til den skattepligtige indkomst i Danmark efter det såkaldte globalindkomstprincip.
Det er som hovedregel dansk ret, der finder anvendelse ved afgørelse af, hvilken form for retssubjekt der har oppebåret indtægten i udlandet.
Til nr. 5 Den foreslåede bestemmelse har til formål at præcisere, at skattemyndighederne har adgang til ethvert regnskabsmateriale med bilag og andre dokumenter, uanset om en del af virksomheden udføres i udlandet.
Bestemmelsen skal ses i sammenhæng med det almindelige krav i lovens § 6, stk. 1, om, at regnskabsmateriale kun kan kræves indsendt, hvis det kan have betydning for ligningen, herunder for afgørelsen af skattepligt.
I det foreslåede stk. 2, 1. pkt. præciseres, at pligten til at indsende regnskabsmateriale påhviler såvel fuldt som begrænset skattepligtige erhvervsdrivende personer, jf. navnlig kildeskattelovens § 1 og § 2, stk. 1, litra d) og e) (lovbekendtgørelse nr. 676 af 1. oktober 1986) og kulbrinteskattelovens § 3, jf. lov nr. 175 af 28. april 1982, senere ændret ved lov nr. 276 af 6. juni 1984 og lov nr. 926 af 19. december 1986.
For fuldt skattepligtige personer gælder det således, at regnskabsmateriale m.v. fra virksomhed i udlandet efter anmodning skal indsendes til skattemyndighederne.
Dette er i overensstemmelse med reglerne i bogføringslovgivningen, hvorefter bogføringspligten omfatter hele den bogføringspligtiges virksomhed.
Dette regnskabsmateriale skal efter lovforslagets § 1, nr. 2, opbevares i Danmark, og selve regnskaberne er der pligt til at indsende uopfordret i forbindelse med selvangivelsen.
Indkomsten fra virksomheden i udlandet er - for fuldt skattepligtige skattepligtig i Danmark efter det såkaldte globalindkomstprincip, jf. statsskattelovens § 4.
For begrænset skattepligtige personer kan det ofte vise sig nødvendigt at indhente regnskabsmateriale fra den pågældendes erhvervsvirksomhed i udlandet, f.eks. for at få konstateret, om en indtægt skal henføres til den begrænset skattepligtige virksomhed i Danmark, eller for at kontrollere, om et fradrag vedrører den udenlandske del af virksomheden.
Endvidere kan andre dokumenter som f.eks. korrespondance belyse, om den pågældende må anses for fuldt skattepligtig i Danmark.
I det foreslåede stk. 2, 2. pkt. præciseres, at pligten til at indsende udenlandsk regnskabsmateriale ikke kun påhviler fuldt skattepligtige selskaber m.v., men også begrænset skattepligtige, f.eks. filialer af udenlandske selskaber, jf. navnlig selskabsskattelovens § 1 og § 2, stk. 1, litra a) og b) (lovbekendtgørelse nr. 658 af 22. september 1986) og kulbrinteskattelovens § 3.
 Også fonde og foreninger m.v., der er skattepligtige efter lov nr.
145 af 19. marts 1986 om beskatning af fonde, visse foreninger og institutter m.v., er omfattet af bestemmelsen, uanset om de er erhvervsdrivende eller ej.
Fuldt skattepligtige selskaber m.v. skal i deres regnskab også medregne indtægt fra filialer og andre aktiviteter i udlandet og efter globalindkomstprincippet medregne indtægten til den skattepligtige indkomst i Danmark.
Begrænset skattepligtige selskaber m.v. skal derimod kun medregne indtægter fra indkomstkilder i Danmark til den skattepligtige indkomst her.
Selv om »hovedselskabets« indtægter således ikke skal beskattes i Danmark, kan det - ligesom ved personer - ofte være nødvendigt at indhente regnskabsmateriale fra det udenlandske selskab for bl.a. at kontrollere, om indkomster og fradrag for filialen er korrekt opgjort.
Pligten til på begæring at indsende regnskabsmateriale omfatter således selskabets samlede aktiviteter.
Det materiale, skattemyndighederne efter den foreslåede bestemmelse kan begære indsendt, omfatter ethvert regnskabsmateriale med bilag og andre dokumenter, der kan have betydning for ligningen, herunder for afgørelsen af skattepligt.
Dette materiale omfatter i overensstemmelse med hidtidig praksis bl.a. korrespondance, kontrakter, revisionsbemærkninger og kalkulationer.
Det er skattemyndighederne, der afgør, om regnskabsmaterialet kan have betydning for ligningen.
Den skattepligtige har således pligt til på begæring at udlevere materialet, selv om den pågældende finder, at det er uden ligningsmæssig betydning.
Som det er tilfældet i dag, kan der heller ikke efter forslaget kræves regnskabsmateriale fra erhvervsdrivende, der ikke fører regnskab, fordi de ikke er forpligtet til det.
Til nr. 7 Efter de gældende regler kan den skattepligtige indkomst og formue ansættes til et skønsmæssigt beløb, hvis der ikke foreligger behørig selvangivelse, jf. skattekontrollovens § 1, stk. 2, § 2, stk. 2 og selskabsskattelovens § 28, stk. 1. Det foreslås at indsætte en udtrykkelig bestemmelse i lovens § 6 om, at reglerne om skønsmæssig ansættelse finder tilsvarende anvendelse, hvis den pågældende vægrer sig ved at efterkomme en begæring om indsendelse af regnskabsmateriale.
Ved administrationen af den foreslåede bestemmelse er det tanken at følge samme fremgangsmåde og principper, som anvendes, når der ikke foreligger behørig selvangivelse.
Til nr. 9 og 10 Efter skattekontrollovens § 8 D, stk. 2, kan aktieselskaber og investeringsforeninger m.v. pålægges at oplyse skattemyndighederne om ejerne af aktier m.v. i selskabet, hvis selskabet er bekendt hermed.
Aktieselskaber vil efter aktieselskabslovens § 28 a være bekendt med aktionærer, der ejer mere end 10 pct. af aktiekapitalen, dog mindst 100.000 kr.
Tilsvarende regler gælder efter anpartsselskabslovens § 17 a for anpartsselskaber, hvor indskudskapitalen andrager mindst 300.000 kr.
Selskabet skal oplyse herom i beretningen, der aflægges sammen med årsregnskabet.
Det foreslås, at selskaberne på forlangende ud over navn og adresse på ejerne også skal oplyse om CPR-nr. eller SE-nr., hvis de har kendskab til disse numre.
Til nr. 11 og 14 Det foreslås, at aktionærer og anpartshavere m.v., der ejer mindst 25 pct. af kapitalen i selskabet eller råder over mere end 50 pct. af den samlede stemmeværdi, skal afgive navn, adresse, CPR-nr. eller SE-nr. til selskabet.
Meddeler aktionæren sit CPR-nr. direkte til skattemyndighederne i forbindelse med selskabets indlevering af selvangivelse, vil aktionærens oplysningspligt i praksis anses for opfyldt.
Er aktionæren en person, finder aktieavancebeskatningslovens § 4, stk. 2-3 tilsvarende anvendelse ved afgørelse af, om den pågældende er omfattet af pligten til at afgive de anførte oplysninger.
Dette indebærer bl.a., at der til den pågældende aktionærs aktiebesiddelse også skal medregnes aktier eller anparter, der samtidig tilhører aktionærens ægtefælle, forældre m.v.
Hvis aktionæren ikke afgiver oplysning om CPR-nr. eller SE-nr. til selskabet, kan der pålægges daglige bøder efter lovens § 9, eller aktionæren kan straffes med bøde efter § 14. Selskabet kan eventuelt anmode skattemyndighederne om at oplyse CPR-nr. eller SE-nr. efter lovens § 8 K.
Det foreslås endvidere, at selskabet skal udarbejde en fortegnelse over de nævnte aktionærer m.v. med navn, adresse, CPR-nr. eller SE-nr.
Denne fortegnelse skal vedlægges selskabets selvangivelse.
Det foreslås udtrykkeligt nævnt, at skattemyndghederne ikke må videregive personnumre til andre aktionærer eller lignende.
Efter den foreslåede ændring af lovens § 10 F må selskabet ikke videregive personnumre til uvedkommende.
Til nr. 6, 12, 13 og 15 De foreslåede ændringer er konsekvenser af ændringen under nr. 5.
Til nr. 16 Det foreslås, at overtrædelse af den foreslåede regel i skattekontrollovens § 3, stk. 6, om opbevaring af regnskabsmateriale i Danmark, kan straffes med bøde eller hæfte.
TIL § 2 Det foreslås, at lovforslaget træder i kraft dagen efter bekendtgørelsen i Lovtidende og har virkning fra dagen for lovforslagets fremsættelse i Folketinget.
Den foreslåede forpligtelse til at opbevare regnskabsmateriale m.v. i Danmark har virkning for regnskabsmateriale vedrørende indkomståret 1988 og senere.
BILAG I DETTE BILAG ER (MARKERET MED --/ OG /-- ) INDSAT DEN GÆLDENDE FORMULERING AF DE BESTEMMELSER, DER BERØRES AF LOVFORSLAGET § 1 I skattekontrolloven, jf. lovbekendtgørelse nr. 401 af 6. juli 1984, som ændret bl.a. ved lov nr. 340 af 4. juni 1986 og senest ved lov nr. 924 af 19. december 1986, foretages følgende ændringer:
 1. § 2, STK. 7, affattes således:
»Fritaget for pligten til at selvangive sin indkomst er personer, dødsboer og selskaber m.v., der alene er skattepligtige efter kildeskattelovens § 2, stk. 1, litra c), f), g) eller i) eller efter selskabsskattelovens § 2, stk. 1, litra c), d), e) eller g).
Fritagelsen gælder dog ikke, hvis den skattepligtige har modtaget udbytter omfattet af ligningslovens § 16 A, stk. 1, i hvilke der ikke skal foretages indeholdelse af udbytteskat efter kildeskattelovens § 65, eller har modtaget afståelsessummer omfattet af ligningslovens § 16 B, stk. 2 eller 5.«.
--/ § 2. . . .
 Stk. 7. De foranstående bestemmelser i denne paragraf finder ikke  

 anvendelse på personer, dødsboer og selskaber m.v., der alene er  

 skattepligtige efter kildeskattelovens § 2, stk. 1, litra f), eller  

 selskabsskattelovens § 2, stk. 1, litra c).
/-- 2. I § 3 indsættes som stk. 6:
»Stk. 6. Skattepligtige, der skal indsende årsregnskab til skattemyndighederne, har pligt til i Danmark at opbevare ethvert regnskabsmateriale med bilag, der danner grundlag for det pågældende årsregnskab.
Ligningskommissionen, for Københavns og Frederiksberg kommuners vedkommende dog de pågældende skattedirektorater, kan helt eller delvis fritage skattepligtige, der er regnskabspligtige efter stk. 1 eller efter statsskattelovens § 22, stk. 4, og for hvem der ikke i den øvrige lovgivning er fastsat bogførings- eller regnskabspligt, for opbevaringspligten efter 1. pkt., hvis særlige omstændigheder taler derfor.
Ligningskommissionens afgørelse kan indbringes for amtsskatteinspektoratet.
Amtsskatteinspektoratets afgørelse og afgørelser truffet af Københavns og Frederiksberg kommuners skattedirektorater kan indbringes for Statsskattedirektoratet.
Statsskattedirektoratets afgørelse kan ikke indbringes for højere administrativ myndighed.«.
3. I § 4 A, STK. 1, ændres »§ 3, stk. 3« til: »§ 3, stk. 4,  

 og § 3 A, stk. 2«.
--/ § 4 A.
Ligningsrådet kan bemyndige ligningskommissioner og amtsligningsråd  

 til under særlige omstændigheder at undlade påligning af skatteforhøjelser  

 efter § 1, stk. 3, og § 2, Stk. 3 og 4, jfr. § 3, stk. 3.
 Stk. 2. De skattelignende myndgheder kan fritage for forhøjelsen, når den  

 skattepligtiges forhold i særlig grad taler derfor.
 Stk. 3. Amtsligningsrådet kan ændre afgørelser efter stk. 2. Ligningsrådet  

 kan ændre de af amtsligningsrådet og af ligningskommissionerne for Københavns  

 og Frederiksberg kommuner trufne afgørelser.
/-- 4. I § 6, STK. 1, 1. PKT. indsættes efter »betydning for skatteligningen«: », herunder for afgørelsen af  

 skattepligt«.
 5. I § 6 indsættes efter stk. 1 som nyt stykke:
 »Stk. 2. Pligten til at indsende regnskabsmateriale m.v. efter stk.
1, 1. pkt., påhviler såvel fuldt som begrænset skattepligtige selvstændige erhvervsdrivende og omfatter også regnskabsmateriale m.v. vedrørende selvstændig erhvervsvirksomhed i udlandet, på Færøerne eller i Grønland, som den skattepligtige ejer eller deltager i.
Pligten til at indsende regnskabsmateriale m.v. efter stk. 1, 2. pkt., påhviler såvel fuldt som begrænset skattepligtige selskaber og foreninger m.v. og omfatter også regnskabsmateriale m.v. vedrørende den skattepligtiges virksomhed i udlandet, på Færøerne eller i Grønland.«.
 Stk. 2-5 bliver herefter stk. 3-6.
6. I § 6, STK. 5, der bliver stk. 6, ændres i 1. PKT. »stk. 1-4« til: »stk. 1-5«, og i 2. PKT. ændres »stk. 3 og stk.  

 4« til:
 »stk. 4 og stk. 5«.
 7. I § 6 indsættes efter stk. 6:
 »Stk. 7. Vægrer nogen sig ved at efterkomme en begæring efter stk.
1-2, finder § 1, stk. 2, og § 2, stk. 2, samt selskabsskattelovens § 28, stk. 1, tilsvarende anvendelse.«.
--/ § 6. Enhver erhvervsdrivende, der fører regnskab, er, hvad enten han  

 ifølge lovgivningen er regnskabspligtig eller ej, pligtig på begæring af de  

 skattelignende myndgheder til disse at indsende sit regnskabsmateriale med  

 bilag for såvel tidigere som for det løbende regnskabsår og andre dokumenter,  

 der kan have betydning for skatteligningen.
Samme pligt påhviler selskaber,  

 foreninger, kooperationer, stiftelser, legater og selvejende institutioner,  

 hvad enten de er erhvervsdrivende eller ikke.
Beror regnskabsmaterialet m.v.  

 hos tredjemand, skal denne, selvom han har tilbageholdelsesret herover,  

 udlevere materialet til de skattelignende myndigheder, som i så fald skal  

 drage omsorg for, at materialet efter afbenyttelsen tilbagesendes til den  

 pågældende tredjemand.
 Stk. 2. Enhver erhvervsdrivende, som til brug for andre offentlige  

 myndigheder fører et regnskab, skal på begæring af ligningsmyndighederne  

 indsende regnskabet til disse.
 Stk. 3. Enhver erhvervsdrivende, der fører regnskab, er, hvad enten han  

 ifølge lovgivningen er regnskabspligtig eller ej, pligtig at give de  

 skattelignende myndigheder adgang til på stedet at gennemgå hans  

 regnskabsmateriale med bilag tillige med andre dokumenter, der kan have  

 betydning for skatteligningen, og foretage opgørelse af kassebeholdning m.v.,  

 når der er rimelig grund dertil.
 Stk. 4. Enhver erhvervsdrivende er pligtig at give de skattelignende  

 myndigheder adgang til på stedet at foretage opgørelse og vurdering af  

 lagerbeholdninger, besætning, inventar, maskiner og andet driftsmateriel, når  

 der er rimelig grund dertil.
Stk. 5. Ministeren for skatter og afgifter kan fastsætte nærmere regler  

 vedrørende praktiseringen af bestemmelserne i Stk. 1-4. Med hensyn til gennemførelsen af undersøgelser m.v. efter stk. 3  

 og stk. 4 yder politiet bistand til skattemyndighederne efter regler, der  

 aftales mellem ministeren for skatter og afgifter og justitsministeren.
/-- 8. I § 7, STK. 1, ændres »nr. 1-4« til: »nr. 1-6«.
--/ § 7. Enhver, der i det foregående år i sin virksomhed har foretaget  

 udbetaling eller godskrivning af de i nr. 1-4 nævnte beløb, skal til brug ved  

 skatteligningen og skatteberegningen hvert år inden en af Ligningsrådet  

 fastsat frist uden opfordring give oplysning om beløbene til  

 skattemyndighederne.
Oplysning skal gives om: 1. . . . 2. . . .
 Stk. 2-9. . . .
/-- 9. I § 8 D, STK. 2, 1. PKT. ændres: »og adresse« til: »,  

 adresse og CPR-nr. eller SE-nr.«.
10. I § 8 D, STK. 2, 2. PKT., indsættes efter »videregive de således modtagne oplysninger«: », bortset fra CPR-nr.,».
 11. I § 8 D indsættes som STK. 3 OG 4:
»Stk. 3. Personer og selskaber m.v., der ejer mindst 25 pct. af kapitalen eller råder over mere end 50 pct. af den samlede stemmeværdi, har pligt til at oplyse selskabet om sit navn, adresse og CPR-nr. eller SE-nr.
For personer opgøres ejerforholdet på den måde, der er anført i aktieavancebeskatningslovens § 4, stk. 2-3. § 8 K finder tilsvarende anvendelse.
Stk. 4. Selskabet skal vedlægge selvangivelsen en fortegnelse over de personer og selskaber m.v., der i løbet af indkomståret har været omfattet af oplysningspligten efter stk. 3, indeholdende de i bestemmelsen nævnte oplysninger.«.
--/ § 8 D.
STK. 1. . . .
Stk. 2. Bestyrelser for aktieselskaber, anpartsselskaber, andelsselskaber  

 samt investeringsforeninger, som udsteder omsættelige beviser for  

 medlemmernes indskud, skal på forlangende give de skattelignende myndigheder  

 de oplysninger, de er i besiddelse af, om navn og adresse på personer,  

 selskaber m.v., som er eller inden for et nærmere angivet tidsrum har været  

 ejere af aktier eller anparter m.v. i selskabet eller foreningen, samt om  

 størrelsen af de pågældendes aktieposter m.v. eller stemmerettigheder.
De  

 skattelignende myndigheder kan videregive de således modtagne oplysninger til  

 aktionærer i selskabet eller til medlemmer af foreningen, hvis de pågældende  

 aktionærer m.v. ikke selv har adgang til disse oplysninger.
Det er dog en  

 forudsætning, at aktionæren m.v. enten har solgt eller har afgivet tilbud om  

 salg af aktierne m.v., alene betinget af at han ikke er omfattet af § 4, stk.  

 2 og 3, i lov om beskatning af fortjeneste ved afståelse af aktier m.v.
/-- 12. I § 8 G, STK. 2, ændres »§ 6, stk. 3« til: »§ 6, stk.  

 4«.
--/ § 8 G.
STK. 1. . . .
 Stk. 2. Med henblik på skattemæssig stikprøvekontrol med navngivne og ikke  

 navngivne personer er de skattelignende myndigheder efter ligningsrådets  

 bestemmelse berettiget til hos banker, sparekasser, andelskasser, bankierer  

 og vekselerere i samarbejde med disse at foretage gennemgang på stedet af  

 regnskabsmateriale, bilag og dokumenter som nævnt i § 6, stk. 3. Ved  

 gennemgangen kan de skattelignende myndigheder sikre sig oplysninger som  

 nævnt i stk. 1.
/-- 13. I § 9, STK. 1, ændres »§ 6, stk. 1« til: »§ 6, stk.  

 1-2«.
--/ § 9. Vægrer nogen sig ved at efterkomme bestemmelserne i § 6, stk. 1, §§  

 7-8 H, stk. 1-3, § 8 L, § 8 P, stk. 1, § 8 Q, Stk. 1, §§ 10, 10 A, stk. 1, og 10 B, stk. 1, 1. og 2. pkt., og § 11 B,  

 stk. 2, 2. pkt., afgør ministeren for skatter og afgifter, hvorvidt han er  

 pligtig dertil, og kan om fornødent fremtvinge pligtens efterkommelse ved  

 pålæg af en daglig bøde.
 Stk. 2. . . .
/-- 14. I § 10 F, STK. 1, 1. PKT. indsættes efter »i medfør af«:  

 »§ 8 D, stk. 3,».
--/ § 10 F.
Oplysninger om personnumre, som en privat erhvervsdrivende m.v.  

 har modtaget i medfør af § 8 J, stk. 1, § 8 K, § 8 R, § 10 A, stk. 2 og 3,  

 eller § 10 B, stk. 1, må ikke videregives til andre udover, hvad der må anses  

 for påkrævet til varetagelse af den erhvervsdrivendes opgaver for  

 skattemyndighederne.
Ministeren for skatter og afgifter kan efter indhentet  

 udtalelse fra personregistreringsrådet gøre undtagelse fra bestemmelsen i 1.  

 pkt.
 Stk. 2-3. . . .
/-- 15. I § 14, STK. 2, ændres »§ 6, stk. 1« til: »§ 6, stk.  

 1-2«.
--/ § 14. Med samme straf som anført i § 13 straffes den, der forsætligt eller  

 af grov uagtsomhed afgiver urigtige eller vildledende oplysninger til brug  

 ved kontrollen med skatteligningen og skatteberegningen.
Stk. 2. Den, der, uden at forholdet omfattes af stk. 1, forsætligt eller  

 af grov uagtsomhed undlader rettidigt at opfylde en pligt, der påhviler ham i  

 medfør af § 6, stk. 1, § 7, § 7 B, §§ 8 A-8 H, stk. 1-4, § 8 J, stk. 3, § 8 L, § 8 M, § 8 P, stk.  

 1-4, § 8 Q, stk. 1-3, § 8 R, stk. 3, §§ 10, 10 A, stk. 1, og 10 B, stk. 1, 1.  

 og 2. pkt., § 11 eller § 11 B, stk. 2, 2. pkt., straffes med bøde. 16. I § 17  

 ændres »§ 3, stk. 4« til: »§ 3, stk. 5-6«.
--/ § 17. Med bøde eller hæfte straffes den, der undlader at føre regnskab,  

 som det efter bestemmelse af ministeren for skatter og afgifter i medfør af §  

 3, stk. 1, påhviler ham at føre, eller som gør sig skyldig i grove uordener  

 med hensyn til førelsen af sådant regnskab eller ved den i § 3, stk. 4,  

 foreskrevne opbevaring af dette regnskab med tilhørende bilag.
