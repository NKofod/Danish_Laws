I forbindelse med forhøjelser for udleje af sommerhus, var af  

 amtsligningsrådet indrømmet et skønsmæssigt fradrag på 10% for udgifter ved  

 udlejen.
Da der ikke var redegjort for, hvorledes skønnet var fremkommet,  

 fandtes kravene til en begrundelsespligt ikke opfyldt, og ansættelserne blev  

 anset for ugyldige.
 A klagede for indkomstårene 1984, 1985 og 1986 over, at amtsligningsrådet  

 havde anset ham for indkomstskattepligtig af indtægter ved udleje af  

 sommerhus med hhv. 10.200 kr., 12.350 kr. og 5.550 kr., idet der dog var  

 indrømmet et skønsmæssigt fradrag på 10% af de nævnte beløb for udgifter ved  

 udlejningen.
 Det var oplyst, at klageren ejede en fast ejendom, hvorpå der var to  

 selvstændige huse beliggende, opført hhv. i 1938 og 1972. Klageren havde i de  

 omhandlede indkomstår periodevis udlejet det ældste hus, men havde ikke  

 selvangivet indtægter herved, idet han havde anset udlejningen for omfattet  

 af de særlige regler om skattefri udlejning af en del af egen bolig.
 Klagerens revisor gjorde over for Landsskatteretten gældende, at de af  

 amtsligningsrådet foretagne ansættelser var ugyldige, idet disse ikke var  

 begrundet.
Landsskatteretten bemærkede, at den af amtsligningsrådet trufne afgørelse  

 alene bestod i en talopstilling, uden at der var redegjort for, hvorledes  

 skønnet over udgifterne ved udlejningen - ansat til 10% af lejeindtægten -  

 nærmere var fremkommet.
Retten fandt herefter ikke, at afgørelsen opfyldte  

 kravene til en begrundelsespligt, jf. bestemmelsen i forvaltningslovens § 24,  

 stk. 1, og de foretagne ansættelser blev herefter kendt ugyldige.
 LV 1989, T 2.1.
