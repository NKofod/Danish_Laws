(Til de socialpædagogiske seminarier) I henhold til Undervisningsministeriets bekendtgørelse nr. 614 af 23.  

 september 1987 om uddannelse af socialpædagoger, § 32, fastsætter  

 direktoratet herved følgende nærmere bestemmelser om eksamen:
 1. Almindelige bestemmelser.
 1.1. Ordinær eksamen afholdes i maj/juni, sygeeksamen og omeksamen  

 afholdes i august/september.
 1.2. Senest 1. maj meddeler direktoratet datoerne for det følgende års  

 skriftlige prøver.
1.3. Senest 1. marts giver hvert seminarium direktoratet meddelelse om  

 benævnelsen på de afgangsklasser (eller tilsvarende undervisningsenheder),  

 som skal have skriftlig prøve i samme fag.
Senest 20. marts meddeler  

 direktoratet hvert seminarium, i hvilket fag der skal aflægges skriftlig  

 prøve.
1.4. Datoer for mundtlig prøve fastsættes af seminariet og meddeles  

 direktoratet senest 15. april forud for prøvernes afholdelse.
Mundtlig syge-  

 og omeksamen kan dog normalt ikke lægges senere end 15. september.
1.5. Seminariet indberetter senest 15. april til direktoratet antallet af  

 studerende, der skal til henholdsvis skriftlig og mundtlig prøve i hvert fag.  

 Vedrørende mundtlig prøve skal indberetningen indeholde oplysning om antallet  

 af grupper og disses størrelse.
Samtidig oplyses det samlede antal censorer,  

 seminariet vil få brug for.
 1.6. Censorer beskikkes af direktoratet.
 1.7. Eksaminatorer udpeges af seminariet, normalt blandt de(n) studerendes  

 lærere i pågældende prøvefag.
1.8. Der medvirker een censor ved prøve i socialfag og een eller to  

 censorer ved prøve i pædagogik, psykologi og socialpædagogik.
Antallet af  

 eksaminatorer ved den enkelte prøve er een eller to.
 1.9. Rektor forestår prøvernes afholdelse i overensstemmelse med reglerne  

 og sørger for, at enhver censor, lærer, tilsynsførende og eksaminand inden  

 prøven gøres bekendt med, hvorledes de skal forholde sig forud for og under  

 prøven i henhold til bestemmelserne herom.
 Rektor sørger i fornødent omfang for, at censorer tilsendes  

 uddannelsesbekendtgørelse og cirkulære om de afsluttende prøver.
 Rektor kan endvidere indkalde censorer og eksaminatorer til møde inden  

 prøvens afholdelse.
 1.10. Rektor kan bortvise studerende, som under prøven overtræder de givne  

 regler.
Studerende, som ikke er til stede i prøvelokalet til den på forhånd  

 fastsatte tid, udelukkes fra prøven.
Rektor kan dog i særlige tilfælde give  

 en studerende, som kommer for sent, adgang til prøven, når forsinkelsen er af  

 mindre omfang og i øvrigt er fyldestgørende begrundet i forhold, der ikke kan  

 tilregnes den studerende.
 1.11. I de tilfælde, hvor en studerende bortvises fra prøven eller helt  

 udebliver, foretager seminariet indberetning herom til direktoratet, der  

 træffer bestemmelse om pågældendes adgang til at aflægge prøve på et senere  

 tidspunkt (jfr. dog 8.1.).
 2. Skriftlig prøve.
 2.1. Ved den skriftlige prøve stilles tre opgaver.
 Den studerende vælger frit, hvilken af de tre opgaver vedkommende vil  

 besvare.
2.2. Typen af opgaver, som indgår i et opgavesæt, fastsættes af  

 direktoratet efter forhandling med prøveudvalget.
Meddelelse herom gives af  

 direktoratet senest 1 år før prøvens afholdelse.
 2.3. Ved den skriftlige prøve må den studerende medbringe hjælpemidler i  

 form af fagbøger, artikler, notater o.lign., men må i øvrigt ikke rådføre sig  

 med nogen.
 2.4. Opgaven skal besvares på særlige svarark, som udleveres af seminariet  

 ved prøvens begyndelse.
Den studerende må ikke skrive navn på besvarelsen.
Seminariet skal på  

 forhånd have tildelt hver studerende et nummer, som denne påfører hvert ark  

 af besvarelsen.
2.5. Besvarelsen skal indeholde oplysning om, hvilken opgave der er valgt,  

 en disposition for opgaven samt oplysning om anvendt litteratur.
Citater og  

 referater (også fra f.eks. undervisningsbilag og andet materiale, som er  

 udarbejdet i forbindelse med undervisningen på seminariet) skal forsynes med  

 tydelig kildeangivelse.
 2.6. Den skriftlige prøves varighed er 6 timer.
2.7. Seminariet skal sørge for god plads og rolige omgivelser under  

 prøven.
Der skal anvises særskilt lokale til eksaminander, der ønsker at  

 bruge skrivemaskine.
Der må ikke ryges i eksamenslokalet.
Seminariet kan dog  

 stille et særligt prøvelokale til rådighed for rygere.
2.8. Seminariet sørger for, at der i hvert prøvelokale er en  

 tilsynsførende, hvis opgave det er at påse, at bestemmelser om prøvens  

 afvikling overholdes.
Herudover skal den tilsynsførende 3. Mundtlig prøve.
3.1. Studerende kan gå til mundtlig prøve individuelt eller i grupper på 2  

 eller 3 studerende.
Rektor kan dog tillade studerende at gå til prøve i  

 gruppe på 4.
Meddelelse om, hvilke studerende der indgår i grupper, gives af de  

 pågældende til seminariets rektor senest 10. april forud for prøvens  

 afholdelse.
Gruppesammensætningen kan ikke senere ændres, medmindre et  

 gruppemedlem bliver forhindret i at deltage i prøven.
 3.2. Grundlaget for den mundtlige prøve er en synopsis, udarbejdet af  

 de(n) studerende efter flg. fremgangsmåde:
A.
Senest 3 uger før prøvedatoen afleverer de(n) studerende fem emner med  

 hver sin problemstilling.
B.
Emnerne godkendes af de(n) studerendes faglærere og rektor, idet disse  

 dog forinden kan stille krav om ændringer.
 Det er en betingelse for godkendelsen, at de fem emner tilsammen afspejler  

 den indholdsmæssige bredde i uddannelsen og i de(t) fag, hvori der skal  

 prøves, og at hvert emne har direkte relation til uddannelsens og  

 prøvefagets/-fagenes mål.
 Et emne, der har været benyttet af den studerende ved specialet, kan ikke  

 godkendes som prøveemne.
 C. 2 uger før prøvedatoen udtrækker de(n) studerende blandt de fem  

 godkendte emner det emne, som skal være genstand for prøven.
D.
I den uge, som følger umiddelbart herefter, er der ingen undervisning  

 for de(n) studerende, men de(n) pågældende forbereder sig til prøve i det  

 udtrukne emne og udarbejder en synopsis over dette.
 E. 1 uge før prøvedatoen afleverer de(n) studerende synopsis til rektor  

 der straks fremsender den til censor og eksaminator.
 Ligger den skriftlige prøve inden for den periode, der er omtalt i punkt  

 D, forlænges denne periode med een dag, og den tidsfrist, der er fastsat i  

 punkt C, forskydes tilsvarende.
 3.3. Synopsis skal være en kortfattet, men dækkende redegørelse på 5- 6  

 sider for det emne, hvori de(n) studerende har forberedt sig til prøven jfr.  

 i øvrigt 5.2. og 5.3.
 Synopsen skal herudover indeholde det af seminariet godkendte emne med  

 problemstilling, en liste over den anvendte litteratur m.v.
3.4. Seminariet må ikke yde de(n) studerende hjælp i forbindelse med  

 forberedelse til prøven eller synopsisudarbejdelsen.
Der kan dog ydes  

 vejledning i forbindelse med udarbejdelse af de fem emner (jfr. 3.2. A og B).
 3.5. Til prøven må de(n) studerende alene medbringe eventuelle  

 illustrative hjælpemidler (tabeller, diagrammer o.lign.). Seminariet sørger  

 for, at der ved prøvens begyndelse udleveres et eksemplar af synopsen til  

 hver eksaminand.
 Seminariet kan stille audio-visuelle hjælpemidler til rådighed under  

 prøven.
 3.6. Varigheden af den mundtlige prøve afhænger af antallet af  

 eksaminander.
 Ved tilrettelæggelse af prøverne beregnes følgende tid til eksamination og  

 votering.
1 studerende 55 minutter 2 studerende 95 minutter 3 studerende 120 minutter 4 studerende 135 minutter 3.7. De(n) studerende disponerer over indtil 1/4 af den samlede prøvetid  

 til en indledende fremlæggelse, der skal være en uddybning af centrale  

 spørgsmål i synopsen.
Det er ikke tilladt de(n) studerende at have manuskript  

 til fremlæggelsen (jfr. 3.5.).
 Er der mere end een eksaminand, skal alle komme til orde under  

 fremlæggelsen.
3.8. Den øvrige del af prøvetiden udnyttes af eksaminator og censor til en  

 drøftelse med de(n) studerende med udgangspunkt i synopsen og den anvendte  

 litteratur.
Drøftelsen ledes af eksaminator, der ved gruppeprøve skal sørge  

 for, at alle eksaminander kommer til orde.
Er der to eksaminatorer, gøres  

 de(n) studerende ved prøvens begyndelse bekendt med, hvem der leder  

 drøftelsen.
 Drøftelsen kan koncentrere sig om udvalgte dele af synopsen og både  

 eksaminator og censor kan i drøftelsen inddrage spørgsmål, der vedrører den  

 opgivne litteratur eller dele af emnet, som ligger ud over den valgte  

 problemstilling, eller som sigter på at placere denne i en bredere faglig  

 sammenhæng.
 4. Vurderingen.
 4.1. Ved alle prøveformer foretages bedømmelse og karakterfastsættelse for  

 hver enkelt studerende.
 4.2. Ved den skriftlige prøve er alene den besvarelse, som er skrevet på  

 udleverede besvarelsesark, grundlag for bedømmelsen.
 4.3. Ved den mundtlige prøve er præstationen i prøvetiden grundlag for  

 vurderingen, idet karakterfastsættelsen dog også foretages ud fra en  

 bedømmelse af, i hvilket omfang den udarbejdede synopsis og den anvendte  

 litteratur er dækkende for det udtrukne emne.
 4.4. Ved gruppeprøver skal den enkelte studerende kunne svare for hele  

 synopsen.
 5. Krav til den enkelte prøvepræstation (vurderingskriterier).
 5.1. Censor og eksaminator skal ved hjælp af de i 5.2. eller 5.3.  

 fastsatte vurderingskriterier bedømme, om den enkelte studerendes præstation  

 opfylder de mål, som er fastsat i uddannelsesbekendtgørelsen, samt ved hjælp  

 af den i afsnit 6. fastsatte vurderingsskala bedømme, i hvilken grad målene  

 er nået.
5.2. Ved prøven i pædagogik, psykologi og socialpædagogik skal den  

 studerende diskutere og præcisere opgavens faglige problemstilling og i relation hertil angive væsentlige pædagogiske og psykologiske forhold og  

 træffe et fagligt begrundet valg af synsvinkel samt på baggrund heraf angive muligheder og begrænsninger for socialpædagogisk  

 praksis og give et begrundet forslag til handling.
Den studerende skal herved dokumentere indsigt i socialpædagogisk virksomheds sammenhæng med de samfundsmæssige  

 forhold og det enkelte menneskes væremåde og livsvilkår, færdighed i - ud fra såvel teoretisk indsigt som viden om praksis - at  

 klargøre pædagogiske og etiske spørgsmål samt færdighed i at kunne tage fagligt begrundet stilling og kunne drage  

 konsekvenserne heraf for socialpædagogisk praksis.
5.3. Ved prøven i socialfag skal den studerende diskutere og præcisere opgavens faglige problemstilling og i relation hertil angive væsentlige sociale og samfundsmæssige forhold og  

 opstille fagligt begrundede løsningsforslag med redegørelse for eventuelt  

 tilhørende regelsæt og administrativ praksis samt på baggrund heraf angive muligheder og begrænsninger for socialpædagogisk  

 praksis og - i det omfang, opgaven tilsiger det - give et begrundet forslag  

 til handling.
Den studerende skal herved dokumentere indsigt i samfundsforholdene og i samspillet mellem den enkelte, familien  

 og samfundet, viden om gældende bestemmelser om samfundets hjælpemuligheder og den  

 enkeltes samfundsbestemte rettigheder samt færdighed i at klarlægge sociale situationer og i at fremsættesætte  

 begrundede forslag til løsning af sociale problemer i forbindelse med  

 socialpædagogisk arbejde.
 6. Vurderingsskala.
 6.1. I henhold til uddannelsesbekendtgørelsen anvendes følgende skala:
A: udmærket B: tilfredsstillende C: antageligt E: uantageligt 6.2. Skalaens enkelte trin karakteriseres som følgende:
Den udmærkede prøvepræstation er kendetegnet ved, at den studerende har en omfattende viden, redegør for denne på en sådan måde, at mange  

 væsentlige forhold fremdrages, giver en dækkende begrundelse for at fremdrage disse forhold, sammenligner eller kombinerer sin viden på en fagligt og personligt sikker  

 og vurderende måde, anvender sin viden over for praktisk-pædagogiske problemstillinger meget  

 sikkert, således at meget nuancerede løsningsmuligheder opstilles.
Den tilfredsstillende prøvepræstation er kendetegnet ved, at den  

 studerende har en bred viden, redegør for denne på en sådan måde, at flere væsentlige  

 forhold fremdrages, giver en rimeligt dækkende begrundelse for at fremdrage disse forhold, sammenligner eller kombinerer sin viden og vurderer den på en rimeligt  

 sikker måde, anvender sin viden over for praktisk-pædagogiske problemstillinger på en  

 sådan måde, at nuancerede løsningsmuligheder opstilles.
Den antagelige prøvepræstation er kendetegnet ved, at den studerende har en begrænset faglig viden, men redegør for denne på en sådan måde, at  

 nogle væsentlige forhold medtages, giver en acceptabel begrundelse for at fremdrage disse forhold, sammenligner eller kombinerer sin viden på en ret usikker, men acceptabel  

 måde, anvender sin viden over for praktisk-pædagogiske problemstillinger på en  

 ret usikker måde, men dog således, at fagligt begrundede løsningsmuligheder  

 opstilles.
Den uantagelige prøvepræstation er kendetegnet ved, at den studerende har en ringe faglig viden og redegør for denne på en sådan måde, at kun få  

 væsentlige forhold medtages, giver en mangelfuld begrundelse for de fremdragne forhold, sammenligner eller kombinerer sin viden på en måde, der er meget usikker, anvender sin viden over for praktisk-pædagogiske problemstillinger på en  

 meget usikker måde og opstiller løsningsmuligheder med mangelfulde  

 begrundelser.
 7. Vurderingsprocedure.
 7.1. Fremgangsmåden ved votering og karakterfastsættelse i forbindelse med  

 skriftlig prøve fastlægges af rektor, således at resultatet kan foreligge  

 senest 3 uger efter prøvens afholdelse.
 7.2. Ved mundtlig prøve foretages votering og karakterfastsættelse i  

 umiddelbar forlængelse af den enkelte eksamination.
Eksaminanden har adgang til at overvære voteringen.
Andre med særlig  

 interesse heri kan med rektors tilladelse overvære voteringen.
Censor eller  

 eksaminator kan dog i særlige tilfælde forlange en forudgående drøftelse uden  

 eksaminanders og andres tilstedeværelse.
 7.3. Censor og eksaminator skal inden den enkelte eksamination være enige  

 om den rækkefølge, voteringen skal foretages i.
 Ved prøver med to censorer og to eksaminatorer skal der afgives een  

 karakter fra censorerne og een fra eksaminatorerne, før den endelige karakter  

 fastsættes.
 7.4. Det forudsættes, at censor og eksaminator ved hjælp af de angivne  

 vurderingskriterier og karakterskalaen diskuterer sig frem til enighed om  

 karakterfastsættelse for den enkelte studerendes præstation.
Kan enighed ikke opnås, og bedømmes præstationen af den ene til A og af  

 den anden til C, fastsættes karakteren til B.
I alle andre tilfælde af  

 uenighed fastsættes karakteren af censor.
 7.5. Uanset prøveform kan studerende, som ønsker det, få en kort mundtlig  

 begrundelse for den givne karakter.
I tilfælde, hvor en præstation bedømmes til karakteren E, afleveres dog en  

 af censor og eksaminator underskrevet skriftlig begrundelse til rektor.
Den  

 studerende har ret til at få kopi heraf.
7.6. Finder en censor, at der ved de afsluttende prøver er forekommet  

 forhold, som bør forelægges direktoratet, sender censor en redegørelse herfor  

 til direktoratet senest 4 uger efter de afsluttende prøver.
Censor sender  

 samtidig en kopi af redegørelsen til seminariet.
 Finder en eksaminator eller eksaminand anledning til at klage over censor,  

 indsendes klagen til direktoratet gennem seminariets rektor og med kopi til  

 censor senest 4 uger efter de afsluttende prøver.
 8. Sygeprøve og omprøve.
 8.1. Studerende, som ikke har deltaget i eller har afbrudt et prøveforløb,  

 har ret til sygeprøve, såfremt de med en lægeerklæring dokumenterer, at  

 forholdet skyldes sygdom.
8.2. Studerende, som ikke består eksamen, skal senest 4 dage efter sidste  

 prøvedato meddele seminariet, hvilken af de i uddannelsesbekendtgørelsens §  

 35, stk. 2 eller stk. 3 nævnte muligheder de ønsker at udnytte.
Den  

 studerende har ret til studievejledning i forbindelse med sine overvejelser  

 herom.
 8.3. Studerende, som går til prøve i aug/sept. uden at bestå eksamen, og  

 som ønsker at gå 3. studieår om, skal påbegynde praktik efter seminariets  

 anvisninger dog senest 20. september.
 8.4. Studerende, som skal til mundtlig sygeprøve eller omprøve i  

 aug/sept., kan ikke gå til prøve i det oprindeligt udtrukne emne, men trækker  

 2 uger før prøvedatoen et nyt emne blandt de resterende fire godkendte emner.
 Studerende, som skal til sygeprøve eller omprøve senere, eller som går 3.  

 studieår om, følger den sædvanlige procedure (jfr. 3.2.), idet det tidligere  

 udtrukne emne dog ikke vil kunne godkendes påny.
 8.5. Senest 3. juli indsendes til direktoratet oplysninger om, hvor mange  

 studerende der skal til henholdsvis skriftlig og mundtlig prøve i aug/sept.  

 og i hvilke fag samt oplysning om, i hvilke tilfælde der er tale om sygeprøve  

 og i hvilke omprøve.
 9. Andre bestemmelser, herunder ikrafttræden m.v.
 9.1. Senest 1. oktober efter de afsluttende prøver indsendes til  

 direktoratet de godkendte emnesæt, der har været anvendt i forbindelse med  

 den mundtlige prøve (jfr. 3.2. A og B). Det udtrukne emne i hvert sæt skal  

 være markeret.
 9.2. Senest 1. oktober efter de afsluttende prøver indsendes til  

 direktoratet på et særligt skema indberetning vedrørende de studerende, der  

 har været til eksamen.
 9.3. Cirkulæret træder i kraft straks og har virkning for studerende i  

 klasser, der er oprettet i 1986 eller senere.
9.4. Socialstyrelsens cirkulæreskrivelse nr. 544 af 25. november 1977 om  

 afslutningen af uddannelsen til børneforsorgspædagog og omsorgspædagog  

 ophæves.
Bestemmelserne heri anvendes dog fortsat for studerende i klasser,  

 der er oprettet i 1985 eller tidligere.
 P.d.v.
