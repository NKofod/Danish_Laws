I medfør af §§ 2 og 3 i lov om statens overtagelse af de sociale højskoler i København, Århus, Odense og Esbjerg jf.
lovbekendtgørelse nr. 679 af 29. juli 1992, og § 2, stk. 1, og § 11, stk. 2,  i universitetsloven, jf. lovbekendtgørelse nr.  

 334 af 27.
 maj 1993, fastsættes:
 Uddannelsens formål og struktur m.v.
§ 1.  Uddannelsen har til formål at kvalificere de  

 studerende til at tilrettelægge og udføre socialt arbejde.
Den studerende  

 skal kvalificere sig fagligt og personligt til såvel selvstændigt som i  

 samarbejde med andre at kunne identificere, beskrive, analysere, vurdere og  

 handle i forhold til livsbetingelser og sociale problemer på individ-,  

 gruppe-, organisations-, og samfundsniveau.
 Stk. 2.  Uddannelsen retter sig mod:
 Stk. 3.  Uddannelsen giver kompetence til at varetage  

 socialrådgiveropgaver i såvel offentligt som privat regi.
 Stk. 4.  Uddannelsen giver ret til betegnelsen  

 socialrådgiver.
§ 2.  Den studerende skal gennem uddannelsen tilegne  

 sig viden om og indsigt i Stk. 2.  Den studerende skal endvidere tilegne sig  

 færdigheder i at § 3.  Socialrådgiveruddannelsen er et fuldtidsstudium  

 på 3 år.
Stk. 2.  I uddannelsen indgår 5 måneders ulønnet  

 uddannelsespraktik inden for det sociale område.
Undervisningsministeriet  

 udsender en vejledning om gennemførelse af uddannelsespraktikken.
 Stk. 3.  Uddannelseslængden angiver det antal årsværk,  

 der skal lægges til grund for planlægningen af uddannelsen. 1 årsværk er en  

 fuldtidsstuderendes arbejde i 12 måneder.
Uddannelsens indhold og tilrettelæggelse § 4.  Uddannelsen består af 4 socialfaglige  

 hovedområder, hvis procentuelle andele af den normerede uddannelsestid,  

 bortset fra praktikken, fastlægges inden for følgende rammer:
§ 5.  Den studerende skal i uddannelsespraktikken  

 arbejde med at omsætte teoretisk viden til praktisk udøvelse inden for  

 socialt arbejde samt afprøve og udvikle færdigheder i socialrådgivning.
Den  

 studerende skal endvidere sættes i stand til at kunne vurdere sine  

 forudsætninger for at arbejde som socialrådgiver.
 § 6.  Uddannelsen udgør et samspil mellem teori og  

 praksis og tilrettelægges med et tværfagligt sigte i en kombination af  

 forskellige læringsformer, herunder kurser f.eks. casestudier, forelæsninger  

 og øvelser, problemorienteret projektarbejde og uddannelsespraktik.
 Stk. 2.  Dele af uddannelsen kan tilrettelægges som en  

 integreret del af forsøgs- og udviklingsarbejde, som uddannelsesinstitutionen  

 indgår i.
 Eksamen m.v.
§ 7.  Der afholdes 5 eksterne prøver.
Hvert  

 socialfaglige hovedområde, jf. § 4, skal indgå i en eller flere af prøverne.  

 Mindst en af prøverne skal tilrettelægges på baggrund af et projektarbejde.  

 Der kan herudover afholdes interne prøver.
 Stk. 2.  Hver ekstern prøve skal bestås for sig.
 Stk. 3.  For prøverne, herunder prøveformer, bedømmelse,  

 eksamensbevis, klager over eksamen m.v., gælder reglerne i bekendtgørelse om  

 eksamen ved visse videregående uddannelser under Undervisningsministeriet.
Stk. 4.  Ved bedømmelse af de eksterne prøver gives  

 karakter efter 13-skalaen jf. bekendtgørelsen om karakterskala og anden  

 bedømmelse.
Ved interne prøver, som dækker op til 1/6 af uddannelsen, kan der  

 i stedet gives bedømmelsen Bestået/Ikke bestået.
 § 8.  Der benyttes et fælles censorkorps for  

 socialrådgiveruddannelsen og for socialformidleruddannelsen ved Danmarks  

 Forvaltningshøjskole.
§ 9.  Uddannelsespraktikken bedømmes i fællesskab af  

 en af uddannelsesinstitutionen udpeget lærer og en af praktikinstitutionen  

 udpeget praktikvejleder.
Er disse ikke enige om bedømmelsen, medvirker en  

 ekstern censor fra det fælles censorkorps ved fornyet bedømmelse.
Der gives  

 bedømmelsen Godkendt/Ikke godkendt.
 Stk. 2.  Har en praktikant været fraværende i mere end  

 1/5 af den samlede praktiktid, kan der ikke tages stilling til om  

 uddannelsespraktikken kan godkendes.
 Stk. 3.  Hvis et fravær på mere end 1/5 af den samlede  

 praktiktid skyldes sygdom og/eller anden hindring, der kan sidestilles med  

 sygdom, kan institutionen tillade forlængelse af praktikken, hvis  

 praktikinstitutionen er enig heri.
Stk. 4.  En studerende kan højst 2 gange begynde en  

 uddannelsespraktik.
Institutionen kan dog tillade en studerende at begynde  

 uddannelsespraktikken en 3. gang, når særlige forhold er tilstede.
 Stk. 5.  Institutionen kan beslutte, at en studerende  

 skal afbryde eller ophøre med uddannelsen, hvis det er åbenbart, at den  

 studerende på grund af vedvarende sygdom, medicin- eller alkoholmisbrug eller  

 lignende ikke kan udsendes i uddannelsespraktikken.
Andre bestemmelser § 10.  Institutionen fastsætter inden for  

 bekendtgørelsens rammer nærmere regler om uddannelsen i en studieordning.
 Stk. 2.  Studieordningen skal indeholde bestemmelser om:
 1. Indhold, omfang, eksamenskrav, bedømmelseskriterier  

 og placering i studiet af de forskellige studieelementer.
 2. Prøveformer, bedømmelse m.v. jf. § 7, stk. 3.
 3. Uddannelsespraktikken.
Stk. 3.  Studieordningen og ændringer heri træder i  

 kraft ved studieårets begyndelse.
Inden en studieordning fastsættes,  

 kontakter institutionen censorformandskabet.
 Stk. 4.  Studieordningen og ændringer heri sendes til  

 orientering til de øvrige uddannelsesinstitutioner under Fællesudvalget, til  

 formandskabet for censorkorpset og til Undervisningsministeriet.
 Stk. 5.  Studieordningen kan indeholde hjemmel for  

 uddannelsesinstitutionen til at dispensere fra regler, som er fastsat af  

 institutionen i studieordningen.
 § 11.  Bedømmelsen af prøver bestået i henhold til § 7  

 kan overføres mellem de sociale højskoler, socialrådgiveruddannelsen på  

 Aalborg Universitet og socialformidleruddannelsen på Danmarks  

 Forvaltningshøjskole.
 Stk. 2.  Institutionen kan godkende, at gennemførte  

 uddannelseselementer eller dele deraf fra en anden videregående  

 uddannelsesinstitution, herunder udenlandske, ækvivalerer tilsvarende  

 uddannelseselementer eller dele deraf ved institutionen.
Stk. 3.  Ved godkendelse efter stk. 2 anses  

 uddannelseselementer for gennemført, hvis de er bestået efter reglerne om den  

 pågældende uddannelse.
Bedømmelse overføres som »bestået« eller med  

 karakter efter 13 skalaen.
Forudsætning for overførsel med karakter efter  

 13-skalaen er, at det pågældende studielement bedømmes efter denne skala ved  

 begge uddannelsesinstitutioner, medmindre de involverede institutioner  

 aftaler andet.
§ 12.  Undervisningsministeriet kan tillade afvigelser  

 fra bekendtgørelsen som led i et forsøg.
Samtidig fastsættes forsøgets  

 varighed og rapporteringsform.
 Stk. 2.  Undervisningsministeriet kan dispensere fra  

 bekendtgørelsen, når det findes begrundet i særlige forhold.
§ 13.  Klage over institutionens afgørelse i henhold  

 til denne bekendtgørelse indgives til institutionen.
Institutionens afgørelse  

 kan, når klagen vedrører retlige spørgsmål, indbringes for  

 Undervisningsministeriet.
 Stk. 2.  Fristen for indgivelse af klagen er 2 uger fra  

 den dag, afgørelsen er meddelt den studerende.
 § 14.  Til at behandle spørgsmål af fælles interesse  

 for de sociale højskoler, Aalborg Universitet og Danmarks  

 Forvaltningshøjskole nedsættes et Fællesudvalg, bestående af  

 rektorer/studieledere.
 Stk. 2.  Fællesudvalget vælger formand for 2 år ad  

 gangen og fastsætter selv sin forretningsorden.
 Stk. 3.  Fællesudvalget har til formål at fremme  

 administrativt og pædagogisk samarbejde institutionerne imellem og mellem  

 institutionerne og offentlige myndigheder.
Stk. 4.  Fællesudvalget kan tage ethvert spørgsmål af  

 fælles interesse op til behandling.
Beslutninger truffet af Fællesudvalget er  

 vejledende for de enkelte institutioner.
 Ikrafttræden mv.
 § 15.  Bekendtgørelsen træder i kraft den 1. september  

 1996 og har virkning for studerende, som starter på uddannelsen denne dato  

 eller senere.
 Stk. 2.  Bekendtgørelse nr.191 af 31. marts 1987 om  

 socialrådgiveruddannelsen ved de sociale højskoler og bekendtgørelse nr. 193  

 af 31. marts 1987 om socialrådgiveruddannelsen ved Aalborg Universitetscenter  

 ophæves.
 Stk. 3.  Studerende, der færdiggør uddannelsen efter de  

 hidtidige regler, skal senest afslutte uddannelsen ved sommereksamen 1999.  

 Studerende ved Aalborg Universitet skal dog afslutte uddannelsen senest ved  

 vintereksamen 2000.
