Erstatningsansvarslovens § 26, stk. 1 og 2  tortgodtgørelse i forbindelse med forbrydelser mod kønssædeligheden mv., nævnets j.nr. 09-520-13518 N.j.nr. 09-520-13518 Den 13-årige ansøger blev en aften på vej til fest udsat for en blufærdighedskrænkelse.
Skadevolder kom op til hende og et par venner, truede dem og greb ansøger i det ene bryst.
Skadevolder blev blandt andet dømt efter straffelovens § 232. Nævnet tilkendte ansøger 5.000 kr. i tortgodtgørelse og lagde ved afgørelsen vægt på, at der var tale om en enkelt beføling uden på tøjet i et kort tidsrum.
