 Der blev klaget over, at kvinden ved fjernelse af en visdomstand på  

 tandklinikken mistede følesansen i den højre del af  

 underkæben, samt at 7 af hendes tænder efterfølgende blev  

 løse.
Klage over komplikationer efter fjernelse af  

 en visdomstand Patientklagenævnet fandt, at tandlægen havde  

 handlet i overensstemmelse med almindelig faglig standard, idet indikationen  

 for fjernelse af visdomstanden var velovervejet, og idet der forelå  

 dækkende røntgenmateriale.
Nævnet fandt videre, at  

 tandlægen ikke havde mulighed for at forudse den opståede  

 komplikation, og at han derfor ikke havde forsømt en relevant  

 information om risici.
 Det var videre nævnets opfattelse, at det var mest  

 sandsynligt, at nerven havde fået et tryk, og at føleevnen og  

 fornemmelsen i tænderne vil vende tilbage over en tidshorisont af  

 måneder.
 Nævnet oplyste, at i en vurdering af sandsynligheden  

 for tæt relation mellem underkæbens og underlæbens  

 følenerve bedømmer man fire forhold på  

 røntgenbilledet ved overprojektion af nervekanalen på  

 visdomstandens rod: tab eller bevarelse af kanalens knoglegrænse,  

 indsnævring af kanalen, eventuel afvigelse i et normalt og  

 regelmæssigt nedad udadbuet forløb af nervekanalen og eventuelt  

 påvirkning af rodens røntgenskygge svarende til kanalens  

 overprojektion.
