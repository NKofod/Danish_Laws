Fremsat den 8. februar 2001 af  

 Frank Dahlgaard (UP) Forslag til folketingsbeslutning om oprettelse af særlige økonomiske zoner ved  

 landegrænsen Folketinget opfordrer regeringen til inden 15. oktober  

 2001 at fremlægge lovforslag om oprettelse særlige af  

 økonomiske zoner ved den danske landegrænse, hvor moms- og  

 afgiftssatser fastsættes særskilt i forhold til det øvrige  

 Danmark.
Bemærkninger til forslaget Formålet med forslaget er at stoppe den  

 traditionelle grænsehandel ved den dansk-tyske landegrænse.  

 Derved sikres  store moms- og afgiftsindtægter til den danske  

 statskasse.
Forslaget bidrager således til at sikre den fortsatte  

 finansiering af det danske velfærdssamfund.
Baggrund for forslaget er den store og voksende  

 grænsehandel over den dansk-tyske landegrænse   en  

 grænsehandel, som i dag er i tysk favør.
Dette skyldes  

 først og fremmest, at den tyske moms og de tyske punktafgifter er  

 betydeligt lavere end momsen og afgiftssatserne i Danmark.
En lang  

 række varer er af denne grund mærkbart billigere at købe i  

 Tyskland end i Danmark.
Tilstanden ved landegrænsen har udviklet sig  

 til en molbohistorie fra det virkelige liv: Først kører store  

 lastbiler fra De Danske Spritfabrikker, fra Carlsberg-Tuborg og fra  

 Skandinavisk Tobakskompagni ned og læsser deres varer af i de tyske  

 supermarkeder lige syd for grænsen.
I kølvandet på disse  

 lastvognstog kommer så en lang stribe indkøbsbusser og  

 personbiler med danske forbrugere, som henter varerne hjem igen! Et  

 intelligensvæsen fra en fremmed planet, som overværer denne  

 specielle form for vare- og folkevandring, kan kun drage én  

 konklusion: Danmark er befolket med tosser, som spilder en masse tid og  

 benzin på at transportere deres egne varer frem og tilbage over  

 landegrænsen.
Set i et overordnet nationaløkonomisk perspektiv  

 er denne form for grænsehandel naturligvis tosset og uproduktiv.
Det  

 betyder imidlertid ikke, at den enkelte indkøbsrejsende dansker  

 opfører sig dumt.
Tværtimod.
Der kan jo spares en masse  

 husholdningspenge på at foretage indkøb syd for grænsen,  

 hvor afgifterne er meget lavere og varerne derfor billigere.
Hertil kommer, at uden indgreb kan det forudses, at  

 problemet med den store grænsehandel vil vokse dramatisk om få  

 år: Ved udgangen af år 2003 bortfalder nemlig den særlige  

 danske 24-timers-regel.
Fra 1. januar 2004 vil danskerne derfor kunne  

 slæbe enorme mængder af øl, vin, spiritus m.v. over  

 grænsen.
 Konkret er situationen den, at senest ved udgangen af 2003  

 vil 24-timers-reglen skulle afvikles (efter denne regel kan danskerne ikke  

 indføre spiritus afgiftsfrit, hvis man har været i udlandet i  

 mindre end 24 timer, og ligeledes kan der heller ikke indføres mere  

 end 100 cigaretter). Efter afviklingen af 24-timers-reglen vil den eneste  

 begrænsning være, at varerne skal være til eget forbrug.  

 Indførelsen af under 10 liter spiritus og 800 cigaretter vil normalt  

 blive godkendt som til eget forbrug uden yderligere spørgsmål  

 (Skatteministeriet i et notat af 19. oktober 1999).
Med de nuværende danske afgiftssatser vil  

 ændringen pr. 1. januar 2004 selvsagt føre til en eksplosion i  

 grænsehandelen over landegrænsen.
Resultatet vil i givet fald  

 blive, at den danske statskasse mister meget store moms- og  

 afgiftsindtægter.
 Regeringen har bebudet, at den vil tackle problemet ved at  

 nedsætte afgifterne på en række varer som øl,  

 spiritus, vin og tobak for at mindske afgiftsforskellene før den 1.  

 januar 2004. Det betyder selvsagt, at staten går glip af  

 indtægter, som enten må hentes hjem med skatteforhøjelser  

 på andre områder   eller ved offentlige besparelser.
 Der er imidlertid en anden løsning på  

 problemet: I stedet for at sænke afgifterne i hele Danmark kan man  

 nøjes med at sænke afgifterne i nogle små geografiske  

 områder af Danmark tæt på den dansk-tyske  

 landegrænse.
 Forslaget går ud på at etablere nogle  

 særlige geografiske områder på den danske side af  

 landegrænsen (f.eks. tæt på grænseovergangene ved  

 Kruså, Padborg/Frøslev og Sæd lige syd for Tønder),  

 hvor momssatsen samt satserne på samtlige punktafgifter   herunder  

 afgiften på vin, spiritus, øl, vand, tobak, parfume og benzin  

 fastsættes på niveau med de tyske afgifter.
Med realiseringen af dette forslag vil alle danske  

 indkøbsrejsende foretage deres indkøb i de afgiftsbillige dele  

 af det danske kongerige.
Med forslaget flyttes derfor flere milliarder af  

 afgiftskroner fra den tyske til den danske statskasse: Indkøb, der  

 før blev foretaget syd for grænsen, vil fremover blive foretaget  

 lige nord for grænsen i de særlige danske økonomiske  

 zoner, hvor afgifterne er lige så lave som syd for grænsen.  

 Forslaget flytter så at sige afgiftsgrænsen lidt nordpå  

 med det resultat, at masser af afgiftskroner ryger i den danske statskasse i  

 stedet for i den tyske.
Nærværende forslag løser selvsagt ikke  

 det molboagtige problem med dansk trafik ned til grænsen og tilbage  

 igen, men det sikrer i det mindste, at den fortsatte grænsehandel vil  

 give indtægter til den danske statskasse (og ikke til den tyske).  

 Skulle man helt løse Med nærværende forslag undgår man en  

 generel sænkning af afgifterne på øl, vin, spiritus og  

 cigaretter med de skadelige konsekvenser, dette kan få for  

 folkesundheden   i form af mere drikkeri og rygeri.
Skatteministeriet fremlagde den 30. november 2000 Forslaget med at etablere særlige økonomiske  

 afgiftszoner i Danmark er naturligvis utraditionelt, men er hverken i strid  

 med den danske grundlov eller uforenelig med dansk EU-medlemskab.  

 Således eksisterer der allerede i dag specielle områder, der er  

 omfattet af EU-landenes nationale områder, men som (efter 6.  

 momsdirektiv) ikke betragtes som en del af landenes momsområder.
Det  

 drejer sig for Storbritanniens vedkommende om Jersey, Guernsey, Alderney og  

 Sark.
For Frankrigs vedkommende drejer det sig om de oversøiske  

 departementer Fransk Guyana, Martinique, Guadaloupe og Réunion.
For  

 Grækenlands vedkommende bjerget Athos.
I Italien er Livigno, Campione d  

 Italia og Luganosøens nationale farvande omfattet af  

 afgiftsmæssige særbestemmelser.
I Spanien har Ceuta, Melilla og  

 samtlige De Kanariske Øer en afgiftsmæssig særstatus, og  

 for Tysklands vedkommende har øen Helgoland og området  

 Büsingen særstatus på afgiftsområdet.  

 Ålandsøerne har en afgiftsmæssig særstatus i forhold  

 til Finland.
Andorra, Gibraltar, San Marino og Vatikanstaten har også  

 afgiftsmæssig særstatus, men er i modsætning til  

 ovennævnte områder slet ikke omfattet af EU-traktaten.  

 Østrig har en særordning, hvorefter der i kommunerne Jungholz og  

 Mittelberg kan anvendes en momssats, som er mindre end den sats, der anvendes  

 i resten af Østrig, dog ikke under 15 pct.
Tilsvarende kan der i  

 Portugal for Azorerne og Maderia anvendes afgiftssatser, der er lavere end  

 satserne for det kontinentalle område.
Tillige gælder en  

 række særordninger inden for EU med hensyn til punktafgifter.
 Der findes således allerede i dag en lang  

 række små områder i EU-landene   eller med tilknytning til  

 EU-landene   som har en anerkendt afgiftsmæssig særstatus.
Det er tidligere forekommet, at Danmark af EU har  

 fået accept af en ordning, hvor en mindre del af det danske  

 landområde har fået skattemæssig særbehandling.
Med  

 lov nr. 1031 af 19. december 1992 om ændring af etableringskontoloven  

 og investeringsforeningsloven blev der således givet nogle specifikke  

 skattelempelser for Bornholm.
Loven ændrede etableringskontoloven og  

 investeringsfondsloven således, at etableringskonto- og  

 investeringsfondsmidler kunne hæves uden opfyldelse af arbejdskravet  

 til forlods afskrivning for indkomståret 1993 på  

 erhvervsbygninger m.v. og driftsmidler, der anvendes på Bornholm.
Ved  

 loven blev samtidig ophævet etableringsgrænsen i  

 etableringskontoloven ved anvendelse af etableringskontomidler på  

 Bornholm i lovens virkningsperiode.
Det fremgik af det pågældende  

 lovforslags (L 123, 1991-92) bemærkninger, at forslaget ansås for  

 statsstøtte i relation til EF´s statsstøtteregler, og at loven  

 derfor skulle notificeres for EF-Kommissionen, før den kunne  

 træde i kraft.
Kommissionen godkendte efterfølgende loven.
Skriftlig fremsættelse Frank Dahlgaard (UP):
 Jeg tillader mig herved at fremsætte:
 Forslag til folketingsbeslutning om oprettelse af  

 særlige økonomiske zoner ved landegrænsen.
(Beslutningsforslag nr.
B 115).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
