Bekendtgørelse om statens skoleskib  

 DANMARK I medfør af § 10, stk. 2, i lov nr. 16 af 13. januar 1997  

 om søfartsuddannelse, som ændret ved lov nr. 388 af 10. juni  

 1997, fastsættes:
Formål § 1. Formålet med skoleskibet DANMARK er  

 bl.a. at give unge grundlag for at uddanne sig til skibsassistent samt  

 eventuelt skibsofficer i handelsflåden.
 Togtets varighed m.v.
 § 2. Togtet, som varer ca. 20 uger, afsluttes med  

 et værkstedsskoleophold af 2 ugers varighed.
 Stk. 2. Uddannelsen om bord er ligestillet med et tilsvarende  

 uddannelsesforløb på en søfartsskole.
Optagelse § 3. Som elev kan optages unge, der 1)	ved togtets begyndelse er fyldt 17 ½ år, men ikke 21  

 år, 2)	har bestået en af Søfartsstyrelsen fastsat syns- og  

 høreprøve for søfarende, og 3)	er i besiddelse af gyldigt sundhedsbevis.
Sundhedsbeviset må  

 ikke indeholde begrænsninger i arbejdsområde, der hindrer  

 tjeneste som skibsassistent.
 Stk. 2. Under særlige omstændigheder kan optages  

 elever, der er fyldt 21 år.
 Stk. 3. Ansøgningsskema fås ved henvendelse til  

 Søfartsstyrelsen, Vermundsgade 38 C, 2100 København Ø.
Ophold på skoleskibet § 4. Undervisningen på skoleskibet er  

 gratis.
 Stk. 2. For opholdet betales et vederlag på 400 kr. pr.  

 uge af elever, som er fyldt 18 år.
 Stk. 3. Søfartsstyrelsen fastsætter de  

 nærmere vilkår for elevernes ophold om bord i skoleskibet,  

 herunder vilkårene for beklædning og udrustning.
 Stk. 4. Vederlag til dækning af ensartet  

 beklædning og arbejdstøj samt til undervisningsmateriale  

 fastsættes af Søfartsstyrelsen.
Generelle bestemmelser § 5. Eleverne er med de fornødne  

 fravigelser omfattet af følgende af sømandslovens bestemmelser  

 samt de til disse hørende administrative bestemmelser: §§ 4,  

 stk. 2, 27, 28, stk. 1, 30, stk. 1, 32, 34, 53, 54, 55,  

 stk. 1 og 4, 59, 60, 62 og 63.
 § 6. Eleverne er omfattet af de i medfør af  

 lov om skibes sikkerhed m.v. fastsatte forskrifter for arbejdsmiljø i  

 skibe.
 Ikrafttræden m.v.
 § 7. Bekendtgørelsen træder i kraft  

 den 1. januar 1999.
 Stk. 2. Bekendtgørelse nr. 501 af 22. september 1975 om  

 statens skoleskib, som ændret ved bekendtgørelse nr. 517 af 28.  

 november 1980, ophæves.
