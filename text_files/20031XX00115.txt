Skriftlig fremsættelse (27. november 2003) Miljøministeren  

  

 (Hans Christian Schmidt):
 Herved tillader jeg mig for Folketinget at fremsætte:
Forslag til lov om  

 ændring af lov om miljøbeskyttelse. (Ændring af regler om miljøgodkendelse  

 m.v.) (Lovforslag nr.
L 93).
 Formålet med lovforslaget er at tilvejebringe de nødvendige  

 hjemler i miljøbeskyttelsesloven til at forenkle det nuværende  

 godkendelsessystem for en lang række virksomheder i Danmark.
 Forslaget skal ses som et led i regeringens bestræbelser på  

 at forenkle reguleringen af virksomheder og dermed lette de administrative  

 byrder for virksomheder og myndigheder.
Lovforslaget bygger på de anbefalinger, som  

 Virksomhedsudvalget er kommet med i sin rapport fra oktober 2003 om  

 virksomhedsreguleringen i Danmark.
Rapportens anbefalinger betyder, at vi nu  

 har et sammenhængende grundlag for at reformere og forenkle godkendelses- og  

 tilsynssystemet for virksomhederne.
Lovforslaget åbner mulighed for, at op mod 75-80 % af de  

 eksisterende godkendelsespligtige virksomheder kan overføres til et nyt,  

 forenklet godkendelsessystem, hvor kravene til ansøgningernes indhold og til  

 forhåndsdokumentationen reduceres i forhold til i dag, og hvor indsatsen  

 samtidig målrettes de væsentligste miljøproblemer.
Virksomhederne skal altså  

 fortsat have en godkendelse, før de etablerer sig eller foretager væsentlige  

 ændringer.
 For en lang række af de virksomheder, der overføres til det  

 forenklede godkendelsessystem, vil der blive udarbejdet standardiserede  

 miljøkrav, som godkendelsesmyndighederne forpligtes til at indarbejde i de  

 forenklede godkendelser.
 Det nugældende godkendelsessystem vil efter slankningen som  

 minimum omfatte virksomheder omfattet af IPPC-direktivet og VVM-direktivet.
 Endvidere indeholder lovforslaget præciseringer af reglerne  

 i miljøbeskyttelsesloven om underretning og klage.
 Idet der i øvrigt henvises til lovforslaget med  

 bemærkninger, anbefaler jeg det til Folketingets velvillige behandling.
