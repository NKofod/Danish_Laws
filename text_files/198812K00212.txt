Nr LSF 212 Forslag til Lov om ændring af lov om dagpenge ved sygdom eller fødsel  

 (Minimumsydelse til selvstændige erhvervsdrivende) Fremsat af socialministeren (Aase Olesen) den 17. februar 1989 Vedtaget ved tredjebehandling den 20. april 1989 Lov nr. 271 af 03/05/1989 § 1 I lov om dagpenge ved sygdom eller fødsel, jf. lovbekendtgørelse nr. 949  

 af 23. december 1986, som ændret ved lov nr. 872 af 23. december 1987 og lov  

 nr. 165 af 23. marts 1988, foretages følgende ændringer:
 1. I § 22 indsættes som nyt stk. 2:
»Stk. 2. Hvis den sikrede har tegnet en frivillig sikring efter § 28,  

 udgør dagpengene dog mindst 2/3 af det højeste beløb efter § 24, stk.  

 3.« 2. I § 24, stk. 4, indsættes efter »ikke«: », jf.  

 dog § 22, stk. 2«.
 3. I § 24, stk. 5, 1. pkt., indsættes efter »beløb«:  

 », jf. dog § 22, stk. 2«.
 4. § 30 affattes således:
» § 30. Socialministeren fastsætter nærmere regler om den  

 frivillige sikring, herunder om ret til og beregning af dagpenge til  

 personer, der er sikret efter § 28, jf. også § 22, stk. 2.« 5. § 34, stk. 1, nr. 1, litra c, affattes således:
»c) have haft beskæftigelse ved selvstændig virksomhed i mindst 6  

 måneder inden for de sidste 12 måneder forud for fraværsperioden.« 6. § 41, stk. 1, 2. og 3. pkt., affattes således:
»Bidraget for den frivillige sikring efter § 28 fastsættes således,  

 at det skønnes at dække 40 pct. af udgifterne til den periode, der er angivet  

 i § 28, samt den i § 18, stk. 3, 1. pkt., nævnte periode.
Bidraget for den  

 frivillige sikring efter § 29 fastsættes således, at det skønnes at dække 3/8  

 af udgifterne.« § 2 Loven træder i kraft den 1. januar 1990.
Oprindeligt fremsat forslag § 1 I lov om dagpenge ved sygdom eller fødsel, jf. lovbekendtgørelse nr. 949  

 af 23. december 1986, som ændret ved lov nr. 872 af 23. december 1987 og lov  

 nr. 165 af 23. marts 1988, foretages følgende ændringer:
 1. I § 22 indsættes som nyt stk. 2:
 »Stk. 2. Hvis den sikrede har tegnet en frivillig sikring efter § 28,  

 udgør dagpengene dog mindst 2/3 af det højeste beløb efter § 24, stk.  

 3.«.
 2. I § 24, stk. 4, indsættes efter »ikke«: »,jf. dog  

 § 22, stk. 2.«.
 3. I § 24, stk. 5, 1. pkt. indsættes efter »beløb«:  

 », jf. dog § 22, stk. 2.«.
 4. § 30 affattes således:
 »§ 30. Socialministeren fastsætter nærmere regler om den frivillige  

 sikring, herunder om ret til og beregning af dagpenge til personer, der er  

 sikret efter § 28, jf. også § 22, stk. 2.«.
 5. § 34, stk. 1, nr. 1, litra c affattes således:
 »c) have haft beskæftigelse ved selvstændig virksomhed i mindst 6  

 måneder inden for de sidste 12 måneder forud for fraværsperioden.«.
 6. § 41, stk. 1, 2. og 3. pkt., affattes således:
»Bidraget for den frivillige sikring efter § 28 fastsættes således,  

 at det skønnes at dække 3/8 af udgifterne til den periode, der er angivet i §  

 28, samt den i § 18, stk. 3, 1. pkt., nævnte periode.
Bidraget for den  

 frivillige sikring efter § 29 fastsættes således, at det skønnes at dække 3/8  

 af udgifterne.«.
§ 2 Loven træder i kraft den 1. januar 1990.
Bemærkninger til lovforslaget Almindelige bemærkninger Lov nr. 262 af 7. juni 1972 om dagpenge ved sygdom eller fødsel  

 (Folketingstidende 1971-72, sp. 3653, 4599, 6643 og 6887; tillæg A, sp. 7297;  

 tillæg B, sp. 2509 og 2753; tillæg C, sp. 737) er senest ændret ved lov nr.  

 872 af 23. december 1987 og lov nr. 165 af 23. marts 1988. Loven er  

 bekendtgjort ved lovbekendtgørelse nr. 949 af 23. december 1986.
 Efter lov om dagpenge ved sygdom eller fødsel ydes dagpenge som erstatning  

 for tab af indtægt under uarbejdsdygtighed på grund af sygdom, herunder  

 tilskadekomst og fødsel.
 Reglerne bygger således på det princip, at dagpenge skal træde i stedet  

 for et indtægtstab.
 Der ydes derfor principielt ikke gennem dagpengesystemet bidrag til den  

 syges underhold, som ikke vil kunne dækkes af den indtægt, der er mistet ved  

 sygdommen.
Tilsvarende ydes der ikke dagpenge, hvis der ikke kan konstateres et  

 indtægtstab, eller hvis tabet er ganske lille.
En selvstændig, hvis  

 virksomhed har givet eller fortsat giver underskud - eller måske et ganske  

 ringe overskud - har derfor ikke mulighed for at få dagpenge.
 I betænkning nr. 1103 af april 1987 fra Udvalget om de mindre selvstændige  

 erhvervsdrivende og den sociale lovgivning - hvor også de selvstændiges  

 organisationer var repræsenteret - er bl.a. nævnt, at en selvstændigs  

 indtægter f.eks. på grund af konjunktursvingninger, øgede forpligtelser i  

 medfør af lovgivningen m.v. ofte svinger mere end en lønmodtagers, og at  

 dette kan indebære, at de udbetalte dagpenge ikke svarer til de reelle  

 udgifter ved sygdommen.
 Tilsvarende er nævnt, at de uregelmæssige indtægtsforhold også bevirker,  

 at den skønsmæssige indtægtsfastsættelse sjældnere finder anvendelse for  

 selvstændige end for lønmodtagere.
 Den overvejende opfattelse i udvalget var, at indførelse af en eventuel  

 minimumsydelse ville kunne afhjælpe de problemer, der i en overgangsperiode  

 kan opstå i forbindelse med sygdom, og at en sådan ydelse ikke alene burde  

 dække det konkrete indtægtstab, men også øvrige udgifter i forbindelse med en  

 videreførelse af virksomheden.
 Forslaget indebærer, at selvstændige, som er tilmeldt den frivillige  

 sikring efter § 28 i kapitel 11, og som igennem en periode har haft en så  

 ringe indtægt, at de efter de gældende regler ikke har ret til syge- og  

 barseldagpenge, fremover vil kunne få en minimumsydelse, i tilfælde af barsel  

 og sygdom, der svarer til 2/3 af det i lovens § 24, stk. 3, fastsatte højeste  

 dagpengebeløb, som p.t. udgør 2.339 kr. om ugen.
 Forslaget udelukker ikke, at den sikrede kan opnå en højere dagpengesats,  

 når den erhvervsindtægt, der ligger til grund for beregningen, berettiger  

 hertil.
Administrative og økonomiske konsekvenser Forslaget om en minimumsydelse på 2/3 af dagpengenes højeste beløb skønnes  

 ikke at medføre konsekvenser af betydning for den kommunale administration.
Merudgifterne for det offentlige ved at indføre den foreslåede  

 minimumsydelse vil afhænge af, i hvor høj grad antallet af forsikrede  

 selvstændige vil stige som følge af muligheden for - uafhængigt af indtægt -  

 at kunne få en minimumsydelse.
Antages det, at antallet af forsikrede forøges  

 med 10 pct., vil der være tale om en årlig merindtægt for det offentlige på 2  

 mio. kr., bestående af en statslig nettobesparelse som følge af de forhøjede  

 forsikringsbidrag på 16 mio. kr. og en kommunal merudgift til dagpenge på 14  

 mio. kr.
De økonomiske konsekvenser har endnu ikke været forhandlet med  

 kommunerne.
Bemærkninger til lovforslagets enkelte bestemmelser Til § 1 Til nr. 1-3 Der henvises til de almindelige bemærkninger, hvorefter personer med  

 dagpengegivende anden erhvervsindtægt end lønindtægt, der har tegnet en  

 frivillig sikring efter § 28 i kapitel 11, altid vil være berettiget til en  

 minimumsydelse på 2/3 af dagpengemaksimum.
Dette gælder således både i de  

 første 3 uger, som forsikringen dækker, og i de efterfølgende sygeuger.
Til nr. 4 Reglerne om den frivillige sikring er fastsat i Socialministeriets  

 bekendtgørelse nr. 382 af 7. juni 1988.
 Forslaget om at indføre en minimumsydelse til personer med dagpengegivende  

 anden erhvervsindtægt end lønindtægt indebærer, at der vil være behov for  

 administrativt at fastsætte yderligere regler om ventetid for optagelse i  

 forsikringen efter § 28, om beregning af dagpenge samt om den forudgående  

 beskæftigelse i den selvstændige virksomhed for ret til dagpenge såvel i  

 egenperioden som i de efterfølgende sygeuger, jf. at det i det samtidigt  

 fremsatte forslag til lov om ændring af lov om arbejdsformidling og  

 arbejdsløshedsforsikring m.v. (Ændrede regler for selvstændige  

 erhvervsdrivende m.v.) stilles som en betingelse for optagelse i en  

 arbejdsløhedskasse og hermed for retten til mindstesatsen, at der har været  

 tale om væsentlig udøvelse af selvstændig virksomhed.
 På denne baggrund foreslås det, at dette udtrykkeligt fremgår af den  

 allerede eksisterende bemyndigelse til socialministeren i lovens § 30.
Til nr. 5 Efter de gældende regler er retten til barseldagpenge til personer med  

 anden dagpengegivende erhvervsindtægt end lønindtægt betinget af, at den  

 sikrede har haft en årsindtægt ved selvstændig virksomhed i mindst 6 måneder  

 inden for de sidste 12 måneder forud for fraværsperioden i et sådant omfang,  

 at størrelsen af indtægten skønnes at udgøre mindst 10 pct. af dagpengenes  

 højeste beløb, samt at den sikrede har haft beskæftigelse ved selvstændig  

 virksomhed i de sidste 4 uger før fraværsperioden.
 Forslaget indebærer, at personer, der er sikret efter § 28 i kapitel 11,  

 under alle omstændigheder vil have ret til barseldagpenge med et beløb, der  

 svarer til 2/3 af dagpengemaksimum.
Til nr. 6 Ved lov nr. 872 af 23. december 1987 om ændring af lov om dagpenge ved  

 sygdom eller fødsel (Nedsættelse af arbejdsgiverperioden) blev den  

 selvstændige erhvervsdrivendes bidrag til den frivillige sikringsordning  

 efter § 28 nedsat fra skønsmæssigt at dække 3/8 til 1/8 af udgifterne ved  

 ordningen.
Det foreslås, at ændringen finansieres gennem en forhøjelse af bidraget,  

 således at bidraget skønsmæssigt dækker 3/8 af udgifterne i såvel  

 egenperioden, som i de efterfølgende sygeuger.
Forslaget omfatter ikke  

 sikrede efter § 29, hvor ordningen foreslås opretholdt uændret.
 Ændringen ville i 1989 have betydet, at det årlige bidrag skulle forhøjes  

 med 858 kr., dvs. fra 232 kr. til 1.090 kr.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om dagpenge ved sygdom eller fødsel, jf. lovbekendtgørelse nr. 949  

 af 23. december 1986, som ændret ved lov nr. 872 af 23. december 1987 og lov  

 nr. 165 af 23. marts 1988, foretages følgende ændringer:
 1. I § 22 indsættes som nyt stk. 2:
 »Stk. 2. Hvis den sikrede har tegnet en frivillig sikring efter § 28,  

 udgør dagpengene dog mindst 2/3 af det højeste beløb efter § 24, stk.  

 3.«.
 § 22. Dagpenge, der erstatter tab af anden erhvervsindtægt, beregnes på  

 grundlag af den sikredes årlige anden erhvervsindtægt.
 2. I § 24, stk. 4, indsættes efter »ikke«:»,jf. dog  

 § 22, stk. 2.«.
 3. I § 24, stk. 5, 1. pkt. indsættes efter »beløb«:  

 »,jf. dog § 22, stk. 2«.
 § 24. Dagpengene udgør 90 pct. af den dagpengegivende indtægt og beregnes  

 for en uge ad gangen.
 Stk. 2. Dagpengene for en udbetalingsperiode afrundes til nærmeste hele  

 kronebeløb.
Stk. 3. Dagpengenes højeste beløb udgør 2.339. for en uge.
Beløbet  

 reguleres een gang årligt den 1. juli med en procent, der fastsættes på  

 finansloven for det pågældende år.
Beløbet afrundes til nærmeste hele  

 kronebeløb.
Reguleringen sker med virkning fra den mandag, der ligger nærmest  

 reguleringstidspunktet.
 Stk. 4. Beløb, der beregnet for en uge er mindre end 10 pct. af  

 dagpengenes højeste beløb, udbetales ikke.
Stk. 5. Hvis dagpengene sammen med andre løbende kontantydelser, der  

 udbetales i anledning af sygefraværet, overstiger den dagpengegivende  

 indtægt, nedsættes dagpengene eller refusionen til arbejdsgiveren med det  

 overskydende beløb.
Ved nedsættelse af dagpengene ses dog bort fra sociale  

 pensioner, offentlig hjælp samt supplement til dagpengene fra faglige  

 sygelønsfonds o.l. til dækning af det aktuelle løntab.
 Stk. 6. I forbindelse med udbetaling af dagpenge, der ikke sker på en  

 arbejdsgivers vegne, medregnes dagpenge eller løn under sygdom, graviditet og  

 barsel vedrørende andre arbejdsforhold og dagpenge fra en frivillig sikring  

 efter kapitel 11 ved opgørelsen efter stk. 3.
 4. § 30 affattes således:
 »§ 30. Socialministeren fastsætter nærmere regler om den frivillige  

 sikring, herunder om ret til og beregning af dagpenge til personer, der er  

 sikret efter § 28, jf. også § 22, stk. 2.«.
 § 30. Socialministeren fastsætter nærmere regler om den frivillige  

 sikring.
 5. § 34, stk. 1, nr. 1, litra c affattes således:
 »c) have haft beskæftigelse ved selvstændig virksomhed i mindst 6  

 måneder inden for de sidste 12 måneder forud for fraværsperioden.«.
 § 34. Dagpenge efter dette kapitel udbetales når den sikrede opfylder  

 følgende betingelser:
1) Den sikrede skal enten a) have haft en årlig dagpengegivende indtægt, der skal lægges til grund  

 ved beregning af dagpenge efter §§ 21 og 22, af en sådan størrelse, at den  

 mindst berettiger til 10 pct. af dagpengenes højeste beløb eller b)have haft en dagpengegivende lønindtægt af samme størrelse som nævnt  

 under a) i mindst 6 måneder inden for de sidste 12 måneder forud for  

 fraværsperioden eller c)have haft beskæftigelse ved selvstændig virksomhed i mindst 6 måneder  

 inden for de sidste 12 måneder forud for fraværsperioden i et sådant omfang,  

 at størrelsen af indtægten skønnes at udgøre mindst 10 pct. af dagpengenes  

 højeste beløb.
 6. § 41, stk. 1, 2. og 3. pkt., affattes således:
»Bidraget for den frivillige sikring efter § 28 fastsættes således,  

 at det skønnes at dække 3/8 af udgifterne til den periode, der er angivet i §  

 28, samt den i § 18, stk. 3, 1. pkt., nævnte periode.
Bidraget for den  

 frivillige sikring efter § 29 fastsættes således, at det skønnes at dække 3/8  

 af udgifterne.«.
§ 41. Bidraget til hver af de frivillige sikringer fastsættes af chefen  

 for Sikringsstyrelsen i forhold til størrelsen af de sikrede dagpenge.
De  

 samlede bidrag fastsættes således, at de skønnes at dække 1/8 af udgifterne  

 til den frivillige sikring efter § 28 og 3/8 af udgifterne til den frivillige  

 sikring efter § 29.
Efter 2. behandling den 18. april 1989 § 1 I lov om dagpenge ved sygdom eller fødsel, jf. lovbekendtgørelse nr. 949  

 af 23. december 1986, som ændret ved lov nr. 872 af 23. december 1987 og lov  

 nr. 165 af 23. marts 1988, foretages følgende ændringer:
 1. I § 22 indsættes som nyt stk. 2:
»Stk. 2. Hvis den sikrede har tegnet en frivillig sikring efter § 28,  

 udgør dagpengene dog mindst 2/3 af det højeste beløb efter § 24, stk.  

 3.« 2. I § 24, stk. 4, indsættes efter »ikke«: », jf.  

 dog § 22, stk. 2«.
 3. I § 24, stk. 5, 1. pkt., indsættes efter »beløb«:  

 », jf. dog § 22, stk. 2«.
 4. § 30 affattes således:
» § 30. Socialministeren fastsætter nærmere regler om den  

 frivillige sikring, herunder om ret til og beregning af dagpenge til  

 personer, der er sikret efter § 28, jf. også § 22, stk. 2.« 5. § 34, stk. 1, nr. 1, litra c, affattes således:
»c) have haft beskæftigelse ved selvstændig virksomhed i mindst 6  

 måneder inden for de sidste 12 måneder forud for fraværsperioden.« 6. § 41, stk. 1, 2. og 3. pkt., affattes således:
»Bidraget for den frivillige sikring efter § 28 fastsættes således,  

 at det skønnes at dække 40 pct. af udgifterne til den periode, der er angivet  

 i § 28, samt den i § 18, stk. 3, 1. pkt., nævnte periode.
Bidraget for den  

 frivillige sikring efter § 29 fastsættes således, at det skønnes at dække 3/8  

 af udgifterne.« § 2 Loven træder i kraft den 1. januar 1990.
