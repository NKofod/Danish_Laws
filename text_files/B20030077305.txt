Bekendtgørelse om forskudsregistrering og beregning  

  

 af indeholdelsesprocent for 2004 I medfør af § 48, stk. 4, § 52,  

 stk. 1, 3. pkt., § 54 og § 55 A i kildeskatteloven, jf.  

 lovbekendtgørelse nr. 678 af 12. august 2002, fastsættes:
Kapitel 1 Forskudsregistreringen for 2004 § 1.  

  

 Ved  

 forskudsregistreringen for 2004, der foretages på grundlag af oplysninger om  

 indkomsten i et tidligere år, anvendes en af følgende 2 procentreguleringer,  

 jf. dog stk. 2-5 samt §§ 2‑5:
 1)  

 	  

    

 Indkomstbeløb, der  

 indgår i slutligningen for 2002, forhøjes ved forskudsregistreringen for 2004  

 med 6,5 pct.
 2)  

 	  

    

 Indkomstbeløb, der  

 indgår i forskudsregistreringen for 2003, forhøjes ved forskudsregistreringen  

 for 2004 med 3 pct.
 Stk. 2.  

  

 Posten  

 »kommunal og amtskommunal ejendomsværdiskat« ansættes ved  

 forskudsregistreringen for 2004 på grundlag af den laveste værdi af  

 henholdsvis  

 den ejendomsværdi, der er ansat for den pågældende ejendom pr. 1. januar 2001  

 reguleret med 5 pct. eller ejendomsværdien pr. 1. januar 2002. For ejendomme,  

 hvor det ikke er muligt maskinelt at beregne ejendomsværdiskatten, ansættes  

 posten »kommunal og amtskommunal ejendomsværdiskat« ved  

 forskudsregistreringen  

 for 2004 til den ejendomsværdiskat, der indgår i slutligningen for 2002,  

 eller  

 til den ejendomsværdiskat, der indgår i forskudsregistreringen for 2003. For  

 udenlandske ejendomme ansættes posten »kommunal og amtskommunal  

 ejendomsværdiskat« ved forskudsregistreringen for 2004 til den  

 ejendomsværdiskat, der indgår i slutligningen for 2002, eller til den  

 ejendomsværdiskat, der indgår i forskudsregistreringen for 2003.
 Stk. 3.  

  

 Ved  

 forskudsregistreringen for 2004, der foretages på grundlag af oplysninger om  

 indkomsten i et tidligere år, anvendes i de i stk. 4 nævnte tilfælde en  

 af  

 følgende 2 procentreguleringer, jf. dog §§ 2-5, og der foretages ikke  

 regulering efter stk. 1:
 1)  

 	  

    

 Indkomstbeløb, der  

 indgår i slutligningen for 2002, forhøjes ved forskudsregistreringen for 2004  

 med 6,2 pct.
 2)  

 	  

    

 Indkomstbeløb, der  

 indgår i forskudsregistreringen for 2003, forhøjes ved forskudsregistreringen  

 for 2004 med 2,9 pct.
Stk. 4.  

  

 Stk. 3  

 finder anvendelse ved forskudsregistreringen for 2004 af 1)  

 	  

    

 skattepligtige  

 udbetalinger efter lov om delpension, lov om social service, lov om aktiv  

 socialpolitik, lov om fleksydelse og lov om en aktiv beskæftigelsesindsats.
2)  

 	  

    

 efterløn, dagpenge og  

 overgangsydelser efter lov om arbejdsløshedsforsikring, 3)  

 	  

    

 dagpenge efter lov om  

 dagpenge ved sygdom og fødsel, og 4)  

 	  

    

 kommunale og  

 amtskommunale tjenestemandspensioner og private pensioner såsom udbetalinger  

 fra pensionsordninger med løbende udbetalinger, rateforsikringer i  

 pensionsøjemed og rateopsparinger i pensionsøjemed.
 Stk. 5.  

  

 Renteindtægter reguleres ikke efter stk. 1.
§ 2.  

  

 Sociale pensioner efter lov om social pension ansættes ved  

 forskudsregistreringen for 2004 på grundlag af oplysninger fra  

 Pensionsregistret.
Der foretages ikke regulering efter § 1.
§ 3.  

  

 Skattepligtige stipendier, der udbetales i henhold til lov om Statens  

 Uddannelsesstøtte, ansættes ved forskudsregistreringen for 2004 på grundlag  

 af  

 oplysninger fra SU‑styrelsen.
Der foretages ikke regulering efter  

 § 1.
§ 4.  

  

 Skattepligtige pensioner og lignende ydelser, der udbetales af Statens  

 Centrale  

 Lønanvisning, ansættes ved forskudsregistreringen for 2004 på grundlag af  

 oplysninger fra Finansstyrelsen.
Der foretages ikke regulering efter  

 § 1.
 § 5.  

  

 Skattepligtige pensioner, der udbetales af Arbejdsmarkedets Tillægspension  

 (ATP), ansættes ved forskudsregistreringen for 2004 med udgangspunkt i  

 pensionen for september måned 2003 omregnet til helårsbeløb, jf. § 2,  

 stk. 2, i bekendtgørelse nr. 980  


  

 af  

 16. november 2001. Det omregnede helårsbeløb forhøjes ikke, og der foretages  

 ikke regulering efter § 1.
§ 6.  

  

 Skattepligtige  

 pensioner fra Særlig Pensionsopsparing ansættes ved forskudsregistreringen  

 for  

 2004 på grundlag af oplysninger fra ATP.
Der foretages ikke regulering efter  

 § 1.
Kapitel 2 Beregning af indeholdelsesprocenten for 2004 § 7.  

  

 Indeholdelsesprocenten på skattekortet for 2004 beregnes som summen af  

 følgende  

 procenter, der er større end 0:
 1)  

 	  

    

 Skattekommunens  

 laveste skatteprocent (dvs. summen af primærkommunal skatteprocent,  

 amtskommunal skatteprocent, kirkeskatteprocent for medlemmer af folkekirken  

 og  

 bundskatten på 5,5 pct. efter personskattelovens § 6).
 2)  

 	  

    

 En procent beregnet  

 som mellemskatten på 6 pct. efter personskattelovens § 6 a, opgjort uden  

 nedsættelse for personfradrag, delt med den personlige indkomst med tillæg af  

 positiv kapitalindkomst og ganget med 100.
 3)  

 	  

    

 En procent beregnet  

 som topskatten på 15 pct. efter personskattelovens § 7, opgjort uden  

 nedsættelse for personfradrag, delt med den personlige indkomst med tillæg af  

 heri fradragne og ikke medregnede beløb omfattet af beløbsgrænsen i  

 pensionsbeskatningslovens § 16, stk. 1, og med tillæg af positiv  

 kapitalindkomst, og ganget med 100.
 Stk. 2.  

  

 Procenterne  

 efter stk. 1 beregnes med 2 decimaler.
 Stk. 3.  

  

 Såfremt der  

 efter reglerne i § 12 B i bekendtgørelse nr. 980 af 16. november 2001  

 skal  

 ske forhøjelse af indeholdelsesprocenten, forhøjes indeholdelsesprocenten med  

 højst det antal hele pct. point, som er tilstrækkeligt til at undgå  

 opkrævning  

 af forskudsskat ved skattebillet (B‑skat).
 Stk. 4.  

  

 Er den  

 efter stk. 1‑3 beregnede indeholdelsesprocent større end 59 pct.  

 med  

 tillæg af kirkeskatteprocenten, ansættes indeholdelsesprocenten til 59 pct.  

 med  

 tillæg af kirkeskatteprocenten.
 Stk. 5.  

  

 Indeholdelsesprocenten efter stk. 1‑4 forhøjes til nærmeste hele  

 procent.
