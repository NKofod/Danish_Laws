Ligebehandlingsnævnets afgørelse om køn - øvrige  - retlig interesse J. nr. 2017-6811-04374 En mand klagede over, at et politisk parti havde valgt at forbyde mandlige talere og oplægsholdere.
Ligebehandlingsnævnet havde opfordret manden til nærmere at redegøre for sin klage og for, hvordan den påståede forskelsbehandling berørte ham.
Manden svarede ikke på nævnets henvendelser, og nævnet vurderede, at manden ikke havde dokumenteret, at han havde været direkte berørt af den påståede forskelsbehandling på en sådan måde, at han havde en retlig interesse i sagen.
Nævnet havde ikke derved taget stilling til, om den påståede forskelsbehandling var omfattet af ligestillingsloven.
Afgørelsen blev truffet af nævnets formand.
