En tv-reklame for fosfatfrit vaskepulver begyndte med billeder af  

 fosfatholdigt vaskepulver, der blev hældt i et vandløb, hvorefter fiskene lå  

 døde på bunden.
Dernæst vistes det fosfatfrie vaskepulver, idet der nu  

 svømmede fisk omkring i vandet, samtidig med at det blev oplyst, at naturen  

 ikke har godt af fosfatholdigt vaskepulver.
Forbrugerombudsmanden udtalte, at  

 reklamen på grund af dens udformning var i strid med markedsføringslovens §  

 2, stk.
 2, der forbyder anvendelsen af angivelser der på grund af deres form  

 er utilbørlige overfor forbrugere eller andre erhvervsdrivende.
 3.4.1.
I TV-Syd blev der vist et reklamespot for salg af fosfatfrit vaskepulver.  

 Det pågældende reklamespot begyndte med billeder af vaskepulver med fosfat,  

 der blev hældt i et vandløb, hvorefter fiskene lå døde på bunden.
Dernæst  

 vistes det fosfatfri vaskepulver, idet der nu svømmede fisk omkring i vandet,  

 samtidig med at det i reklameteksten blev anført, at naturen ikke har godt af  

 vaskepulver med fosfat.
 Uden at gå ind i den nærmere diskussion om brugen affosfatholdigt og  

 fosfatfrit vaskepulver udtalte FO, at det pågældende reklamespot på grund af  

 dets udformning var i strid med markedsføringslovens § 2, stk. 2, hvorefter  

 den erhvervsdrivende ikke må anvende angivelser, der på grund af deres  

form,  eller fordi de angår uvedkommende forhold, er utilbørlige over  

 for andre erhvervsdrivende eller forbrugere.
 Virksomheden tog FO's udtalelse til efterretning og ændrede den pågældende  

 reklame.
 3.4.2.  Efter at Vejle kommune i en forsøgsperiode på 6-8 uger  

 havde fået 97% af kommunens husstande til at anvende fosfatfrit vaskepulver,  

 hvilket reducerede spildevandets fosfatindhold med ca. 30%, indrykkede et  

 stort supermarked en annonce i dagspressen for salg af fosfatholdigt  

 vaskepulver.
 Annoncen havde følgende overskrift: »Ren besked om fosfat i  

 vaskepulver«.
 Endvidere blev annoncens brødtekst indledt med følgende: »Mange tror,  

 at det fosfatfrie vaskepulver, der er på markedet nu, er miljøvenligt.
Det passer ikke.
Nyere undersøgelser har vist noget helt andet.
Nemlig at  

 det stof, som man har erstattet fosfatet med, ikke er biologisk nedbrydeligt.  

 Og ingen kender giftvirkningen af det på langt sigt.
 Dertil kommer, at det fosfatfrie vaskepulver gør tøjet gråt og stift.  

 Samtidig ødelægger det vaskemaskinen, fordi der dannes mere kalk på maskinens  

 varmelegemer«.
 Ved behandlingen af sagen bad FO Miljøstyrelsen om at fremkomme med  

 bemærkninger til annoncen.
I sit svar udtalte Miljøstyrelsen følgende: »For det første må det  

 slås fast, at uanset hvilket vaskepulver eller vaskemiddel, der anvendes, vil  

 den efterfølgende udledning med spildevandet resultere i en forurening.
Dette  

 skyldes, at vaskepulveret indeholder en lang række forskellige stoffer med  

 forskellige vasketekniske og miljømæssige egenskaber.
Det mest omtalte af  

 disse stoffer har været fosfat.
Miljøstyrelsen er bekendt med, hvilke kemiske stoffer der erstatter fosfat  

 i det produkt, der blev uddelt til alle husstande i Vejle kommune.
Det ene  

 stof er et mineralsk stof og er som følge heraf ikke biologisk nedbrydeligt.  

 Desuden indgår et organisk stof, som er biologisk svært nedbrydeligt.
Også de overfladeaktive stoffer, hvis funktion er at opløse fedt i vandet,  

 har miljøskadelige egenskaber.
Dette gælder både i forbindelse med  

 nedbrydelighed og forbrug af ilt under nedbrydningsprocessen.
Der er således ikke tale om, at det ene produkt umiddelbart kan  

 karakteriseres som mere miljøvenligt end det andet.
Dertil er oplysninger om  

 de indgående stoffer i dag for sparsomme.« På baggrund af denne udtalelse fra Miljøstyrelsen og set i lyset af den  

 offentlige debat, der fandt sted forud for indrykningen af den pågældende  

 annonce, fandt FO ikke anledning til i medfør af markedsføringslovens  

 bestemmelser at kritisere annoncens oplysning om, at fosfatfrit vaskepulver  

 ikke er miljøvenligt.
For så vidt angår annoncens påstand om, at det fosfatfrie vaskepulver gør  

 tøjet gråt og stift, henviste FO til Statens Husholdningsråds undersøgelse af  

 storvaskemidler med og uden fosfat.
Undersøgelsen er offentliggjort i bladet  

 »Råd og Resultater«, nr. 3/1988.
Denne undersøgelse viste, at de fosfatfrie vaskemidler kunne vaske lige så  

 rent som de fosfatholdige under forudsætning af, at der anvendes korrekt  

 dosering.
På flere pakninger var der dog angivet en for lav dosering.
En underdosering af såvel fosfatfrit som fosfatholdigt vaskemiddel kan  

 medføre, at tøjet bliver gråligt og stift.
Gråningen kan dels skyldes kalk  

 dels genudfældning af snavset, og det sidste har ikke nødvendigvis noget med  

 doseringen at gøre.
Endvidere har Statens Husholdningsråd anført følgende om tøjets  

 kalkindhold: »Hvis der er for lidt fosfat eller andet kalkbindende stof  

 i vaskevandet, vil noget af kalken danne uopløselige kalkforbindelser, der  

 sætter sig i tøjet og gør det gråt og stift (kalksæbe). For lidt kalkbindende  

 stof i vaskevandet kan skyldes vaskemidlets sammensætning, eller at der  

 bruges for lidt vaskemiddel.
De fosfatfrie vaskemidler afsatte ikke ret meget  

 kalk i tøjet - de lå på linie med de bedste fosfatholdige efier 25 vaske.  

 Indholdet afkalk steg gennemsnitligt stærkere for de fosfatfrie end de  

 fosfatholdige efter de første 10 vaske, men efter 25 vaske lå indholdet af  

 kalk i tøjet stadig på et lavere niveau end for de fosfatholdige.« For så vidt angår tøjgråning har Statens Husholdningsråd udtalt følgende  

 om undersøgelsen: »I nogle tilfælde kan tøjet blive gråt i vask, fordi  

 snavset genudfældes i tøjet.
Der var forskelle mellem vaskemidlerne, men der  

 var ikke forskel på, om der var vasket med fosfatfrit eller fosfatholdigt.  

 Der var gode og dårlige i begge grupper.
Gråning er kun undersøgt ved 90  

 grader C«.
 På baggrund af denne undersøgelse fra Statens Husholdningsråd var FO af  

 den opfattelse, at annoncens oplysning om, at fosfatfrit vaskepulver gør  

 tøjet gråt og stift, var vildledende og i strid med § 2, stk. 1 i  

 markedsføringsloven.
Endelig bemærkede FO, at Statens Husholdningsråd ikke havde undersøgt  

 vaskemidlernes indvirkning på vaskemaskinen.
Da der fra annoncørens side ikke  

 var fremlagt dokumentation for, at fosfatfrit vaskepulver ødelægger  

 vaskemaskinen, fandt FO ligeledes denne del af annoncen vildledende og i  

 strid med § 2, stk. 1 i markedsføringsloven.
 (* 1) Offentliggjort i Forbrugerstyrelsens Juridiske Årbog 1989, side 24.
