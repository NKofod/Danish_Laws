 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om byfornyelse og boligforbedring, jf. lovbekendtgørelse nr. 498 af  

 28. juni 1990, som ændret senest ved lov nr. 1044 af 23. december 1992,  

 foretages følgende ændringer:
 1. I § 2 ændres »beboelsesejendomme« til:  

 »beboelsesbygninger«.
 2. I § 3, stk. 1, 1. pkt., ændres  

 »beboelsesejendom« til: »beboelsesbygning«, og i nr.  

 7 ændres »Ejendommen« til: »Boligerne«.
 3. § 3, stk. 2, sidste pkt., affattes således:
»Undtaget herfra er beslutninger om tilvejebringelse af nødvendige  

 udendørs fællesarealer for en eller flere ejendomme, jf. § 7, stk. 1, nr. 7,  

 litra a.« 4. § 3, stk. 4, affattes således:
 »Stk. 4.  Ud over de normer, som er fastsat i stk.  

 1 eller fastsættes efter stk. 3, kan boligministeren fastsætte normer samt  

 regler for normernes anvendelse med henblik på:
 5. I § 5, stk. 1, udgår », jf. dog § 7 b«.
 6. I § 5, stk. 3, 2. pkt., ændres »§ 9, stk. 1, har  

 offentliggjort en redegørelse m. v.« til: »§ 9, stk. 2, har  

 offentliggjort et forslag til beslutning«.
 7. I § 6, 1. pkt., ændres »lov om  

 kommuneplanlægning« til: »lov om planlægning«.
 8. § 7, stk. 1, affattes således:
»I områder som angivet i § 2 kan kommunalbestyrelsen for hele området  

 eller dele heraf træffe beslutning om byfornyelse gennem iværksættelse af 9. I § 7 indsættes efter stk. 1 som nye stykker:
 »Stk. 2.  Stk. 1, nr. 4 og 6, finder ikke  

 anvendelse på bygninger, der ikke indeholder beboelse, og som er offentligt  

 ejede, samt private bygninger, der ikke indeholder beboelse, og hvor det  

 offentlige har en ikke uvæsentlig indflydelse på driften, jf. dog stk. 3.
 Stk. 3.  Boligministeren kan uanset bestemmelserne i  

 stk. 1, nr. 2 og 3, og stk. 2 som led i en byfornyelsesbeslutning godkende  

 ombygning til beboelse samt nedrivning af bygninger, der senest har været  

 anvendt til offentligt formål, eller hvor det offentlige har haft en ikke  

 uvæsentlig indflydelse på driften.
 Stk. 4.  Boligministeren kan fastsætte nærmere  

 bestemmelser om gennemførelse og godkendelse af ombygning i henhold til stk.  

 2 og 3.
Stk. 5.  Kommunalbestyrelsen kan træffe beslutning om  

 opdeling af store beboelseslejligheder og indretning af mindre lejligheder,  

 hvis gennemførelsen af foranstaltninger efter § 3 vil medføre, at lejligheden  

 forbliver uhensigtsmæssig stor.« Stk. 2-5 bliver herefter stk. 6-9.
 10. I § 7 a, stk. 3, 1. pkt., ændres »det materiale,  

 der er nævnt i § 10, stk. 2, 2. pkt.« til: »det materiale, der er  

 nævnt i § 9, stk. 3, 2. pkt.«, og 2. pkt. ophæves.
 11. § 7 b ophæves.
 12. § 8, stk. 1, 2. pkt., ophæves, og i stedet indsættes:
»Kommunalbestyrelsen kan dog såvel i som uden for områder som angivet  

 i § 2 beslutte at søge gennemført boligforbedringer efter kapitel III.  

 Kommunalbestyrelsen kan kun træffe beslutning efter 2. pkt., hvis den  

 skønner, at beslutningen ikke vil stride mod en kommende  

 byfornyelsesbeslutning.« 13. § 9 affattes således:
» § 9.  Kommunalbestyrelsen skal, mindst 8 uger  

 inden den offentliggør forslag til beslutning efter § 7, orientere de ejere  

 og lejere, der inden for det pågældende område forventes at ville blive  

 berørt af forslaget.
Orienteringen skal indeholde oplysning om, at  

 kommunalbestyrelsen påtænker at udarbejde forslag til beslutning efter § 7,  

 samt oplysning om, at der kan fremsættes forslag inden for en af  

 kommunalbestyrelsen fastsat passende frist.
 Stk. 2.  Når kommunalbestyrelsen efter udløbet af den i  

 medfør af stk. 1 fastsatte frist har udarbejdet et forslag til beslutning  

 efter § 7, skal den offentliggøre forslaget.
Stk. 3.  Samtidig med offentliggørelsen efter stk. 2  

 skal kommunalbestyrelsen give de berørte ejere og lejere en sådan orientering  

 om forslaget, at de kan vurdere forslaget og dets konsekvenser.
Orienteringen  

 skal være ledsaget af forslaget, oplysning om reglerne for offentlig støtte  

 til gennemførelse af beslutningen, reglerne om erstatningsboliger og  

 økonomisk støtte til betaling af husleje og boligindskud m.v. samt  

 registreringsmateriale for den enkelte ejendom.
 Stk. 4.  Det i stk. 3 nævnte materiale skal indeholde  

 oplysning om, at der kan fremsættes indsigelse mod og ændringsforslag til den  

 planlagte beslutning inden for en af kommunalbestyrelsen fastsat frist, der  

 skal være på mindst 8 uger.
 Stk. 5.  Ethvert medlem af kommunalbestyrelsen, der har  

 forlangt sin afvigende mening vedrørende det udarbejdede forslag til  

 beslutning tilført kommunalbestyrelsens beslutningsprotokol, kan kræve, at  

 kommunalbestyrelsen samtidig offentliggør og udsender, jf. stk. 3, det  

 pågældende medlems afvigende mening og en af medlemmet affattet kort  

 begrundelse herfor.
Stk. 6.  Hvis der i henhold til den i stk. 4 fastsatte  

 frist rettidigt er fremsat indsigelser eller ændringsforslag, kan  

 kommunalbestyrelsen tidligst 4 uger efter udløbet af indsigelsesfristen  

 træffe beslutning efter § 7. Hvis kommunalbestyrelsen vil foretage ændringer  

 i forslaget, som på væsentlig måde berører andre end dem, der har  

 foranlediget ændringen foretaget, kan kommunalbestyrelsen ikke træffe  

 beslutning efter § 7, før de pågældende er underrettet om ændringen og har  

 fået lejlighed til at fremsætte bemærkninger inden en af kommunalbestyrelsen  

 fastsat frist.
Hvis ændringerne er så omfattende, at der reelt foreligger et  

 nyt forslag, skal kommunalbestyrelsen foretage fornyet offentliggørelse efter  

 reglerne i stk. 2-5.
 Stk. 7.  Kommunalbestyrelsen kan tidligst træffe  

 beslutning efter § 7 efter udløbet af de frister, der er nævnt i stk. 4 og 6.
 Stk. 8.  Ved beregningen af de efter stk. 4 og 6  

 fastsatte frister bortses fra juli måned.
Stk. 9.  Boligministeren kan fastsætte nærmere regler om  

 indholdet af det materiale, der skal offentliggøres efter stk. 1-3.« 14. I § 10 udgår i stk. 1 »efter regler, der  

 fastsættes af boligministeren«, som 2. pkt. indsættes:
»Boligministeren fastsætter nærmere regler om indholdet af det  

 materiale, der skal bekendtgøres efter 1. pkt.«, og stk. 2 affattes således:
»Stk. 2.  Samtidig med bekendtgørelse efter stk. 1  

 underretter kommunalbestyrelsen ejerne og lejerne om beslutningen i de  

 ejendomme, der er omfattet af denne.
Beslutningen skal være ledsaget af  

 oplysning om, hvilke ejendomme eller dele af ejendomme kommunalbestyrelsen  

 skal råde over af hensyn til beslutningens gennemførelse.« 15. I § 11, stk. 1, ændres »stk. 3« til:  

 »stk. 7«.
 16. I § 11, stk. 2, ændres »§ 9, stk. 5« til:  

 »§ 9, stk. 2«.
 17. I § 13 ændres »stk. 4« til: »stk.  

 8«.
 18. I § 14, stk. 1, ændres »stk. 3« til:  

 »stk. 7«.
 19. § 15, stk. 3, 2. pkt., affattes således:
»Reglerne om tilbudspligt i lov om leje finder ikke anvendelse indtil  

 2 år efter, at lejerne har afslået at overtage ejendommen i medfør af § 14,  

 stk. 4, såfremt ejendommen overdrages til en købesum, der er den samme eller  

 større end den, der er tilbudt lejerne efter § 14, stk. 5.« 20. I § 19, stk. 1, ændres »§ 10, stk. 2« til:  

 »§ 9, stk. 3«.
 21. § 19, stk. 2, 2. pkt., ophæves.
 22. § 21, stk. 2, sidste pkt., ophæves.
 23. I § 24, stk. 1, udgår »7 b,».
 24. I § 24, stk. 2, ændres »stk. 3« til:  

 »stk. 7«.
 25. I § 25 ændres i stk. 1 »stk. 3, nr. 3«  

 til: »stk. 7, nr. 3«, »§ 10, stk. 2,» ændres til: »§  

 9, stk. 3,», og stk. 2, 2. pkt., ophæves.
 26. I § 26 ændres i stk. 1 »stk. 3« til:  

 »stk. 7«, og stk. 2, 2. pkt., ophæves.
 27. I § 31 b, stk. 1, 1. pkt., ændres »§ 5, stk. 3, §  

 9, stk. 1 og 2, § 56, stk. 2, nr. 1, og § 56, stk. 4« til: »§ 5,  

 stk. 3, § 9, § 11, stk. 2, § 40, stk. 2 og 3, § 47, stk. 3, § 56, stk. 2, nr.  

 1, og § 56, stk. 4, når ejerne og i udlejningsejendomme mindst halvdelen af  

 lejerne eller i ejendomme efter § 19 b mindst halvdelen af beboerne  

 skriftligt har tilkendegivet deres accept af forslaget til  

 byfornyelsesbeslutning«.
 28. § 31 b, stk. 2, ophæves, og i stk. 3, der  

 bliver stk. 2, ændres »stk. 2« to steder til: »stk. 1«.
 29. I § 32, stk. 1, 1. pkt., udgår »bygningens  

 og«, og efter 1. pkt. indsættes:
 »Foranstaltninger for den del af bygningen, som ikke indeholder  

 beboelse, kan, i det omfang foranstaltningen sker af hensyn til beboelsen,  

 tage sigte på at opfylde bestemmelserne i § 3, stk. 1, nr. 1-4.«, og i  

sidste pkt. udgår »§ 7 b og«.
 30. I § 32, stk. 2, ændres »nr. 4 og 5, og § 7, stk.  

 2,» til: »nr. 2, 3, 5 og 7, og § 7, stk. 2, 5 og 6,».
 31. § 33, stk. 2, affattes således:
»Stk. 2.  Når kommunalbestyrelsen har udarbejdet  

 forslag til beslutning efter § 32, stk. 1, skal den offentliggøre forslaget.  

 Samtidig med offentliggørelsen efter 1. pkt. skal kommunalbestyrelsen give de  

 berørte ejere og lejere en sådan orientering om forslaget, at de kan vurdere  

 forslaget og dets konsekvenser.
Orienteringen skal være ledsaget af  

 forslaget, oplysning om reglerne for offentlig støtte til gennemførelse af  

 beslutningen, reglerne om erstatningsboliger og økonomisk støtte til betaling  

 af husleje og boligindskud m.v. samt registreringsmateriale for den enkelte  

 ejendom.« 32. I § 33, stk. 5, ændres »stk. 9« til:  

 »stk. 8«.
 33. I § 40, stk. 2, ændres »stk. 3« til:  

 »stk. 2«.
 34. I § 47, stk. 3, ændres »stk. 3« til:  

 »stk. 2«.
 35. I § 48 indsættes som stk. 4:
»Stk. 4.  Boligministeren kan tillade, at et  

 godkendt byfornyelsesselskab udøver accessorisk virksomhed, herunder  

 virksomhed i et andet land.« 36. I § 56, stk. 2, nr. 1, ændres »§ 9, stk. 1, er  

 offentliggjort en redegørelse m.v.« til: »§ 9, stk. 2, er  

 offentliggjort et forslag til beslutning«.
 37. I § 57, stk. 1, indsættes efter »påbud om«:  

 », udgifter til etablering af friarealer, udgifter til orientering efter  

 § 9, stk. 1, bidrag til byggeskadefond, jf. § 69 d, samt særlige udgifter til  

 beboermedvirken«.
 38. I § 58, stk. 1, indsættes som 2. pkt.:
»Såfremt en privat udlejningsejendom er ejet af et aktieselskab, et  

 anpartsselskab el. lign., kan kommunalbestyrelsen som betingelse for at yde  

 garanti stille krav om, at selskabets hovedaktionær eller andre personer, der  

 har en bestemmende indflydelse på selskabet, hæfter personligt for de i § 59,  

 stk. 4, nævnte lån.« 39. I § 58 indsættes som stk. 3:
»Stk. 3.  Boligministeren fastsætter nærmere regler  

 om kommunalbestyrelsens ydelse af garanti, herunder om størrelsen af  

 garantien.« 40. § 59, stk. 1, sidste pkt., ophæves.
 41. § 59 b, stk. 3 og 4, ophæves, og i stedet  

 indsættes:
»Stk. 3.  Ydelsesbidraget som nævnt i stk. 1  

 aftrappes ved, at grundydelsen reguleres efter 2.-6. pkt.
Reguleringen  

 begynder på tidspunktet for nominallånets udbetaling.
Grundydelsen forhøjes  

 to gange årligt pr. 1. januar og 1. juli med 75 pct. af den halvårlige  

 procentvise stigning i nettoprisindekset.
Overstiger den halvårlige  

 procentvise stigning i nettoprisindekset den halvårlige procentvise stigning  

 i indkomsterne opgjort efter det af Danmarks Statistik offentliggjorte  

 timelønsindeks for industriens arbejdere for den foregående maj henholdsvis  

 november måned, forhøjes grundydelsen dog med 75 pct. af den halvårlige  

 procentvise stigning i sidstnævnte indeks.
Falder timelønsindekset, reguleres  

 grundydelsen efter dette indeks.
Grundydelsen nedsættes med 100 pct. af det  

 halvårlige procentvise fald.« 42. § 66, stk. 3, affattes således:
»Stk. 3.  De udgifter, som kommunen har afholdt til  

 byfornyelse efter § 57, stk. 1 og 2, samt tab på garantier for lån efter § 58  

 refunderes af staten med 50 pct.
Boligministeren fastsætter dog nærmere  

 regler om, hvilke udgifter til orientering af beboerne efter § 9, stk. 1,  

 staten refunderer efter 1. pkt.« 43. I § 69 b indsættes efter stk. 1 som nye stykker:
 »Stk. 2.  Bygherren skal stille fornødne krav til  

 byggeriets andre parter om kvalitetssikring i forbindelse med ombygningen.  

 Ejer skal udarbejde og følge en plan for drift og vedligehold for de  

 gennemførte ombygningsarbejder samt holde det ombyggede forsvarligt ved lige.  

 Ejer skal på lejerens forlangende give denne eller dennes befuldmægtigede  

 adgang til at gennemgå den i 2. pkt. nævnte plan på ejendommen eller  

 andetsteds i vedkommende byområde.
Stk. 3.  Uenighed om bygningsejerens opfyldelse af den i  

 stk. 2 nævnte plan kan af mindst 1/4 af lejerne og i ejendomme med  

 beboerrepræsentation efter lejeloven af beboerrepræsentanterne i den  

 pågældende ejendom indbringes for byfornyelsesnævnet, medmindre ejendommen er  

 omfattet af bestemmelserne i kapitel II-V i lov om midlertidig regulering af  

 boligforholdene.
I så fald skal indbringelse ske for huslejenævnet.
Nævnet  

 kan pålægge ejeren at lade bestemte foranstaltninger udføre og fastsætte  

 nærmere vilkår herfor, herunder fastsætte en tidsfrist for den enkelte  

 foranstaltnings gennemførelse.
Har ejeren ikke inden for den fastsatte frist  

 gennemført foranstaltningerne, kan Grundejernes Investeringsfond lade disse  

 gennemføre for ejerens regning.
 Stk. 4.  Bestrider ejeren, at Grundejernes  

 Investeringsfond har været berettiget til at udføre foranstaltningerne, eller  

 udgifternes rimelighed, kan ejeren deponere beløbet eller efter aftale med  

 investeringsfonden stille sikkerhed for beløbets betaling.
Stk. 5.  Forrentning af beløb, som Grundejernes  

 Investeringsfond har lagt ud, fastsættes af fonden med en rente, som svarer  

 til renten på kontantlån ydet i en serie med en løbetid på 10 år i realkredit  

 i et godkendt realkreditinstitut.
Nærmere regler om investeringsfondens  

 adgang til at kræve gebyr for administrationen i forbindelse med  

 foranstaltningernes udførelse fastsættes af boligministeren.
Stk. 6.  Såfremt ejeren ikke deponerer eller stiller  

 sikkerhed efter stk. 4, kan Grundejernes Investeringsfond til dækning af  

 udgifterne ved foranstaltningernes gennemførelse yde ejeren et lån og som  

 sikkerhed for lånet lade tinglyse pant i ejendommen med fortrinsret efter  

 ejendomsskatter, men uden personlig hæftelse.
Lånet udbetales kontant og  

 forrentes med en rentesats, der fastsættes af investeringsfonden, og som ved  

 lånets optagelse svarer til forrentningen efter stk. 5. Afdragstiden  

 fastsættes til højst 10 år.
Dette gælder også for udgifter til dækning af  

 forundersøgelser og lignende, som er nødvendige for investeringsfondens  

 beslutning efter stk. 3, 4. pkt.
Investeringsfonden skal på begæring af en  

 ejendoms administrator efter lov om tvungen administration af  

 udlejningsejendomme udlevere materiale vedrørende ejendommen.  

 Investeringsfonden kan kræve betaling til dækning af den udgift, der med  

 rimelighed er afholdt til tilvejebringelse af dette materiale.
 Stk. 7.  Investeringsfonden kan i øvrigt bestemme, at  

 indtil 50 pct. af lejeindtægten skal indbetales til fonden, indtil fonden har  

 fået dækning for sine udlæg med påløbne omkostninger og renter.  

 Investeringsfonden skal lade beslutningen, der er gyldig mod enhver, tinglyse  

 på ejendommen.
Stk. 8.  Såfremt investeringsfonden efter stk. 7 kan  

 oppebære en del af lejeindtægten, skal alle lejere efter påkrav herom betale  

 til fonden, som refunderer ejeren overskydende beløb.
Kun betaling til  

 investeringsfonden har frigørende virkning.« Stk. 2-4 bliver herefter stk. 9-11.
 44. § 69 b, stk. 3, der bliver stk. 10, affattes således:
»Stk. 10.  Boligministeren fastsætter nærmere  

 regler om de i stk. 1, 2 og 11 nævnte forhold.« 45. § 69 d, stk. 1, 1. pkt., affattes således:
»Bidrag til fonden udgør 1 pct. af de godkendte  

 ombygningsudgifter.« 46. § 72, stk. 3, 2. pkt., ophæves.
 47. § 73, stk. 3, 4. pkt., ophæves.
 48. § 75, stk. 5, 3. pkt., ophæves.
 49. I § 77, stk. 1, indsættes efter 2. pkt. som nyt  

 punktum:
»Ved afgørelse af sager vedrørende private andelsboliger tiltrædes  

 nævnet af yderligere 1 medlem, der skal være privat andelshaver.« 50. I § 77, stk. 2, sidste pkt., indsættes efter  

 »grundejer-»: », private andelsbolig-».
 51. I § 77, stk. 3, indsættes efter »grundejer,»:  

 »privat andelshaver,», og efter »grundejerforeninger«  

 indsættes: », private andelsboligforeninger«.
 52. I § 85 indsættes som stk. 4:
»Stk. 4.  Boligministeren fastsætter nærmere  

 bestemmelser om regnskabsaflæggelse og revision.« 53. I § 87, stk. 1, ændres »stk. 12« til:  

 »stk. 11«.
 54. I § 90, stk. 12, 2. pkt., indsættes efter  

 »udgifter«: », samt på udgifter til undersøgelse og  

 afhjælpning af jordforurening vedrørende ejendomme erhvervet med lån ydet i  

 henhold til §§ 47-49 i lov om sanering i det omfang disse foranstaltninger  

 vil medføre tab for den sanerende«.
 55. I § 90 indsættes efter stk. 19 som nye stykker:
»Stk. 20.  Lån ydet til ejendomme, der er omfattet  

 af en godkendt saneringsplan, hvortil der ydes rentesikring efter lov om  

 sanering, kan omprioriteres.
Ved en omprioritering må låntageren ikke opnå et  

 kontantprovenu.
Låntageren kan ikke optage omprioriteringslån med en  

 restløbetid, som overstiger restløbetiden på det indfriede lån.
Efter en  

 omprioritering videreføres rentesikringen, jf. § 52 i lov om sanering, efter  

 de hidtil gældende regler, således at rentesikringen til  

 omprioriteringslånene beregnes på grundlag af den basisrente, som er fastsat  

 ved den senest foretagne aftrapning af rentesikringen til de indfriede lån.  

 Efter en omprioritering overføres den kommunale garanti til  

 omprioriteringslånet.
For omprioriteringslånet ydes samme procentvise  

 kommunale garanti som for det indfriede lån.
Boligministeren kan fastsætte  

 nærmere regler om de forhold, der er nævnt i 1.-6. pkt.
 Stk. 21.  Er det beregnede rentesikringsbeløb efter § 52  

 i lov om sanering mindre end 1.000 kr. årligt, kommer det ikke til  

 udbetaling.
Stk. 22.  Kommunalbestyrelsen kan tillade, at lån  

 omfattet af § 47 a, stk. 1, i lov om sanering kan rykke for lån til  

 finansiering af ejerens udgifter til finansiering af statsstøtten i perioden  

 fra ombygningens afslutning til støttens udbetaling, i det omfang  

 finansieringen ikke kan gennemføres, medmindre der stilles særlig sikkerhed  

 for långivningen.
Det er en betingelse for kommunalbestyrelsens tilladelse,  

 at det i 1. pkt. nævnte lån til finansiering af statsstøtten forrentes med en  

 årlig rente, der på tidspunktet for lånets optagelse ikke overstiger  

 markedsrenten for sædvanlige lån i realkreditinstitutterne til ombygnings- og  

 forbedringsarbejder i udlejningsejendomme.
Stk. 23.  Boligministeren kan fastsætte bestemmelser om  

 acontoudbetaling af rentesikring efter lov om sanering.« § 2 Stk. 1.  Loven træder i kraft den 1. oktober 1993. Dog  

 træder § 90, stk. 22 og 23, som affattet ved denne lovs § 1, nr. 55, i kraft  

 den 1. juli 1993.
 Stk. 2.  Ud over den regulering, der er nævnt i lov om  

 byfornyelse og boligforbedring § 59 b, stk. 3, som affattet ved denne lovs §  

 1, nr. 41, reguleres grundydelsen den 1. januar 1994 med et beløb, der svarer  

 til forskellen mellem grundydelsen reguleret efter § 59 b, stk. 3 og 4, og  

 grundydelsen reguleret efter § 59 b, stk. 3, som affattet ved denne lovs § 1,  

 nr. 41.
Givet på Christiansborg Slot, den 30.  

 juni 1993 Under Vor Kongelige Hånd og Segl MARGRETHE R.
