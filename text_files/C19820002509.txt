 Efter forhandling med justitsministeriet fastsættes følgende:
 § 1.  Navngives et barn ved anmeldelse, skal denne ske  

 til folkekirkens ministerialbøger, jfr. dog §§ 2 og 3.
Stk. 2.  Anmeldelse efter stk. 1 sker til  

 ministerialbogsføreren på fødselsregistreringsstedet.
Dette gælder uanset, om  

 barnet har skiftet bopæl efter fødslen.
Er anmeldelsen for et barn, der har  

 skiftet bopæl efter fødslen, indgivet til ministerialbogsføreren på  

 bopælsstedet, videresender denne straks anmeldelsen til  

 ministerialbogsføreren på fødselsregistreringsstedet.
 § 2.  Tilhører en af forældrene et anerkendt  

 trossamfund, og har barnet bopæl i et område, for hvilket trossamfundet har  

 en anerkendt præst, kan barnet i stedet navngives ved anmeldelse til de  

 ministerialbøger, denne præst fører.
§ 3.  For et barn, der er født i de sønderjyske  

 landsdele og flyttet ud af disse landsdele uden at være navngivet, sker  

 anmeldelse om navngivning til personregisterføreren på  

 fødselsregistreringsstedet.
Er anmeldelsen indgivet til folkekirkens eller et  

 anerkendt trossamfunds ministerialbogsfører på bopælsstedet, videresender  

 denne straks anmeldelsen til personregisterføreren på  

 fødselsregistreringsstedet.
 § 4.  Dette cirkulære træder i kraft den 1. april  

 1982.
Stk. 2.  Cirkulæret gælder ikke for børn, der har bopæl  

 i de sønderjyske landsdele.
For et barn, der er født uden for de sønderjyske  

 landsdele og flyttet til disse landsdele uden at være navngivet, skal  

 anmeldelse om navngivning dog ske til folkekirkens ministerialbogsfører på  

 fødselsregistreringsstedet.
 Stk. 3.  Fra cirkulærets ikrafttræden ophæves cirkulære  

 af 1. december 1977 om navngivelse af børn, der er flyttet til de sønderjyske  

 landsdele uden at være navngivet.
Kirkeministeriet, den 1. marts 1982 P.M.V.
 E.B.
