 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 For kalenderåret 1984 udskrives indkomstskatten for personer med 90 pct.  

 af grundbeløbet efter § 3, stk. 1, i lov om udskrivning af indkomst- og  

 formueskatten til staten.
§ 2 Reguleringstallet i § 4, stk. 1, i lov om udskrivning af indkomst- og  

 formueskatten til staten udgør 119,3 for kalenderåret 1983 og 124,1 for  

 kalenderåret 1984.
§ 3 Stk. 1.  For indkomståret 1984 skal personfradraget  

 efter kildeskattelovens § 37, stk. 1, efter regulering i medfør af  

 udskrivningslovens § 4, forhøjes med 1.200 kr. ved nedsættelsen af de  

 beregnede indkomstskatter til staten, af folkepensionsbidraget og af bidraget  

 til dagpengefonden.
 Stk. 2.  For lønningsåret 1984 skal personfradraget  

 efter sømandsskattelovens § 7, stk. 5, efter regulering i medfør af  

 udskrivningslovens § 4, forhøjes med 50 kr.
§ 4 Stk. 1.  For indkomståret 1984 finder reglerne i  

 udskrivningslovens § 4 ikke anvendelse for de i kildeskattelovens § 37, stk.  

 5, nævnte personfradrag.
For det nævnte indkomstår fastsættes personfradraget  

 med grundbeløbet 17.500 kr. i stedet til 22.600 kr., og personfradraget med  

 grundbeløbet 32.100 kr. fastsættes til 41.400 kr.
Stk. 2.  For lønningsåret 1984 finder reglerne i  

 udskrivningslovens § 4 ikke anvendelse for de i sømandsskattelovens § 7, stk.  

 6, nævnte personfradrag.
For det nævnte lønningsår fastsættes personfradraget  

 med grundbeløbet 1.750 kr. i stedet til 2.260 kr., og personfradraget med  

 grundbeløbet 3.210 kr. fastsættes til 4.140 kr.
Stk. 3.  Den i udskrivningslovens § 3, stk. 5, fastsatte  

 procentsats ændres for indkomståret 1984 fra "70 pct." til:  

 "73 pct." § 5 I lov om udskrivning af indkomst- og formueskatten til staten  

 (udskrivningsloven), jfr. lovbekendtgørelse nr. 510 af 22. september 1982,  

 foretages følgende ændringer:
 1. § 3, stk. 1, affattes således:
 "Forud for skatteberegningen afrundes den skattepligtige indkomst  

 nedad til nærmeste kronebeløb, der kan deles med 100. Skattens grundbeløb  

 beregnes dernæst efter følgende satser:
 2. § 4 affattes således:
"§ 4. De indkomstbeløb, der er nævnt i § 3, stk. 1, reguleres efter  

 et reguleringstal, der for hvert år fastsættes ved lov.
De nævnte  

 indkomstbeløb forhøjes eller nedsættes med samme procent som den, hvormed  

 årets reguleringstal afviger fra 100. De således regulerede beløb afrundes  

 opad til nærmeste kronebeløb, der kan deles med 100.
Stk. 2.  Såfremt reguleringstallet for et år ikke er  

 fastsat ved lov senest den 1. juli forud for årets begyndelse, reguleres  

 indkomstbeløbene i stedet efter reguleringstallet for det forudgående år,  

 forhøjet eller nedsat med samme procent som den, hvormed dette reguleringstal  

 er ændret i forhold til reguleringstallet for året før.
Den procentvise  

 ændring beregnes med to decimaler.
Det således ændrede reguleringstal  

 beregnes med een decimal.
Stk. 1, 3. pkt., finder tilsvarende anvendelse.
Stk. 3.  Det efter reglerne i stk. 1-2 regulerede  

 indkomstbeløb for 1. trin på skalaen i § 3, stk. 1, forhøjes med 3.000 kr. i  

 1984 og med 4.000 kr. i 1985 og følgende år.
Samtidig nedsættes det  

 regulerede indkomstbeløb for 2. trin tilsvarende.".
 3. I § 10, stk. 3, ændres "1 mill. kr." til:  

 "970.900 kr.".
§ 6 I lov om opkrævning af indkomst- og formueskat for personer m.v.  

 (Kildeskat), jfr. lovbekendtgørelse nr. 402 af 19. august 1983, foretages  

 følgende ændringer:
 1. I § 36, 2. pkt., indsættes efter "bidrag til  

 dagpengefonden": ", jfr. dog § 5, stk. 1, i lov om kommunal  

 indkomstskat og § 8 i lov om udskrivning af skat til amtskommunen.".
 2. I § 37, stk. 1, ændres "16.000 kr." til:  

 "16.900 kr.".
§ 7 I lov om kommunal indkomstskat, jfr. lovbekendtgørelse nr. 370 af 13.  

 august 1979, som ændret senest ved § 6 i lov nr. 244 af 9. juni 1982,  

 foretages følgende ændringer:
 1. I § 5, stk. 1, indsættes efter 2. pkt.:
"Dog udgør grundbeløbet for det i § 37, stk. 1, i nævnte lov  

 omhandlede personfradrag 16.000 kr. ved nedsættelsen af den beregnede  

 kommunale indkomstskat.
Beløbet reguleres efter udskrivningslovens §  

 4.".
 2. I § 6 ændres "§ 5, stk. 1, 2. pkt." til:  

 "§ 5, stk. 1, 2.-4. pkt.".
 3. I § 9, stk. 1, 2. pkt., indsættes efter "samme  

 personfradrag": " , jfr. dog § 5, stk. 1, 3.-4. pkt.".
§ 8 I lov om udskrivning af skat til amtskommunen, jfr. lovbekendtgørelse nr.  

 534 af 30. oktober 1974, som ændret ved § 6 i lov nr. 217 af 28. april 1976,  

 foretages følgende ændringer:
 1. I § 8 indsættes efter 2. pkt.:
"Dog udgør grundbeløbet for det i § 37, stk. 1, i nævnte lov  

 omhandlede personfradrag 16.000 kr. ved nedsættelsen af den beregnede  

 amtskommunale indkomstskat.
Beløbet reguleres efter udskrivningslovens §  

 4.".
 2. I § 9, 1. pkt., ændres "§ 8, 2. pkt."  

 til: "§ 8, 2.-4. pkt.".
§ 9 I lov om sømandsskat, jfr. lovbekendtgørelse nr. 560 af 19. oktober 1982,  

 foretages følgende ændringer:
 1. § 7, stk. 1, affattes således:
 "Sømandsskatten beregnes på grundlag af den månedlige indtægt om bord  

 afrundet nedad til nærmeste kronebeløb, der kan deles med 20. Skatten  

 beregnes efter følgende satser:
 2. I § 7, stk. 2, 1. pkt., § 7, stk. 5, 2. pkt., og §  

 28, stk. 3, 1. pkt., ændres "udskrivningslovens § 4, 1.-4. pkt."  

 til: "udskrivningslovens § 4, stk. 1, 1.-2. pkt., og stk. 2, 1.-3.  

 pkt.".
 3. I § 7, stk. 3, 1. pkt., udgår "med 100 kr. i  

 1982, med 200 kr. i 1983,".
 4. I § 7, stk. 5, 1. pkt., ændres "1.600  

 kr." til: "1.640 kr.".
5. I § 28, stk. 6, ændres "2 ?/? pct." til:  

 "4 1/2 pct." § 10 §§ 5-8 har virkning fra og med indkomståret 1984, og § 9 har virkning fra  

 og med lønningsåret 1984. Udskrivningslovens § 4, stk. 2, som affattet ved  

 denne lovs § 5, nr. 2, har dog først virkning for beløbsreguleringen for 1985  

 og senere år.
Givet på Fredensborg slot, den 28.  

 oktober 1983 Under Vor Kongelige Hånd og Segl MARGRETHE R.
