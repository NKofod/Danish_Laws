 Justitsministeriet har den 4.6.1971 underrettet mig om, at ministeriet for  

 offentlige arbejder har tilskrevet ministeriet således:
 »Ved l. 247 9.6.1967 § 3 om ændringer i forskellige lovbestemmelser  

 om forældelse af strafansvar blev stærkstrømslovens § 1, stk. 2, afsnit B,  

 nr. 4, 2. pkt. (se nu lbkg. 669 28.12.1977 § 2 c, stk. 3) ændret således, at  

 forældelsesfristen for strafansvaret for overtrædelse af  

 stærkstrømsreglementet blev fastsat til 10 år.
Fra elektricitetsrådet har man modtaget indberetning om, at det i den  

 senere tid ikke sjældent er sket, at elektricitetsrådet har henstillet til en  

 politimester at rejse tiltale for overtrædelse af stærkstrømsreglementet og  

 har fået svar gående ud på, at tiltale ikke kunne rejses, fordi overtrædelsen  

 var begået for mere end 2 år siden og strafansvaret dermed forældet.
Da  

 vedkommende politimester sædvanligvis giver den vedkommende potentielle  

 tiltalte meddelelse om, at intet videre vil ske i sagen, samtidig med at der  

 gives elektricitetsrådet meddelelse som anført, har rådet anset det for  

 praktisk udelukket at forfølge de pågældende sager videre.
Ganske vist vil  

 politimesterens meddelelse til vedkommende implicerede kunne anfægtes, men  

 sagernes karakter vil efter rådets opfattelse sjældent kunne bære yderligere  

 initiativ fra rådet.
Da man finder det uheldigt, at en del sager, der efter praksis burde  

 retsforfølges, ikke bliver det, og da det i det hele taget er uheldigt, at  

 der gives udtryk for den nævnte forkerte retsopfattelse, særligt blandt den  

 personkreds, som hyppigt kan komme i konflikt med stærkstrømsreglementet,  

 nemlig elektroinstallatørerne, skal man anmode justitsministeriet om at  

 foranledige, at den korrekte forældelsesfrist i disse sager indskærpes over  

 for politimestrene.« Hvilket herved meddeles til efterretning og iagttagelse.
