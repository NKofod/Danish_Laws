Vejledning  

 til bekendtgørelse om drift af selvstændig  

  

 virksomhed Indledning I bekendtgørelse nr. 1303 af 14. december 2005 om  

 drift  

 af selvstændig virksomhed er der fastsat regler om, hvad der forstås ved  

 selvstændig virksomhed og hvilke betingelser medlemmer, der driver  

 selvstændig  

 virksomhed, skal opfylde for at have ret til dagpenge.
I denne vejledning beskrives  

 bekendtgørelsens regler.
Nogle af disse uddybes med nærmere retningslinier.
Til § 1 Anvendelsesområde og personkreds Bestemmelsen fastsætter hvilke personer, der er  

 omfattet af bekendtgørelsen.
Til § 2 Begrebet »selvstændig virksomhed« Generel definition I denne bestemmelse fastlægges begrebet  

 »selvstændig virksomhed« i relation til alle regler i  

 arbejdsløshedsforsikringsloven.
Det  

 har derfor også betydning i relation til lovens regler om overflytning og  

 opfyldelse af beskæftigelseskravet.
 Først når det  

  

 er  

  

 konstateret, at en beskæftigelse skal anses for drift af selvstændig  

 virksomhed,  

 skal det vurderes, om virksomheden drives som hovedbeskæftigelse, jf.  

 § 5,  

 eller som bibeskæftigelse, jf. § 6.
Til § 2, stk. 1 Elementer i begrebet »selvstændig virksomhed« I.
Personligt arbejde (eje og drive) Det at eje en virksomhed, helt eller delvist, anses  

 ikke i sig selv for drift af selvstændig virksomhed i relation til  

 arbejdsløshedsforsikringen.  

 Det er det personlige arbejde i virksomheden ved direkte deltagelse i driften  

 eller ved mere indirekte deltagelse gennem fx administrative funktioner, der  

 er  

 afgørende.
Det kan i denne forbindelse lægges til grund, at der altid er et  

 vist minimum af personligt arbejde forbundet med en virksomhed, der afspejles  

 gennem tilstedeværelsen af de i stk. 2-3 nævnte ydre kendetegn.
 Bortforpagteren af en virksomhed kan som hovedregel ikke anses for  

 at drive selvstændig virksomhed.
 Ejerskab uden personligt arbejde kan endvidere forekomme i  

 tilfælde, hvor pågældende ejer fx aktier, anparter, værdipapirer eller et  

 mindre antal udlejningsejendomme, se nærmere afsnit IV, under fast ejendom.
Der kan også være tilfælde, hvor en person har sat penge i en  

 virksomhed uden i øvrigt at have personligt arbejde i forbindelse hermed.
Se  

 herom nærmere i afsnit IV om »stille deltager« under økonomiske  

 driftsfællesskaber.
Ved bedømmelsen af, om der foreligger drift af selvstændig  

 virksomhed, har ægtefællers valg af formueordning og deres økonomiske  

 dispositioner i øvrigt ikke nogen særskilt betydning.
Det er således ikke  

 afgørende, om den ene eller begge ægtefæller står som ejer af virksomheden.  

 Ejerskab uden personligt arbejde kan også accepteres i tilfælde, hvor en  

 person  

 står som ejer af en virksomhed, der reelt drives af ægtefællen, fordi  

 ejerskabet alene har til formål at skaffe ægtefællen kreditorbeskyttelse og  

 forbedret likviditet, fx efter ægtefællens konkurs.
 Bortset fra ovennævnte situationer vil ejerskabet af en virksomhed  

 normalt være forbundet med driftsmæssige dispositioner i et eller andet  

 omfang.  

 Det er ejeren, der har den økonomiske risiko og den formelle handlefrihed  

 vedrørende virksomhedens drift.
Der er tale om drift af selvstændig virksomhed, uanset om der er  

 ansatte til den daglige drift, fx bestyrer, eller om arbejdet udføres af  

 maskinstation.
Det, at en person ikke selv udfører det daglige arbejde i  

 virksomheden, får derfor alene betydning ved vurderingen af, om virksomheden  

 kan anerkendes som bibeskæftigelse.
II.
Regning og risiko At handle for egen regning og risiko vil sige, at  

 den selvstændige erhvervsdrivende forpligter sig personligt ved de aftaler,  

 som  

 indgås om fx køb, salg og levering af varer og tjenesteydelser.
Den  

 selvstændige  

 erhvervsdrivende hæfter endvidere personligt for virksomhedens gæld og for de  

 fejl og ulykker, som pågældende selv eller de ansatte måtte begå.
Den  

 selvstændige erhvervsdrivendes arbejdsfortjeneste er således afhængig af  

 virksomhedens eventuelle overskud.
 Parallelt med betingelsen om regning og risiko kan der også  

 opstilles krav om en vis handlefrihed som den nødvendige forudsætning for den  

 selvstændige erhvervsdrivendes muligheder for at påvirke virksomhedens  

 chancer  

 for overskud eller tab.
I de fleste tilfælde vil det ikke være vanskeligt at afgøre, om  

 der foreligger selvstændig virksomhed.
Spørgsmålet er dog ikke et  

 »enten-eller«,  

 men skal snarere ses som en linje af aftaleformer, hvor  

 lønmodtageransættelsen  

 udgør det ene endepunkt og den selvstændige erhvervsudøvelse det andet.
Der  

 kan  

 derfor være behov for at gøre sig de særlige kendetegn for drift af  

 selvstændig  

 virksomhed klart.
I stk. 2-3 er nævnt de ydre kendetegn, som har ubetinget  

 eller væsentlig betydning i enhver situation.
Se herom nærmere under de  

 enkelte  

 bestemmelser.
Ved vurderingen i øvrigt af, om der foreligger selvstændig  

 virksomhed, kan der lægges vægt på, om pågældende 1)  

 	  

 anvender egne eller  

 lejede driftsmidler, 2)  

 	  

 driver sin  

 selvstændige virksomhed fra egne eller lejede lokaler, 3)  

 	  

 selv afholder  

 udgifterne eller selv leverer materialerne til arbejdets udførelse, 4)  

 	  

 ved annoncering,  

 skiltning eller lignende tilkendegiver, at han/hun er fagkyndig og påtager  

 sig  

 at udføre arbejde af en nærmere bestemt art, 5)  

 	  

 efter de regler, som  

 gælder for lønmodtagere, foretager skattemæssige fradrag eller skattemæssige  

 afskrivninger på driftsmidler, som i begge situationer må anses for  

 usædvanlige  

 efter deres art eller størrelse set i forhold til det faglige område.
Ingen af de fem momenter er dog i sig selv afgørende eller har  

 lige stor betydning i enhver situation.
Afgørelsen må bero på en samlet,  

 konkret vurdering, hvori også må indgå hensyn til de særlige  

 beskæftigelsesforhold inden for fag/grupper, hvor et traditionelt  

 arbejdsgiver-/arbejdstagerbegreb er sjældent eller ikke forekommer rent, jf.  

 i  

 det følgende særskilt om honorarmodtagere mv., freelancebeskæftigede og om  

 musikere og artister.
 De nævnte momenter kan endvidere  

 af-  

 eller bekræfte den formodning for selvstændig virksomhed, som måtte være  

 skabt  

 ved forekomsten af 1 af de under stk. 3 nævnte kriterier.
Det er i princippet forholdet mellem arbejdstager og den enkelte  

 hvervgiver, der skal bedømmes.
Er der flere hvervgivere, kan arbejdstageren  

 således godt have indtægt som lønmodtager og som selvstændig erhvervsdrivende  

 samtidig.
Hvis der hos en lønmodtager forekommer enkelte arbejdsforhold af  

 mere  

 selvstændig karakter, bør dette ikke i sig selv medføre, at pågældende ikke  

 kan  

 bevare sin status som lønmodtager.
Generelt er det i sådanne situationer  

 endvidere vigtigt at have med i sin vurdering, om den selvstændige virksomhed  

 kan anses for omfattet af de særlige regler om bibeskæftigelse.
III.
Særlige grupper Honorarmodtagere mv.
 Det fremgår af ligningsvejledningens afsnit  

 A.B.1.1, at  

 begrebet »honorar« i skattemæssig forstand både dækker over et vederlag for  

 personligt arbejde, udført uden for et tjenesteforhold, og som ikke kan  

 henføres direkte til selvstændig virksomhed, og et honorar udbetalt i et  

 almindeligt  

 lønmodtagerforhold.
Et honorar beskattes som hovedregel som B-indkomst, og der betales  

 arbejdsmarkedsbidrag af bruttoindtægten.
I modsætning til en  

 lønmodtagerindkomst, kan alle udgifter til indkomsterhvervelsen (fx  

 transport,  

 materialer) trækkes fra uden bundgrænse.
Ved vurderingen af, om et medlem skal betragtes som selvstændig  

 erhvervsdrivende eller som lønmodtager, vil det forhold, at medlemmet har  

 trukket ovenstående udgifter fra i den personlige indkomst, ikke nødvendigvis  

 føre til, at medlemmet skal anses som selvstændig.
Arbejdsgivere vil ofte  

 have  

 en interesse i at udbetale et honorar frem for at ansætte medlemmet som  

 almindelig lønmodtager, selv om arbejdsforholdet på alle andre punkter ligner  

 et almindeligt lønmodtagerforhold.
De fradrag som medlemmet  

 anvender  

 skal  

 dog stå i rimeligt forhold til den konkrete arbejdsopgave, fx visse  

 transportudgifter eller leje af udstyr i forbindelse med arbejdsopgaven.
Der skal i de enkelte tilfælde altid foretages en konkret  

 vurdering af medlemmets beskæftigelsesforhold.
Ved vurderingen af, om en  

 honorarmodtager skal anses som lønmodtager eller selvstændig, indgår fx, om  

 medlemmet har krav på lønmodtagerfradrag i skattemæssig henseende, modtager  

 løn  

 under sygdom, udfører arbejdet i eget navn, er omfattet af funktionærloven  

 eller udfører arbejdet uden for hvervgivers kontrol.
 Generelt kan følgende elementer indgå i vurderingen:
 Taler for status som lønmodtager:
 Taler for status som selvstændig:
betaler A-skat betaler B-skat er omfattet af funktionærloven er ikke omfattet funktionærloven skat indeholdes af hvervgiver afregner selv skat betaler arbejdsmarkedsbidrag betaler ikke arbejdsmarkedsbidrag betaler ATP-bidrag betaler ikke ATP-bidrag modtager lønsedler sender fakturaer modtager løn under sygdom modtager ikke løn under sygdom modtager løn under ferie/feriepenge modtager ikke løn under ferie har pligt til at udføre arbejdet personligt har ikke pligt til at udføre arbejdet personligt udfører arbejdet i andres navn udfører arbejdet i eget navn omfattet af en kunde-/konkurrenceklausul ikke omfattet af en kunde-/konkurrenceklausul er ved hvervgivers konkurs omfattet af loven om  

 Lønmodtagernes Garantifond betaler til Lønmodtagernes Garantifond er omfattet af et opsigelsesvarsel er ikke omfattet af et opsigelsesvarsel hvervgiver hæfter for gæld og ansattes fejl og ulykker personlig hæftelse for gæld og ansattes fejl og ulykker underlagt en instruktionsbeføjelse udfører arbejdet uden arbejdsledelse og kontrol hvervgiver fastsætter løn/honorar fastsætter selv sin løn/honorar hvervgiver fastlægger arbejdstiden fastlægger selv arbejdstiden kun en hvervgiver flere hvervgivere afholder ikke selv udgifter til materialer og redskaber afholder selv udgifter til materialer og redskaber skilter/annoncerer Ingen af ovenstående momenter er i sig selv afgørende eller kan  

 vægtes særskilt.
Det vil altid afhænge af den konkrete situation.
 Hvis der ud fra ovenstående kriterier er forhold, der tyder på, at  

 medlemmets arbejdsforhold mere har karakter af lønmodtagerarbejde end  

 selvstændig virksomhed, kan honorararbejdet godt anses som  

 lønmodtagerarbejde.  

 Disse forhold kan fx være, at hvervgiveren fastlægger arbejdstiden og hæfter  

 for medlemmets fejl, men medlemmet betaler B-skat og afregner selv skat.  

 Selve  

 omfanget af honorararbejdet har ikke i sig selv betydning for vurderingen  

 heraf.
Det er i princippet forholdet mellem arbejdstager og den enkelte  

 hvervgiver, der skal bedømmes.
Er der flere hvervgivere, kan arbejdstageren  

 godt have indtægt som lønmodtager og som selvstændig erhvervsdrivende  

 samtidig.  

 Hvis der hos en lønmodtager forekommer enkelte arbejdsforhold af mere  

 selvstændig karakter, vil dette ikke i sig selv medføre, at pågældende ikke  

 kan  

 bevare sin status som lønmodtager.
Generelt er det i sådanne situationer  

 vigtigt at have med i sin vurdering, om den selvstændige virksomhed kan anses  

 for omfattet af de særlige regler om selvstændig virksomhed som  

 bibeskæftigelse.
Freelance-beskæftigelse Begrebet freelance benyttes ofte inden for visse  

 brancher, fx journalister, pressefotografer, reklame-branchen mv. for at  

 præcisere, at der ikke er tale om et sædvanligt tjenesteforhold, idet den  

 pågældende  

 personligt arbejder for en eller flere hvervgivere med opgaver af mere eller  

 mindre bunden karakter.
 Der er således inden for samme faglige område tale om  

 erhvervsarbejde, som vanskeligt kan henføres til enten traditionelt  

 lønarbejde  

 eller egentlig selvstændig virksomhed.
 Begrebet freelance har som sådan ikke nogen selvstændig betydning  

 og retsvirkning i relation til arbejdsløshedsforsikringsloven.
 Afgørelsen af, om et medlem, der om sit arbejde benytter  

 betegnelsen freelance, skal anses for selvstændig erhvervsdrivende, må derfor  

 følge af en konkret vurdering efter reglerne i §§ 2-4.
Musikere og artister Arbejde som musiker og artist kan ofte være  

 vanskeligt at henføre som enten lønarbejde eller drift af selvstændig  

 virksomhed.
 Er der tale om et egentligt ansættelsesforhold som musiker eller  

 artist eller tilfælde, hvor indtægterne skattemæssigt alene figurerer som A-  

 og/eller B-indkomst samtidig med, at der alene er anvendt skattemæssige  

 fradrag  

 for lønmodtagere, vil der kun sjældent være tvivl om, at der er tale om  

 lønarbejde.
Foreligger der i relation til beskæftigelsen et af de forhold, der  

 er omfattet af § 2, stk. 2, fx ansatte eller skattemæssige fradrag  

 og  

 afskrivninger for selvstændige, vil der altid være tale om drift af  

 selvstændig  

 virksomhed.
Det samme vil som udgangspunkt være tilfældet, hvis der  

 foreligger  

 et af de forhold, der er omfattet af § 2, stk. 3,  

 (momsregistrering,  

 skattemæssig angivelse af over-/underskud af selvstændig virksomhed,  

 anvendelse  

 af virksomhedsskatteloven eller deltagelse i et interessentskab).
I øvrige tilfælde skal der foretages en konkret vurdering.
På  

 grund af de særlige beskæftigelsesmæssige forhold, der traditionelt gælder  

 for  

 denne gruppe, vil musikere og artister ofte opfylde et eller flere af  

 momenterne 1-5, der ovenfor er beskrevet som talende for, at der foreligger  

 drift af selvstændig virksomhed (anvendelse af egne eller lejede  

 driftsmidler,  

 drift af selvstændig virksomhed fra egne/lejede lokaler, afholder selv  

 udgifterne eller leverer selv materialerne til arbejdets udførelse mv.).  

 Musikere og artister vil dog ofte samtidig være bundet af en aftale, hvor  

 hvervgiveren har fastsat tid, sted og løn og er den, der har den primære  

 handlefrihed til at påvirke chancerne for overskud eller tab.
Det faglige  

 område er endvidere dækket af kollektive overenskomster og prislister.  

 Tilstedeværelsen af et eller flere af de 5 momenter vil derfor på dette  

 særlige  

 område ikke i sig selv kunne tillægges samme afgørende betydning som i andre  

 tilfælde.
Musikere og artister vil ofte have skattemæssige fradrag, der er  

 atypiske for lønmodtagere, fx til telefon, kontorhold, øvelokaler,  

 annoncering,  

 driftsmidler og leje af  

 lys-  

 og lydanlæg.
Såfremt  

 fradragene er foretaget efter reglerne om lønmodtagerfradrag og rubriceret  

 som  

 sådanne på selvangivelsen, dvs. i den »skattepligtige indkomst«, vil  

 fradragene  

 ikke i sig selv medføre, at beskæftigelsen betragtes som drift af selvstændig  

 virksomhed i relation til arbejdsløshedsforsikringen.
Det er dog en  

 forudsætning, at fradragene er sædvanlige i forhold til arten og omfanget af  

 pågældendes beskæftigelse.
Musikere og artister vil endvidere efter ligningsloven kunne  

 anvende de skattemæssige muligheder for befordringsfradrag for selvstændige  

 erhvervsdrivende, uden at dette i sig selv vil medføre, at beskæftigelsen  

 betragtes som drift af selvstændig virksomhed i relation til  

 arbejdsløshedsforsikringsloven.
Det forudsætter dog, at alle andre  

 skattemæssige  

 fradrag i forbindelse med beskæftigelsen sker efter reglerne for  

 lønmodtagere,  

 dvs. i den skattepligtige indkomst.
 Hvis der herudover fx foretages skattemæssige afskrivninger på  

 driftsmidler efter de regler, som gælder for selvstændige erhvervsdrivende,  

 vil  

 der altid være tale om drift af selvstændig virksomhed efter § 2,  

 stk. 2, nr. 4.
 Eksempler:
 En musiker eller artist, der - alene eller som deltager i fx et  

 orkester - foretager skattemæssige fradrag til kor,  

 lys-  

 og lydteknikere, »roadies« eller anden medhjælp, anses for at drive  

 selvstændig  

 virksomhed efter reglerne i § 2, stk. 2, nr. 1, om ansat  

 arbejdskraft.
 Deltagelse i et orkester, der udadtil fremtræder som et  

 interessentskab, anses som udgangspunkt for drift af selvstændig virksomhed,  

 jf. § 2, stk. 3, nr. 4. Det samme gælder i tilfælde, hvor der for  

 et  

 orkester er udarbejdet regnskaber som for interessentskaber, og deltagerne  

 har  

 en kapitalkonto, hvor der henføres midler af overskuddet, hvoraf hver  

 deltager  

 kan hæve beløb.
IV. Økonomisk udbytte Kriteriet om, at den erhvervsmæssige virksomhed  

 skal drives med det formål at opnå økonomisk udbytte, er først og fremmest  

 knyttet  

 til en driftsøkonomisk betragtning, hvor det ud fra posterne på indtægtssiden  

 sammenholdt med posterne på udgiftssiden vurderes, om virksomheden på kortere  

 eller længere sigt kan forventes at bidrage helt eller delvist til  

 indehaverens  

 livsophold.
 Der lægges således mere vægt på virksomhedens faktiske  

 tilrettelæggelse end på virksomhedens art.
Sondringen mellem erhvervsmæssig virksomhed og hobby er velkendt  

 fra skattelovgivningen, hvor den har afgørende betydning for skatteyderens  

 fradragsmuligheder, idet underskud ved hobby ikke kan fradrages i anden  

 indkomst, uanset at indtægt ved hobby er skattepligtig.
Endvidere forudsætter  

 fradrag  

 for driftsomkostninger, herunder afskrivninger på driftsmidler, et  

 erhvervsmæssigt  

 formål.
Skattemæssige fradrag af underskud og omkostninger vil derfor  

 medføre,  

 at den pågældende også i relation til arbejdsløshedsforsikringsloven anses  

 for  

 at drive erhvervsmæssig virksomhed.
Der kan derimod ikke drages den modsatte  

 slutning.
Der henvises i øvrigt herom til stk. 2 og 3 med vejledning.
 Det personlige arbejde ved hobby- og fritidssysler vil typisk være  

 af begrænset omfang, således at der ikke er tale om hovedbeskæftigelse.
 Spørgsmålet, om en aktivitet skal anses for erhvervsmæssig eller  

 ej, vil i langt de fleste tilfælde derfor kun have betydning for vurderingen  

 af, om aktiviteten er bibeskæftigelse ved selvstændig virksomhed.
Økonomiske driftsfællesskaber  

  

 (Interessentskab (I/S)) I de tilfælde, hvor en virksomhed drives i  

 fællesskab med andre, kan det allerede i parternes aftale være forudsat, at  

 aktiviteterne  

 har et økonomisk formål.
Driftsfællesskabet vil i så fald ofte have karakter  

 af  

 et interessentskab.
 Interessentskabet må ikke forveksles med et sameje, hvor flere  

 personer i fællesskab ejer, fx fast ejendom eller løsøregenstande, uden at  

 der  

 hermed er noget udadvendt driftsøkonomisk formål.
På grund af det økonomiske driftsfællesskab vil en interessent som  

 udgangspunkt blive anset for selvstændig erhvervsdrivende i relation til  

 arbejdsløshedsforsikringsloven, jf. § 2, stk. 3, nr. 4. Hver enkelt  

 deltager hæfter fuldt ud for interessentskabets gæld og forpligtelser, og  

 interessentskabets over-/underskud beskattes ligeledes hos den enkelte  

 deltager.
Betingelsen om, at virksomheden drives for egen eller ægtefællens  

 regning og risiko vil derfor også være opfyldt.
En interessent er følgelig  

 stillet, som om pågældende drev en enkeltmandsvirksomhed.
I ganske sjældne tilfælde kan det forekomme, at en medejer af et  

 interessentskab ikke deltager i driften, men er en såkaldt »stille deltager«  

 eller »  

 sleeping  

 partner«.
Det påhviler den, der  

 påstår ikke at deltage i driften, at godtgøre dette.
Dette kan ske ved, at  

 den  

 pågældende fx fremlægger en interessentskabskontrakt, hvoraf det bl.a.  

 fremgår,  

 at det er de øvrige interessenter, der driver virksomheden, og at den  

 pågældende ikke har nogen reel indflydelse.
Formodningen kan eventuelt også  

 afkræftes, hvis det godtgøres, at den pågældendes deltagelse som ejer alene  

 er  

 et led i en støtteaktion for at redde virksomheden, således at deltagelsen  

 som  

 medejer får karakter af et låneforhold, idet det herved må forudsættes, at  

 den  

 pågældende ikke er momsregistreret og ikke foretager skattemæssige fradrag  

 for  

 driftsudgifter eller afskrivninger på driftsmidler fra virksomheden.
 Der henvises endvidere til vejledningens bemærkninger til § 2  

 om personligt arbejde (eje og drive).
 Om selskaber i øvrigt henvises til vejledningen til § 3.
Særligt om hobby og fritidsaktiviteter Arbejde, der kan anses for en hobby eller  

 fritidsaktivitet, er ikke omfattet af bekendtgørelsen.
Hobbypræget aktivitet og produktion kan anses for  

 fritidsaktivitet.
Aktiviteten må i så fald ikke indeholde noget  

 erhvervsmæssigt  

 element og ikke have til formål at opnå økonomisk udbytte.
Det gælder fx  

 visse  

 tilfælde af opdræt af hunde, hestehold og kunstneriske aktiviteter.
Hvis arbejdet er tilrettelagt som egentlig virksomhed, er der ikke  

 tale om en hobby eller fritidsaktivitet i relation til lov om  

 arbejdsløshedsforsikring.
Der lægges bl.a. vægt på annoncering,  

 regnskabsføring  

 og momsregistrering.
Der lægges også vægt på, om medlemmet angiver  

 skattemæssigt  

 over- eller underskud og foretager skattemæssige afskrivninger eller  

 lignende.
 Selv om medlemmet opfatter arbejdet som en hobby eller  

 fritidsaktivitet, skal spørgsmålet afgøres efter §§ 2-4.
Særligt om hjemmedemonstrationer Videresalg af produkter ved demonstrationer i  

 private hjem kan være drift af selvstændig virksomhed.
Vurderingen foretages  

 efter  

 §§ 2-4. Kontrakten mellem medlemmet og forhandleren skal altid indgå i  

 vurderingen af, om arbejdet er lønarbejde eller selvstændig virksomhed.
Der  

 skal bl.a. lægges vægt på, om medlemmet bærer en økonomisk risiko ved  

 videresalget.
Formueforvaltning En persons formue og formueafkast (kapitalindkomst)  

 er arbejdsløshedsforsikringen uvedkommende.
En person kan således forvalte  

 sin  

 formue, uden at arbejdet hermed skal anses for erhvervsmæssig virksomhed.
 Formueforvaltning kan fx bestå i køb og salg af aktier, anparter,  

 obligationer og lignende værdipapirer.
Afgrænsningen i tvivlstilfælde mellem den, der har finansiel  

 virksomhed som levevej, og den, der i øvrigt lever af sin formue og placerer  

 den i obligationer, pantebreve mv., er ikke skarp.
Det er dog karakteristisk  

 for den erhvervsdrivende, at der er tale om en vis aktiv indsats i form af fx  

 annoncering  

 og kundekontakt, ligesom administrationen typisk ikke vil være begrænset til  

 den pågældendes egne midler.
Omvendt er det karakteristisk for privat  

 formueforvaltning, at køb og salg af værdipapirer sker gennem virksomheder,  

 fx  

 pengeinstitutter, bankierer og vekselerer, og i den primære hensigt at  

 omplacere formuen, således at afkastet bliver størst muligt.
Formueforvaltning kan også omfatte kapitalanbringelse i diverse  

 investeringsarrangementer, som især af hensyn til indskydernes skattefordele  

 let får erhvervsmæssig karakter.
Det kan i denne forbindelse være afgørende,  

 om  

 investeringsvirksomheden er baseret på personligt arbejde fra investorernes  

 side.
Fast ejendom Klart beslægtet med formueforvaltning er indtægter  

 af fast ejendom.
Fast ejendom erhverves som oftest til privat beboelse og har som  

 sådan ingen betydning i relation til arbejdsløshedsforsikringen.
Dette gælder  

 også ved fx udlejning af enkeltværelser i ejerens private beboelsesejendom,  

 ved  

 udlejning af den ene lejlighed i et  

 to-familiehus,  

 hvor ejeren selv bor i den anden, eller ved udlejning af et fritidshus, der  

 også benyttes privat.
 Anderledes forholder det sig derimod, hvis en person har indtægter  

 ved udlejning af ejendomme med 3 eller flere lejligheder, fordi  

 skattelovgivningen i så fald vil anse pågældende for selvstændig  

 erhvervsdrivende med udlejningsvirksomhed, også selv om der måtte være tale  

 om  

 en rent passiv besiddelse af en eller flere ejendomme uden nogen form for  

 arbejdsindsats fra ejerens side.
Arbejdsløshedsforsikringen er imidlertid baseret på en eller anden  

 form for personlig arbejdsindsats.
Grænsen mellem den udlejningsvirksomhed,  

 der  

 kan henføres under formueforvaltning, og den erhvervsmæssige udlejning  

 fastsættes derfor som vejledende hovedregel ved op til og med:
 5 udlejningsejendomme, eller 30 lejemål.
 Udlejning ud over denne grænse skal som udgangspunkt anses for en  

 erhvervsmæssig virksomhed, der dog formentlig i langt de fleste tilfælde må  

 henføres under reglerne om bibeskæftigelse ved selvstændig virksomhed.
Udlejning på eller under den nævnte grænse kan sidestilles med  

 formueforvaltning, forudsat at der ikke hermed er forbundet en personlig  

 arbejdsindsats fra ejerens side.
Hvis ejeren derimod selv forestår  

 administration mv. eller iværksætter ombygning og udstykning af et mindre  

 antal  

 ejendomme/lejemål, må virksomheden også i relation til  

 arbejdsløshedsforsikringsloven anses for erhvervsmæssig.
 Ved handel med fast ejendom er det først og fremmest  

 ejendomsmæglere og ejendomshandlere, der betragtes som selvstændige  

 erhvervsdrivende.
Til § 2, stk. 2 Altid selvstændig virksomhed De i stk. 2 nævnte kriterier medfører alle  

 hver for  

 sig, at beskæftigelsen altid anses for drift af selvstændig virksomhed.
Ad nr. 1.  

  

 En person, der  

 har ansat arbejdskraft, vil altid blive anset for at drive selvstændig  

 virksomhed,  

 da det må anses for uforeneligt med status som lønmodtager at være  

 arbejdsgiver.
Dette hænger sammen med den arbejdsretlige grundsætning om, at  

 en  

 lønmodtager normalt ikke kan opfylde sin del af ansættelsesaftalen ved  

 substitution, men at arbejdet skal udføres personligt.
Det vil som regel  

 fremgå  

 af regnskaber, bilag og lignende, at der er udbetalt vederlag til fremmed  

 arbejdskraft.
Ansat arbejdskraft skal forstås bredt og omfatter fx også  

 såkaldte »roadies«, dvs. medhjælpere til transport og flytning af materiel  

 eller opsætning og betjening af  

 lyd-  

 og lyseffekter,  

 som musikere eller musikgrupper ofte benytter.
Ad nr. 2.  

  

 Ved at  

 overføre beløb til medarbejdende ægtefælle tilkendegives, at den pågældende  

 også selv deltager i driften af virksomheden.
Begge ægtefæller vil derfor  

 blive  

 anset for at drive selvstændig virksomhed.
 Ad nr. 3.  

  

 Da der kun  

 tillades skattemæssige varelagernedskrivninger i selvstændige virksomheder,  

 vil  

 en person, der foretager sådanne nedskrivninger, altid blive anset for at  

 drive  

 selvstændig virksomhed.
Ad nr. 4.  

  

 Det må  

 endvidere anses for uforeneligt med status som lønmodtager, at en person  

 foretager  

 og får godkendt fradrag for driftsudgifter og afskrivninger på driftsmidler i  

 den »personlige indkomst« efter de særlige regler for selvstændige  

 erhvervsdrivende.
Bemærk i den forbindelse, at lønmodtagerudgifter kun kan  

 fradrages i den »skattepligtige indkomst«.
Fradragsmulighederne kommer bl.a.  

 til udtryk på årsopgørelsen.
 Ad nr. 5.  

  

 Arbejdsgiversiden i en kollektiv overenskomst eller et medlem af en  

 arbejdsgiverorganisation  

 kan ikke tillige opnå status som lønmodtager.
 Ad nr. 6.  

  

 I nævnte  

 tilfælde vil det selvstændige element være så fremtrædende, at den pågældende  

 altid skal anses for at drive selvstændig virksomhed.
Til § 2, stk. 3 Formodning for selvstændig virksomhed Stk. 3 er en formodnings- eller  

 bevisbyrderegel,  

 således at personen vil blive anset for at drive selvstændig virksomhed,  

 medmindre pågældende dokumenterer at være lønmodtager.
Denne bevisbyrde vil  

 ikke kunne løftes i det i § 2, stk. 2, nr. 6, nævnte tilfælde.
 Ad nr. 1.  

  

 Momsregistrering er normalt et sikkert tegn på drift af selvstændig  

 virksomhed.  

 Når momsregistrering alligevel ikke er nævnt i stk. 2, er det fordi der  

 i  

 visse lønmodtagerforhold er registreringspligt, ligesom der er visse  

 muligheder  

 for frivillig registrering.
 Ad nr. 2.  

  

 Det er  

 karakteristisk for drift af selvstændig virksomhed, at indkomsten afhænger af  

 et eventuelt overskud.
Skattepligtig indkomst, hvori der hverken skal indeholdes A-skat  

 eller udbytteskat, benævnes B-indkomst.
Afgrænsningen af A-indkomst over for  

 B-indkomst følger de retningslinier, som er afgørende for, om en arbejdstager  

 kan opnå lønmodtagerfradrag, jf. også vejledningen til § 2, stk. 1,  

 om øvrige momenter for selvstændig virksomhed.
Sondringen kan således ikke  

 tillægges betydning i denne bekendtgørelse.
 Ad nr. 3.  

  

 Kun  

 selvstændige erhvervsdrivende kan anvende virksomhedsskatteloven, og det er  

 herved  

 antaget, at selvstændighedsbegrebet afgrænses på samme måde som i de øvrige  

 skattelove.
 Virksomhedsskatteloven bidrager derfor ikke til en nærmere  

 begrebsbestemmelse, men der vil imidlertid under hensyn til formålene med  

 loven  

 være en formodning for, at en person, der et år vælger at lade sig omfatte af  

 virksomhedsskatteordningen, også i relation til  

 arbejdsløshedsforsikringsloven  

 vil blive anset for selvstændig erhvervsdrivende.
 Ad nr. 4.  

  

 Der henvises  

 til afsnittet om økonomiske driftsfællesskaber i vejledningen til § 2,  

 stk. 1.
 Til § 2, stk. 4.
Øvrige tilfælde I stk. 2-3 ovenfor er nævnt de ydre kendetegn,  

 der  

 er egnede til umiddelbart at afgøre, om betingelserne i stk. 1 om  

 regning, risiko og økonomisk udbytte kan antages at være opfyldt.
I øvrige tilfælde vil det ofte være således, at visse sider af  

 forholdet mellem hvervgiver og hvervtager taler for at anse beskæftigelsen  

 for  

 lønarbejde, mens andre sider taler for, at der foreligger selvstændig  

 virksomhed.
Afgørelsen må her bero på en samlet, konkret vurdering af, om  

 beskæftigelsen  

 nærmest kan henføres under den generelle definition i stk. 1. Der  

 henvises  

 til vejledningen til stk. 1, hvori der også er nævnt en række momenter,  

 som i øvrigt taler for at anse beskæftigelsen for selvstændig virksomhed.
Til § 3 Selskaber Om selskaber generelt Reglerne i § 3 omfatter principielt alle  

 erhvervsdrivende selskaber med en formue (kapital), der er udskilt til  

 opnåelse  

 af et bestemt formål.
Langt de fleste selskaber er dog organiseret i en  

 lovreguleret form enten som et aktieselskab (A/S) eller som et anpartsselskab  

 (ApS). Som andre typer af selskaber kan nævnes andelsselskaber (a.m.b.a.) og  

 kommanditselskaber (K/S).
Et interessentskab (I/S) hviler derimod alene på en aftale mellem  

 to eller flere personer om at drive virksomhed sammen.
Denne driftsform er  

 derfor ikke omfattet af § 3, men af § 2.
Til § 3, stk. 1 Beskæftigelse i et selskab En person, der er kapitalindehaver i et selskab,  

 hvori pågældende selv er beskæftiget, vil kunne være ansat på helt  

 almindelige  

 lønmodtagervilkår i selskabet.
 I stk. 2 og 3 opstilles regler for en persons identifikation  

 med et selskab, for ægtefællers identifikation med hinanden og for  

 ægtefællernes identifikation med deres nærmeste familie.
 Reglerne skal lede hen til fastlæggelsen af, hvornår personen har  

 en sådan afgørende indflydelse i det hvervgivende selskab, at beskæftigelsen  

 i relation til arbejdsløshedsforsikringsloven - uanset den formelle status  

 som  

 lønmodtager - skal anses for selvstændig virksomhed.
Det er en forudsætning for anvendelsen af disse regler, at  

 personen er beskæftiget i selskabet.
Det forhold, at personen alene er  

 kapitalindehaver i et selskab, medfører ikke, at pågældende betragtes som  

 selvstændig erhvervsdrivende.
Til § 3, stk. 2 Afgørende indflydelse »Matematisk majoritet«, nr. 1 og 2 Ved vurderingen af, om personen har afgørende  

 indflydelse på et selskab, tages i nr. 1 og nr. 2 hensyn til den »matematiske  

 majoritet«, dvs.  

 kapitalindehavelsens  

 nominelle værdi  

 eller stemmeværdi.
Selskabets vedtægter skal ifølge aktie- og  

 anpartsselskabslovene indeholde bestemmelser om kapitalindehavernes  

 stemmeret.
 Anpartsselskaber  

  

 er frit  

 stillet med hensyn til udstedelse af stemmeløse anparter og anparter med  

 vægtet  

 stemmeret.
Derimod skal enhver  

  

 aktie  

  

 ,  

 tegnet efter den 1. januar 1974, have stemmeret.
Det gælder som udgangspunkt,  

 at alle aktier har lige ret i selskabet, og at aktionærernes indflydelse er  

 proportional med størrelsen af deres aktiebesiddelse.
Der er dog en begrænset  

 mulighed for at vægte aktiernes stemmeret.
Endvidere kan der i vedtægterne  

 træffes bestemmelse om begrænsning eller vægtning af den enkelte aktionærs  

 stemmeret.
 Efter nr. 1 og nr. 2, jf. stk. 3, skal en person anses for  

 selvstændig erhvervsdrivende, hvis selskabskapitalen eller dennes stemmeværdi  

 er koncentreret som følger:
 I.
a.  

 	  

 Personen har selv  

 mindst 50 % b.  

 	  

 Personen har sammen  

 med sin ægtefælle mindst 50 % c.  

 	  

 Personen har sammen  

 med sin ægtefælle og en eller flere fra den »nærmeste familie« mindst 50 % d.  

 	  

 Personen har sammen  

 med en eller flere fra den »nærmeste familie« mindst 50 %.
 II.
a.  

 	  

 Personens ægtefælle  

 har mindst 50 % b.  

 	  

 Personens ægtefælle  

 har sammen med en eller flere fra den »nærmeste familie« mindst 50 %.
»Praktisk majoritet«, nr. 3, 4 og 5 En kapitalindehaver, der repræsenterer mindst 50 %  

 af stemmerne i et selskab, er sikret afgørende indflydelse på alle  

 beslutninger,  

 der kræver simpelt flertal, idet der ikke vil kunne vedtages sådanne  

 beslutninger uden om pågældendes stemmer.
Ved beregningen af flertallet tages  

 imidlertid kun hensyn til de afgivne stemmer, og i mange selskaber tager  

 langtfra alle kapitalindehavere personligt eller ved fuldmægtig del i  

 generalforsamlingerne.
 Dertil kommer, at det normalt vil være svært at samle et stort  

 antal kapitalindehavere til en enig og indflydelsesrig »opposition«.
 Det kan dog være vanskeligt at udmønte en sådan afgørende  

 indflydelse på en procentdel, der er mindre end 50 %, da det fx vil være lige  

 så afgørende, til hvem og hvorledes den resterende kapital er fordelt.
 Afgørende indflydelse antages dog under alle omstændigheder at  

 ligge hos indehaveren af den bestemmende andel af kapitalen eller stemmerne i  

 et selskab, jf. bestemmelserne i nr. 3 og 4. Bestemmelserne får som nævnt kun  

 særskilt betydning i de tilfælde, hvor den bestemmende andel repræsenterer  

 mindre end 50 %.
Endvidere tillægges i nr. 5 den person afgørende indflydelse, som  

 ud over en betydelig procentdel  10 %  tillige indtager plads i  

 selskabets  

 bestyrelse eller direktion, selv om personen ikke er indehaver af  

 hovedkapitalen eller stemmeflertallet.
Der vil dog her ofte være tale om en  

 person, der også falder ind under bestemmelserne i nr. 3 og 4.
Bestemmelserne i nr. 3-5 retter sig typisk mod større selskaber,  

 hvor kapitalen med varierende beløb er fordelt på adskillige indehavere.  

 Medarbejderne kan vælge mindst 2 medlemmer af bestyrelsen i aktie- eller  

 anpartsselskaber, der beskæftiger 50 eller flere arbejdstagere.
Bestemmelsen  

 i  

 nr. 5 tager ikke umiddelbart sigte på sådanne medarbejdervalgte  

 bestyrelsesmedlemmer.
Til § 3, stk. 3 Nærmeste familie Den personkreds, benævnt som »nærmeste familie«,  

 hvis kapital i selskabet medregnes ved procentopgørelserne i stk. 2,  

 omfatter  

 herefter:
a.  

 	  

 Personens ægtefælle b.  

 	  

 Personens børn  

 (herunder adoptivbørn) c.  

 	  

 Personens børnebørn d.  

 	  

 Personens forældre e.  

 	  

 Personens  

 bedsteforældre f.  

 	  

 Personens søskende g.  

 	  

 Ægtefællens særbørn  

 og -børnebørn h.  

 	  

 Ægtefællens forældre i.  

 	  

 Ægtefællens  

 bedsteforældre j.  

 	  

 Ægtefællens  

 søskende.
Bestyrelsen i et anpartsselskab har efter lov om anpartsselskaber  

 pligt til at oprette en fortegnelse over anpartshavere med angivelse af navn,  

 bopæl og  

 kapitalindehavelsens  

 størrelse.
Fortegnelsen  

 over anpartshaverne skal være tilgængelig på selskabets kontor for enhver  

 anpartshaver og for offentlige myndigheder.
Ved begge selskabsformer skal der endvidere føres en særlig  

 fortegnelse over de anparts- eller  

 aktiehavere, som  

 har anparter eller aktier, som er tillagt mindst 10 % af selskabskapitalen,  

 dog  

 mindst 100.000 kr.
Udskrift af denne særlige fortegnelse kan ved skriftlig  

 henvendelse rekvireres af enhver, der måtte være interesseret heri.
Til § 3, stk. 5 »Selskabskonstruktioner« En virksomhed, der i henseende til ejerforhold,  

 ledelse og drift naturligt karakteriseres som en virksomhed, kan ofte være  

 organiseret  

 som en flerhed af selskaber.
Sådanne selskabskonstruktioner kan opbygges ved, at en enkelt  

 person eller et moderselskab helt ejer det nytilkomne selskab.
Bestemmelserne  

 i  

 stk. 2-4 vil i så fald uden videre kunne finde anvendelse.
 Tilsvarende gælder, hvis det nytilkomne selskab ejes af en  

 hovedaktionær sammen med andre virksomheder eller enkeltpersoner som  

 minoritetsaktionærer.
 Der kan derimod blive tale om en vanskeligere og mere konkret  

 vurdering i de situationer, hvor et selskab ejes med væsentlige dele af et  

 eller flere andre selskaber, hvori personen har afgørende indflydelse efter  

 stk. 2-4.
Til § 4, stk. 1 Medarbejdende ægtefæller Efter bestemmelserne i §§ 2 og 3 kan en  

 person, der er beskæftiget i ægtefællens selvstændige virksomhed, blive anset  

 for  

 selvstændig erhvervsdrivende, selv om pågældende ikke formelt er medejer af  

 virksomheden.
 Reglen i § 4 er en uddybning af disse bestemmelser, og  

 beskriver under hvilke betingelser en person, der som hovedbeskæftigelse  

 arbejder i ægtefællens virksomhed - uden at være medejer af virksomheden -  

 kan  

 anses for selvstændig erhvervsdrivende.
Hvis den medarbejdende ægtefælle er medejer af virksomheden, vil  

 pågældende være omfattet af §§ 2 og 3. Hvis den medarbejdende ægtefælle  

 ikke selv ejer en del af virksomheden, vil pågældende ikke alene i kraft af  

 ægteskabet med ejeren af virksomheden blive anset for selvstændig  

 erhvervsdrivende.
Hertil kræves desuden, at en af de i bestemmelsen anførte  

 betingelser (1-3) er opfyldt.
 Betingelserne skal indkredse de situationer, hvor den  

 medarbejdende ægtefælle må formodes at have en vis indflydelse på  

 virksomhedens  

 drift - som er afspejlet enten gennem virksomhedens størrelse (virksomheden  

 har  

 under 20 ansatte), eller gennem den medarbejdende ægtefælles egne forhold  

 (overordnet stilling/ansættelse på usædvanlige  

 løn-  

 og arbejdsvilkår).
Har virksomheden under 20 ansatte, vil den medarbejdende ægtefælle  

 altid være selvstændig, og det vil da ikke være nødvendigt at undersøge  

 pågældendes arbejdsforhold nærmere.
Det gælder uanset, om der er udfærdiget  

 en  

 ansættelseskontrakt for den medarbejdende ægtefælle.
 For den medarbejdende ægtefælle, der deltager i en mindre,  

 ægtefælledreven virksomhed, vil reglen således betyde, at pågældende - uanset  

 arbejdets  

 indhold og uanset evt.  

 løn-  

 og arbejdsvilkår - altid  

 vil blive anset for selvstændig erhvervsdrivende.
 Eksempel:
To ægtefæller arbejder begge  

 i en tømrervirksomhed, der ejes af manden.
Der er i øvrigt ansat 2  

 tømresvende  

 i virksomheden.
Hustruen er ansat til at varetage de administrative  

 arbejdsopgaver.  

 Hun er ansat 37 timer om ugen, har ansættelseskontrakt, har  

 overenskomstmæssigt  

 opsigelsesvarsel, modtager fast månedsløn, får lønsedler og får løn under  

 ferie  

 og sygdom.
Hustruen anses som medarbejdende ægtefælle og er omfattet af  

 reglerne for selvstændige erhvervsdrivende.
 Har virksomheden 20 ansatte eller flere, vil den  

 medarbejdende ægtefælles status som selvstændig afhænge af, om pågældende  

 enten  

 har en overordnet stilling eller evt. arbejder på usædvanlige  

 løn-  

 og arbejdsvilkår.
En overordnet stilling er kendetegnet ved, at personen kan  

 foretage økonomiske dispositioner, der binder virksomheden, foretage  

 ansættelser eller afskedigelser eller lignende ledelsesmæssige handlinger.  

 Den  

 overordnede stilling er endvidere kendetegnet ved, at de af stillingen  

 afledte  

 arbejdsopgaver normalt ikke udføres af andre ansatte i samme virksomhed.
Der  

 vil derfor normalt ikke være sammenlignelighed med andre ansattes  

 arbejdsopgaver.
 Er den medarbejdende ægtefælle beskæftiget i virksomheden på lige  

 fod med indehaveren - uden at arbejdsopgaverne er nærmere defineret - vil  

 pågældende (som oftest) indtage en overordnet stilling.
 Er blot en af betingelserne opfyldt for den medarbejdende  

 ægtefælle, anses pågældende for selvstændig erhvervsdrivende.
 Hvis omvendt ingen af betingelserne i bestemmelsen er opfyldt, kan  

 den medarbejdende ægtefælle betragtes som lønmodtager, under forudsætning af  

 at  

 betingelserne herfor i øvrigt er opfyldt.
 De opstillede betingelser i § 4 betyder, at den medarbejdende  

 ægtefælle kan få status som lønmodtager, såfremt pågældende har en  

 underordnet  

 stilling på sædvanlige  

 løn-  

 og arbejdsvilkår, og der  

 i virksomheden er 20 ansatte eller flere.
 Reglen medfører bl.a., at ægtefællen til indehaveren af en større  

 virksomhed vil have mulighed for at bevare sin status som lønmodtager.  

 Tilsvarende gør sig gældende for den lønmodtager, som under ansættelsen  

 indgår  

 ægteskab med virksomhedens indehaver, og derefter i øvrigt fortsætter sit  

 lønarbejde på uændrede vilkår.
I kildeskatteloven er der givet ægtefæller, der sammen udøver  

 selvstændig virksomhed, mulighed for at indgå lønaftaler med hinanden.
I  

 relation til arbejdsløshedsforsikringsloven har en sådan lønaftale ingen  

 særskilt betydning, og ægtefæller, der har indgået lønaftale, vil derfor ikke  

 automatisk få status som lønmodtagere i arbejdsløshedsforsikringen.
 Er den medarbejdende ægtefælle selvstændig erhvervsdrivende i  

 medfør af § 4, og sker der senere ændringer i virksomheden, fx i  

 forbindelse med ændrede ejerforhold, hvorved virksomheden ekspanderer og  

 samtidig foretager omstruktureringer, vil den medarbejdende ægtefælle, der  

 ikke  

 længere opfylder betingelserne for at blive anset for selvstændig, have  

 mulighed  

 for at skifte status til lønmodtager.
 Den ægtefælle, der vil gøre lønmodtagerstatus gældende, skal selv  

 gøre a-kassen opmærksom på, at forholdene i virksomheden er ændrede.
Til § 4, stk. 2 Opgørelsen af 20 ansatte Opgørelsen af om der er mere end 20 ansatte i  

 virksomheden beror på en konkret vurdering.
Vurderingen, må dog altid  

 bedømmes  

 ud fra et antal timer, der så vidt muligt svarer til 20 ansatte på fuld tid.  

 Dvs. to personer, der hver er ansat til 20 timer om ugen, svarer til mindst  

 én  

 person på fuld tid.
 Eksempel:
To ægtefæller arbejder begge  

 i en bagerforretning, der ejes af hustruen.
Manden er ansat 37 timer om ugen  

 ifølge ansættelseskontrakt.
Der er i øvrigt ansat 5 bagere på fuld tid, 1  

 buddreng  

 10 timer om ugen og 15 bagerjomfruer, hver 5 timer om ugen.
Uanset, at der er  

 over 20 ansatte personer i virksomheden, er manden medarbejdende ægtefælle og  

 omfattet af reglerne for selvstændige erhvervsdrivende.
Det tillægges  

 afgørende  

 betydning, at 16 af de ansatte i virksomheden langt fra har arbejde svarende  

 til 16 fuldtidsansatte.
Til § 5 Hovedbeskæftigelse A-kassen skal først vurdere, om medlemmet opfylder  

 betingelserne for at drive selvstændig virksomhed, jf. §§ 2-4.
 Derefter må det konstateres, om virksomheden er medlemmets hoved-  

 eller bibeskæftigelse, jf. §§ 5 og 6.
 Der vil foreligge selvstændig virksomhed som hovedbeskæftigelse,  

 hvis:
1)  

 	  

 beskæftigelsen har  

 dannet grundlag for optagelse i eller overflytning til en a-kasse som  

 selvstændig  

 erhvervsdrivende, eller 2)  

 	  

 beskæftigelsen efter  

 en konkret vurdering må anses for at være hovedbeskæftigelse.
Der er tale om alternative bestemmelser.
Det vil sige, hvis blot  

 medlemmet falder ind under én af bestemmelserne i § 5, nr. 1-2, vil der  

 være tale om hovedbeskæftigelse.
Til § 5, nr. 1 Optagelses- eller overflytningsgrundlag Det er et krav for at blive optaget i en a-kasse  

 som selvstændig erhvervsdrivende, at pågældende driver selvstændig virksomhed  

 som  

 hovedbeskæftigelse.
Der henvises til bekendtgørelse om optagelse som  

 lønmodtager m.fl., selvstændig erhvervsdrivende og nyuddannet i en a-kasse.
Der kan ske overflytning på baggrund af selvstændig virksomhed,  

 når virksomheden drives som medlemmets hovedbeskæftigelse.
Der henvises til  

 bekendtgørelse om overflytning mellem a-kasser.
 § 5, nr. 1, omfatter også et medlem der er optaget i en  

 a-kasse som lønmodtager, og som senere har skiftet forsikringsstatus som  

 selvstændig erhvervsdrivende, inden for samme a-kasse.
Hvis medlemmets optagelses- eller overflytningsgrundlag har været  

 beskæftigelse med selvstændig virksomhed, vil virksomheden blive anset for at  

 være medlemmets hovedbeskæftigelse.
Det gælder også, selv om medlemmet  

 eventuelt på et senere tidspunkt nedsætter sin aktivitet i virksomheden og  

 ikke  

 længere selv betragter virksomheden som sin hovedbeskæftigelse.
Medlemmet vil først kunne anses for ophørt med drift af  

 selvstændig virksomhed som hovedbeskæftigelse, hvis medlemmet opfylder  

 betingelserne for ophør med eller udtræden af selvstændig virksomhed som  

 hovedbeskæftigelse, eller hvis medlemmet opfylder betingelserne for at have  

 omdannet den selvstændige virksomhed fra hoved- til bibeskæftigelse.
Der  

 henvises til bekendtgørelse om ophør med udøvelse af selvstændig virksomhed  

 som  

 hovedbeskæftigelse.
Til § 5, nr. 2 Konkret vurdering Ved hovedbeskæftigelse forstås som udgangspunkt den  

 erhvervsmæssige beskæftigelse, som medlemmet anvender mest tid på, og som er  

 eller forventes at danne grundlaget for forsørgelse.
Vurderingen er relevant, når et medlem melder sig ledig efter at  

 have drevet selvstændig virksomhed.
A-kassen skal da vurdere, om medlemmet  

 har  

 dagpengeret eller ej, jf. lovens § 57, stk. 1, 1. pkt., og  

 § 57,  

 stk. 3.
Hvis virksomheden har været drevet som hovedbeskæftigelse, er  

 medlemmet ikke berettiget til dagpenge, før medlemmet er ophørt med eller  

 udtrådt af virksomheden, eller virksomheden er omdannet til bibeskæftigelse  

 med  

 dagpengeret.
Der henvises til bekendtgørelse om ophør med udøvelse af  

 selvstændig virksomhed som hovedbeskæftigelse.
 Hvis virksomheden har været drevet som bibeskæftigelse, skal det  

 vurderes, om medlemmet kan drive  

 bibeskæftigelsen  

 med  

 eller uden dagpengeret, jf. § 8.
Sondringen mellem hoved- og bibeskæftigelse kan også have  

 betydning, når et medlem driver selvstændig virksomhed som bibeskæftigelse  

 med  

 ret til dagpenge, men forholdene i virksomheden ændres.
Medlemmet har pligt  

 til  

 at orientere a-kassen om ændringerne, jf. § 8, stk. 5. A-kassen  

 skal  

 da vurdere, om medlemmet fortsat har ret til dagpenge, idet virksomheden kan  

 være ændret fra  

 bi-  

 til hovedbeskæftigelse, eller  

 medlemmets bibeskæftigelse ikke længere kan udføres uden for normal  

 arbejdstid  

 og medlemmet derfor ikke længere står fuldt til rådighed for arbejdsmarkedet.
Det skal således afgøres, om virksomheden på noget tidspunkt har  

 været drevet som hovedbeskæftigelse.
Hvis virksomheden i en periode har været  

 medlemmets hovedbeskæftigelse, forbliver den hovedbeskæftigelse, indtil  

 betingelserne for ophør, udtræden eller omdannelse er opfyldt.
Der henvises  

 til  

 bekendtgørelse om ophør med udøvelse af selvstændig virksomhed som  

 hovedbeskæftigelse.
Elementer, der kan indgå i vurderingen Vurderingen af, om der er tale om  

 hovedbeskæftigelse, beror på et konkret skøn.
 I forbindelse med vurderingen bør følgende undersøges:
1)  

 	  

 om medlemmet driver  

 eller har drevet virksomheden uden samtidig at have anden beskæftigelse i  

 form  

 af anden selvstændig virksomhed af mere end midlertidigt omfang eller  

 lønarbejde  

 svarende til fuld tid, 2)  

 	  

 om beskæftigelsen i  

 virksomheden danner eller har dannet grundlag for medlemmets eneste eller  

 væsentligste indtægt fra erhvervsmæssig beskæftigelse i form af selvstændig  

 virksomhed eller lønarbejde, og 3)  

 	  

 om det tidsmæssige  

 omfang af medlemmets personlige arbejde i virksomheden har et omfang, der kan  

 sidestilles med lønarbejde i over 30 timer om ugen.
Ad. 1) Selvstændig  

 virksomhed uden anden beskæftigelse Hvis et medlem ikke har anden erhvervsmæssig beskæftigelse end sin  

 selvstændige virksomhed, kan dette indikere, at virksomheden er medlemmets  

 hovedbeskæftigelse.
Det kan fx være tilfældet, hvis medlemmet i en periode  

 udelukkende har koncentreret sig om at opstarte og etablere sin virksomhed og  

 derfor ikke har drevet anden selvstændig virksomhed eller haft lønarbejde på  

 fuld tid.
Hvis et medlem, som har drevet selvstændig virksomhed som  

 bibeskæftigelse sideløbende med lønarbejde, venter med at melde sig ledig  

 efter  

 ophøret med lønarbejdet, kan det indikere, at medlemmet i en periode har  

 forsøgt at drive virksomheden som sin hovedbeskæftigelse.
Det må derfor  

 vurderes, om der eventuelt er sket en omdannelse fra  

 bi-  

 til hovedbeskæftigelse.
 Hvis medlemmet har en løsere tilknytning til arbejdsmarkedet som  

 lønmodtager (fx ved kun at have vikariater, tidsbegrænsede ansættelsesforhold  

 eller deltidsbeskæftigelse), samtidig med drift af en selvstændig virksomhed,  

 kan dette ligeledes indikere, at medlemmet har drevet virksomheden som sin  

 hovedbeskæftigelse.
Ad. 2)  

 Indtægtsgrundlag Hvis driften af den selvstændige virksomhed danner eller har  

 dannet grundlag for medlemmets eneste eller væsentligste indtægt fra  

 erhvervsmæssig beskæftigelse, kan det indikere, at virksomheden har været  

 medlemmets hovedbeskæftigelse.
Det er ikke afgørende, om medlemmet faktisk har eller har haft en  

 indtægt ved driften af virksomheden, eller om virksomheden faktisk har haft  

 en  

 omsætning eller et overskud.
Det kan tyde på hovedbeskæftigelse, hvis  

 medlemmet  

 hovedsageligt har levet eller forsøgt at leve af indtægten fra sin  

 virksomhed.
 Hvis medlemmet begynder at drive en selvstændig virksomhed uden at  

 få indtægter herfra og derfor på et senere tidspunkt tager lønarbejde for at  

 få  

 en indtægt, må det vurderes, om virksomheden er medlemmets  

 hovedbeskæftigelse.  

 Årsagen kan være, at medlemmet i perioden før påbegyndelsen af lønarbejdet  

 har  

 forsøgt at drive virksomheden som sit eneste eller væsentligste  

 indtægtsgrundlag.
Hvis medlemmet har drevet selvstændig virksomhed og i hele  

 perioden også haft lønarbejde, må det bero på et konkret skøn, hvilken af  

 »beskæftigelserne«,  

 der har været medlemmets væsentligste indtægtsgrundlag.
I vurderingen kan  

 bl.a.  

 indgå antallet af  

 lønarbejdstimer  

 og varigheden af  

 ansættelsen som lønmodtager.
Ad. 3) Tidsmæssigt  

 omfang Hvis medlemmet anvender det meste af sin arbejdstid på den  

 selvstændige virksomhed, kan dette indikere, at der er tale om  

 hovedbeskæftigelse.
Det har ikke betydning for vurderingen, på hvilket tidspunkt af  

 døgnet medlemmet udfører sin beskæftigelse i virksomheden.
Selv om medlemmets  

 beskæftigelse udelukkende udføres om aftenen eller i weekender, udelukker  

 dette  

 ikke i sig selv, at der kan være tale om hovedbeskæftigelse.
 Det tidsmæssige omfang i relation til vurderingen af »hovedbeskæftigelse«  

 er ikke afgørende for vurderingen af, om virksomheden har været drevet i  

 »væsentligt  

 omfang«.
 Vurderingen af, om beskæftigelsen har været drevet i »væsentligt  

 omfang« og kan medregnes til opfyldelse af beskæftigelseskravet skal  

 foretages  

 efter § 7. Begrebet »hovedbeskæftigelse« kan således ikke sidestilles  

 med i  

 »væsentligt omfang«.
Eksempler Eksempel 1:
Medlemmet modtager 100.000  

 kr. årligt i renteindtægter fra en større obligationsbeholdning, som er  

 placeret i et depot, og administrationen heraf er formueforvaltning.
Foruden  

 formueforvaltningen har medlemmet en selvstændig virksomhed i form af en  

 butik,  

 som han arbejder i 25 timer om ugen, men (endnu) ikke har indtægter fra.  

 Medlemmet har sagt sit lønarbejde på fuld tid op »for at koncentrere sig om  

 sin  

 butik«.
To måneder efter arbejdsophøret melder medlemmet sig ledig, fordi han  

 »ikke  

 kan leve af butikken«.
Medlemmets beskæftigelse med  

 butikken vil efter en konkret vurdering være selvstændig virksomhed som  

 hovedbeskæftigelse.
Ved vurderingen er der lagt vægt på, at renteindtægterne  

 fra obligationerne hidrører fra en formueforvaltning og ikke fra en  

 erhvervsmæssig beskæftigelse, at medlemmet har sagt sit lønarbejde op for at  

 drive sin selvstændige virksomhed, og at medlemmets virksomhed efter  

 arbejdsophøret nu må anses for at danne grundlag for medlemmets væsentligste  

 indtægt  

 fra erhvervsmæssig beskæftigelse, uanset at der endnu ikke er kommet nogen  

 indtægter fra virksomheden.
 Eksempel 2:
Medlemmet har det seneste år  

 været beskæftiget som billedkunstner og har haft få og svingende indtægter  

 ved  

 salg af egne malerier i forbindelse med udstillinger, bogillustrationer og  

 afholdelse af private tegne- og malekurser i sit atelier.
Derudover har  

 medlemmet været deltidsansat som tegnelærer på en højskole én dag om ugen i 8  

 måneder om året, fordi deltidsbeskæftigelsen har givet hende tid til  

 virksomheden.
Det seneste år har medlemmets indtægter fra lønarbejdet  

 oversteget indtægterne fra medlemmets kunstnervirksomhed.
Medlemmet oplyser  

 også, at hun er beskæftiget i sin virksomhed i 20 timer om ugen i gennemsnit,  

 men der har været enkelte uger, hvor hun har arbejdet 40 timer om ugen, fordi  

 hun har fået bestillingsopgaver, som skulle afleveres til en bestemt tid.
Medlemmets beskæftigelse med  

 kunstnerisk virksomhed vil efter en konkret vurdering være selvstændig  

 virksomhed som hovedbeskæftigelse.
Ved vurderingen er der lagt vægt på, at  

 den  

 kunstneriske virksomhed i længere perioder har været medlemmets eneste  

 erhvervsmæssige beskæftigelse, at hun kun har været deltidsansat sideløbende  

 med den selvstændige virksomhed, og at hun i flere perioder har været  

 beskæftiget i mere end 30 timer om ugen i sin virksomhed.
 Eksempel 3:
Medlemmet etablerede sig som  

 forfatter for 5 år siden og har i de sidste 5 år i gennemsnit brugt ca. 40  

 timer ugentligt primært om aftenen og i weekenderne på sin selvstændige  

 virksomhed  

 som tekstforfatter.
Han har solgt slogans og reklametekster til  

 reklamebureauer.
Medlemmet har sideløbende hermed haft forskellige  

 tidsbegrænsede  

 lønansættelser  

 både på fuld tid og  

 deltid som konsulent ved forskellige forlag.
Mellem  

 lønansættelserne  

 har der været flere længerevarende perioder, hvor medlemmet kun har været  

 beskæftiget med sin selvstændige virksomhed.
Indkomsterne fra de forskellige  

 lønansættelser  

 har altid oversteget indtægterne fra  

 forfattervirksomheden, og medlemmet anser selv sin forfattervirksomhed som en  

 bibeskæftigelse, fordi arbejdet hermed primært har været udført om aftenen og  

 i  

 weekenderne.
Medlemmets beskæftigelse som  

 forfatter vil efter en konkret vurdering være hovedbeskæftigelse, uanset at  

 indtægterne fra  

 lønansættelserne  

 har oversteget  

 indtægterne fra den selvstændige virksomhed.
Ved vurderingen er der lagt vægt  

 på, at medlemmets personlige arbejde i virksomheden har et tidsmæssigt  

 omfang,  

 der indikerer, at der er tale om en hovedbeskæftigelse, at medlemmet i en  

 længere periode udelukkende har haft midlertidige ansættelsesforhold samtidig  

 med driften af den selvstændige virksomhed, og at den selvstændige virksomhed  

 i  

 længerevarende perioder har været medlemmets eneste eller væsentligste  

 indtægtsgrundlag.
Til § 6 Bibeskæftigelse Beskæftigelse med selvstændig virksomhed som ikke  

 er hovedbeskæftigelse, betragtes som bibeskæftigelse.
 Definitionen af bibeskæftigelse skal således ses i forhold til  

 hovedbeskæftigelse i medfør af § 5.
 Hvorvidt der er tale om selvstændig virksomhed som bibeskæftigelse  

 med eller uden dagpengeret, skal vurderes efter § 8.
En tidligere selvstændig virksomhed som hovedbeskæftigelse kan  

 senere anses for at være omdannet til bibeskæftigelse, hvis betingelserne  

 herfor er opfyldt.
Der henvises til bekendtgørelse om ophør med udøvelse af  

 selvstændig virksomhed som hovedbeskæftigelse.
Til § 7 Beskæftigelseskravet Når en virksomhed drives som hovedbeskæftigelse, og  

 dermed kan danne grundlag for optagelse, er det ikke ensbetydende med, at  

 beskæftigelsen drives i væsentligt omfang.
»Væsentligt omfang« Optjening af beskæftigelseskravet for selvstændige  

 erhvervsdrivende forudsætter, at der har været drevet selvstændig virksomhed  

 i  

 væsentligt omfang.
 Ved væsentligt omfang forstås, at den selvstændige virksomhed har  

 haft et omfang, der kan sidestilles med lønarbejde i over 30 timer pr. uge.
 Når det skal vurderes, om medlemmets beskæftigelse kan sidestilles  

 med lønarbejde i over 30 timer pr. uge, skal følgende elementer indgå:
1)  

 	  

 virksomhedens art og  

 branche, 2)  

 	  

 medlemmets personlige  

 arbejdsopgaver, 3)  

 	  

 medlemmets  

 arbejdstid, og 4)  

 	  

 virksomhedens  

 omsætning.
 I vurderingen kan i øvrigt indgå elementer som:
5)  

 	  

 virksomhedens placering, 6)  

 	  

 virksomhedens  

 åbningstid, og 7)  

 	  

 antallet af ansatte,  

 deres arbejdsopgaver og arbejdstid.
Ingen af ovenstående elementer er i sig selv afgørende eller kan  

 vægtes særskilt.
Der skal altid ske en samlet vurdering af, om medlemmet har  

 drevet selvstændig virksomhed i væsentligt omfang.
 Det er en betingelse for opfyldelse af beskæftigelseskravet, at  

 medlemmets indtægtsgivende arbejdsfunktioner i den selvstændige virksomhed,  

 står i rimeligt forhold til de ikke-indtægtsgivende arbejdsfunktioner.
De arbejdsfunktioner, der medfører en direkte indtægt, skal stå i  

 et rimeligt forhold til andre arbejdsopgaver, som fx administration,  

 rengøring  

 og regnskab.
At medlemmet fx har få kunder i sin butik, men må stå til  

 disposition for potentielle kunder i hele butikkens åbningstid, er ikke i sig  

 selv tilstrækkeligt til opfyldelse af beskæftigelseskravet.
 Efter ophør eller udtræden af selvstændig virksomhed skal der ske  

 en egentlig  

 efterprøvelse  

 af, om medlemmet har drevet  

 virksomheden i væsentligt omfang, når medlemmet søger om dagpenge eller  

 overgang til efterløn.
Efterprøvelsen  

 vil i langt de fleste  

 tilfælde ikke volde problemer, når medlemmets oplysninger om arten og  

 omfanget  

 af det personlige arbejde sammenholdes med virksomhedens omsætning.
Det  

 forudsættes således, at arbejdstiden i virksomheden afspejler sig i  

 virksomhedens omsætning, men uden at man dermed kan lægges sig fast på en  

 omsætning af en bestemt størrelse.
 Omsætningens størrelse er således et af flere momenter, der indgår  

 i vurderingen af, om beskæftigelseskravet er opfyldt.
 Ved virksomhedens placering forstås om virksomheden drives fra  

 medlemmets bopælsadresse eller fra egne eller lejede lokaler »ude i byen«.
 Virksomhedens normale åbningstid, eller den tid hvor medlemmet  

 står til rådighed for potentielle kunder, er ikke i sig selv udtryk for, at  

 timerne kan regnes med til beskæftigelseskravet.
 Eksempel:
Et medlem driver frisørsalon  

 fra egen bopæl.
Medlemmet har ca. 6 kunder i salonen om ugen, og arbejdstid  

 med  

 hårvask, klip, farvning og permanent er ca. 12 timer ugentligt.
Medlemmet  

 står  

 til disposition i hele  

 åbningtiden, som er 40 timer  

 om ugen.
I åbningstiden varetager medlemmet arbejdsopgaver som  

 telefonpasning,  

 regnskab, rengøring, indkøb af frisørartikler og vask af håndklæder.  

 Omsætningen i virksomheden er ca. 90.000 kr. årligt.
Da medlemmets  

 indtægtsgivende arbejdsfunktioner i den selvstændige virksomhed, ikke står i  

 rimeligt forhold til de ikke-indtægtsgivende arbejdsfunktioner, er  

 beskæftigelseskravet ikke opfyldt.
 I tvivlstilfælde skal medlemmet fremlægge  

 yderligere dokumentation for, at væsentlighedskravet har været opfyldt.
Sådan dokumentation kan for eksempel være annoncer med angivelse  

 af åbningstid, dokumentation for omsætningen (momsregnskab),  

 skatteregnskaber,  

 kassekladder, ordrebøger eller erklæringer fra virksomhedens revisor eller  

 advokat om virksomheden og den selvstændiges aktiviteter.
Medlemmets  

 oplysninger om priser eller betaling pr. ydelse kan sammenholdes med  

 oplysninger om arbejdsopgavernes tidsmæssige omfang eller udstrækning og  

 indgå  

 i vurderingen af, om beskæftigelseskravet er opfyldt.
Det vil endvidere kunne  

 tillægges betydning, hvis medlemmet i andre relationer, fx ved indgåelse af  

 lønaftale eller ved skattemæssig registrering som medarbejdende ægtefælle,  

 har  

 afgivet erklæring om arten og omfanget af det personlige arbejde.  

 Virksomhedens  

 åbningstid, eller den tid, hvor medlemmet står til rådighed for potentielle  

 kunder, er imidlertid ikke altid udtryk for, at timerne kan regnes med til  

 arbejdstiden.
 A-kassen skal i tvivlstilfælde og i tilfælde, hvor der konkret  

 opstår mistanke om, at betingelserne ikke er opfyldt, kræve, at den ledige  

 fremlægger dokumentation for, at betingelserne om, at overskud eller  

 underskud  

 fra virksomheden oplyses til skattevæsenet, og at virksomheden har anmeldt  

 lovpligtige momsangivelser, er opfyldt.
 Væsentlighedskravet er det samme, hvad enten medlemmet har været  

 eneindehaver af en virksomhed, én af flere indehavere eller eventuelt  

 medarbejdende ægtefælle.
 Ved opgørelsen af beskæftigelseskravet skal det afgøres, inden for  

 hvilket tidsrum medlemmet senest kan anses for at have drevet selvstændig  

 virksomhed i væsentligt omfang i sammenlagt 52 uger. »Sæsonmæssig virksomhed«  

 medregnes ved opgørelsen af beskæftigelseskravet kun med den periode, hvor  

 der  

 har været tale om personlig beskæftigelse i væsentligt omfang.
 Hvis en virksomhed med drift i væsentligt omfang har en periode i  

 tilslutning til ophøret med nedsat aktivitet, anses virksomhedsdriften i  

 denne  

 periode som udgangspunkt også for at have været i væsentligt omfang,  

 medmindre  

 aktiviteten alene har karakter af afviklingsforanstaltninger.
»Hele uger« Ved opgørelsen af selvstændig virksomhed i  

 væsentligt omfang, vil kun  

  

 hele  

  

 uger kunne  

 medregnes, dvs. 7 dage i sammenhæng.
Det er ikke muligt at medregne enkelte  

 dage med selvstændig virksomhed i væsentligt omfang.
 Eksempel:
 Selvstændig virksomhed i  

 væsentligt omfang i perioden fra og med tirsdag den 1. juni til og med  

 torsdag  

 den 17. juni vil kunne medregnes ved opgørelsen af beskæftigelseskravet med 2  

 uger, ikke 2 uger og 3 dage.
Opgørelse af beskæftigelseskravet Drift af selvstændig virksomhed i væsentligt omfang  

 medregnes altid til beskæftigelseskravet med den almindeligt gældende, fulde  

 arbejdstid inden for det offentlige område (pt. 37 timer pr. uge).
 Hvis et medlem har lønarbejde samtidig med, at medlemmet driver  

 selvstændig virksomhed i væsentligt omfang, kan der til opfyldelse af  

 beskæftigelseskravet kun medregnes 37 timer pr. uge.
 Hvis fx et medlem har »sæsonmæssig virksomhed«, som kun drives i  

 væsentligt omfang i 8 måneder om året, og har lønarbejde i de 4 andre  

 måneder,  

 hvor virksomheden ligger stille, kan der til opfyldelse af  

 beskæftigelseskravet  

 medregnes både de 8 måneder med drift af selvstændig virksomhed i væsentligt  

 omfang og løntimerne fra de 4 øvrige måneder.
 For så vidt angår mulighederne for at sammenlægge arbejde ved  

 selvstændig virksomhed med lønarbejde henvises til bekendtgørelse om  

 beskæftigelseskrav og dagpengeperiode.
Til opfyldelse af beskæftigelseskravet kan også medregnes  

 enkeltstående opgaver af selvstændig karakter, hvis opgaven har haft en sådan  

 varighed - normalt mindst 1 måned - at det sammenholdt med arbejdets art og  

 indtjeningen herved kan dokumenteres, at der har været tale om beskæftigelse  

 i  

 væsentligt omfang.
I sådanne tilfælde er det ikke en betingelse, at kravet i  

 § 7, stk. 5 - hvorefter der skal angives overskud eller underskud  

 af  

 selvstændig virksomhed og svares moms - er opfyldt.
 Ovenstående finder også anvendelse i tilfælde, hvor et medlem  

 fejlagtigt har stået i en a-kasse, der ikke optager selvstændige  

 erhvervsdrivende, hvis den pågældende har drevet selvstændig virksomhed i  

 væsentligt omfang.
Selvstændig virksomhed i udlandet, på Færøerne eller i  

 Grønland Til opfyldelse af beskæftigelseskravet ved  

 medregning af perioder med drift af selvstændig virksomhed i udlandet, på  

 Færøerne eller i  

 Grønland henvises til direktoratets regler om arbejdsløshedsforsikring i  

 relation til  

 EØS-landene, til reglerne om  

 arbejdsløshedsforsikring ved arbejde inden for EØS og i det øvrige udland  

 samt  

 til reglerne om medlems- og dagpengeret efter arbejde eller ophold på  

 Færøerne.  

 Det skal dog præciseres, at der i det omfang selvstændige erhvervsdrivende  

 kan  

 medregne beskæftigelsesperioder fra udlandet, Færøerne eller Grønland, gælder  

 de samme krav til dokumentation for, at virksomheden har været drevet i  

 væsentligt omfang, som hvis virksomheden har været drevet her i landet.
Kombinationsforsikrede, delpension og efterløn Kombinationsforsikrede medlemmer kan medregne  

 driften af den selvstændige virksomhed med 15 timer ugentligt til opfyldelse  

 af  

 beskæftigelseskravet, hvis medlemmet godtgør at have drevet virksomheden i  

 mindst dette omfang.
Beskæftigelse ved selvstændig virksomhed kan kun  

 medregnes  

 i de uger, hvor medlemmet samtidig har haft lønarbejde.
Der henvises til  

 bekendtgørelse  

 om kombinationsforsikring.
 Drift af selvstændig virksomhed i en delpensionsperiode kan  

 medregnes med 18 1/2 time ugentligt.
 Drift af selvstændig virksomhed i en periode med efterløn (eller  

 delefterløn efter lovens før 1. juli 1999 gældende kapitel 11 d), kan ikke  

 medregnes til opfyldelse af beskæftigelseskravet.
 Hvis medlemmet sideløbende med en virksomhed, hvortil der er ydet  

 etableringsydelse eller lignende offentlige tilskud, driver anden selvstændig  

 virksomhed, vil sidstnævnte virksomhed ikke kunne medregnes til opfyldelse af  

 beskæftigelseskravet.
Til §§ 8-11 Personkreds Reglerne i §§ 8-11 gælder kun for personer,  

 der driver selvstændig virksomhed som bibeskæftigelse.
Reglerne kan derfor  

 ikke  

 anvendes, før det er konstateret, at beskæftigelsen er selvstændig virksomhed  

 som bibeskæftigelse, jf. § 6.
Et medlem, som har drevet selvstændig virksomhed som  

 hovedbeskæftigelse, kan ændre beskæftigelsen til bibeskæftigelse.
Der  

 henvises  

 til bekendtgørelse om ophør med udøvelse af selvstændig virksomhed som  

 hovedbeskæftigelse.
Til § 8 Dagpengeret Et medlem, der driver selvstændig virksomhed som  

 bibeskæftigelse, har kun ret til dagpenge, hvis betingelserne i  

 bekendtgørelse  

 om rådighed er opfyldt.
 Retten til dagpenge er også betinget af, om virksomheden fx  

 tilrettelægges, så der er en rimelig sandsynlighed for, at medlemmet faktisk  

 er  

 og kan være fuldt, normalt til rådighed for arbejdsmarkedet som lønmodtager.
Det følger af reglerne, at selv om medlemmet har sandsynliggjort,  

 at arbejdet med virksomheden til enhver tid kan udføres uden for normal  

 arbejdstid, så er det ikke en gyldig grund at afslå et formidlet arbejde med  

 den begrundelse, at virksomheden drives uden for normal arbejdstid.
Afslag  

 vil  

 medføre 3 ugers karantæne.
Der henvises til bekendtgørelse om rådighed.
A-kassen skal vurdere rådigheden, når medlemmet melder sig ledig  

 eller begynder på virksomheden.
Når a-kassen har vurderet, at medlemmet har  

 ret  

 til dagpenge, skal der først foretages en ny vurdering, hvis a-kassen  

 modtager  

 oplysninger om ændringer. Ændringerne skal være relevante for spørgsmålet om,  

 hvorvidt medlemmet fortsat har ret til dagpenge efter bekendtgørelsen.
Om  

 medlemmets oplysningspligt henvises til bemærkningerne til § 8,  

 stk. 5.
Til § 8, stk. 1 og 2 Udgangspunktet er, at a-kassen i hvert enkelt  

 tilfælde konkret skal vurdere, om medlemmet driver selvstændig virksomhed som  

 bibeskæftigelse.
A-kassen skal også vurdere, om det er sandsynliggjort, at  

 virksomheden til enhver tid kan udføres uden for normal arbejdstid.
I  

 vurderingen kan medlemmets forudgående lønarbejde indgå.
 Ved den konkrete vurdering skal a-kassen påse følgende:
   

 	  

 Om medlemmet har  

 oplyst om virksomhedens art og omfang og derved sandsynliggjort, at  

 virksomheden  

 til enhver tid kan udføres uden for normal arbejdstid.
   

 	  

 Om medlemmet har  

 oplyst, hvorledes virksomheden tilrettelægges og hvilke arbejdsfunktioner  

 medlemmet har i virksomheden.
 A-kassen skal altid sammenholde den konkrete arbejdsindsats med  

 medlemmets oplysninger om virksomhedens drift og tilrettelæggelse.  

 Arbejdsindsatsen skal derved forekomme sandsynlig.
A-kassen skal vurdere, om medlemmet står til rådighed på grundlag  

 af alle timer, der bruges på virksomheden.
Det gælder uanset, hvem der  

 udfører  

 arbejdet.
Er der tale om ansat arbejdskraft, gælder det dog ikke.
Det gælder  

 heller ikke, hvis der er tale om ægtefælle eller medejere og der er aftalt  

 fast  

 deling om arbejdet.
Hvis medlemmet har bibeskæftigelse sammen med ægtefælle, medejere  

 eller med ansat arbejdskraft, så kan medlemmets egen arbejdstid i  

 virksomheden  

 lægges til grund.
Det er dog et krav, at medlemmets arbejdsfunktioner er  

 beskrevet klart og afgrænset.
Det er fordi, det skal være muligt at vurdere  

 sandsynligheden af medlemmets angivne timetal og tidspunkterne for driften.  

 Det  

 er i den forbindelse uden betydning, om virksomheden er hoved- eller  

 bibeskæftigelse  

 for de øvrige deltagere.
Medlemmets oplysninger herom kan dog være af  

 betydning, når a-kassen skal vurdere, om det kan anses for sandsynliggjort,  

 at  

 medlemmets arbejde i virksomheden til enhver tid kan udføres uden for normal  

 arbejdstid.
Det er også en betingelse, at arbejdskraften er ansat på normale  

 løn-  

 og ansættelsesvilkår.
Hvis ikke, kan det ikke anerkendes,  

 at arbejdet i den selvstændige virksomhed er udført af ansat arbejdskraft.
 Virksomheden må aldrig være baseret på, at medlemmets  

 arbejdsindsats skal ligge inden for normal arbejdstid.
 Eksempler på, at betingelsen ikke er opfyldt:
   

 	  

 Hvis medlemmet er  

 bundet af, at der i virksomheden er fast åbnings-/kontortid inden for fagets  

 normale arbejdstid.
   

 	  

 Hvis der er tale om  

 sæsonmæssig virksomhed, hvor medlemmet i perioder ophører med lønarbejde for  

 at  

 arbejde på fuld tid i den selvstændige virksomhed.
  

 	  

 Hvis medlemmet driver  

 virksomheden i en del af året sideløbende med lønarbejde på fuld tid.
Det vil  

 sige, hvis virksomheden på visse tider af året har et omfang, der betyder, at  

 medlemmet ikke kan have fuldtidslønarbejde sideløbende hermed.
Det kan fx  

 være  

 tilfældet, hvor en minkfarmer i sæsonen for pelsning af mink arbejder med  

 pelsning i døgndrift.
Det kan også være tilfældet, hvor en jordbruger i  

 forbindelse med høsten opsiger lønarbejdet eller holder fri for at arbejde på  

 fuld tid på jordbruget i en periode.
 Hvis medlemmet ikke i tilstrækkelig grad kan sandsynliggøre, at  

 medlemmets arbejde med virksomheden til enhver tid kan udføres uden for  

 normal  

 arbejdstid, har medlemmet ikke ret til dagpenge.
 A-kassen skal sammenholde omsætning og indtjening i virksomheden  

 med virksomhedens art, når a-kassen skal vurdere medlemmets oplysninger om  

 arbejdsindsats.
 Manglende indtægt ved virksomheden har ingen indflydelse på, om  

 medlemmet har ret til dagpenge samtidig med  

 bibeskæftigelsen.
Til § 8, stk. 4 Et medlem kan anses for at opfylde kravet om  

 lønarbejde, selv om medlemmet i 26-ugers perioden har haft kortvarigt fravær.  

 Fraværet kan  

 fx være sygdom.
 Lønarbejde i sig selv kan kun dokumentere, at betingelserne om  

 rådighed er opfyldt, når der er tale om lønarbejde, som er udført inden for  

 fagets normale arbejdstid.
Til § 8, stk. 5 Medlemmets oplysningspligt Et medlem har altid pligt til at give a-kassen alle  

 oplysninger, som kan have betydning, når a-kassen skal vurdere, om medlemmet  

 fortsat har ret til dagpenge efter § 8, stk. 1. Medlemmet skal give  

 oplysningerne på eget initiativ.
Medlemmet er derfor bl.a. forpligtet til at  

 give a-kassen særskilt oplysning om eventuel udvidelse af den selvstændige  

 virksomhed.
Medlemmet skal også oplyse om andre forhold, som ændrer  

 grundlaget  

 for a-kassens vurdering.
Det vil som hovedregel sige, når der sker ændringer  

 i  

 de oplysninger, som medlemmet har afgivet på ledighedserklæringen med bilag.
 Hvis a-kassen finder, at medlemmets oplysninger er utilstrækkelige  

 eller ikke umiddelbart sandsynlige, og en efterfølgende henvendelse ikke  

 bringer klarhed over forholdene, skal a-kassen undlade at udbetale dagpenge,  

 indtil medlemmet har sandsynliggjort at være berettiget til dagpenge.
Til § 9, stk. 1 Begrænsning i dagpengeretten For et medlem, som har ret til dagpenge, og  

 samtidig har bibeskæftigelse, er retten til dagpenge begrænset til 78 uger,  

 jf. dog  

 undtagelserne i §§ 10 og 11.
Perioden på de 78 uger opbruges med en hel uge for hver uge, der  

 forbruger af ydelsesperioden.
Der henvises til bekendtgørelse om  

 beskæftigelseskrav og dagpengeperiode.
 Perioden på 78 uger løber, indtil medlemmet har dokumenteret ophør  

 med  

 bibeskæftigelsen.
 Dette kan illustreres på følgende måde:
1.5.03  

  

 (torsdag i uge 18) 26.10.04  

  

 (søndag i uge 43) ledig  

 med  

 bib.
Medl. modtager  

 dagpenge dp.ret  

 ophører Et medlem, som har bibeskæftigelse  

 er blevet ledig torsdag i uge 18/03. Medlemmet forbruger derfor en hel uge af  

 den begrænsede dagpengeret, selv om medlemmet kun har været ledig i 4 dage i  

 uge 18.
 Perioden på de 78 uger  

 udløber søndag i uge 43/04, fordi medlemmet har modtaget ydelser, der  

 forbruger, i alle 78 uger.
Til § 9, stk. 2 Perioden på 78 uger regnes fra første ledige dag,  

 hvor medlemmet modtager ydelser eller deltager i tilbud, der er omfattet af  

 lovens  

 § 55, stk. 5, og hvor medlemmet samtidig har bibeskæftigelse.
 Det kan forekomme i følgende situationer:
  

 	  

 Hvis et medlem fx har  

 begyndt bibeskæftigelse før ledigheden er indtrådt, og medlemmet skal  

 indplaceres i dagpengeperioden for første gang, så løber perioden på de 78  

 uger  

 fra det tidspunkt, hvor medlemmet bliver indplaceret i dagpengeperioden.
Der  

 henvises til bekendtgørelse om beskæftigelseskrav og dagpengeperiode.
   

 	  

 Hvis et medlem  

 begynder med bibeskæftigelse, mens medlemmet modtager ydelser eller deltager  

 i  

 tilbud, der er omfattet af lovens § 55, stk. 5, så løber perioden  

 på  

 de 78 uger fra det tidspunkt, hvor virksomheden starter.
   

 	  

 Hvis et medlem  

 begynder bibeskæftigelse, efter at medlemmet er indplaceret i  

 dagpengeperioden,  

 men på et tidspunkt, hvor medlemmet ikke modtager ydelser eller deltager i  

 tilbud, der er omfattet af lovens § 55, stk. 5, så løber perioden  

 på  

 de 78 uger fra den første dag, hvor medlemmet modtager ydelser eller deltager  

 i  

 tilbud, der er omfattet af lovens § 55, stk. 5.
   

 	  

 Hvis et medlem  

 fortsætter med virksomheden ud over perioden på de 78 uger, er en fortsat ret  

 til dagpenge betinget af, at medlemmet har optjent ret til dagpenge i en ny  

 periode på 78 uger, jf. § 9, stk. 4.
 Retten til dagpenge i perioden på de 78 uger kan ikke række ud  

 over det tidspunkt, hvor medlemmet er berettiget til dagpenge efter lovens  

 § 55, stk. 1, 2 og 3.
Udløber den begrænsede periode med ret til dagpenge under et  

 tilbud, hvor medlemmet modtager aktiveringsydelse, kan medlemmet få udbetalt  

 aktiveringsydelse, indtil tilbuddet ophører.
Der henvises til bekendtgørelse  

 om  

 ydelser under aktivering.
Et medlem, der ophører med sin bibeskæftigelse, vil efter ophøret  

 være omfattet af »de almindelige regler« om dagpengeret.
Der henvises til  

 bekendtgørelse om beskæftigelseskrav og dagpengeperiode.
Dette gælder uanset,  

 om ophøret sker før eller efter, at medlemmet mister retten til dagpenge som  

 følge af dagpengebegrænsningen efter § 9, stk. 1.
 Et indplaceret medlem er også omfattet af bestemmelsen, når  

 medlemmet får udbetalt feriedagpenge i forbindelse med et ansættelsesforhold.  

 Det betyder, at perioden på de 78 uger starter, selv om virksomheden først er  

 begyndt efter, at medlemmet er kommet i arbejde.
Udbetaling af feriedagpenge til et medlem, som ikke er  

 indplaceret, og som har bibeskæftigelse, vil bevirke, at medlemmet ved en  

 senere  

 indplacering får reduceret dagpengeperioden svarende til den periode, hvori  

 der  

 er modtaget feriedagpenge.
Det gælder dog ikke, hvis medlemmet har genoptjent  

 arbejdskravet efter udbetalingen af feriedagpenge.
 Da afkortningen af dagpengeperioden træder i stedet for en  

 indplacering på det tidspunkt, hvor medlemmet får feriedagpenge, skal der ske  

 en reducering af både dagpengeperioden og af de 78 uger.
 Det er naturligvis en forudsætning for reduceringen af de 78 uger,  

 at medlemmet havde bibeskæftigelse på det tidspunkt, hvor medlemmet modtog  

 feriedagpenge.
Til § 9, stk. 3 Et medlem, der begynder bibeskæftigelse, vil som  

 udgangspunkt være berettiget til dagpenge i 78 uger.
Det gælder også, selv om  

 medlemmet tidligere har drevet bibeskæftigelse.
Et medlem vil dog ikke kunne sikre sig en ny periode på 78 uger  

 ved i en kort periode at ophøre med virksomheden.
Derfor skal det antal uger,  

 som medlemmet har brugt inden for de seneste 78 uger før virksomheden er  

 startet eller genetableret, trækkes fra i den nye periode på 78 uger.
Se  

 eksempel 1.
 Eksempel 1:
1.12.02 1.9.03 (61 uger) 31.10.04 3.1.05 (  

 27.2.05  

 ) 1.5.05 bib.
ledig  

  

 start  

 dp.begrænsning ophør  

 bib.
 ny  

 bib.
(  

 begr. 78 uger  61 uger = 17 uger) (slut 1.  

 dp.begr.) dp.ret  

 ophører Et medlem, der har haft  

 lønarbejde på fuld tid, er startet bibeskæftigelse den 1. december 2002.
 Medlemmet bliver ledigt fra  

 lønarbejdet og modtager dagpenge fra den 1. september 2003.
 Den 31. oktober 2004 ophører  

 medlemmet med virksomheden.
 Den 3. januar 2005 begynder  

 medlemmet igen bibeskæftigelse.
Ved ledighedens indtræden  

 den 1. september 2003 har medlemmet ret til dagpenge i 78 uger samtidig med  

 bibeskæftigelse.
Det vil sige indtil den 27. februar 2005, hvis medlemmet har  

 modtaget ydelser i alle 78 uger.
 Ved start af bibeskæftigelse  

 anden gang den 3. januar 2005 har medlemmet kun ret til dagpenge i 17 uger.  

 Det  

 er fordi, medlemmet allerede har brugt 61 uger inden for de seneste 78 uger.  

 Det vil sige, at medlemmets ret til dagpenge ophører den 1. maj 2005, hvis  

 medlemmet har modtaget ydelser i alle 17 uger.
Dagpengebegrænsningen udgjorde én fast  

 referenceperiode før den 4. november 2002. Derfor skal en eventuel periode,  

 der ligger før den  

 4. november 2002, og hvor medlemmet har haft bibeskæftigelse samtidig med  

 udbetaling af dagpenge, opgøres efter de gamle regler.
Se eksempel 2.
 Eksempel 2:
(  

 4.11.02  

 ) 1.4.02 1.9.02 1.12.02 2.2.03 1.6.03 22.2.04 (22 uger) (9 uger)/ (4 uger) (9 uger) (17 uger) (38 uger) ledig arbejde ledig arbejde ledig start  

 dp.begr.
dp.ret  

 ophører Et medlem, der har  

 lønarbejde på fuld tid, bliver ledig den 1. april 2002. Samtidig begynder  

 medlemmet  

 bibeskæftigelse.
 Medlemmet er  

 ledig  

 indtil 1. september 2002 (22 uger), og har derefter  

 arbejde på fuld tid indtil 1. december 2002 (13 uger), hvor medlemmet melder  

 sig ledig.
 Den 2. februar 2003 får  

 medlemmet igen arbejde på fuld tid indtil den 1. juni 2003 (17 uger), hvor  

 medlemmet melder sig ledig.
 Dagpengebegrænsningen  

 indtræder den 1. april 2002 og skal opgøres som én samlet periode til og med  

 den 3. november 2002.
 Efter den 4. november 2002  

 er det kun uger, som forbruger af ydelsesperioden, der skal regnes med ved  

 opgørelsen af de 78 uger.
 Ved opgørelsen af de 78 uger  

 indgår således hele perioden fra 1. april 2002 til og med 3. november 2002  

 (31  

 uger), perioden fra 1. december 2002 til 2. februar 2003 (9 uger) og perioden  

 fra 1. juni 2003 til 22. februar 2004 (38 uger).
 Den 22. februar 2004 ophører  

 medlemmets ret til dagpenge.
Til § 9, stk. 4 Hvis medlemmet ved udløbet af perioden på de 78  

 uger efter § 9, stk. 1 eller 3, fortsat har bibeskæftigelse, skal  

 a-kassen  

 undersøge, om medlemmet har optjent ret til en ny periode med dagpenge.
De former for arbejde, der kan regnes med til opfyldelse af  

 arbejdskravet, fremgår af reglerne i bekendtgørelse om beskæftigelseskrav og  

 dagpengeperiode.
Arbejdskravet på 26 uger skal være opfyldt inden for de  

 seneste 18 måneder.
De 18 måneder skal altid regnes bagud fra den dato, hvor  

 medlemmet søger om og modtager dagpenge.
Bibeskæftigelse ved selvstændig virksomhed kan ikke regnes med til  

 optjening af retten til dagpenge i henhold til lovens § 53. Dog kan  

 enkeltstående tilfælde af udøvelse af selvstændig virksomhed regnes med til  

 arbejdskravet.
Medlemmets arbejde i virksomheden skal normalt have haft en  

 varighed, så det sammenholdt med arbejdets art og indtjening kan  

 dokumenteres,  

 at der har været tale om arbejde i væsentligt omfang.
Det vil som  

 udgangspunkt  

 sige i mindst 1 måned.
 Arbejde, der er regnet med til at få en ny 78-ugers periode én  

 gang, kan ikke indgå i en senere opgørelse, jf. stk. 5.
For et medlem, der opfylder arbejdskravet som forudsætning for at  

 få en ny periode med dagpenge efter § 10, stk. 4, løber perioden på  

 de 78 uger fra første dag efter seneste dag med arbejde, der regnes med til  

 opfyldelse af arbejdskravet.
Se nedenstående eksempel.
 Eksempel 3:
3.9.01 1.10.01 31.3.02 1.9.02 (  

 4.11.02  

 ) 1.12.02 30.3.03 (4 uger) (26 uger) (22 uger) (9 uger) / (4 uger) (17 uger) ledig arbejde ledig arbejde ledig start  

 dp.begr.
udløb  

 dp.ret Et medlem melder sig ledig  

 efter flere år med lønarbejde på fuld tid.
Medlemmet bliver indplaceret i  

 dagpengeperioden den 3. september 2001. Medlemmet fortsætter med sin  

 bibeskæftigelse.
 Medlemmet er skiftevis  

 ledig  

 og har lønarbejde på fuld tid.
 Den begrænsede dagpengeret  

 udløber den 30. marts 2003, fordi medlemmet har brugt 61 uger af sin ret til  

 dagpenge forud for den 4. november 2002. Efter den 4. november 2003 har  

 medlemmet brugt 17 uger, fordi perioden med lønarbejde fra den 4. november  

 2002  

 til den 1. december 2002 ikke regnes med i opgørelsen af de 78 uger.
 Fortsat ret til dagpenge fra  

 den 31. marts 2003 er herefter betinget af, at medlemmet har optjent ret til  

 en  

 ny begrænset dagpengeret på 78 uger.
 Arbejdskravet findes ved at  

 gå 18 måneder tilbage fra den 30. marts 2003. Det vil sige til den 1. oktober  

 2001. Da medlemmet sammenlagt har haft 39 ugers lønarbejde på fuld tid i  

 perioderne hhv. 1. oktober 2001  31. marts 2002 og 1. september 2002  

  1.  

 december 2002, opfylder medlemmet arbejdskravet på 26 uger, som er en  

 betingelse for at få en ny begrænset dagpengeret på 78 uger.
Den nye periode på 78 uger  

 løber fra første dag efter sidste arbejdsdag i de seneste 26 ugers arbejde,  

 som  

 kan regnes med til arbejdskravet.
Det vil sige fra den 1. december 2002.
Til §§ 10 og 11 Undtagelse fra dagpengebegrænsningen Den selvstændige virksomhed kan efter sin konkrete  

 art være af en sådan karakter, at medlemmets arbejde kun vil være af ringe  

 omfang.  

 I visse tilfælde vil det derfor ikke være betænkeligt at undtage medlemmet  

 fra  

 dagpengebegrænsningen.
 Der er derfor i §§ 10 og 11 fastsat en række undtagelser fra  

 dagpengebegrænsningen efter § 9.
 Det er en betingelse for at være omfattet af en af undtagelserne,  

 at medlemmet ikke udvider virksomheden i perioden med ledighed.
Selv om medlemmet er undtaget fra dagpengebegrænsningen, medfører  

 arbejde med virksomheden fradrag.
Der henvises til bekendtgørelse om fradrag  

 i  

 arbejdsløshedsdagpenge m.v.
Til § 10, stk. 1 Målgruppen for undtagelsen er medlemmer, der bor på  

 et mindre landbrug (husmandsbrug og lignende), hvor der er landbrugspligt  

 eller  

 faktisk drives landbrug.
Ejendommen må primært tjene beboelses- og  

 trivselsmæssige hensyn for medlemmet og dennes familie.
Det er uden betydning, om medlemmet ejer ejendommen, er forpagter,  

 eller på anden måde bruger af ejendommen.
Det afgørende er, at medlemmet  

 driver  

 landbruget.
Det vil sige deltager i driften af landbruget gennem personligt  

 arbejde, fx udfører administrative funktioner.
Et medlem anses således for at  

 drive landbrug, selv om medlemmet eventuelt har ansat andre til at udføre  

 arbejdet.
Det gælder også, hvis arbejdet udføres af en maskinstation.
Hvis  

 medlemmet har indgået aftale om, at andre skal udføre arbejdet, kan medlemmet  

 kun undtages fra dagpengebegrænsningen efter § 9, hvis a-kassen har  

 godkendt aftalen, jf. § 10, stk. 2.
 Et medlem, der ejer et landbrug sammen med ægtefællen, vil kun  

 anses for at drive landbruget, hvis medlemmet gennem personligt arbejde  

 deltager i driften af landbruget.
 Det er en betingelse for at blive undtaget fra  

 dagpengebegrænsningen efter § 9, at medlemmet har drevet  

 deltidslandbruget  

 forud for ledigheden, og at deltidslandbruget ikke udvides under ledigheden.
 Det er også en betingelse, at der ikke dyrkes andre afgrøder på  

 ejendommen end almindelige landbrugsafgrøder.
 Eksempler på afgrøder, der er omfattet af  

 undtagelsen:
   

 	  

 Korn- og  

 frøafgrøder  

 (rug, byg, hvede, havre, raps, sennep,  

 foderærter mv.).
   

 	  

 Grovfoderafgrøder  

 (græs, græs til ensilering eller hø, roer, majs mv.).
   

 	  

 Kartofler.
 Eksempler på afgrøder, der ikke er omfattet af  

 undtagelsen:
   

 	  

 Frugtavl og gartneri  

 (herunder dyrkning af frilandsgrøntsager og  

 konsumærter  

 ).
   

 	  

 Frøavl (græsfrø og  

 grøntsagsfrø  

 til udsæd, valmuer mv.).
   

 	  

 Pyntegrønt.
Bestemmelsen omfatter alene salgsafgrøder.
Dyrkning  

 af  

 afgrøder udelukkende til eget forbrug er ikke omfattet.
Det er desuden et krav, at eventuelt husdyrhold for det meste er  

 til eget forbrug.
Det vil sige, at enkeltstående tilfælde af salg af mindre  

 omfang ikke medfører, at medlemmet bliver omfattet af dagpengebegrænsningen.  

 Husdyrholdet  

 må dog ikke være tilrettelagt med salg af dyr eller animalske produkter for  

 øje.
Er der på ejendommen fx svineavl,  

 fårehold,  

 pelsdyravl eller hønseri, hvor produktionen er beregnet til salg, vil  

 medlemmet  

 være omfattet af begrænsningen.
 A-kassen skal hver 3. måned foretage en særlig prøvelse af, om  

 medlemmet står til rådighed for arbejdsmarkedet, jf. § 10, stk. 1,  

 nr. 6. Der henvises til bekendtgørelse om rådighed.
Til § 10, stk. 2 Der må som udgangspunkt ikke være ansat  

 arbejdskraft.  

 A-kassen kan dog i ganske særlige tilfælde godkende, at der er én ansat i  

 virksomheden.
Godkendelsen skal ske efter de retningslinier, der gælder for  

 efterlønsmodtagere, der driver selvstændig virksomhed samtidig med efterløn.  

 Der henvises til bekendtgørelse om selvstændig virksomhed samtidig med  

 efterløn.
Til § 11 Til nr. 1) Et medlem, der overtager et enkeltstående  

 arbejdsforhold, der har karakter af selvstændig virksomhed, er ikke omfattet  

 af  

 dagpengebegrænsningen.
Dog kun, hvis der ikke er tale om indledning til en  

 varig drift af virksomheden.
Ved vurderingen af, om der er tale om et enkeltstående  

 arbejdsforhold, er det af afgørende betydning at kende medlemmets hensigt med  

 at påtage sig arbejdet.
Oplysning om antallet af arbejdstimer pr. uge og  

 arbejdets samlede varighed skal også foreligge.
Det er endvidere af afgørende  

 betydning at kende arten eller typen af virksomheden.
På den måde kan den  

 enkeltstående opgave sættes i perspektiv.
Endvidere kan a-kassen vurdere, om  

 medlemmet udvider en i forvejen drevet virksomhed som bibeskæftigelse.
 Et medlem, der sædvanligvis har arbejde som lønmodtager, vil  

 således i en periode med ledighed kunne påtage sig ét enkeltstående arbejde  

 efter regning uden at blive omfattet af begrænsningen i retten til dagpenge.
En lønmodtager, som undtagelsesvis arbejder efter regning, vil  

 heller ikke være omfattet af begrænsningen, når det er forhold hos  

 hvervgiveren, der gør, at arbejdet udføres efter regning.
Det kunne fx være  

 en  

 tolk.
Derimod vil drift af en selvstændig virksomhed, hvori der indgår  

 arbejdsfri perioder som et tilbagevendende element, være omfattet af  

 dagpengebegrænsningen.
Dette gælder fx ved sæsonmæssig virksomhed.
Til nr. 2) Et medlems arbejde ved fritidsfiskeri vil blive  

 betragtet som drift af selvstændig virksomhed, hvis der sker videresalg af  

 fangsten.
Er medlemmets arbejdsindsats i forbindelse med fiskeriet af ringe  

 omfang, vil medlemmet være undtaget fra dagpengebegrænsningen.
Til nr. 4) Udlejning af fast ejendom kan enten være  

 formueforvaltning eller udøvelse af selvstændig virksomhed.
Der henvises til  

 § 2, stk. 1,»Fast ejendom«.
 Udlejning, der kan anses for formueforvaltning, er ikke omfattet af  

 bekendtgørelsen.
 Hvis medlemmet i forbindelse med udlejningen udfører en eller  

 anden form for personligt arbejde, fx administration, vedligeholdelse eller  

 regnskab, vil der være tale om udøvelse af selvstændig virksomhed i relation  

 til lov om arbejdsløshedsforsikring.
Såfremt medlemmet kun har én mindre udlejningsejendom på højst 10  

 lejemål, har medlemmet mulighed for i mindre omfang, personligt at udføre  

 arbejde i forbindelse med administration, viceværtfunktioner og  

 småreparationer.
I så fald bliver medlemmet ikke omfattet  

 af dagpengebegrænsningen.
Til nr. 5) Et medlems personlige arbejdsindsats i en  

 virksomhed, der ejes af ægtefællen - alene eller sammen med andre - anses som  

 hovedregel  

 for drift af selvstændig virksomhed.
Der henvises til § 4,  

 »Medarbejdende  

 ægtefæller«.
Et medlem, der deltager i ægtefællens virksomhed, er som  

 udgangspunkt omfattet af dagpengebegrænsningen.
 Eksempler på former for deltagelse, der er undtaget  

 fra begrænsningen:
  

 	  

 Overtagelse af arbejde  

 i tilfælde af akut og kortvarig sygdom.
Dog ikke, hvis medlemmet fungerer som  

 fast vikar.
   

 	  

 Tilfældig ekspedition  

 af kunder, eller tilfældig telefonpasning i ægtefællens virksomhed.
   

 	  

 Arbejde i forbindelse  

 med mindre kassekladde.
I visse tilfælde kan arbejdsindsats i en underordnet funktion, der  

 ikke har indflydelse på virksomhedens drift, falde uden for drift af  

 selvstændig virksomhed, der er omfattet af dagpengebegrænsningen.
Som  

 eksempler  

 kan nævnes ægtefællens rengøring af mindre kontorlokaler og pasning af  

 planterne i kontoret.
Til nr. 6) Et medlem, der har drift af fredskov på højst 5  

 hektar  

 på grunden til sin faste  

 bopæl eller sin fritidsbopæl, fx et sommerhus, kan undtages fra  

 dagpengebegrænsningen.
 Reglen finder kun anvendelse i tilfælde, hvor skoven drives som  

 selvstændig virksomhed.
Til nr. 7) Reglen omfatter kun et medlem, der er eneejer.
Hvis medlemmets arbejde alene kan betegnes som helt ubetydeligt,  

 kan medlemmet undtages fra dagpengebegrænsningen.
Arbejdet kunne fx være  

 klipning af græs og buske ved vindmøllen.
Til § 12 Ikrafttræden m.v.
 Vejledning nr. 13 af 9. februar 2004 ophæves, dog  

 ikke  

 vejledningen til §§ 6-7.
