 Efter indstilling af vildtnævnet fastsætter landbrugsministeriet i medfør  

 af § 35 i lov nr. 221 af 3. Juni 1967 om jagten (* 1) nedennævnte  

 bestemmelser for Klosterfjorden vildtreservat ved Nykøbing M., Viborg amt.
 § 1. Vildtreservatet omfatter:
a.
Klosterfjorden, afgrænset mod syd af en ret linie fra sydspidsen af  

 Ørodde til skellet mellem matr.nr. 1 adm og 1 adl , del af Dueholm, Nykøbing  

 sogn på østsiden af Refshammer.
b.
Tilstødende landarealer, afgrænset mod øst af Øroddes kyst mod  

 Limfjorden i højeste daglige vandstandslinie.
Mod nord følger grænsen  

 Pavillonvej, det nordlige skel af det kommunale anlæg i Nykøbing M., Thingvej  

 og Skovgade til Strandvejen.
Mod vest følger grænsen herefter Strandvejen,  

 Jernbanevej, Vesterbro, Refshammervej og Mågevej til dennes udløb i Fasanvej.  

 Mod syd følger grænsen Fasanvej til skellet mellem de i litra a nævnte  

 matrikelnumre.
 § 2. På vildtreservatets område er det forbudt at udøve jagt på eller på  

 anden måde at ombringe, indfange eller forjage fuglevildt.
 § 3. Det er forbudt at ødelægge og indsamle fugleæg.
 § 4. Jagtområdet kan med vildtnævnets godkendelse fravige bestemmelserne  

 i §§ 2 og 3.
 § 5. Overtrædelse af bestemmelserne i §§ 2 og 3 straffes i medfør af  

 jagtlovens § 51, stk. 1, med bøde, for så vidt strengere straf ikke er  

 forskyldt efter den øvrige lovgivning.
 § 6. Bekendtgørelsen træder i kraft straks.
 Stk. 2. Landbrugsministeriets bekendtgørelse af 5. august 1939 om  

 fredning af fuglelivet på Klosterfjorden ved Nykøbing Mors og omliggende  

 arealer ophæves.
 Landbrugsministeriet, den 26. maj 1978.
 P.M.V.
