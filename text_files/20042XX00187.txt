Skriftlig fremsættelse (27. april 2005) Justitsministeren  

  

 (Lene Espersen):
 Herved tillader jeg mig for Folketinget at fremsætte:
Forslag til lov om  

 ændring af retsplejeloven (Forbedring af voldtægtsofres retsstilling m.v. og  

 beskikkelse af bistandsadvokat for pårørende til afdøde i straffesager mod  

 politipersonale) (Lovforslag nr.
L 160).
Den 4. juni 2004 vedtog Folketinget en beslutning om  

 forbedring af voldtægtsofres retsstilling før og under retssagen, jf.  

 beslutningsforslag B 82 (2003-04). Folketingsbeslutningen pålægger  

 justitsministeren i folketingsåret 2004-05 at komme med initiativer, der  

 forbedrer voldtægtsofres retsstilling i voldtægtssager før og under  

 retssagen,  

 herunder de fornødne forslag til lovændringer på en række punkter.
Dette  

 lovforslag er en udmøntning af pkt. 1 og 2 i Folketingsbeslutningen.
 Hovedformålet med lovforslaget er at styrke retsstillingen  

 for forurettede i voldtægtssager og andre grove sædelighedssager, således at  

 det sikres, at der altid beskikkes en bistandsadvokat for den forurettede,  

 medmindre den pågældende frabeder sig dette, og således at bistandsadvokatens  

 mulighed for medvirken under efterforskningen og sagens behandling ved  

 domstolene forbedres.
 Denne del af lovforslaget bygger på  

 Strafferetsplejeudvalgets betænkning nr. 1458/2005 om forbedringer af  

 voldtægtsofres retsstilling.
 I relation til spørgsmålet om adgangen til at få en  

 bistandsadvokat og bistandsadvokatens medvirken under efterforskningen  

 foreslås  

 det, at der indsættes en ny bestemmelse i retsplejeloven, hvorefter der altid  

 skal ske beskikkelse af en bistandsadvokat i voldtægtssager m.v., medmindre  

 den  

 forurettede  efter at være blevet vejledt om retten til bistandsadvokat  

   

 frabeder sig dette.
 Derudover foreslås en ny regel i retsplejeloven om, at den  

 forurettede skal have lejlighed til at tale med en bistandsadvokat inden den  

 første egentlige politiafhøring, medmindre den forurettede frabeder sig det,  

 og  

 at politiafhøringen af forurettede skal ske under tilstedeværelse af en  

 beskikket advokat, medmindre den forurettede anmoder om at blive afhørt uden  

 bistandsadvokatens tilstedeværelse.
Med henblik på at undgå, at ordningen med bistandsadvokat  

 skaber efterforskningsmæssige vanskeligheder, således at udsigten til at få  

 udredt tingenes rette sammenhæng forringes, herunder muligheden for at tage  

 en  

 gerningsmand på friske spor, forudsættes det, at politiet kan foretage en  

 helt  

 foreløbig udspørgen af forurettede, uden at afvente, at en bistandsadvokat  

 kan  

 komme til stede.
Politiet vil således kunne stille uopsættelige spørgsmål til  

 forurettede og iværksætte nødvendige efterforskningsskridt, også før  

 advokaten  

 er kommet til stede.
Der forudsættes at være tale om oplysninger, der er  

 nødvendige for foretagelsen af efterforskningsskridt, som ikke kan opsættes  

 uden  

 risiko for, at øjemedet forspildes.
 For så vidt angår bistandsadvokatens adgang til at deltage i  

 sagens behandling ved domstolene forslås det, at der indsættes en ny  

 bestemmelse, hvorefter advokaten har ret til at gøre indsigelse mod en  

 bevisførelse om den forurettedes tidligere seksuelle adfærd.
 Samtidig præciseres det, at retsmøder, hvor forurettede skal  

 afhøres, så vidt muligt skal berammes efter aftale med bistandsadvokaten, og  

 at  

 bistandsadvokaten skal underrettes om andre retsmøder.
Endvidere foreslås det, at bistandsadvokatens ret til  

 aktindsigt forud for afgørelsen af tiltalespørgsmålet udvides.
I dag har  

 bistandsadvokaten kun adgang til at gøre sig bekendt med den forurettedes  

 forklaring til politirapporten.
Med forslaget udvides aktindsigten til også  

 at  

 omfatte andet materiale vedrørende forurettede, herunder lægelige udtalelser.
 Med henblik på at sikre, at spørgsmålet om, hvorvidt  

 tiltalte skal forlade retslokalet under den forurettedes forklaring i  

 voldtægtssager, så vidt muligt afklares forud for domsforhandlingen, foreslås  

 det, at der indsættes en ny bestemmelse i retsplejeloven, hvorefter  

 anklagemyndigheden i voldtægtssager senest samtidig med indlevering af  

 bevisfortegnelse i sagen bl.a. skal underrette forsvareren og retten om,  

 hvorvidt der foreligger spørgsmål om afgørelser om, hvorvidt tiltalte skal  

 forlade retslokalet under forurettedes forklaring.
 Et andet formål med lovforslaget er at indføre en forbedret  

 stilling for de pårørende i sager, hvor en person er afgået ved døden som  

 følge  

 af politiets indgriben, eller mens den pågældende var i politiets varetægt,  

 jf.  

 retsplejelovens kapitel 93 c.
 Der foreslås en forbedret stilling for de pårørende i  

 straffesager mod politipersonale ved, at der i en ny bestemmelse i  

 retsplejelovens kapitel 93 c indføres en hjemmel til at beskikke en advokat  

 for  

 nære pårørende til en forurettet dels i tilfælde, hvor en forurettet er  

 afgået  

 ved døden som følge af politiets indgriben, eller mens den pågældende var i  

 politiets varetægt, dels i tilfælde, hvor en forurettet i en sag, der  

 behandles  

 efter retsplejelovens kapitel 93 c, er afgået ved døden af andre årsager,  

 inden  

 sagen er afsluttet.
 Idet jeg i øvrigt henviser til lovforslaget og de ledsagende  

 bemærkninger, skal jeg hermed anbefale lovforslaget til det Høje Tings  

 velvillige behandling.
