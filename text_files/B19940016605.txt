 Efter § 19, stk. 2, i lov nr. 390 af 20. maj 1992 om forsikring mod følger  

 af arbejdsskade, som ændret ved lov nr. 1126 af 22. december 1993,  

 fastsættes:
§ 1.  En arbejdsskade, der antages at kunne begrunde  

 krav på ydelser efter loven, skal anmeldes snarest muligt og senest 9 dage  

 efter skadens indtræden.
Den anmeldelsespligtige, jf. § 3, anmelder  

 arbejdsskaden til det forsikringsselskab, hvor forsikring er tegnet eller -  

 hvis der ikke er tegnet forsikring - jf. lovens § 3, nr. 4, § 5, stk. 3., §  

 45 og § 48, til Arbejdsskadestyrelsen.
 Stk. 2.  Ved forsikringsselskab forstås i denne  

 bekendtgørelse:
 Stk. 3.  Har en arbejdsskade, der ikke er anmeldt efter  

 stk. 1, medført, at skadelidte endnu ikke på 5-ugers dagen for skadens  

 indtræden kan genoptage sædvanligt arbejde i fuldt omfang, skal skaden under  

 alle omstændigheder anmeldes senest 9 dage efter 5-ugers dagen.
 Stk. 4.  For erhvervssygdomme, jf. lovens § 10, regnes  

 anmeldelsesfristerne fra det tidspunkt, hvor den anmeldelsespligtige har fået  

 kendskab til, at sygdommen antages at være erhvervsbetinget.
Stk. 5.  Arbejdsskadestyrelsen skal inden 48 timer  

 underrettes om dødsfald, der må antages at skyldes en arbejdsskade.
Det samme  

 gælder ethvert dødsfald, der er indtruffet på en arbejdsplads.
Underretning  

 skal finde sted, selv om den arbejdsskade, der kan have medført dødsfaldet,  

 allerede er anmeldt efter stk. 1, 3 og 4.
 § 2.  Er skaden sket i udlandet, og kan anmeldelse af  

 praktiske grunde ikke ske til forsikringsselskabet, skal anmeldelsen ske til  

 et dansk konsulat, der straks videresender den til Arbejdsskadestyrelsen.  

 Anmeldelsen skal ske inden for de ovennævnte frister.
 Stk. 2.  Er skaden sket under sejlads, regnes  

 anmeldelsesfristerne fra tidspunktet for skibets forbindelse med land.
§ 3.  Anmeldelsespligten påhviler den  

 forsikringspligtige arbejdsgiver.
For de i lovens § 10 nævnte  

 erhvervssygdomme påhviler anmeldelsespligten dog altid den arbejdsgiver, hos  

 hvem skadelidte senest var ansat, da sygdommen blev påvist, selv om denne  

 arbejdsgiver er en anden end den forsikringspligtige.
 Stk. 2.  For personer, der er kommet til skade under  

 arbejde i privat husholdning eller under udførelse af privat tjeneste, og for  

 hvem der ikke er forsikringspligt, jf. lovens § 5, stk. 3, påhviler  

 anmeldelsespligten arbejdsgiveren.
 Stk. 3.  For skadelidte fiskere, som har tegnet  

 forsikring for sig selv efter lovens § 8, og for personer, der er kommet til  

 skade under forsøg på redning af menneskeliv her i landet, jf. lovens § 3,  

 nr. 4, skal anmeldelsen foretages af pågældende selv eller deres efterladte.
§ 4.  Anmeldelse skal ske på en blanket, der er  

 udarbejdet af Arbejdsskadestyrelsen.
Anmeldelsen skal indeholde oplysninger  

 fra såvel arbejdsgiveren som den først behandlende læge.
 § 5.  Fremgangsmåden ved anmeldelse er følgende:
Den anmeldelsespligtige, jf. § 3, udfylder den del af blanketten, der er  

 bestemt for oplysninger fra pågældende, og sender derefter blanketten til den  

 først behandlende læge.
Lægen udfylder den del, der er bestemt for lægelige  

 oplysninger, og tilbagesender snarest muligt blanketten til den  

 anmeldelsespligtige i lukket kuvert.
Lægen skal oplyse den  

 anmeldelsespligtige om, at der er tale om anmeldelse efter lov om forsikring  

 mod følger af arbejdsskade for en nærmere angivet skadelidt (personnummer,  

 navn og stilling). Den anmeldelsespligtige sender derefter anmeldelsen til  

 sit forsikringsselskab.
 § 6.  Forsikringsselskabet videresender snarest  

 anmeldelsen til Arbejdsskadestyrelsen, hvis arbejdsskaden:
 Stk. 2.  Arbejdsskadestyrelsen tager derefter stilling  

 til, om skaden hører under loven, og viderebehandler sagen.
 § 7.  I skader, der antages kun at begrunde krav på  

 ydelser efter lovens § 30 (sygebehandling og hjælpemidler m.m.), tager  

 forsikringsselskabet selv stilling til kravet og udbetaler eventuelle  

 ydelser.
 Stk. 2.  Samtidig med forsikringsselskabets beslutning  

 skal skadelidte udtrykkelig gøres opmærksom på, at pågældende kan henvende  

 sig til Arbejdsskadestyrelsen, hvis pågældende ikke er tilfreds med  

 selskabets standpunkt.
Stk. 3.  Kan forsikringsselskabet ikke tage stilling  

 efter stk. 1, sender forsikringsselskabet anmeldelsen til  

 Arbejdsskadestyrelsen med oplysning om, hvori tvivlen består og med anmodning  

 om en afgørelse.
Samtidig underretter forsikringsselskabet skadelidte om  

 sagens stilling.
 § 8.  Viser det sig, at et tilfælde,  

 forsikringsselskabet behandler efter § 7, stk. 1, må antages at begrunde krav  

 på erstatning for tab af erhvervsevne eller godtgørelse for varigt meen,  

 sender forsikringsselskabet sagens akter til Arbejdsskadestyrelsen, jf. § 6,  

 med oplysning om, hvad der er sket i sagen.
 § 9.  Bekendtgørelsen træder i kraft den 1. juli 1994  

 og anvendes på arbejdsskader, der indtræder denne dag eller senere. § 6, nr.  

 3, anvendes herudover på arbejdsskader, der er indtrådt før bekendtgørelsens  

 ikrafttræden, og som på ikrafttrædelsesdagen er under behandling i, eller som  

 efter ikrafttrædelsesdagen anmeldes til pågældende forsikringsselskab.
 Stk. 2.  Fra samme dato ophæves Arbejdsskadestyrelsens  

 bekendtgørelse nr. 980 af 11. december 1992, som, bortset fra den i stk. 1,  

 nævnte undtagelse, fortsat finder anvendelse på arbejdsskader, der er  

 indtruffet før 1. juli 1994.
