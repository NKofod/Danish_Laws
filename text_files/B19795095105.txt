 1. Eksamination foretages såvidt muligt af en lærer,  

 der har undervist eksaminanden.
2. Inden eksamen tilsendes eksamensskemaer,  

 kladdekarakterlister m.v. til samtlige censorer.
Kladdekarakterlister til  

 eksaminatorer lægges i opgavekuverterne samme med eksaminandernes  

 besvarelser.
3. Besvarelserne af de skriftlige opgaver rettes og  

 bedømmes først af eksaminator, dog uden at han skriver de af ham givne  

 karakterer på besvarelserne.
Ved rettelsen skal alle fejl i hver opgave  

 markeres tydeligt, så en saglig bedømmelse af besvarelsen kan foretages.  

 Derefter gennemses og bedømmes besvarelserne af censor (censorerne). Såfremt  

 en censor ønsker det, har han ret til at få opgavebesvarelserne til gennemsyn  

 før eksaminator.
 4. De mundtlige eksaminer er offentlige, idet censorer  

 og eksaminatorer dog er berettiget til at begrænse tilhørerantallet, hvis  

 dette skønnes påkrævet.
5. Ved mundtlig eksamen bestemmer censor hvilke  

 spørgsmål, der skal fremlægges.
Spørgsmålene er nedskrevet på sedler i et  

 sådant antal, at hver eksaminand har mindst 3 spørgsmål at vælge imellem.
6. Det påhviler censorerne at påse, at eksaminationen  

 foregår på en fyldestgørende måde, samt at bestemme, når overhøringen i de  

 enkelte spørgsmål kan afsluttes.
Censor må normalt ikke gribe ind i  

 eksaminationen, men kan stille enkelte spørgsmål til eksaminanden, såvidt  

 muligt gennem eksaminator.
7. Finder en censor eksaminationen utilfredsstillende,  

 kan han på et passende tidspunkt forhandle med eksaminator herom.
Finder  

 censor stadig eksaminationen utilfredsstillende, skal han meddele dette til  

 eksamenskommissionens formand.
8. Opgaver i målinger i laboratoriet er nedskrevet på  

 sedler, der i antal kan svare til antallet af eksaminander.
Hver eksaminand  

 trækker sin opgave.
Forinden prøven må eksaminator sikre sig, at de udvalgte  

 opgaver kan udføres samtidigt med det forhåndenværende laboratoriemateriel.  

 Skolen er ansvarlig for, at de maskiner, instrumenter m.m., der skal  

 benyttes, er anvendelige.
Under prøven skal såvel eksaminator som censor være  

 til stede i laboratoriet.
Eksaminator skal godkende en opstilling, før den  

 sættes under spænding.
Eksaminators samtaler med eksaminanderne skal  

 overværes af censor.
 9. Censureringen ved de mundtlige prøver foregår  

 normalt efter hver eksaminationen, og det påhviler her eksaminator at nævne  

 sin karakter først.
10. For skriftlige prøver foregår censureringen ved  

 forhandling mellem eksaminator og censor.
Det påhviler også her eksaminator  

 at nævne sin karakter først.
 11. Ved samtlige bedømmelser anvendes følgende  

 karakterskala:
13, 11, 10, 9, 8, 7, 6, 5, 3, og 0 12. Enhver eksaminator og censor bedømmer selvstændigt  

 de givne besvarelser.
Bedømmes en besvarelse forskelligt, bliver karakteren  

 den, hvis talværdi er nærmest middeltallet af talværdierne af de forskellige  

 afgivne karakterer.
Ligger dette middeltal midt imellem to værdier af  

 ovenstående karakterer, gives den karakter, hvis talværdi er nærmest højere.  

 Samme fremgangsmåde for afrunding bruges i tilfælde, hvor to eller flere  

 karakterer i henhold til givne bestemmelser skal sammenlægges til en enkelt  

 karakter.
13. De givne karakterer indføres for hvert fag på en  

 karakterliste, der er mærket »renskrift« og forsynet med  

 Maskinmesteruddannelsens stempel.
Karakterlisten underskrives af såvel  

 eksaminator som censor og afleveres til eksamenskommissionen.
 Eksaminatorernes og censorernes særkarakterer må ikke meddeles  

 eksaminanderne.
 14. Et eksemplar af disse bestemmelser skal altid være  

 til rådighed i eksamenslokalet.
