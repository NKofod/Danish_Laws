Cirkulære om genoptagelse af skatteansættelser vedrørende  

 ejendomsavance ved salg af anparter i boliginteressentskaber  

1) 1. Det følger af ejendomsavancebeskatningslovens § 8,  

 stk. 1, at »fortjeneste ved afståelse af en- og tofamilieshuse og  

 ejerlejligheder skal ikke medregnes, hvis huset eller lejligheden har tjent  

 til  

 bolig for ejeren eller dennes husstand i en del af eller hele den periode,  

 hvori denne har ejet ejendommen, og hvor ejendommen har opfyldt betingelserne  

 for at kunne afstås skattefrit efter nærværende stykke...«.
Af  

 ejendomsavancebeskatningslovens § 8, stk. 3, følger endvidere, at  

 »reglerne i stk. 1 gælder også ved afståelse af en anpart af en fast  

 ejendom med mere end 2 beboelseslejligheder, såfremt anparten er forbundet  

 med  

 brugsret til en beboelseslejlighed i ejendommen.«.
Jf. lovbekendtgørelse nr.  

 693 af 20. august 2002.
 2. Efter hidtidig praksis omfatter § 8, stk. 3, i  

 ejendomsavancebeskatningsloven kun tilfælde, hvor brugsretten til en  

 lejlighed  

 i en ejendom med 2 eller flere beboelseslejligheder ikke er knyttet til en  

 andel eller lignende i et boliginteressentskab m.v., men til en anpart i  

 selve  

 ejendommen.
 Praksis fremgår af Ligningsvejledningen 2002 afsnit E.J.1.3.
 Denne praksis er nu ændret ved afgørelsen af en konkret sag,  

 der er afsluttet ved forlig ved Vestre Landsret.
3. Landsskatteretten har den 3. juni 2002 afsagt kendelse,  

 hvorefter avance ved afståelse af ejerandel af et boliginteressentskab ikke  

 anses for omfattet af ejendomsavancebeskatningslovens § 8, stk. 1,  

 jf. stk. 3. Der var tale om en person, der ifølge interessentskabsbevis  

 havde indbetalt et grundindskud på 38.000 kr. til interessentskabet i  

 forbindelse med stiftelsen, og der var dertil knyttet en brugsret til en  

 lejlighed beliggende på 2. sal i ejendommen.
Skatteankenævnet havde anset  

 klageren for skattepligtig af en avance ved salget af sin andel på 186.306  

 kr.,  

 jf.
SKM 2002.419.LSR.
 4. Sagen blev af klager indbragt for Vestre Landsret med  

 påstand om, at Skatteministeriet tilpligtes at anerkende, at lejligheden er  

 omfattet af ejendomsavancebeskatningslovens § 8, stk. 3.  

 Skatteministeriet har indgået forlig i sagen, således at Skatteministeriet  

 anerkender, at sagsøgers avance ved salget af sin andel af  

 bolig~interessentskabet  

 er skattefri i medfør af ejendomsavancebeskatningslovens § 8,  

 stk. 3  

 (SKM2003.212.VLR).
5. Den ændrede praksis betyder, at avance ved salg af en  

 andel i boliginteressentskaber er skattefri i medfør af  

 ejendomsavancebeskatningslovens § 8, stk. 3, såfremt de øvrige  

 betingelser i ejendomsavancebeskatningslovens § 8, stk. 1, er  

 opfyldt.
Boligen skal have tjent til bolig for ejeren af anparten eller  

 dennes  

 husstand i en del af eller hele den periode, hvori denne har ejet anparten,  

 og  

 hvor betingelserne for at kunne afstå anparten skattefrit har været opfyldt.  

 Endvidere skal den del af ejendommens grundareal, der hører til den  

 pågældende  

 lejlighed, være mindre end 1.400 m², eller der skal ikke kunne ske udstykning  

 derfra.
 6. I henhold til skattestyrelseslovens § 34,  

 stk. 2, kan der ske genoptagelse, hvis anmodning herom fremsættes inden  

 3  

 år fra udløbet af det pågældende indkomstår.
 Er den skattepligtiges indkomstår ikke sammenfaldende med  

 kalenderåret, regnes fristen fra udløbet af det år, som indkomståret træder i  

 stedet for, jf. skattestyrelseslovens § 34, stk. 5.
 7.  

 Hvis fristen i skattestyrelseslovens § 34, stk. 2, er udløbet, kan der i  

 henhold til skattestyrelseslovens § 35, stk. 1, nr. 7, endvidere efter  

 anmodning ske ekstraordinær genoptagelse fra og med det indkomstår, der har  

 været til prøvelse, eller fra og med det indkomstår, der er påbegyndt, men  

 endnu ikke udløbet 5 år forud for underkendelse af praksis, som er den 25.  

 november 2002.
 Ekstraordinær  

 genoptagelse kan dog kun ske, hvis den indebærer en indkomstændring på mindst  

 5.000 kr. for det enkelte indkomstår, jf. skattestyrelseslovens § 35, stk. 2.
8.  

 Anmodning om ekstraordinær genoptagelse skal fremsættes under iagttagelse af  

 fristbestemmelsen i skattestyrelseslovens § 35, stk. 3, d.v.s. inden rimelig  

 tid efter det tidspunkt, hvor den skattepligtige har erhvervet kendskab til  

 de  

 omstændigheder, der begrunder genoptagelsen.
Hvad der forstås ved rimelig tid  

 beror på en konkret vurdering, men det vil normalt være 6 måneder, jf.  

 »Processuelle regler på ToldSkats område 2002«, afsnit G.3.2.1 om  

 reaktionsfrist, jf.
SSL § 35, stk. 3.
 Anmodning  

 om genoptagelse af skatteansættelserne efter punkt 6-7 skal indgives til den  

 skatteansættende myndighed, jf. skattestyrelseslovens § 35, stk. 4.
 9. Ligningsmyndighederne bedes genoptage ansættelserne for  

 de pågældende år, hvis de bliver bekendt med, at der er personer, der er  

 lignet  

 forkert, eller hvis de bliver anmodet herom.
 10. Cirkulæret bortfalder den 1. april 2004.
