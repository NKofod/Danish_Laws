Bekendtgørelse om ændring af bekendtgørelse om uddannelsen til toårigt hf (Krav til valgfag) § 1 I bekendtgørelse nr. 779 af 26. juni 2013 om uddannelsen til toårigt hf foretages følgende ændring:
 1. § 12 affattes således:
»§ 12. For den enkelte kursist skal uddannelsestiden i valgfag i alt udgøre mindst 250 timer og omfatte to til fire valgfag på C-, B- eller A-niveau.
Mindstekravet er:
1) to fag på B-niveau, 2) et fag på B-niveau og to fag på C-niveau, 3) et fag på B-niveau og et fag på C-niveau, hvis kursisten vælger et sprogfag, der ikke er engelsk, på mindst B-niveau eller fysik på mindst B-niveau, 4) et fag på A-niveau, der ikke er engelsk eller historie, og et fag på C-niveau eller 5) engelsk eller historie på A-niveau og enten et fag på B-niveau eller to fag på C-niveau.
Stk. 2. Den enkelte kursist kan efter godkendelse af kursets leder følge undervisningen i ekstra valgfag.« § 2 Bekendtgørelsen træder i kraft den 8. december 2013.
