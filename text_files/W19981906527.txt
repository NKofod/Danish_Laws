Det påhviler en myndighed, eventuelt i samarbejde med andre  

 myndigheder, at fremskaffe de fornødne oplysninger.
Myndigheden kan dog  

 kræve, at sagens parter, herunder private, medvirker til sagens oplysning.  

 Officialprincippet fremgår ikke af forvaltningsloven, men er domstolsskabt.
 I official- eller undersøgelsesprincippet (benævnes officialmaksimen i  

 Justitsministeriets Vejledning til forvaltningsloven fra 1986) ligger, at det  

 er forvaltningsmyndigheden, som har ansvaret for, at sagen er tilstrækkeligt  

 oplyst, når der træffes afgørelse.
 Blandt andet i Folketingets Ombudsmands beretninger er det angivet, at det  

 yderligere følger af princippet, at der skal foreligge juridisk bevis for en  

 oplysning, før den kan lægges til grund.
 I SM U-11-97, som vedrørte spørgsmålet om faldskader kunne anerkendes som  

 arbejdsskader efter lov om forsikring med følger af arbejdsskader, § 9, nr.  

 1, lagde Ankestyrelsen til grund, at det er skadelidte, der skal bevise, at  

 han/hun faldt, og at skaden skyldes dette fald, helt eller delvist.  

 Beviskravet lempes dog af Arbejdsskadestyrelsens/Ankestyrelsens forpligtelse  

 til at fremskaffe nødvendige oplysninger til belysning af sagen for at kunne  

 træffe en forsvarlig afgørelse (officialmaksimen).
Forsvarlig afgørelse Det er myndighedens ansvar at skaffe sig det faktiske og retlige  

 materiale, som er nødvendigt for afgørelsen.
 Oplysningerne skal bevirke, at der træffes en indholdsmæssig korrekt  

 afgørelse, uden unødig forsinkelse og uden brug af for store ressourcer.
Jo mere indgribende betydning en afgørelse har for den enkelte eller for  

 samfundet, desto mere omfattende undersørgelser skal der foretages.
Som  

 eksempel kan nævnes sager om tvangsfjernelser af børn og tilbagebetaling af  

 sociale ydelser.
 Indhentning (og videregivelse) af oplysninger reguleres i  

 forvaltningsloven §§ 28 -32 samt ofte i særlove.
 Ankestyrelsen havde i en sag - ikke offentliggjort - modtaget ældre  

 lægelige oplysninger, som ikke var relevante for sagen (arbejdsskadesag). Der  

 blev ikke lagt vægt på oplysningerne ved sagens behandling i Ankestyrelsen.  

 Det lidt specielle forhold i sagen var, at det var en partsrepræsentant  

 (skadelidtes), som havde indsendt oplysningerne.
Sagen blev indbragt for Folketingets Ombudsmand.
I sit svar kom  

 Ankestyrelsen bl.a. med følgende bemærkninger:
Ankestyrelsen bemærkede generelt med hensyn til oplysninger og materiale,  

 som parter eller partsrepræsentanter indsender, fordi de mener, at det har  

 betydning, at det herefter er den modtagende myndigheds opgave at vurdere, om  

 oplysningerne er relevante.
I det omfang oplysningerne findes relevante, må  

 de så indgå i myndighedens vurdering af sagen.
 Ankestyrelsen var opmærksom på bestemmelsen i forvaltningslovens § 32,  

 hvorefter den, der virker inden for den offentlige forvaltning, ikke i den  

 forbindelse må skaffe sig oplysninger, som ikke er af betydning for  

 udførelsen af den pågældendes opgaver, men fremhævede, at officialprincippet  

 på den anden side pålægger offentlige myndigheder at søge sagerne oplyst,  

 således at afgørelsen kan træffes på et forsvarligt grundlag.
 Selv om det søgtes præciseret i henvendelser til sygehuse og andre, hvilke  

 oplysninger, man søgte, ville det ikke kunne udelukkes, at også irrelevante  

 oplysninger blev medsendt.
 Ankestyrelsen fandt, at myndighederne i så fald måtte foretage den  

 beskrevne vurdering af, hvilke oplysninger, der burde indgå ved vurderingen  

 af sagen.
 Ombudsmanden fandt i sin endelige udtalelse ikke grundlag for at kritisere  

 myndighedernes behandling af sagen for så vidt angik spørgsmålet om  

 inddragelse af ældre journaloplysninger.
 Fra Ankestyrelsens praksis kan endvidere nævnes SM 0-92-95. I denne sag,  

 som vedrørte hjælp efter bistandslovens § 48 til dækning af udgifter til  

 forsørgelsen af et handiccapet barn, fandt Ankestyrelsen, at en kommunes  

 handle- og oplysningspligt efter bistandslovens bestemmelser og  

 forvaltningsrettens officialprincip vejede tungere end en eventuel udvist  

 passivitet fra ansøgers side, da kommunen var bekendt med familiens behov,  

 bl.a. via akter fra familiens tidligere opholdskommune.
Proccessuel skadevirkning Proccessuel skadevirkning vil eventuelt indtræde i det tilfælde, hvor en  

 part nægter at medvirke til sagsoplysningen fx ved at nægte at lade sig  

 lægeundersøge.
 Myndigheden må så træffe afgørelsen på det foreliggende grundlag, hvilket  

 kan betyde at den vælger en løsning/træffer en afgørelse, som er til ugunst  

 for parten.
 For at proccessuel skadevirkning skal indtræde skal følgende betingelser  

 være opfyldt:
- der skal være tale om væsentlige/relevante oplysninger - der skal være tale om oplysninger, som ikke er alt for belastende,  

 besværlige eller omkostningskrævende for parten at fremskaffe, d.v.s. at der  

 skal være tale om proportionalitet - pågældende skal have fået præciseret hvilke oplysninger det drejer sig  

 om og evt. vejledt om hvordan oplysningerne kan fremskaffes - pågældende skal i forvejen være blevet informeret om konsekvensen af, at  

 denne nægter at medvirke ved sagsoplysningen, det vil sige om myndighedens  

 mulighed for at brugeproccessuel skadevirkning.
 Princippet om proccessuel skadevirkning er lovfæstet i nogle særlove,  

 herunder ankestyrelsesloven og lov om forsikring mod følger af arbejdsskader.
 Fra Ankestyrelsens praksis kan nævnes SM 0-37-97. I denne sag fandt  

 Ankestyrelsen, at et vådliggertilskud efter bistandslovens § 48 med rette var  

 standset, fordi familien ikke havde ønsket at medvirke til sagens oplysning  

 efter bistandslovens § 17 ved undersøgelse hos speciallæge i pædiatri.
 Ankestyrelsen lagde ved afgørelsen til grund, at familien ikke havde  

 ønsket en af hospitalet foreslået indlæggelse eller nogen form for medicinsk  

 behandling.
 Ankestyrelsen lagde vægt på, at der ikke var tilstrækkelig dokumentation  

 for, at betingelserne for tildeling af vådliggertilskud efter bistandslovens  

 § 48 var opfyldt på det foreliggende grundlag.
 Ankestyrelsen lagde ved denne vurdering vægt på, at der under hensyn til  

 lidelsens karakter og barnets alder var behov for en udredning af årsagen til  

 lidelsen og af eventuelle behandlingsmuligheder for at kunne tage stilling  

 til, om der fortsat var tale om nødvendige merudgifter, jf. bistandslovens §  

 48.
 Det kan nævnes, at den nye Lov om retssikkerhed og administration på det  

 sociale område, som træder ikraft den 1. juli 1998, i kapitel 3 har et afsnit  

 om Oplysningspligt, som bl.a. indeholder lovregler i forbindelse med  

 proccessuel skadevirkning.
Juridisk bevis I beretningerne fra Ombudsmanden er det fremhævet, at det følger af  

 officialprincippet, at der skal foreligge juridisk bevis for en oplysning,  

 før den kan lægges til grund.
 Juridisk bevis skal ses som et modstykke til udokumenterede formodninger.
 Som eksempel kan nævnes en sag offentliggjort som 14-2 i FOB 1995.
 Sagen vedrørte en mand på ca. 80 år, som var blevet senblind, og som søgte  

 om hjælp til en skrivemaskine efter bistandslovens § 58 (hjælpemiddel).
 Ombudsmanden kritiserede i denne sag nævnet, fordi nævnet ved sin  

 afgørelse om afslag på hjælp havde lagt vægt på, at det måtte være begrænset,  

 hvor stor en korrespondence ansøgeren havde, uden at det af sagen kunne ses  

 hvorpå ankenævnet støttede denne antagelse.
 Alene ansøgers alder kunne ikke danne grundlag for en så sikker slutning.
 Ombudsmanden fandt det uforsvarligt, at ankenævnet havde fundet at kunne  

 lægge denne antagelse til grund helt uden at have forsøgt på at få belyst  

 omfanget af ansøgerens korrespondancebehov.
God forvaltningsskik En part kan ikke kræve, at en myndighed indhenter bestemte oplysninger,  

 hvis myndigheden vurderer, at oplysningerne ikke er nødvendige for, at der  

 kan træffes en forsvarlig afgørelse.
Ombudsmanden har imidlertid i forhold til flere sager i Ankestyrelsen  

 udtalt, at det er god forvaltningsskik i tilfælde, hvor en  

 forvaltningsmyndighed afviser en parts udtrykkelige anmodning om at indhente  

 yderligere oplysninger, at orientere parten herom, inden der træffes  

 afgørelse i sagen.
Dette vil navnlig være at betydning, hvis der er rimelig  

 grund til at antage, at parten i så fald vil have væsentlige supplerende  

 bemærkninger til sagen.
Forvaltningsloven § 21 I forhold til sagsoplysningen er § 21 i forvaltningsloven en central - men  

 måske noget overset - bestemmelse, som ofte påberåbes af Ombudsmanden.
 Ifølge denne bestemmelse kan en part på ethvert tidspunkt forlange, at  

 sagens afgørelse udsættes, indtil parten har afgivet en udtalelse (sine  

 bemærkninger) til sagen.
 Anmodningen vil kunne fremsættes - mundtligt eller skriftligt - i vage  

 vendinger og uden henvisning til forvaltningslovens bestemmelse.
 Myndigheden kan sætte en frist for en udtalelse jf. § 21, stk. 1, 2. pkt,  

 men der skal vægtige grunde til, for at myndigheden skal kunne nægte en  

 udsættelse jf. § 21, stk. 2.
 Det fremgår fx af denne bestemmelse, at parten ikke har ret til, at få  

 sagen udsat, hvis en udsættelse vil medføre overskridelse af en lovbestemt  

 frist for sagens afgørelse.
 Alene det forhold, at myndigheden ønsker at have en kort  

 sagsbehandlingstid, kan derimod ikke antages at være en tilstrækkelig grund  

 for at nægte udsættelse.
Ankeinstansens reaktion i tilfælde af, at en sag er utilstrækkeligt belyst En ankeinstans stilles ofte overfor valget, om myndigheden selv skal  

 indhente manglende oplysninger eller om sagen skal hjemvises til  

 underinstansen.
Valget mellem de to løsninger vil bero på en konkret vurdering.
Det vil ud  

 fra et forvaltningsretligt synspunkt sjældent kunne kritiseres, om  

 myndigheden vælger den ene eller den anden løsning.
 Faktorer som kan påvirke valget - opregningen er ikke udtømmende - kan  

 være:
Sagen er meget tyndt belyst i underinstansen De nye oplysninger vil udgøre en væsentlig del af beslutningsgrundlaget Hensynet til 2. instans behandling; gælder i særlig grad i sager med to  

 eller flere parter Tilfælde, hvor det er mere hensigtsmæssigt, at underinstansen indhenter  

 manglende oplysninger eller får foranstaltet en manglende undersøgelse Klager er kommet med et anbringende, om at sagen bør hjemvises.
 Faktorer som taler for, at ankeinstansen selv indhenter de manglende  

 oplysninger:
 Der er alene tale om begrænsede, supplerende oplysninger.
 Hensynet til borgeren, hvis behandlingen i ankeinstansen har været lang.
