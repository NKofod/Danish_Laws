(Om et medlem, der opsiger sit arbejde, fordi retten til supplerende dagpenge bortfalder).
 Til § 28, stk. 1, nr. 15.
Et medlem skal opsige sit arbejde til fratræden i tilknytning til, at  

 retten til supplerende dagpenge bortfalder.
Hermed forstås, at medlemmet kan  

 fratræde fra og med det tidspunkt, hvor medlemmet har ret til supplerende  

 dagpenge i yderligere 5 uger.
Det vil for et medlem, der er omfattet af  

 52-ugers-begrænsningen, sige fra det tidspunkt, hvor medlemmet har modtaget  

 supplerende dagpenge i 47 uger, og for et medlem, der fortsat er omfattet af  

 78-ugers-begrænsningen, sige fra det tidspunkt, hvor medlemmet har modtaget  

 supplerende dagpenge i 73 uger.
 Det sikres herved, at et medlem, der har et opsigelsesvarsel overfor  

 arbejdsgiveren, vil kunne fratræde før retten til supplerende dagpenge  

 bortfalder, således at medlemmet ikke er forpligtet til at arbejde på nedsat  

 tid uden at være berettiget til supplerende dagpenge.
 Herudover vil et medlem, der bliver i det hidtidige ansættelsesforhold på  

 fast nedsat tid, kunne fratræde sit arbejde inden for 26 uger efter, at  

 retten til supplerende dagpenge er bortfaldet.
