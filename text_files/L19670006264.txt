Ved noteveksling af 19. december 1966 er der i København indgået følgende aftale mellem Danmark og Norge om traditionelt norsk brislingefiskeri i Kattegat:
 København, den 19. december 1966.
Hr. chargee d'afaires, I forbindelse med den i dag stedfundne undertegnelse af overenskomsten  

 mellem Danmark, Norge og Sverige om gensidig adgang til fiskeri i Skagerrak  

 og Kattegat tillader jeg mig på den danske regerings vegne at foreslå  

 følgende ordning for norsk fiskeri i Kattegat uden for det i denne  

 overenskomsts artikel 1 nævnte område:
 I tilfælde af en ændring af den danske fiskerigrænse i Kattegat skal  

 fiskefartøjer fra Norge fortsat kunne drive fiskeri efter brisling i oktober,  

 november og december måned i et vandområde, der afgrænses som følger:
 Mod syd af 57 grader 30 minutter nordlig bredde.
 Mod øst af 11 grader østlig længde.
 Mod nord af en ret linie gennem Skagens fyr og Tistlarna fyr.
 Mod vest af en linie mellem de punkter, hvor henholdsvis 57 grader 30  

 minutter norlig bredde og den rette linie gennem Skagens fyr og Tistlarna fyr  

 skærer den danske firemilsgrænse.
Det pågældende fiskeri skal inden for danske fiskerigrænser være  

 underkastet danske fiskeriforskrifter og dansk jurisdiktion.
Den danske  

 regering vil dog rådføre sig med den norske regering forinden indførelsen af  

 forskrifter, der berører brislingefiskeriet i det pågældende område og de  

 pågældende måneder.
 Jeg har endvidere den ære at foreslå, at denne note tilligemed Deres svar  

 skal udgøre en aftale mellem den danske og den norske regering, der skal have  

 virkning fra ikrafttrædelsen af forannævnte overenskomst mellem Danmark,  

 Norge og Sverige om gensidig adgang til fiskeri i Skagerrak og Kattegat, og  

 som skal bestå, så længe denne overenskomst er i kraft, dog at den til  

 overenskomsten knyttede protokol skal finde tilsvarende anvendelse på den her  

 omhandlede ordning.
Modtag, hr. chargee d'affaires, forsikringen om min udmærkede højagtelse J.
O.
Krag Hr. chargee d'affaires a. i.
B.
Augdahl Den kgl. norske ambassade, København.
 Aftalen træder efter sit indhold i kraft samtidig med overenskomsten af  

 19. december 1966 mellem Danmark, Norge og Sverige om gensidig adgang til  

 fiskeri i Skagerrak og Kattegat, dvs. den 7. august 1967, jf.  

 udenrigsministeriets bekendtgørelse af dags dato.
