Fremsat den 6. oktober 2004 af  

 justitsministeren (Lene Espersen) Forslag til Lov  

 om ændring af kriminallov for Grønland (Børnepornografi) § 1 I kriminallov for Grønland, jf. lovbekendtgørelse nr.  

 49 af 13. februar 1979, som ændret ved § 2 i lov nr. 322 af 4. juni  

 1986,  

 lov nr. 969 af 4. december 1994, § 1 i lov nr. 292 af 24. april 1996 og  

 lov nr. 355 af 16. maj 2001, foretages følgende ændring:
 1.  

  

 Efter  

  

 § 56  

  

 indsættes:
 »  

 § 56 a.  

  

 For  

 børnepornografi dømmes den, som udbreder utugtige fotografier eller film,  

 andre  

 utugtige visuelle gengivelser eller lignende af personer under 18 år.
 Stk. 2.  

  

 Det samme  

 gælder den, som besidder eller mod vederlag gør sig bekendt med utugtige  

 fotografier eller film, andre utugtige visuelle gengivelser eller lignende af  

 personer under 18 år.
 Stk. 3.  

  

 Bestemmelsen i stk. 2 omfatter ikke besiddelse af utugtige billeder af  

 en  

 person, der er fyldt 15 år, hvis den pågældende har givet sit samtykke til  

 besiddelsen.
Stk. 4.  

  

 Endvidere  

 dømmes den, der optager utugtige fotografier, film eller lignende af en  

 person  

 under 18 år med forsæt til at sælge eller på anden måde udbrede materialet.« § 2 Loven træder i kraft den 1. januar 2005.
Bemærkninger til lovforslaget Almindelige bemærkninger 1. Lovforslagets formål og baggrund Den grønlandske kriminallov indeholder i dag ikke  

 bestemmelser om børnepornografi og anvendelsen af børn som pornomodeller.
 Der er bl.a. i den senere tid i flere tilfælde fundet  

 børnepornografisk materiale i Grønland, og Grønlands Landsstyre har på den  

 baggrund anmodet om, at der tages initiativ til at indføre regler i  

 kriminalloven om produktion, besiddelse og udbredelse af børnepornografi.  

 Landsstyret er bekendt med, at den netop udkomne betænkning fra Den  

 Grønlandske  

 Retsvæsenskommission indeholder et forslag til bestemmelser i kriminalloven  

 om  

 børnepornografi og anvendelse af børn som pornomodeller, men Landsstyret  

 finder, at der er et sådant aktuelt og væsentligt beskyttelsesbehov på dette  

 område, at indførelse af forbud mod pornografisk materiale mv. efter  

 Landsstyrets opfattelse ikke bør afvente den generelle revision af  

 kriminalloven, som Retsvæsenskommissionen foreslår.
 Mens ændringer i kriminalloven i øvrigt bør afvente en  

 samlet behandling og stillingtagen til betænkningen fra Den Grønlandske  

 Retsvæsenskommission og høringen om betænkningens forslag, finder  

 Justitsministeriet på den anførte baggrund, at der allerede på nuværende  

 tidspunkt bør indføres bestemmelser i kriminalloven om forbud mod besiddelse  

 og  

 udbredelse af børnepornografisk materiale mv. samt mod anvendelse af børn som  

 pornomodeller.
 Den Grønlandske Retsvæsenskommissions betænkning indeholder  

 et forslag til en bestemmelse i kriminalloven vedrørende børnepornografisk  

 materiale og anvendelse af børn som pornomodeller, der svarer til de danske  

 bestemmelser i straffelovens § 230 og § 235, før den seneste  

 ændring  

 i 2003, jf. lov nr. 228 af 2. april 2003 om ændring af straffeloven,  

 adoptionsloven og retsplejeloven (Børnepornografi, seksuel udnyttelse af børn  

 salg af børn og gennemførelse af straffesager om seksuelt misbrug af børn  

 mv.).
Lovforslaget er udarbejdet med udgangspunkt i de gældende  

 danske regler og indeholder et forbud mod besiddelse samt salg og anden  

 udbredelse af børnepornografisk materiale.
Lovforslaget indeholder endvidere  

 et  

 forbud mod benyttelse af personer under 18 år som pornomodeller.
2. Børnepornografi 2.1. Gældende ret Kriminalloven for Grønland indeholder som nævnt ovenfor  

 ikke en bestemmelse om børnepornografi.
 En bestemmelse herom findes derimod i straffelovens  

 § 235, der har følgende ordlyd:
§ 235.  

  

 Den, som udbreder utugtige fotografier eller film,  

 andre utugtige visuelle gengivelser eller lignende af personer under 18 år,  

 straffes med bøde eller fængsel indtil 2 år eller under skærpende  

 omstændigheder med fængsel indtil 6 år.
Som skærpende omstændigheder anses  

 navnlig tilfælde, hvor barnets liv udsættes for fare, hvor der anvendes grov  

 vold, hvor der forvoldes barnet alvorlig skade, eller hvor der er tale om  

 udbredelse af mere systematisk eller organiseret karakter.
 Stk. 2. Den, som besidder eller mod vederlag gør sig bekendt  

 med utugtige fotografier eller film, andre utugtige visuelle gengivelser  

 eller  

 lignende af personer under 18 år, straffes med bøde eller fængsel indtil 1  

 år.
 Stk. 3. Bestemmelsen i stk. 2 omfatter ikke besiddelse af  

 utugtige billeder af en person, der er fyldt 15 år, hvis den pågældende har  

 givet sit samtykke til besiddelsen.
2.1.1.  

  

 Efter straffelovens § 235, stk. 1, straffes  

 således den, som udbreder utugtige fotografier, film eller andre utugtige  

 visuelle gengivelser eller lignende af personer under 18 år.
Straffen er bøde  

 eller fængsel indtil 2 år eller under skærpende omstændigheder fængsel indtil  

 6  

 år.
Straffelovens § 235, stk. 1, fik sin nuværende  

 ordlyd ved lov nr. 228 af 2. april 2003 om ændring af straffeloven,  

 adoptionsloven og retsplejeloven (Børnepornografi, seksuel udnyttelse af børn  

 salg af børn og gennemførelse af straffesager om seksuelt misbrug af børn  

 mv.).  

 Loven gennemførte de ændringer i straffeloven og adoptionsloven, der var  

 nødvendige for, at Danmark kunne ratificere tillægsprotokollen til FNs  

 konvention om barnets rettigheder.
Tillægsprotokollen vedrører salg af børn,  

 børneprostitution og børnepornografi.
Lovændringen fra 2003 medførte, at den strafferetlige  

 beskyttelse blev udvidet fra kun at omfatte børn til at omfatte alle personer  

 under 18 år.
Endvidere blev bestemmelsen udvidet til at omfatte enhver form  

 for  

 utugtig, visuel gengivelse af personer under 18 år.
Hermed blev den såkaldte  

 »fiktive« (typisk computergenereret) børnepornografi omfattet af  

 bestemmelsen,  

 og enhver form for udbredelse  og ikke alene den erhvervsmæssige  

 udbredelse  

 eller udbredelse i en videre kreds - blev omfattet.
 2.1.2.  

  

 Besiddelse  

 af børnepornografisk materiale er kriminaliseret ved straffelovens  

 § 235,  

 stk. 2, hvorefter den, som besidder eller mod vederlag gør sig bekendt  

 med  

 fotografier, film, andre utugtige visuelle gengivelser eller lignende af  

 personer under 18 år, straffes med bøde eller fængsel indtil 1 år.  

 Bestemmelsen  

 omfatter ikke besiddelse af utugtige billeder af en person, der er fyldt 15  

 år,  

 hvis den pågældende har givet samtykke til besiddelsen.
 Straffelovens § 235, stk. 2, fik sin nuværende  

 ordlyd ved lov nr. 228 af 2. april 2003 om ændring af straffeloven,  

 adoptionsloven og retsplejeloven (Børnepornografi, seksuel udnyttelse af børn  

 salg af børn og gennemførelse af straffesager om seksuelt misbrug af børn  

 mv.).
2.2. Lovforslagets udformning Det foreslås, at der i den grønlandske kriminallov  

 indsættes bestemmelser (§ 56 a, stk. 1-3) om forbud mod udbredelse  

 og  

 besiddelse af børnepornografi, svarende til de gældende danske regler i  

 straffelovens § 235.
 Der henvises nærmere til bemærkningerne til lovforslagets  

 § 1 (§ 56 a, stk. 1-3).
3. Anvendelse af børn og unge som »pornomodeller« 3.1. Gældende ret Straffelovens § 230 gør det strafbart at anvende børn  

 og unge under 18 år som »pornomodeller«.
En tilsvarende bestemmelse findes  

 som  

 nævnt ovenfor ikke i den grønlandske kriminallov.
For så vidt angår børn  

 under  

 15 år, indeholder kriminalloven dog bestemmelser, der indebærer, at det  

 allerede i dag er strafbart at anvende børn i denne aldersgruppe som modeller  

 i  

 forbindelse med selve optagelsen af pornografisk materiale.
Dette følger af  

 bestemmelserne i kriminallovens § 53, stk. 1, om samleje eller  

 anden  

 kønslig omgang med et barn under 15 år og § 56, stk. 1, om  

 blufærdighedskrænkelse.
 Bestemmelsen i straffelovens § 230 har følgende  

 ordlyd:
§ 230.  

  

 Den, der optager utugtige fotografier, film eller lignende af en person under  

 18 år med forsæt til at sælge eller på anden måde udbrede materialet,  

 straffes  

 med hæfte eller fængsel indtil 2 år, eller under skærpende omstændigheder med  

 fængsel indtil 6 år.
Som skærpende omstændigheder anses navnlig tilfælde,  

 hvor  

 barnets liv udsættes for fare, hvor der anvendes grov vold, hvor der  

 forvoldes  

 barnet alvorlig skade, eller hvor der er tale om optagelser af mere  

 systematisk  

 eller organiseret karakter.
 Efter straffelovens § 230 straffes således den, der  

 optager utugtige fotografier, film eller lignende af personer under 18 år med  

 forsæt til at sælge eller på anden måde udbrede materialet.
3.2. Lovforslagets udformning Det foreslås, at der i den grønlandske kriminallov  

 indsættes en bestemmelse (§ 56 a, stk. 4) om forbud mod at bruge  

 unge  

 under 18 år som pornomodeller, svarende til den danske bestemmelse i  

 straffelovens § 230.
 Der henvises nærmere til bemærkningerne til lovforslagets  

 § 1 (§ 56 a, stk. 4).
4. Forslagets økonomiske og administrative  

 konsekvenser Det er vanskeligt at vurdere, hvor mange sager politiet,  

 anklagemyndigheden og domstolene i Grønland vil få som følge af de foreslåede  

 bestemmelser om børnepornografi.
Politimesteren i Grønland har skønnet, at  

 der  

 formentlig kan forventes et relativt begrænset antal anmeldelser årligt.  

 Endvidere er det vanskeligt på nuværende tidspunkt at vurdere, hvilken  

 foranstaltning der vil blive idømt personer, der overtræder bestemmelserne.
 Henset til den forventede anvendelse af de foreslåede  

 bestemmelser må det imidlertid antages, at kriminaliseringen af  

 børnepornografi  

 i Grønland ikke vil have økonomiske eller administrative konsekvenser for det  

 offentlige af betydning.
 Lovforslaget har ikke økonomiske eller administrative  

 konsekvenser for erhvervslivet, og forslaget har ingen miljømæssige  

 konsekvenser.
Vurdering af  

 konsekvenser af lovforslaget Positive konsekvenser/mindre udgifter Negative konsekvenser/merudgifter Økonomiske konsekvenser for stat, kommune og amtskommune Ingen Ingen Administrative konsekvenser for stat, kommune og  

 amtskommune Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Ingen EU-retlige aspekter 5. Hørte myndigheder mv.
 Lovforslaget har været sendt i høring hos Grønlands  

 Hjemmestyre samt hos landsdommeren og politimesteren i Grønland.
Bemærkninger til lovforslagets enkelte bestemmelser Til § 56 a Til stk. 1. (salg og udbredelse af  

 børnepornografi) Som  

  

 stk. 1  

  

 foreslås indført en bestemmelse svarende til straffelovens 235, stk. 1,  

 om  

 den, som udbreder utugtige fotografier eller film, andre visuelle gengivelser  

 eller lignende af personer under 18 år.
Det foreslås, at det strafbare anvendelsesområde skal  

 omfatte »utugtige fotografier, film, andre utugtige visuelle gengivelser elle  

 lignende«.
Hermed vil såkaldt fiktiv børneporno  som f.eks.  

 computergenererede  

 billeder med børnepornografisk indhold  være omfattet af bestemmelsen.  

 Uden  

 for anvendelsesområdet falder materiale, hvor det utugtige indhold alene er  

 gengivet i skriftform.
Med udtrykket »utugtige« sigtes bl.a. til billeder af børn  

 i situationer, som efter deres karakter er omfattet af den nugældende  

 bestemmelse i kriminallovens § 53 (samleje eller kønslig omgang med et  

 barn under 15 år). Hovedvægten må lægges på, om billedet viser et barn, der  

 deltager i kønsligt forhold, eller et barn, over for hvem der i øvrigt i  

 forbindelse med optagelsen må antages at være foretaget en groft krænkende  

 handling, f.eks. ved at anvende barnet som model for fotografering af  

 kønsdele  

 eller seksuelt prægede berøringer.
Almindelige billeder af nøgne børn,  

 eksempelvis under leg, falder uden for området af den foreslåede bestemmelse.
Det foreslås endvidere, at beskyttelsesområdet skal være  

 »personer under 18 år«.
Er identiteten og alderen ukendt, vil det være  

 afgørende for strafbarheden, om den pågældende fremtræder som yngre end 18 år  

 i  

 det pornografiske materiale.
Ordet »udbreder« er en samlet betegnelse for de handlinger,  

 der er kriminaliseret.
Formuleringen omfatter enhver form for udbredelse,  

 herunder eksport, distribution, transmission mv.
Produktion af fiktivt  

 børnepornografisk materiale med henblik på udbredelse vil være strafbart som  

 forsøg.
 En person, der ikke blot er mellemmand, men som selv  

 optager børnepornografiske fotografier, film mv., hvor personer under 18 år  

 anvendes som børnepornomodeller med henblik på udbredelse af materialet, vil  

 ikke kun pådrage sig et kriminalretligt ansvar efter den foreslåede  

 bestemmelse  

 (eller forsøg herpå, hvis den pågældende pågribes, inden udbredelsen er  

 sket).  

 Den pågældende vil også kunne ifalde et kriminalretligt ansvar efter den  

 foreslåede bestemmelse i § 56 a, stk. 4. Endvidere vil der kunne  

 straffes i sammenstød med de sædelighedsforbrydelser, der er begået i  

 forbindelse med selve optagelsen, herunder f.eks. § 53.
 Der henvises i øvrigt til pkt. 2 i de almindelige  

 bemærkninger.
Til stk. 2 og 3 (besiddelse af  

 børnepornografisk materiale) Som  

  

 stk. 2  

  

 foreslås indført en bestemmelse svarende til straffelovens § 235,  

 stk. 2, om den, som besidder eller mod vederlag gør sig bekendt med  

 utugtige fotografier eller film, andre utugtige visuelle gengivelser eller  

 lignende af personer under 18 år.
Bestemmelsen foreslås  ligesom i forslaget til ny  

 § 56 a, stk. 1  at omfatte alle »utugtige, visuelle  

 gengivelser af  

 personer under 18 år«.
Det foreslås dog samtidig i § 56 a, stk. 3,  

 at  

 besiddelse ligesom efter straffelovens § 235, stk. 3, ikke skal  

 være  

 strafbar i tilfælde, hvor den person, der er gengivet på billedet, er fyldt  

 15  

 år på tidspunktet, hvor gengivelsen sker, og har givet sit samtykke til  

 besiddelsen af billedet.
 Almindelige billeder af børn, som er nøgne, f.eks. under  

 leg, vil derimod efter det anførte falde helt uden for det strafbare område,  

 da  

 sådanne billeder ikke omfattes af udtrykket »utugtige«.
 Spørgsmålet om, hvorvidt en person kan siges at »besidde«  

 børnepornografisk materiale som omhandlet i den foreslåede bestemmelse, kan  

 undertiden give anledning til tvivl, navnlig når materialet udbredes via  

 elektroniske medier, f.eks. internettet.
Ved betragtning af tv-udsendelser (eksempelvis sendt via  

 satellit) eller billeder, der overføres fra en database til egen edb-skærm,  

 vil  

 billedet ikke kunne siges at være i betragterens besiddelse.
Er der derimod  

 tale om, at billedet lagres, det være sig på videobånd, harddisk, diskette  

 eller lign., således at den pågældende selv kan kalde billedet frem igen, må  

 materialet anses for at være i vedkommendes besiddelse.
Den foreslåede bestemmelse omfatter tillige det forhold, at  

 en person mod vederlag gør sig bekendt med de særlige former for  

 børnepornografisk materiale, der er nævnt i bestemmelsen.
Kriminaliseringen  

 af  

 besiddelsen omfatter således også tilfælde, hvor en person  selv om der  

 ikke  

 er tale om egentlig besiddelse  mod vederlag gør sig bekendt med  

 børnepornografisk fremstillinger.
De mere tilfældighedsprægede situationer,  

 hvor internetbrugere kommer ind på særlige områder, hvor der måtte være  

 gratis  

 adgang til børnepornografi, falder uden for bestemmelsen.
Det nævnte  

 »vederlag«  

 omfatter enhver form for modydelse, herunder at der byttes med andre ydelser.  

 Det er uden betydning, på hvilken måde vederlaget erlægges, herunder om  

 betalingen f.eks. formidles via en internetudbyder eller sker direkte til  

 indehaveren af en hjemmeside med børnepornografisk materiale.
 Der henvises i øvrigt til pkt. 2 i de almindelige  

 bemærkninger.
Til stk. 4 (anvendelse af børn som  

 pornomodeller) Som stk. 4 forslås indsat en bestemmelse svarende til  

 straffelovens § 230, som omfatter den, der optager utugtige fotografier,  

 film eller lignende af en person under 18 år med forsæt til at sælge eller på  

 anden måde at udbrede materialet.
Bestemmelsen forudsætter, at personen under 18 år er klar  

 over, at utugtige fotografier mv. optages.
Skjult fotografering eller  

 optagelse  

 hører under kriminallovens § 56 (blufærdighedskrænkelse) eller  

 § 68,  

 stk. 1, nr. 4 (fotografering af personer på ikke frit tilgængeligt  

 sted).
Optagelserne skal for at være omfattet af bestemmelsen  

 indeholde utugtige billeder.
Hermed menes billeder, der viser samleje eller  

 samlejelignende forhold.
Endvidere er optagelser omfattet, hvis der i øvrigt  

 i  

 forbindelse med optagelsen må antages at være foretaget en groft krænkende  

 handling, f.eks. ved at personen er blevet anvendt som model for  

 fotografering  

 af kønsdele eller af seksuelt prægede berøringer.
Den kriminelle handling omfatter optagelse af »utugtige  

 fotografier, film eller lignende«.
Begrebet »eller lignende« omfatter andre  

 billedtransmissioner, f.eks. billeder til direkte transmission, uden at der  

 sker lagring.
 Anvendelse af personer under 15 år som pornomodeller kan  

 endvidere være omfattet af kriminallovens § 53 (samleje eller anden  

 kønslig omgang med et barn under 15 år).
 Der henvises i øvrigt til pkt. 3 i de almindelige bemærkninger.
Bilag 1 Lovforslaget sammenholdt med gældende lov Gældende formulering Lovforslaget 1.  

  

 Efter  

  

 § 56  

  

 indsættes:
 »  

 § 56 a.  

  

 For  

 børnepornografi dømmes den, som udbreder utugtige fotografier eller film,  

 andre utugtige visuelle gengivelser eller lignende af personer under 18 år.
 Stk. 2.  

  

 Det samme  

 gælder den, som besidder eller mod vederlag gør sig bekendt med utugtige  

 fotografier eller film, andre utugtige visuelle gengivelser eller lignende af  

 personer under 18 år.
 Stk. 3.  

  

 Bestemmelsen  

 i stk. 2, omfatter ikke besiddelse af utugtige billeder af en person,  

 der er fyldt 15 år, hvis den pågældende har givet sit samtykke til  

 besiddelsen.
