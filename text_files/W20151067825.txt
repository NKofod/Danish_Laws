Ligestillingsnævnets afgørelse J.nr.
E. 2.3.12 Forskelle i aflønning mellem klageren, en kvinde, og nogle af hendes mandlige kolleger skyldtes ikke hendes køn, men en række saglige hensyn, hvorfor forskellen var forenelig med lov om lige løn til mænd og kvinder.
¬Klageren, en kvinde, blev 1. marts 2001 ansat som overenskomstansat overassistent hos indklagede, en kommune.
I 2004 færdiggjorde hun en uddannelse som skatterevisor.
I forbindelse med den efterfølgende lønforhandling steg klageren 2 løntrin.
Klageren anførte, at de skatterevisorer, der var uddannet før hende, i forbindelse med lønforhandlingerne blev indplaceret på et højere løntrin og anførte, at forskellen skyldtes hendes køn.
Nævnet fandt ikke, at forskelle i aflønningen helt eller delvis skyldtes klagerens køn, men at de beroede på saglige hensyn, hvorfor der ikke kunne gives klageren medhold i klagen.
