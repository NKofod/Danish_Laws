 I medfør af § 1 i lov nr. 834 af 18. december 1991 om frø, kartofler og  

 planter, § 25 i lov nr. 866 af 23. december 1987 om plantenyheder og  

 tekstanmærkning nr. 59 ad § 24 på finansloven samt efter bemyndigelse  

 fastsættes:
 § 1.  Til dækning af omkostningerne ved  

 sortslisteoptagelse og plantenyhedsbeskyttelse betales gebyrer og afgifter  

 til Statens Planteavlsforsøg, Afdeling for Sortsafprøvning, i henhold til  

 bilag 1 og 2.
 Stk. 2.  Gebyrer og afgifter tillægges merværdiafgift.
 § 2.  Betalingen af gebyrer og afgifter, jf. § 1,  

 påhviler anmelderen eller den, der over for Afdeling for Sortsafprøvning  

 opgives som debitor.
 Stk. 2.  Hvis en anden person end anmelderen opgives som  

 debitor, skal anmelderens skriftlige bekræftelse medsendes, og debitor skal  

 godkendes af Afdeling for Sortsafprøvning.
Stk. 3.  Gebyrer og afgifter opkræves af Afdeling for  

 Sortsafprøvning.
Statens Regnskabsdirektorat varetager betalingsafviklingen.  

 Gebyrer og afgifter forfalder ved påkrav, og betaling skal ske senest 30 dage  

 efter fakturaens dato.
§ 3.  Betales forfaldne gebyrer og afgifter ikke  

 rettidigt, betales der rente af beløbet fra forfaldsdag.
Renten fastsættes  

 til 1,3 pct. månedligt for hver påbegyndt måned fra forfaldsdagen at regne.
 Stk. 2.  Gebyrer og afgifter er tillagt udpantningsret.
 § 4.  Dækker det afgiftsbeløb, der er opkrævet til  

 dækning af udgifterne til afprøvning i henhold til bilag 1 og 2, ikke disse  

 udgifter, opkræver Afdeling for Sortsafprøvning senest i december måned det  

 manglende beløb forholdsmæssigt hos de debitorer, der er nævnt i § 2.
 Stk. 2.  Overstiger det samlede beløb, jf. stk. 1,  

 udgifterne til afprøvning, tilbagebetaler Afdeling for Sortsafprøvning senest  

 den 1. februar i det følgende finansår det overskydende beløb forholdsmæssigt  

 til de debitorer, der er nævnt i § 2.
 § 5.  Bekendtgørelsen træder i kraft den 13. april  

 1994.
 Stk. 2.  Samtidig ophæves bekendtgørelse nr. 55 af 5.  

 februar 1993 om betaling for sortslisteoptagelse og plantenyhedsbeskyttelse  

 m.m.
Plantedirektoratet, den 28. marts 1994 Mogens Nagel Larsen / Kirsten Jacobsen Bilag 1 Betaling for sortslisteoptagelse Hvis komponenter af hybridraps SES-afprøves, betales for komponenterne et  

 samlet beløb på 7.180 kr.
SES-afprøvning af majs og kartofler rekvireres altid i udlandet.
For  

 sådanne afprøvninger opkræves det gebyr, der er fastsat i det pågældende land  

 med tillæg af et administrationsgebyr på 1.000 kr.
Købes rapport fra SES-afprøvning for andre arter i udlandet, betales det  

 afprøvningsgebyr, der er gældende i Danmark.
Dækkes udgifterne ved køb af  

 udenlandsk rapport ikke af det danske afprøvningsgebyr, betales dog de  

 faktiske udgifter ved køb af udenlandsk rapport.
Købes afprøvningsrapport i udlandet, betales det gebyr, som det pågældende  

 land opkræver, dog minimum 3.175 kr. pr. afprøvningsår.
Ved køb af rapport  

 fra allerede stedfunden afprøvning betales 2.440 kr.
Bilag 2 Betaling for plantenyhedsbeskyttelse Hvis komponenter af hybridraps SES-afprøves, betales for komponenterne et  

 samlet beløb på 7.180 kr.
SES-afprøvning af majs og kartofler rekvireres altid i udlandet.
For  

 sådanne afprøvninger betales det gebyr, der er fastsat i det pågældende land  

 med tillæg af et administrationsgebyr på 1.000 kr.
Købes rapport fra nyhedsafprøvning for andre arter i udlandet, betales det  

 afprøvningsgebyr, der er gældende i Danmark.
Dækkes udgifterne ved køb af  

 udenlandsk rapport ikke af det danske afprøvningsgebyr, betales dog de  

 faktiske udgifter ved køb af udenlandsk rapport.
 Købes afprøvningsrapport i udlandet, betales det gebyr, som det pågældende  

 land opkræver.
 Ved indkøb af rapport fra en allerede stedfunden nyhedsafprøvning betales  

 1.610 kr.
 Købes afprøvningsrapport i udlandet, betales det gebyr, som det pågældende  

 land kræver, dog minimum 3.175 kr. pr. afprøvningsår.
 Ved køb af rapport fra en allerede stedfunden nyhedsafprøvning betales  

 2.440 kr.
