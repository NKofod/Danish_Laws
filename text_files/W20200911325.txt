Fastholdelse af strakspåbud om at sikre, at der ved afprøvning og måling af udendørslamper samt arbejde i gravsten træffes effektive foranstaltninger til at forebygge risiko for ulykker hidrørende fra elektrisk strøm, så arbejdet sker på en sikkerhedsmæssig fuld forsvarlig måde Resume Arbejdsmiljøklagenævnet vurderede, at arbejdet med afprøvning og måling af udendørslamper og arbejde i gravsten ikke foregik sikkerheds- og sundhedsmæssigt fuldt forsvarligt på tidspunktet for en arbejdsulykke, da der ikke var truffet effektive foranstaltninger til at forebygge risiko for ulykker hidrørende fra elektrisk strøm.
 Nævnet vurderede også, at arbejdsulykken, hvor en lærling kom til skade under udførelse af arbejde med afprøvning og måling af udendørslamperne og arbejde i gravsten, understøttede, at de ansatte ikke var tilstrækkeligt sikret mod ulykker hidrørende fra elektrisk strøm i forbindelse med arbejdet.
 Nævnet lagde vægt på, at de ansatte udførte afprøvninger og målinger på udendørslamper, herunder arbejde i gravstenene.
 Nævnet lagde desuden vægt på, at der ved udførelsen af arbejdet ikke var truffet foranstaltninger til at sikre mod risikoen for, at den ansatte blev overgang til jord.
 Afgørelsen blev truffet af et enigt nævn.
Den konkrete afgørelse [Adressat udeladt] Afgørelse I har klaget over Arbejdstilsynets afgørelse af 23. juli 2019 om at forebygge risiko for ulykker hidrørende fra elektrisk strøm.
 Arbejdsmiljøklagenævnet har nu afgjort sagen på møde den 28. januar 2020.
 Resultatet er:
  Arbejdsmiljøklagenævnet fastholder Arbejdstilsynets afgørelse af 23. juli 2019 med strakspåbud til jer om straks at sikre, at der ved afprøvning og måling af udendørslamper samt arbejde i gravsten på arbejdsstedet [adresse udeladt], træffes effektive foranstaltninger til at forebygge risiko for ulykker hidrørende fra elektrisk strøm, så arbejdet sker på en sikkerhedsmæssig fuld forsvarlig måde.
 Det betyder, at nævnet er kommet til samme resultat som Arbejdstilsynet.
 På de næste sider kan I læse mere om afgørelsen.
På nævnets vegne [Navn udeladt] Begrundelse for afgørelsen Sådan vurderer vi sagen Arbejdsmiljøklagenævnet vurderer, at arbejdet med afprøvning og måling af udendørslamper og arbejde i gravsten ikke foregik sikkerheds- og sundhedsmæssigt fuldt forsvarligt på tidspunktet for arbejdsulykken den 17. juli 2019, da der ikke var truffet effektive foranstaltninger til at forebygge risiko for ulykker hidrørende fra elektrisk strøm.
 Nævnet vurderer også, at arbejdsulykken den 17. juni 2019, hvor en ansat lærling kom til skade under udførelse af arbejde med afprøvning og måling af udendørslamperne og arbejde i gravsten, understøtter, at de ansatte ikke var tilstrækkeligt sikret mod ulykker hidrørende fra elektrisk strøm i forbindelse med arbejdet.
Hvad er afgørende for resultatet Nævnet lægger vægt på, at de ansatte udførte afprøvninger og målinger på udendørslamper, herunder arbejde i gravstenene.
 Nævnet lægger desuden vægt, at der ved udførelsen af arbejdet ikke var truffet foranstaltninger til at sikre mod risikoen for, at den ansatte blev overgang til jord.
Om reglerne Det følger af arbejdsmiljøloven, at arbejdet skal planlægges, tilrettelægges og udføres, så det er sikkerheds- og sundhedsmæssigt fuldt forsvarligt.
 Det følger af reglerne om arbejdets udførelse, at ved udførelsen af arbejdet skal det sikres, at der er truffet effektive foranstaltninger til at forebygge risiko for ulykker hidrørende fra elektrisk strøm, rystelser og lignende.
Bemærkninger til klagen I anfører i klagen, at hele fremstillingen af sagsforløb og konklusioner i strakspåbuddet er behæftet med så mange fejl og forkerte og mangelfulde oplysninger, at det på ingen måde afspejler virkeligheden i forhold til de installationer, som virksomheden udførte arbejde på.
 Arbejdsmiljøklagenævnet skal henvise til Arbejdstilsynets udtalelse af 30. september 2019, hvori Arbejdstilsynet bemærker, at strakspåbuddet er afgivet på baggrund af Arbejdstilsynets konstateringer i forbindelse med en ulykkesundersøgelse på arbejdsstedet, og de oplysninger som fremkom i forbindelse hermed.
 Arbejdstilsynet konstaterede, at to ansatte på grund af fejl på nogle udendørslamper opsat langs stierne i en haveforening var i gang med at udføre afprøvninger og målinger på udendørslamperne.
 I forbindelse med arbejdet åbnede de ansatte gravstenene/el-skabene hørende til udendørslamperne, og det kunne herved konstateres, at udendørslamperne ikke havde en aktiv jordforbindelse, idet denne var klippet af ved installationskablet inde i gravstenen.
De ansatte og virksomhedsejeren oplyste, at arbejdet var afledt af, at der blev udført gravearbejde i området i forbindelse med omlægning af forsyningskabler.
En af de ansatte havde dagen forinden fået stød i forbindelse med test af en af udendørslamperne, da han havde haft den ene hånd på føleren på udendørslampen og den anden hånd på jorden.
 Nævnet er enig i det af Arbejdstilsynet anførte.
Nævnet kan som Arbejdstilsynet henvise til BFAs L-LAUS lommebog Anvisninger ved arbejde på elektriske anlæg.
Her er det, om at arbejde på spændingsførende dele, anført: Da både komponenter og tavler er blevet mindre, og der derfor er en øget risiko for en ulykke, skal der være stærke argumenter for, at arbejdet kan udføres under spænding.
Hvis det vurderes at være i orden, skal arbejdsproceduren gennemtænkes trin for trin i mindste detalje.
Med en grundig og gerne skriftlig planlægning undgår man, at der opstår uforudsete situationer undervejs i arbejdet, og risikoen minimeres dermed mest muligt.
Afhængig af opgaven skal der benyttes beskyttelsesudstyr, herunder blandt andet sikkerhedshandsker.
 I klagen af 30. juli 2019 anfører I desuden, at virksomheden ønskede forlængelse af fristen for yderligere kommentarer, men Arbejdstilsynet havde ved sagens oversendelse til nævnet den 30. september 2019 ikke modtaget yderligere fra virksomheden.
Nævnet bekræftede den 2. oktober 2019 modtagelsen af sagen.
Nævnet bemærkede i den forbindelse, at hvis der var bemærkninger til sagen, herunder til Arbejdstilsynets udtalelse, skulle disse sendes til nævnet inden 14 dage.
Nævnet har ikke modtaget nogle bemærkninger fra jer.
Mødebehandling Sagen er behandlet på møde.
På mødet stemmer deltagerne om resultatet.
Afgørelsen er truffet af et enigt nævn Oplysninger i sagen Nævnet afgjort sagen ud fra de akter, som nævnet har modtaget fra Arbejdstilsynet.
Regler Her er de regler, nævnet har afgjort sagen efter.
Love og bekendtgørelser Om Arbejdstilsynets ret til at træffe afgørelse  § 77, stk. 1, i lov om arbejdsmiljø, jf.
Beskæftigelsesministeriets lovbekendtgørelse nr. 1084 af 19. september 2017 Om arbejdets udførelse  § 38, stk. 1, i lov om arbejdsmiljø, jf.
Beskæftigelsesministeriets lovbekendtgørelse nr. 1084 af 19. september 2017  § 13, nr. 1, i Arbejdstilsynets bekendtgørelse nr. 1234 af 29. oktober 2018 om arbejdets udførelse Der er uddrag af reglerne til sidst i afgørelsen.
I kan finde reglernes fulde ordlyd på www.retsinformation.dk Kopi er sendt til:
[Adressat udeladt] [Adressat udeladt] Lovuddrag Lovbekendtgørelse af lov om arbejdsmiljø nr. 1084 af 19. september 2017 med senere ændringer Kapitel 5 Arbejdets udførelse § 38. Arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.
 Stk. 2. Anerkendte normer eller standarder, som har sikkerheds- eller sundhedsmæssig betydning, skal følges.
Kapitel 13 Arbejdstilsynet § 77. Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.
Bekendtgørelse nr. 1234 af 29. oktober 2018 om arbejdets udførelse § 13. Ved udførelsen af arbejdet skal det sikres.
1) at der er truffet effektive foranstaltninger til at forebygge risiko for sammenstyrtning, nedstyrtning, sammenskridning, ulykker hidrørende fra elektrisk strøm, rystelser og lignende, 2) .
