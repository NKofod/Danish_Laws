Vejledning om supplerende  

 bestemmelser for omsætning af fjerkræ (Bekendtgørelse nr. 43 af 29. januar  

 2004) Kapitel   

 1 Indledning EU og Danmark samt landene i Asien har i de  

 seneste år været ramt af en række udbrud af alvorlige smitsomme sygdomme hos  

 fjerkræ. Her kan nævnes fjerkræinfluenza og Newcastle disease.
For at sikre mod at der spredes smitte, kan der  

 gennemføres en række foranstaltninger.
Det kan være bestemmelser om, hvor dyr  

 må holdes, hvor der kan ske samling af disse, samt om optegnelser over  

 omsætningen  

 af disse.
 På fjerkræområdet er der allerede en række  

 regler for samhandel med fjerkræ i EU, for indretning af rugerier, for  

 produktion af visse former for fjerkræ, for indsættelse af fjerkræ på  

 dyrskuer  

 og andre samlinger samt endelig for samling og omsætning af fjerkræ.
 For at begrænse en mulig smitte med en  

 fjerkræsygdom har det vist sig formålstjenligt, at fjerkræ ikke flyttes for  

 hurtigt, efter at det er indsat på en ejendom, eller der er indsat andet  

 fjerkræ på ejendommen.
 Det har samtidig vist sig af afgørende  

 betydning, at man ved en mistanke om smitte med en alvorlig fjerkræsygdom i  

 en  

 besætning, straks kan få et fyldestgørende overblik over, hvorfra fjerkræet  

 stammer, og om der er flyttet fjerkræ fra ejendommen til andre  

 fjerkræbesætninger.
 Fødevaredirektoratet har derfor udstedt  

 bekendtgørelse nr. 43 af 29. januar 2004 om supplerende bestemmelser for  

 omsætning af fjerkræ.
 Bestemmelserne i bekendtgørelsen gælder ud over  

 de regler, der i øvrigt er fastsat på fjerkræområdet.
 Bekendtgørelsen, der har hjemmel i lov om  

 sygdomme og infektioner hos dyr, træder i kraft den 8. februar 2004.
 Fra samme dato ophæves bekendtgørelse nr. 361  

 af 9. maj 1996 om samling og omsætning af fjerkræ.
Kapitel 2 Bestemmelserne i bekendtgørelsen.
 Registrering.
Alle, der omsætter fjerkræ, skal lade sig  

 registrere i den lokale fødevareregion.
Det gælder også, selv om der ikke  

 betales for købet eller salget.
 Kravet om registrering gælder dog ikke, hvis  

 fjerkræet udelukkende leveres til slagtning på et fjerkræslagteri.
 Se § 3 i bekendtgørelsen.
 2. Fortegnelse om  

 omsætning.
A.
Krav til besætningsejeren.
Besætningsejeren skal føre optegnelser om sin  

 besætning.
Han skal derfor notere, når der indsættes dyr i besætningen, og  

 når  

 der fraføres dyr fra besætningen.
Såfremt transporten ikke foretages af ham  

 selv eller sælger eller køber, skal der noteres navnet og adressen på  

 transportøren.
 Oplysningerne om besætningen skal omfatte  

 dyrenes antal, art, race/afstamning, særlige kendetegn og eventuel mærkning.  

 Der skal endvidere noteres, det antal dyr der dør i besætningen.
 Oplysningerne skal opbevares i mindst 5 år, og  

 de skal vises for fødevareregionen, hvis den beder derom.
 Der henvises til § 4, stk. 1, i  

 bekendtgørelsen.
B.
Krav til transportøren.
 Enhver, der mod betaling transporterer fjerkræ,  

 skal føre optegnelser om transport af fjerkræ. Der skal noteres navn og  

 adresse  

 på den, der betaler for transporten, samt navn og adresse på de steder, hvor  

 transporten påbegyndes, og hvor den slutter.
 Der skal endvidere optegnes antallet af dyr og  

 deres art.
 Oplysningerne skal opbevares i mindst 5 år, og  

 de skal vises for fødevareregionen, hvis den beder derom.
 Der henvises til § 4, stk. 2, i  

 bekendtgørelsen.
C.
Krav til arrangøren af dyrskuer og  

 udstillinger af fjerkræ eller samling af duer til kapflyvning.
 Der findes særlige bestemmelser herfor, jf. §  

 5.
 Det præciseres imidlertid, at arrangøren skal  

 føre optegnelser over de duer eller det fjerkræ, der tilføres arrangementet.
 Såfremt der sker salg i forbindelse med  

 arrangementet, skal arrangøren sikre sig, at sælgeren er registreret som  

 sådan  

 i fødevareregionen.
 Arrangøren skal føre optegnelse over et  

 eventuelt salg af duer eller fjerkræ, og han skal sende kopi af sine  

 optegnelser til fødevareregionen senest 1 uge efter, at arrangementet er  

 afsluttet.
 Oplysningerne skal opbevares i mindst 5 år, og  

 de skal vises for fødevareregionen, hvis den beder derom.
 Der henvises til § 5 i bekendtgørelsen.
 3. Rengøring af  

 transportmidler.
 Biler og andre vogne, der har været brugt til  

 at transportere fjerkræ mod betaling, skal rengøres og desinficeres, før der  

 påny transporters fjerkræ dermed.
 Ejeren skal notere dato og sted for denne  

 rengøring og desinfektion.
 Oplysningerne herom skal opbevares i mindst 1  

 år, og skal vises til fødevareregionen, hvis den kræver det.
 Der henvises til § 6 i bekendtgørelsen.
 4. Bestemmelser for salg og levering af  

 fjerkræ.
Når der indsættes fjerkræ på en ejendom, må der  

 ikke leveres fjerkræ fra ejendommen i 30 dage efter indsættelsen.
I de 30  

 dage  

 medregnes den dag, hvor fjerkræet blev indsat.
 Karantænekravet gælder dog ikke for andet  

 fjerkræ end det indsatte, hvis dyrene leveres direkte til slagtning.
 Karantænekravet gælder heller ikke, såfremt de  

 dyr, der indsættes, bliver indsat i en separat karantæne, der er godkendt af  

 fødevareregionen,  

 eller dyrene samhandles inden for EU eller eksporteres til tredjelande.
 Ved samhandel eller eksport skal dyrene  

 imidlertid opfylde de krav, der gælder derfor, herunder eventuelle krav om  

 frihed for indsættelse af dyr i besætningen.
Det er endelig tilladt at sende dyr til  

 kapflyvning eller udstilling.
Man skal da også opfylde kravene i de regler,  

 der  

 gælder derfor.
 Der henvises til § 7 i bekendtgørelsen.
 5.  

 Straf.
 Den,  

 der overtræder reglerne, kan straffes med bøde, jf. § 8.
