 En ejendomshandler annoncerede med salg med garanti, idet man såfremt  

 ejendommen ikke var solgt inden en bestemt dato, ville betale samtlige  

 løbende udgifter, indtil ejendommen blev solgt.
 Forbrugerombudsmanden udtalte, at fremgangsmåden var i strid med god  

 markedsføringsskik, idet ejendomshandleren påtog sig en betydelig økonomisk  

 risiko, såfremt han tog fejl i vurderingen af ejendommens salgspris, og det  

 derfor ikke kunne undgås, at der herved skete en sammenblanding af  

 ejendomshandelerens vurdering af hans egen økonomiske risiko og hans  

 forpligtelse til sagkyndig rådgivning af klienten om salgspris etc.  

 Ombudsmanden fandt desuden, at annoncen var i strid med markedsføringslovens  

 § 2, stk. 1 idet det ikke af annoncen fremgik, hvad formål og indhold af  

 garantien var.
2. Salg med garanti En ejendomshandler anvendte i sin annoncering om salg af fast ejendom  

 følgende udtryk:
»Ejerlejligheder.
Sælg med garanti.
Vort omfattende emnekartotek  

 indeholder adskillige seriøse købere til 2-6 værelsers lejligheder på  

 Frederiksberg.
Vi finansierer gerne Deres køb.« »De får en højere pris for Deres ejerlejlighed og med garanti for  

 omgående salg.
De bestemmer selv overtagelsesdagen.
De garanteres salg inden  

 denne dato.« Ejendomshandleren oplyste, at den nævnte service gik ud på, at han  

 garanterede klienten at ville betale samtlige løbende udgifter på ejendommen  

 fra en bestemt dato, der var aftalt forud, såfremt lejligheden eller  

 ejendommen ikke skulle være solgt til overtagelse inden den nævnte dato til  

 på forhånd fastsatte betingelser.
Tanken bag garantiordningen skulle således  

 være at sikre, at klienten, der ofte allerede havde købt eller stod  

 umiddelbart foran at skulle købe en anden fast ejendom, ikke kom i den  

 situation at skulle betale udgifter til opreholdelse af to boliger samtidig.
Forbrugerombudsmanden udtalte, at en fremgangsmåde med at yde garanti  

 efter hans opfattelse var i strid med markedsføringslovens § 1 om god  

 markedsføringsskik, idet en ejendomshandler ved afgivelse af garantitilsagn  

 af en sådan art ifølge sagens natur må udsætte sig for en betydelig økonomisk  

 risiko, hvis han skønner forkert ved vurderingen af, hvor meget den  

 pågældende faste ejendom kan indbringe.
Det vil ikke kunne undgås, at der  

 herved sker en sammenblanding af ejendomshandelerens vurdering af hans egen  

 økonomiske risiko ved salget og hans forpligtelse til sagkyndig rådgivning af  

 klienten om salgspris og betingelser m.v.
Endvidere var det Forbrugerombudsmandens opfattelse, at de nævnte annoncer  

 var i strid med markedsføringslovens § 2, stk. 1, idet det ikke er muligt ved  

 læsning af annoncerne at gøre klart, hvad formålet med og indholdet af det  

 afgivne garantitilsagn går ud på.
Særligt med hensyn til den sidstnævnte  

 annonce må det antages at være vildledende på een gang at angive, at klienten  

 dels får en højere pris for salg af sin ejendom, dels får garanti for  

 omgående salg, idet det efter sagens natur ikke er muligt at garantere for et  

 øjeblikkeligt salg af fast ejendom eller en ejerlejlighed, medmindre prisen  

 ansættes urealistisk lavt.
 Ejendomshandleren har endnu ikke taget stilling til, hvorvidt han vil  

 efterkomme henstillingen om at undlade denne form for annoncering.
 (* 1) Offentliggjort i Forbrugerombudsmandens Årsberetning 1977-1978, side  

 86, nr. 2. Sø- og Handelsrettens dom af 30. januar 1980.
