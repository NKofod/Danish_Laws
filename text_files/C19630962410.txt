(Til samtlige  

 civilforsvarskommissioner, politidirektøren i København, samtlige politimestre,  

 Civilforsvars-Forbundet, Dansk Røde Kors og Sundhedsstyrelsen) Efter Indenrigsministeriets derom nedlagte forestilling har det under 25.  

 april 1963 behaget Hans Majestæt Kongen at godkende indstiftelsen af  

 »Hæderstegnet for 25 års god tjeneste i civilforsvaret« og de for  

 dette gældende bestemmelser.
 Ifølge disse har enhver mand eller kvinde, der har forrettet god tjeneste  

 ved civilforsvaret i 25 år efter sit fyldte 20. år og iøvrigt ved sin vandel  

 har gjort sig fortjent til en udmærkelse adgang til at få hæderstegnet  

 tildelt.
Kravet om 25 års tjeneste forudsætter normalt, at den pågældende har haft  

 fuldtidstjeneste ved civilforsvaret i det angivne åremål.
I enkelte tilfælde  

 vil personer med deltids- eller rådighedstjeneste ved civilforsvaret i 25 år  

 også kunne komme i betragtning ved tildeling af hæderstegnet, ligesom  

 personer, der som frivillige eller som et led i deres livsstilling har været  

 tilknyttet civilforsvaret i 25 år og udført en ganske særlig indsats for  

 dettes sag, kan tildeles tegnet.
 Hæderstegnet uddeles en gang årligt i maj måned af Indenrigsministeriet  

 efter indstilling fra Civilforsvarsstyrelsen.
 Til brug herved skal man anmode om, at der fremtidig i god tid før  

 tildelingen i maj måned og senest den 1. februar hvert år må blive indsendt  

 indstilling hertil om tildeling af hæderstegnet til personer, der opfylder de  

 herfor fastsatte betingelser.
 Indstillingen, der stiles til chefen for Civilforsvarsstyrelsen og mærkes  

 »Fortroligt« må indeholde den indstilledes fulde navn, fødselsår og  

 -dag, en redegørelse for vedkommendes placering i civilforsvaret samt en  

 fyldig motivering for tildelingen af hæderstegnet.
 P.D.V.
 E.B.
