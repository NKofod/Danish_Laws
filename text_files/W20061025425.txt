Landsskatteretskendelse vedr.
Opgørelsen af  

 beregningsgrundlaget for beskatning af fri bil for nye leasede biler Klagen vedrører opgørelsen af  

 beregningsgrundlaget for nye leasede biler.
Landsskatterettens afgørelse Skatteankenævnet har  

 opgjort beregningsgrundlaget til 212.150 kr.
Klageren har opgjort samme  

 til 178.064 kr.
 Landsskatteretten godkender  

 et beregningsgrundlag på 178.064 kr.  

 i  

 2003.
Sagens oplysninger Klageren er medejer B I/S,  

 der har stillet Ford Focus Stationcarfirmabil til rådighed for klageren.  

 Klageren driver sin virksomhed i interessentskabet under  

 virksomhedsskatteordningen.  

 Selskabet leasede bilen hos C, der købte bilen hos forhandleren i december  

 2002  

 for 170.564 inklusiv moms, registreringsafgift og minimumsforhandleravancen.  

 Leveringsudgifterne udgjorde herudover 7.500 kr.
Der blev ikke købt tilbehør  

 til vognen.
 Klageren selvangav  

 oprindeligt værdi af fri bil med 50.000 kr. ud fra et skønnet  

 beskatningsgrundlag.
Skattemyndigheden fastsatte  

 herefter beskatningsgrundlaget ud fra listeprisen inklusiv  

 minimumsforhandleravancen,  

 moms, registreringsafgift og leveringsomkostninger på tidspunktet for  

 indgåelse  

 af leasingkontrakten.
Ifølge DAF-katalog oktober 2002 udgjorde listeprisen  

 for  

 den omhandlende bil 221.999 kr.
Denne pris var hos  

  

 www.bilpriser.dk  

  

 opført til 219.997 kr.
Skatteankenævnets afgørelse Skatteankenævnet har forhøjet  

 værdi af fri bil til 53.037 kr. ud fra et beskatningsgrundlag på 212.150 kr.
Værdien af vederlagsfri  

 benyttelse af andres formuegoder fastsættes til den værdi, som det måtte  

 antages  

 at koste den skattepligtige at erhvervs godet i almindelig fri handel og for  

 biler anskaffet højst tre år efter første registrering, fastsættes værdien  

 til  

 nyvognsprisen.
For leasede biler anvendes de samme regler som for købte  

 biler.  

 ToldSkat regionen har endvidere udtalt, at beregningsgrundlaget for en  

 leaset firmabil skal ansættes som om bilen var erhvervet til eje af firmaet  

 på  

 lejetidspunktet.
Værdien af firmabilen skal derfor fastsættes i  

 overensstemmelse med listeprisen + moms + registreringsafgift +  

 leveringsomkostninger, der ville have været gældende for selskabet på  

 tidspunktet for leasing af vognen.
Det er derfor uden betydning i relation  

 til  

 opgørelsen af beregningsgrundlaget for værdi af fri bil, hvad  

 leasingselskabet  

 har erhvervet vognen for.
 Der er henvist til  

 ligningslovens § 16, skt. 4 samt registreringsafgiftslovens §§ 8  9.
Klagerens påstand og argumenter Der er fremsat påstand om, at  

 beskatningsgrundlaget beregnes ud fra leasingselskabets købspris for vognen,  

 således at beskatningsgrundlaget ansættes til 178.064 kr. inklusiv  

 leveringsomkostninger, med en dertilhørende beskatning af værdi af fri bil på  

 44.516.
Til støtte herfor er det  

 anført, at nyvognsprisen, som anvendes ved beregning af værdi af  

 fri bil, i  

 overensstemmelse med det i ligningsvejledningen anførte herom, skal forstås  

 som  

 bilens fakturapris inklusiv registreringsafgift og leveringsomkostninger.
Det  

 er således uden betydning, hvor meget denne værdi afviger fra listepriser,  

 vejledende salgspriser og DAF-katalogpriser, så længe reglerne om minimum 9%  

 avance ved registreringsafgiftsberegningen er overholdt.
Det er i øvrigt  

 almindeligkendt  

 praksis, at firmabilbeskatning ofte via leasing kan gøres billigere end ved  

 køb.
 Der er henvist til Told og  

 Skattestyrelsen udtalelse, TSS 1997.99/99-412-00576, refereret i TfS 1997,  

 738  

 TSS.
Landsskatterettens bemærkninger og begrundelse Det fremgår af cirkulære nr.  

 72 af 17. april 1996, pkt. 12.4.6.1., at såfremt arbejdsgiveren stiller en  

 lejet bil til rådighed for en ansat, beskattes den ansatte efter § 16, stk.  

 4,  

 idet den skattepligtige værdi fastsættes, som om  

 bilen var erhvervet til eje af arbejdsgiveren på lejetidspunktet.
Det følger af ligningslovens  

 § 16, stk. 4, 1-4. pkt., at den skattepligtige værdi af en bil, der er  

 stillet  

 til rådighed for den skattepligtiges private benyttelse af en arbejdsgiver  

 som  

 nævnt i stk. 1, sættes til en årlig værdi på 25 pct. af den del af bilens  

 værdi, der ikke overstiger 300.000 kr., og 20 pct. af resten.
Bilens  

 skattepligtige værdi beregnes dog mindst af 160.000 kr.
For biler, der er  

 anskaffet af arbejdsgiveren højst tre år efter første indregistrering,  

 opgøres  

 bilens værdi i det indkomstår, hvori første indregistrering er foretaget, og  

 i  

 de to følgende indkomstår til den oprindelige nyvognspris og herefter til 75  

 pct. af nyvognsprisen.
For biler, der er anskaffet mere end tre år efter  

 første  

 indregistrering, og for tidligere hyrevogne, der anskaffes uden berigtigelse  

 af  

 registreringsafgift, opgøres bilens værdi til arbejdsgiverens købspris  

 inklusive eventuelle istandsættelsesudgifter.
 Nyvognsprisen i henhold til  

 ligningslovens § 16, stk. 4 fastsættes i medfør af fast praksis, med  

 udgangspunkt  

 i fakturaprisen inkl. moms, registreringsafgift, leveringsomkostninger og  

 normalt tilbehør.
 Bilens fakturapris inkl.  

 moms, registreringsafgift, leveringsomkostninger og normalt tilbehør udgør  

 178.064 kr., svarende til det af klageren opgjorte beregningsgrundlag.
Landsskatteretten  

 finder ikke, at cirkulæret af 17. april 1996 giver grundlag for at forhøje  

 det  

 af klageren opgjorte beregningsgrundlag, idet cirkulæret naturligt må forstås  

 således, at det alene er anskaffelsestidspunktet, der fastlægges.
Der er ikke  

 støtte i cirkulæret for at fakturaprisen skal fraviges, blot fordi der er  

 tale  

 om en leaset bil, hvilket er tiltrådt af SKAT.
