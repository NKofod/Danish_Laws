 Bekendtgørelse om ændring af bekendtgørelse om afmærkning af vejarbejder mv.
§ 1 I bekendtgørelse nr. 1129 af 18. september 2013 om afmærkning af vejarbejder mv. foretages følgende ændringer:
 1. § 38, stk. 1, affattes således:
»Ved kørende vejarbejde eller i forbindelse med opsætning eller nedtagning af vejafmærkning kan ophørstavler C 53 Ophør af overhaling forbudt, C 54 Ophør af overhaling med lastbil forbudt, C 56 Ophør af lokal hastighedsbegrænsning og C 59 Ophør af forbud monteret på arbejdskøretøj erstatte lign. faste tavler.« 2. Bilag 2 affattes som bilag 1 til denne bekendtgørelse.
§ 2 Bekendtgørelsen træder i kraft den 20. oktober 2013.
Vejdirektoratet, den 16. oktober 2013 Per Jacobsen / Niels Christian Skov Nielsen Bilag 1 »Bilag 2 Krav til Z 93 Gult blinksignal For blink af kort varighed opfatter trafikanter ikke den lysstyrke, som vises under blinket, men en reduceret såkaldt effektiv værdi af lysstyrken.
De nedenstående lysstyrker er effektive værdier, hvilket for de angivne blinkvarigheder skal fortolkes således:
 den effektive lysstyrke er 50 % af lysstyrken under blinket, når blinkvarigheden er 0,2 sekund  den effektive lysstyrke er 100 % af lysstyrken under blinket, når blinkvarigheden er 0,6 sekund Der ud over er kravene:
1. Lysåbningen for Z 93 Gult blinksignal skal mindst have et areal på 250 cm2 og helst være cirkulært, når det anvendes som opmærksomhedsblink, blink på spærrebomme, løbelys på begrænsningslinjer, blink på tavlevogne samt på arbejdskøretøjer inkl. afmærkningsvogne over 3.500 kg.
For køretøjer under 3.500 kg skal lysåbningen være mindst 150 cm2.
 2. Z 93 Gult blinksignal skal desuden opfylde krav til klasse L8 i DS/EN 12352. Dog accepteres, som nævnt under punkt 1, at lysåbningen for køretøjer under 3.500 kg ekskl. afmærkningsvogne skal være mindst 150 cm2. Andre relevante krav i DS/EN 12352 angående vinkelrum for lysudsendelse, luminansregelmæssighed, lysfarve og kapslingsklasser med videre skal tilsvarende være opfyldt.
 3. Farvekoordinaterne af det udsendte lys skal svare til klasse gul C1.
4. Den udsendte lysstyrke fra Z 93 Gult blinksignal skal automatisk tilpasses i forhold til lyset fra omgivelserne.
Det skal ske i mindst 5 trin i et omtrent kontinuert forløb jf. tabel 1.
 1) Lyset i omgivelserne måles ved belysningsstyrken på vandret plan (lux, lx). Lysstyrken skal automatisk tilpasses omgivelserne i mindst 5 trin i et omtrent kontinuert forløb.
2) Opmærksomhedsblink må kun anvendes på A 39 Vejarbejde.
Blinkfrekvensen er 1 sek. med en blinkvarighed på 0,2 sek.
3) Antallet af Z 93 Gult blinksignal er normalt 10 stk., men kan være færre i byområder.
Der skal startes et blinkforløb for hvert 1,5 sekund, i hvilket blinket af et blinksignal startes 0,15 sekund efter starten af blinket af det foregående blinksignal.
Blinkvarigheden pr. blinksignal skal være 0,2 sekund.
Der må ikke anvendes baggrundslys.
Dette indebærer, at hvis antallet af blinksignaler er færre end 10 stk., vil der være en mørkeperiode inden næste forløb.
4) Z 93 Gult blinksignal på O 43  45 Spærrebomme skal være samtidige.
Blinkfrekvensen er 1 sek. med en blinkvarighed på 0,2 sek.
 5) Blinkfrekvensen for kryds og pile på afmærkningsvogne og køretøjer skal være 1,5 sek. med en blinkvarighed på 0,6 sek.
