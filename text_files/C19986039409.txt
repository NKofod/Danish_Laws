Cirkulære om fastsættelse af  

 årsløn efter lov om sikring mod følger af arbejdsskade  

 for skader indtruffet den 1. januar 1999 eller senere Lovens hovedregel er, at årslønnen  

 fastsættes til skadelidtes samlede arbejdsfortjeneste inklusive  

 naturalydelser i året før arbejdsskaden.
Kun når  

 særlige ansættelsesforhold gør sig gældende, eller  

 når skadelidte ikke har været beskæftiget hos  

 arbejdsgiveren til samme løn i hele det foregående år,  

 fastsættes årslønnen efter skøn.
Der henvises i øvrigt til styrelsens vejledning fra  

 december 1998 om årslønsfastsættelse.
Dette  

 cirkulære kan betragtes som et teknisk supplement til vejledningen.
 Årslønnen fastsat efter nedenstående  

 regler må aldrig overstige det løntalsregulerede  

 maksimumbeløb (322.000 kr.), jævnfør  

 Arbejdsskadestyrelsens bekendtgørelse nr. 760 af 22. oktober  

 1998, og afrundes altid til nærmeste med 1.000 delelige  

 kronebeløb.
Kapitel 1 Unge mennesker og personer under uddannelse Som udgangspunkt benyttes skadelidtes alder på  

afgørelsestidspunktet.
Hvis erstatningen udbetales i form af en  

 løbende ydelse, benyttes skadelidtes alder på tidspunktet for  

 ydelsens begyndelse .
 Hvis skadelidte er 16 år eller derunder,  

 fastsættes årslønnen til den løntalsregulerede  

 minimumsårsløn (120.000 kr.), jævnfør  

 Arbejdsskadestyrelsens bekendtgørelse nr. 760 af 22. oktober  

 1998.
 Hvis skadelidte er fyldt 17 år, men endnu ikke 21  

 år, beregnes årslønnen på følgende  

 måde:
minimumsårsløn + [ (alder   16) / 5 ]  

´  

  (forventet årsløn som 21-årig    

 minimumsårsløn) og afrundes til nærmeste med 1000 delelige  

 kronebeløb.
 Den forventede årsløn som 21-årig  

 fastsættes efter forholdene på arbejdsskadens tidspunkt.
Årslønnen, udregnet efter ovenstående  

 regler, anvendes kun ved beregning af erstatning indtil skadelidtes fyldte  

 21. år.
Derefter anvendes den løn, skadelidte ville kunne  

 opnå som 21-årig fastsat efter forholdene på arbejdsskadens  

 tidspunkt.
 Hvis der ikke foreligger oplysninger om den indtægt,  

 som skadelidte kunne forvente at opnå som 21-årig,  

 fastsættes skadelidtes årsløn til 230.000 kr., svarende  

 til et beregnet udtryk for gennemsnitslønnen for arbejdere i hele  

 landet ("normalårslønnen").
 Eksempel:
Årslønnen  

  som 21-årig 322.000 250.000 230.000 190.000 160.000 Alder 16 år 120.000 120.000 120.000 120.000 120.000 17 år 160.000 146.000 142.000 134.000 128.000 18 år 201.000 172.000 164.000 148.000 136.000 19 år 241.000 198.000 186.000 162.000 144.000 20 år 282.000 224.000 208.000 176.000 152.000 Kapitel 2 Personer, der gør tjeneste i skibe registreret i  

 Dansk Internationalt Skibsregister (DIS) Ved indførelsen af Dansk Internationalt  

 Skibsregister (DIS) er der foretaget ændringer i skattelovgivningen,  

 som medfører, at lønindkomst indtjent ved ansættelse i  

 skibe registreret i DIS i princippet er skattefri.
 Ved beregningen af årslønnen for personer med  

 DIS-indkomst er der derfor opstået et behov for at justere den optjente  

 DIS-indkomst, så årslønnen kommer til at svare til  

 lønniveauet for søfarende ansat uden for DIS-området.
Oplysninger om årslønnen kan indhentes fra  

 forskellige kilder.
Hvis årslønnen beregnes ud fra  

 skattevæsenets årsopgørelse, er værdien af fri kost  

 tillagt.
Hvis årslønnen beregnes ud fra de månedlige  

 hyresedler, er værdien af fri kost ikke tillagt.
Hvis skattevæsenets årsopgørelse  

 benyttes, skal værdien af fri kost først fratrækkes.
Hvis  

 det af årsopgørelsen fremgår hvilket beløb, der er  

 tillagt som værdien af fri kost, anvendes dette beløb.
Hvis  

 beløbet ikke fremgår, skal det beregnes.
Værdien af fri  

 kost udgør 55 kr. pr. arbejdsdag for 1999.
 Eksempel:
På årsopgørelsen er anført en  

 årlig indtægt på 183.000 kr.
Herfra skal trækkes  

 værdien af fri kost.
Beløbet fremgår ikke af  

 årsopgørelsen.
Af arbejdsgiveren bliver det oplyst, at den  

 skadelidte har været på søen i 6 måneder svarende  

 til 180 dage (hver måned tæller som 30 dage). Værdien af  

 den fri kost bliver herefter: 180  ´  

  55 = 9.900 kr., som fratrækkes den årlige indtægt.
Af den årlige indtægt, der fremkommer enten af  

 de månedlige hyresedler eller af årsopgørelsen eksklusive  

 værdien af fri kost, skal dernæst fratrækkes et eventuelt  

 kompensationstillæg.
Kompensationstillægget udbetales til den  

 enkelte som erstatning for værdien af individuelle fradrag.  

 Størrelsen af kompensationsfradraget kan oplyses af Udligningskontoret  

 for Dansk Søfart (tlf. 33 11 64 32).
 Justering af den årlige indtægt efter fradrag  

 af kompensationstillæg foretages herefter efter følgende  

 skalatrin:
 Årslønnen fås herefter som den  

 justerede årlige indtægt tillagt værdien af fri kost samt  

 bidrag til pensionsordninger.
 Eksempel:
På årsopgørelsen er anført en  

 årlig indtægt på 183.000 kr.
Der er ikke oplyst  

 værdien af fri kost.
 Af arbejdsgiveren bliver det oplyst, at den skadelidte har  

 været på søen i 6 måneder svarende til 180 dage  

 (hver måned tælles som 30 dage). Værdien af den fri kost  

 bliver herefter:
 180 ´  

  55 = 9.900 kr.
 Efter fradrag for fri kost fås en årlig  

 indtægt på 173.100 kr.
Ved henvendelse til Udligningskontoret for Dansk  

 Søfart er det blevet oplyst, at der er udbetalt et  

 kompensationstillæg på 14.400 kr. Årlig indtægt er  

 herefter 158.700 kr.
Denne justeres som følger:
 65.059 ´  

  1,00 + 42.717 ´  

  1,52 + 13.222 ´  

  1,59 + 37.701 ´  

  1,76 = 217.366 kr.
 Hertil skal lægges værdien af fri kost.  

 Endelig tillægges pensionsbidrag, som i dette eksempel er på  

 8.000 kr.
 Årsløn:    217.366 + 9.900 + 8.000 = 235.266  

 kr., som afrundes til nærmeste med 1.000 delelige kronebeløb:  

235.000 kr.
Kapitel 3 Delvist hjemmearbejdende Det maksimale tillæg til den faktiske  

 årsindkomst for delvist hjemmearbejdende udgør 53.000 kr.
Kapitel 4 Personer uden egentligt erhverv Årslønnen kan ikke sættes lavere end  

 24.000 kr.
