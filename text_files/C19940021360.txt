Indledning Det fremgår af arbejdsløshedsforsikringslovens § 58, stk. 1, nr. 3, litra  

 a og b, at direktøren for arbejdsløshedsforsikringen efter forhandling med  

 Landsarbejdsrådet kan fastsætte regler om, hvilken betydning arbejde og  

 indtægt i ledighedsperioden skal have for størrelsen af dagpengene.
Med  

 hjemmel i denne bemyndigelse er der fastsat nærmere regler herom i  

 bekendtgørelse nr. 966 af 1. december 1994 om fradrag i  

 arbejdsløshedsdagpenge.
 I denne vejledning beskrives bekendtgørelsens regler kort, og nogle af  

 reglerne uddybes med nærmere retningslinjer.
Bekendtgørelsens regler skal ses i sammenhæng med de øvrige regler, der  

 gælder for arbejdsløshedsforsikringen.
Det gælder særligt følgende:
Arbejdes og indtægters betydning for  

 arbejdsløshedsdagpengenes Til § 1 Formålet med reglerne i § 1 er at sikre de ledige udfoldelsesmuligheder på  

 en sådan måde, at de ikke opnår en økonomisk fordel på grund af ledigheden.  

 Samtidig skal det sikres, at de lediges aktiviteter ikke begrænser udbudet af  

 arbejde ved, at de ledige udfører opgaver, som ellers kunne være udbudt som  

 egentligt lønnet arbejde.
Bag fradragsreglerne ligger både et økonomisk og et beskæftigelsesmæssigt  

 hensyn.
Ofte foreligger begge hensyn samtidig, men hver af dem kan begrunde,  

 at der foretages fradrag.
Således ligger beskæftigelseshensyn bag reglen om,  

 at også ulønnet arbejde medfører fradrag.
Til § 1, stk. 1 og 2 Arbejde, der udføres i en ledighedsperiode, medfører fradrag, uanset  

 hvornår arbejdet udføres.
Bestemmelsen omfatter foruden lønarbejde også  

 arbejde som selvstændig erhvervsdrivende, arbejde i  

 ægtefælles/samlevers/registreret partners virksomhed, forskningsarbejde,  

 kunstnerisk virksomhed mv.
 Det er uden betydning, om arbejdet medfører en aktuel eller senere indtægt  

 eller slet ingen indtægt.
Fritidsaktiviteter Fritidsaktiviteter medfører ikke fradrag.
Det er uden betydning, om  

 aktiviteten foregår inden for eller uden for normal arbejdstid.
Arbejde eller fritidsaktiviteter Der kan opstå grænsetilfælde, hvor det kan være vanskeligt at vurdere, om  

 der er tale om arbejde eller fritidsaktiviteter.
 Hvis arbejdet medfører indtægt i form af aflønning eller indirekte i form  

 af modydelser eller lignende, der af skattemyndighederne anses for  

 skattepligtige, er det afgørende for, om der skal ske fradrag.
Når der er tvivl, om en aktivitet, for hvilken der ikke betales  

 skattepligtigt vederlag, efter sin art kan udbydes som egentligt arbejde, er  

 det af betydning, om der inden for området findes en overenskomst eller anden  

 aftale, eller andre retningslinier for, hvilke opgaver der skal udføres af  

 ansatte lønnede medarbejdere, og hvilke der kan udføres af frivillige.
Findes  

 sådanne retningslinier - for eksempel inden for det sociale område - bør de  

 normalt følges.
Ved kunstnerisk virksomhed, for hvilken der ikke modtages skattepligtigt  

 vederlag, er det mere aktivitetens omfang end dens art, som er afgørende for,  

 om aktiviteten skal karakteriseres som arbejde.
Endvidere indgår i  

 vurderingen, om den kunstneriske aktivitet indgår i en erhvervsmæssig  

 sammenhæng med senere udnyttelse for øje.
 Når en ulønnet aktivitet udføres som forberedelse til en senere optræden  

 eller lignende, som honoreres, for eksempel øvning med henblik på  

 musikoptræden, medfører denne forberedende aktivitet ikke i sig selv fradrag.  

 Det skyldes, at der ved omregning af indtægten for lønarbejdende musikere som  

 grundlag for fradrag i dagpengene er gjort op med den øvetid, som er brugt i  

 forbindelse med arbejdet som musiker.
Det er ovenfor omtalt, at der skal ske fradrag for arbejde, uanset hvornår  

 det udføres, og at fritidsaktiviteter kan udføres både inden for og uden for  

 normal arbejdstid.
Hvis der er tvivl, vil det forhold, at arbejdet eller  

 fritidsaktiviteten kan udføres og normalt udføres uden for normal arbejdstid,  

 tale for, at det er en fritidsaktivitet.
Det er derimod ikke af betydning,  

 hvornår den enkelte ledige faktisk udfører beskæftigelsen.
Særlige områder Organisations- og foreningsarbejde, som ikke aflønnes, medfører ikke  

 fradrag.
Dette gælder således tillidshverv, foredragsvirksomhed, udarbejdelse  

 af foreningsblad, PR- og agitationsarbejde, lederhverv i frivilligt ungdoms-  

 og idrætsarbejde mv.
Hvis det i organisationen er almindeligt at lønne  

 medarbejdere til de opgaver, som udføres, skal der dog ske fradrag for sådant  

 arbejde.
 Ulønnet socialt arbejde medfører ikke fradrag, hvis der er tale om  

 arbejde, som ikke kan udbydes som egentligt lønnet arbejde.
 Ulønnet kunstnerisk arbejde medfører ikke fradrag, hvis der er tale om  

 fritidsbeskæftigelse, eller beskæftigelsen ikke indgår som led i en  

 erhvervsmæssig aktivitet (for eksempel at skaffe penge til en humanitær  

 organisation). Hvis arbejdet derimod indgår i en erhvervsmæssig sammenhæng,  

 der generelt har til formål at frembringe økonomisk overskud (fx udgivelsen  

 af en bog, der illustreres uden aflønning), skal der ske fradrag.
 Om ulønnede aktiviteter i visse typer organisationer, foreninger eller  

 lignende henvises til § 10 i bekendtgørelsen og bemærkningerne hertil i  

 vejledningen.
Til § 1, stk. 3 Fradraget sker på det tidspunkt, hvor arbejdet udføres.
Der er dog en  

 undtagelse fra denne hovedregel i bekendtgørelsens § 7, hvorefter fradrag for  

 vederlag for genudsendelse, genopførsel og anden form for genanvendelse af  

 bøger, fotografier og teaterstykker, film mv. sker på det tidspunkt, hvor  

 vederlaget udbetales.
Til § 2 Formålet med bestemmelsen er at præcisere, at løn eller lignende ydelser  

 medfører fradrag i dagpengene, uanset om der er udført et faktisk stykke  

 arbejde og uanset benævnelse og udbetalingsform.
Til § 2, stk. 1 Løn, rådighedsløn mv.
 Bestemmelsen handler blandt andet om udbetaling af løn i en periode, hvor  

 medlemmet er fritstillet (for eksempel i en opsigelsesperiode), modtager  

 rådighedsløn efter tjenestemandslovens § 32 eller modtager udbetalinger efter  

 sømandslovens § 18 mv.
Der kan ikke udbetales dagpenge for den periode, som udbetalingen af  

 ydelserne skal dække.
Dette gælder, uanset om der er tale om løbende  

 udbetalinger eller udbetaling af et engangsbeløb.
 Det er uden betydning, om der faktisk udføres arbejde i perioden.
Til § 2, stk. 2 Udbetalinger, der erstatter løn mv.
Bestemmelsen betyder, at beløbets benævnelse ikke er afgørende i forhold  

 til udbetaling af dagpenge.
Det er derimod afgørende, om det udbetalte beløb  

 kan anses for at træde i stedet for løn mv. i en periode.
Erstatning for tabt arbejdsfortjeneste Det kan for eksempel være tilfældet, hvor en arbejdsgiver ikke har  

 overholdt det gældende opsigelsesvarsel, og hvor arbejdsgiveren ved en  

 fagretlig sag pålægges at betale den ansatte en erstatning for tabt  

 arbejdsfortjeneste eller indgår et forlig herom.
Fratrædelsesgodtgørelse Det kan også være tilfældet i situationer, hvor en virksomhed afskediger  

 en eller flere medarbejdere, og der i den forbindelse indgås en aftale med  

 virksomheden og de pågældende medarbejderes repræsentanter om, at der ved  

 ophøret skal udbetales en »godtgørelse« til de(n) medarbejder(e),  

 der fratræder.
Ved vurderingen af om det beløb, der udbetales, er omfattet af  

 bestemmelsen, er det af afgørende betydning, om det varsel, virksomheden  

 normalt skal give i forbindelse med en afskedigelse, er overholdt.  

 Udbetalingen har ikke betydning for dagpengeudbetalingerne, hvis  

 arbejdsgiverens opsigelsesvarsel er overholdt.
Er det derimod ikke tilfældet,  

 for eksempel fordi det aftales, at medarbejderen selv siger sin stilling op,  

 er det udbetalte beløb omfattet af bestemmelsen.
Det samme er tilfældet, hvis enkeltpersoner indgår sådanne aftaler med  

 deres arbejdsgivere.
Bestemmelsen omfatter derfor både kollektive og  

 individuelle aftaler.
Karantæne Reglerne i bekendtgørelsen om rådighed og selvforskyldt ledighed afgør, om  

 der skal pålægges en karantæne på grund af medlemmets arbejdsophør.
Konsekvenser for dagpengeretten Udgangspunktet er, at der ikke kan udbetales dagpenge i en periode, der  

 svarer til det opsigelsesvarsel, medarbejderen eller medarbejderne ellers  

 havde krav på.
Hvis det udbetalte beløb derimod kun svarer til løn i en kortere periode  

 end det gældende opsigelsesvarsel, kan der ikke udbetales dagpenge i dette  

 kortere tidsrum.
Man skal dog være opmærksom på, at der herudover kan blive  

 tale om at pålægge en karantæne i anledning af arbejdsophøret, for eksempel  

 på grund af accept af forkortet opsigelsesvarsel, jf. den oven for nævnte  

 bekendtgørelse.
 Bestemmelsen betyder endvidere, at der ikke kan udbetales dagpenge for  

 perioder, for hvilke der udbetales ydelser fra Lønmodtagernes Garantifond  

 eller godtgørelse i henhold til arbejdsløshedsforsikringslovens § 102a, stk.  

 2, jf. lovens kapitel 5 a.
 Beløb, der udbetales ud over det, der svarer til løn i arbejdsgiverens  

 opsigelsesvarsel, har ikke indflydelse på dagpengeretten.
Eksempler Der kan ikke udbetales dagpenge for de første 5 måneder efter  

 fratrædelsen, svarende til forskellen mellem medlemmets og arbejdsgiverens  

 opsigelsesvarsel.
Resten af beløbet, der svarer til 7 måneders løn, har ingen  

 betydning for dagpengeudbetalingen.
Til § 2, stk. 3 De nævnte ydelser medfører fradrag i dagpengene, både når der er tale om  

 løbende ydelser, og når der er tale om engangsbeløb.
 Det er normalt ikke afgørende, hvordan udbetalingerne beskattes.
Til § 3 Til § 3, stk. 1 Kommunale hverv Beløb, der modtages for varetagelse af hverv i henhold til de kommunale  

 styrelseslove, medfører ikke fradrag i dagpengene.
 Det er uden betydning, hvornår hvervene udføres.
 Bestemmelsen omfatter vederlag, tillægsvederlag, erstatning for tabt  

 arbejdsfortjeneste og diæter (mødediæter), som udbetales til medlemmer af  

 kommunalbestyrelser og amtsråd efter reglerne i de kommunale styrelseslove  

 (lov om kommunernes styrelse og lov om Københavns kommunes styrelse). Der er  

 tale om deltagelse i kommunalbestyrelses- og amtsrådsarbejde, de stående  

 udvalg og andre udvalg, der nedsættes af kommunalbestyrelsen eller amtsrådet.
Hverv i henhold til andre regler, for eksempel skattelovgivningen, er ikke  

 omfattet af bestemmelsen, selv om vederlag mv. udbetales efter samme  

 principper som i de kommunale styrelseslove.
Dette gælder også for personer,  

 der er udpeget af kommunalbestyrelsen eller amtsrådet til de omhandlede  

 hverv.
I disse tilfælde fastsætter bekendtgørelsens § 3, stk. 2, at der skal  

 ske fradrag i dagpengene.
Hverv som borgmester, rådmand eller udvalgsformand er i  

 arbejdsløshedsforsikringsloven i visse henseender sidestillet med lønarbejde  

 ved en særlig hjemmel.
Udøvelse af disse hverv medfører derfor fradrag i  

 dagpengene, men kun for det faste vederlag, der ydes for hvervet.
Fradraget  

 sker ved hjælp af den gældende omregningssats.
 Det præciseres, at det vederlag, som eksempelvis en udvalgsformand får for  

 at være medlem af en kommunalbestyrelse, ikke medfører fradrag i dagpengene,  

 jf. ovenfor.
Til § 3, stk. 2 Borgerlige ombud mv.
Der skal ske fradrag i dagpengene for skattepligtige beløb, der udbetales  

 for borgerlige ombud og offentlige og private hverv.
Det er uden betydning,  

 om beløbet betegnes som diæt, mødediæt, vederlag, honorar, godtgørelse,  

 rådighedsvederlag eller lignende.
 Udbetales der kun mindre beløb, som ikke er skattepligtige, til dækning af  

 faktiske udgifter i forbindelse med hvervet, medfører beløbet ikke fradrag.  

 Som eksempel kan nævnes beløb til dækning af øget telefonforbrug, transport,  

 fortæring, mv.
Fradraget beregnes for den del af beløbet, der er skattepligtigt.  

 Anerkendes en del af et beløb som skattefrit/fradragsberettiget af  

 skattemyndighederne, skal denne del fradrages, før fradraget beregnes.
I  

 tvivlstilfælde må medlemmet indhente dokumentation for, at en indtægt er hel  

 eller delvis skattefri.
Det er dog uden betydning, om medlemmet på grund af  

 andre skatteregler faktisk får skattefrihed for (en del af) beløbet for  

 eksempel på grund af bundgrænsen for lønmodtageres ligningsmæssige fradrag.
 Som eksempler på borgerlige ombud og hverv inden for den offentlige  

 sektor, hvor indtægter mv. er omfattet af bestemmelsen, kan nævnes:
 Rådighedsbeløb medfører ikke fradrag i dagpengene.
Ved et rådighedsbeløb forstås et beløb, der udbetales til en person, for  

 at denne person står til rådighed for et arbejde uden for den aftalte  

 arbejdstid og uden for fastlagte vagtperioder.
Den pågældende er ikke  

 forpligtet til at være at træffe i den omhandlede periode.
I rådighedsbeløbet  

 må ikke indgå nogen form for aflønning af et egentligt arbejde.
 Løbende udbetaling af rådighedsbeløb medfører ikke fradrag i dagpengene,  

 da der ikke er tale om betaling for et udført stykke arbejde, men derimod  

 betaling for den ulempe det er også uden for den aftalte arbejdstid at kunne  

 blive kaldt på arbejde.
 Det betyder fx, at rådighedsbeløb udbetalt til deltidsansatte brandmænd,  

 ansatte i redningsberedskabet og reserveofficerer i forsvaret ikke skal  

 fradrages i dagpengene.
 Derimod skal løn udbetalt for vagtafholdelse, herunder afholdelse af  

 vagter i hjemmet, medføre fradrag i dagpengene.
Plejevederlag, som modtages i henhold til bistandslovens § 66 om formidlet  

 døgnophold for børn og unge, er omfattet af bestemmelsen.
Den del af  

 plejevederlaget, der er plejeløn, medfører fradrag i dagpengene.
 Som eksempler på hverv inden for den private sektor, hvor indtægter mv. er  

 omfattet af bestemmelsen, kan nævnes:
 Det bemærkes, at opremsningerne ikke er udtømmende.
Til § 3, stk. 3 I denne bestemmelse er der opremset nogle hverv, hvor indtægterne herved  

 af specielle grunde ikke medfører fradrag i dagpengene.
Der er altså tale om  

 undtagelser fra § 3, stk. 2, og opremsningen i stk. 3 er derfor udtømmende.
Til § 4 For ledige, der deltager i opførelsen af eget hus mv., gælder der den  

 særlige regel, at dagpenge ikke kan udbetales, så længe byggeriet står på  

 under medvirken af den ledige.
Reglen er begrundet i rådighedsbetragtninger  

 og i den formueforøgelse, som byggeriet medfører.
Selvbyggere Som selvbygger betragtes en person, der deltager i byggeriet fra først til  

 sidst.
Et sådant medlem er som hovedregel udelukket fra at modtage dagpenge  

 fra det tidspunkt, hvor byggeriet begyndes, og indtil det er afsluttet.
 Som udgangspunkt skal medlemmets egen erklæring på tro og love lægges til  

 grund ved afgørelsen af, hvornår byggeriet er begyndt og afsluttet.
Hvis medlemmets erklæring eller forholdene i øvrigt giver anledning til  

 tvivl, skal arbejdsløshedskassen foretage nærmere undersøgelser.
Kassen kan i  

 særlige situationer anmode om yderligere materiale til dokumentation for  

 afgrænsningen af byggeperioden.
Dette materiale kan eventuelt være  

 byggetilladelse, anmeldelse til kommunen og færdigmeldelse til kommunen.
 Udbetaling af dagpenge kan dog godkendes, inden byggeriet er endelig  

 afsluttet, hvis der er tilstrækkelig dokumentation for, at selvbyggeren er  

 færdig med sit arbejde.
Medbyggere Som medbygger betragtes en person, der fra et bestemt tidspunkt under  

 byggeriet selv deltager i arbejdet, og eventuelt ifølge aftale med  

 entreprenøren eller de mestre, der har arbejdet, har forpligtet sig til som  

 medbygger at udføre en del af arbejdet.
Betingelsen for at modtage dagpenge, indtil medlemmet selv begynder at  

 arbejde, er, at medlemmet ifølge indgåede aftaler kan dokumentere sin andel  

 som medbygger.
Endvidere er det en betingelse, at medlemmet, inden medlemmet  

 selv går i gang med sin andel af byggeriet, skriftligt kan bevise, at det  

 hidtidige arbejde er udført af andre.
Dette kan enten ske ved dokumentation  

 fra håndværksmestre eller ved forevisning af regning fra disse for det  

 udførte arbejde.
Der skal dog i alle tilfælde foreligge en tro og love  

 erklæring fra medlemmet.
Dagpengeudbetalingen kan genoptages, når den lediges egen medvirken ved  

 byggeriet ophører.
Dagpengeudbetalingen kan derfor ikke gøres afhængig af, at  

 byggeriet er endelig afsluttet.
Hvis en selv- eller medbygger for eksempel på grund af økonomi er tvunget  

 til at indstille byggeriet, kan medlemmet genindtræde i dagpengeretten, hvis  

 medlemmet kan sandsynliggøre, at der ikke er mulighed for at fortsætte  

 byggeriet i en længere periode.
Der skal også foreligge en tro og love  

 erklæring fra medlemmet om, at byggeriet er indstillet.
 Midlertidigt ophør af byggeriet på grund af vejrlig, materialemangel eller  

 lignende medfører ikke, at udbetalingen af dagpenge kan genoptages.
 Ved mindre byggearbejder, herunder ombygninger og fornyelser, kan  

 medlemmet bevare dagpengeretten mod, at medlemmet påfører dagpengekortet de  

 timer, der anvendes til arbejdet.
 Almindeligt reparations- og vedligeholdelsesarbejde medfører ikke fradrag,  

 jf. bekendtgørelsens § 1, stk. 4.
Til § 5 Bestemmelsen fastsætter, hvordan ferie fradrages i dagpengene.
Der tages  

 udgangspunkt i den periode, som feriegodtgørelsen skal dække, og fradraget  

 sker på det tidspunkt, hvor ferien holdes og i forhold til det antal  

 feriedage, der er optjent.
 Det samme gælder, hvis medlemmet holder ferie med løn.
Til § 6 Løbende udbetalinger af pension fra pensionsordninger, der er oprettet som  

 led i tidligere ansættelsesforhold, og som normalt er helt eller delvist  

 financieret af arbejdsgiveren, medfører fradrag.
Bestemmelsen gælder alle  

 pensionsudbetalinger med løbende udbetalinger, herunder ratepensioner.
 Hvis pensionsordningen følger af overenskomst eller anden kollektiv  

 aftale, er ordningen af en sådan karakter, at det er sædvanligt, at  

 arbejdsgiveren bidrager, og pensionsudbetalingen medfører derfor fradrag.
 Bestemmelsen gælder også løbende udbetaling af tjenestemandspension og  

 tjenestemandslignende pensioner, for eksempel borgmesterpension og pension  

 til tidligere medlemmer af folketinget.
Reglen anvendes på den samlede pension, selv om medlemmet i en kortere  

 periode har indbetalt hele pensionsbeløbet, for eksempel fordi medlemmet har  

 været selvstændig erhvervsdrivende eller har haft et arbejdsforhold, der ikke  

 indeholdt en pensionsordning.
Er perioden af længere varighed, deles  

 pensionsudbetalingen, så kun den del af pensionen, der vedrører perioden,  

 hvor ordningen var et led i et ansættelsesforhold, medfører fradrag.
Privattegnede pensionsordninger, som ikke har forbindelse med et  

 ansættelsesforhold, er uden for bestemmelsens område.
Hvis en arbejdsgiver,  

 for eksempel som led i en serviceordning, tilbageholder bidrag i den ansattes  

 løn og viderebetaler beløbet til den ansattes private pensionsordning, er  

 ordningen uden for reglens område.
 Fradraget for pensionsudbetalingerne sker ved hjælp af omregningssatsen.  

 Der henvises til bekendtgørelsens § 11. Fradraget beregnes på grundlag af den  

 samlede pensionsudbetaling, det vil sige grundbeløb med eventuelle tillæg.
Til § 7 Vederlag for genudsendelse eller anden form for genanvendelse medfører  

 fradrag, når vederlaget indgår som led i den almindelige aflønningsform inden  

 for den pågældendes faglige område.
Det er uden betydning, om den  

 arbejdsindsats som er baggrunden for genudsendelsen, er udført i medlemmets  

 ledighedsperiode eller i en periode, hvor medlemmet i øvrigt har haft fast  

 arbejde.
 Fradraget foretages ved anvendelse af omregningssatsen på det tidspunkt,  

 hvor vederlaget udbetales.
Ved vurderingen af, hvilket fagligt område medlemmet arbejder indenfor,  

 kan indgå som moment, hvilken kasse pågældende er medlem af, og hvor  

 medlemmet er organiseret.
For at kunne bestemme medlemmets faglige område, må  

 kassen dog også inddrage andre forhold, herunder om medlemmet i en længere  

 periode faktisk har udført arbejde indenfor det relevante faglige område.
Til § 9 Kun arbejde, der udføres i en ledighedsperiode, medfører fradrag.
Hvis  

 medlemmet derfor i en ledighedsperiode har en indtægt, der stammer fra  

 arbejde, udført i en periode, hvor medlemmet ikke har fået dagpenge, skal der  

 ikke ske fradrag.
 Herfra gælder dog undtagelserne i § 2 (rådighedsløn mv.), § 5  

 (feriegodtgørelse), § 6 (pensioner) og § 7 (genanvendelsesvederlag).
De nævnte indtægter medfører ikke fradrag.
Ved indtægter, som ikke er  

 nævnt i bestemmelsen, må det undersøges, om der er tale om en arbejdsfri  

 indtægt, som kan sidestilles med de nævnte.
Ulønnede aktiviteter Til § 10 Formålet med ordningen om ulønnede aktiviteter Under visse betingelser kan ledige udføre ulønnede aktiviteter, uden at  

 det medfører fradrag i dagpengene.
 Reglerne herom fremgår af § 10 i bekendtgørelsen.
 § 10  og vejledningen hertil indeholder ikke en  

 udtømmende opremsning af aktiviteter, der kan udføres uden fradrag i  

 dagpengene.
 Reglerne er udformet under hensyn til, at ulønnede aktiviteter ikke skal  

 medvirke til at tage (lønnet) arbejde fra personer, der er i arbejde  

 (udstødning). Reglerne er også udformet under hensyn til, at omfanget af  

 arbejde, der udbydes på normale lønvilkår, generelt ikke må begrænses.
 Ordningen bygger endvidere på, at ledige, der deltager i frivillige  

 aktiviteter, skal være aktivt arbejdssøgende og stå til rådighed for  

 arbejdsmarkedet.
Almindelige bemærkninger Ordningen bygger på, at der skal være tale om en aktivitet, som man  

 frivilligt deltager i.
Endvidere bygger ordningen på, at der skal være tale om ulønnede  

 aktiviteter.
Det vil sige, at der ikke må være tale om nogen form for  

 aflønning, heller ikke i form af vederlag og diæter.
Til § 10, stk. 1 De aktiviteter, der er omfattet af § 10, stk. 1, kan udføres uden fradrag  

 i dagpengene.
Det betyder, at der inden for de nævnte områder ses bort fra,  

 at fx kontorarbejde normalt udbydes som lønarbejde.
 Der er ingen begrænsninger på, hvornår og hvor længe man må deltage i  

 aktiviteterne.
 Det er en betingelse for, at ledige kan deltage uden fradrag i dagpengene,  

 at den konkrete aktivitet er baseret på frivillig, ulønnet medvirken i hele  

 forløbet.
Til § 10, stk. 2 og 3 I forhold til de tidligere regler, hvor der blev lagt afgørende vægt på,  

 om organisationen anvendte lønnet arbejdskraft, er det nu den konkrete  

 aktivitet, der tages udgangspunkt i.
Kun den del af organisationens  

 aktiviteter, der er baseret på frivillig, ulønnet indsats, kan udføres, uden  

 at det medfører fradrag i dagpengene.
 Hvis organisationen har et overordnet sekretariat, der har lønnede  

 medarbejdere til at yde forskellige servicefunktioner til den ulønnede del af  

 organisationen, eksempelvis genbrugsbutikker eller lignende, kan man ikke  

 arbejde uden løn i sekretariatsfunktionen, uden at det medfører fradrag i  

 dagpengene.
Reglen fastsætter, at den konkrete aktivitet er baseret på frivillig,  

 ulønnet medvirken fra den lediges side i hele forløbet.
Det betyder, at  

 aktiviteten ikke må være planlagt til hen ad vejen at udvikle sig til lønnet  

 arbejde for den ledige eller for andre, der varetager denne aktivitet.
 Bestemmelsen er naturligvis ikke til hinder for, at den ledige senere  

 søger og får ansættelse i en lønnet funktion i den pågældende organisation,  

 forening eller lignende.
Aktiviteter i form af selvstændig erhvervsvirksomhed er ikke omfattet af  

 forsøgsordningen.
Med hensyn til afgrænsningen lønarbejde/selvstændig  

 erhvervsvirksomhed henvises til direktoratets bekendtgørelse om optagelse i  

 en arbejdsløshedskasse for selvstændige erhvervsdrivende.
Til § 10, stk. 4 I § 10, stk. 4, er nævnt eksempler på aktiviteter, der kan udføres i  

 organisationer mv. uden fradrag i dagpengene.
Til § 10, stk. 4, nr. 4 Med kollektive, kulturelle aktiviteter tænkes der først og fremmest på  

 amatørteatre og lignende.
Til § 10 stk. 4, nr. 5 Der tænkes på familiemæssige relationer i videste forstand, fx den  

 pågældendes børn, forældre, søskende mv.
Til § 10, stk. 4, nr. 6 Der tænkes her på beboerforeninger, ejerlejlighedsforeninger,  

 grundejerforeninger mv., der har fællesarealer.
Det skal ikke kun være  

 ledige, der deltager i aktiviteterne, men det skal være tilrettelagt sådan,  

 at også personer, der er i arbejde, kan deltage i aktiviteterne.
Det  

 forudsættes endvidere, at aktiviteterne er tilrettelagt sådan, at arbejdet  

 skal udføres af foreningens medlemmer og ikke enkelte af disse.
 Endelig forudsættes det, at der alene er tale om projekter, der ikke  

 kræver særlig kunnen hos deltagerne.
 Der er derfor mulighed for at deltage i vedligeholdelse af fx legepladser,  

 haveanlæg, sportsanlæg mv., uden at det medfører fradrag i dagpengene.
 Der kan altså ikke være tale om, at man uden fradrag i dagpengene deltager  

 i egentlige nyopførelser af sådanne fællesanlæg eller egentlig  

 bygningsvedligeholdelse af boliger mv.
Til § 10, stk. 5 Medlemmerne skal skriftligt oplyse om aktivitetens art og omfang, og for  

 hvem aktiviteten udføres.
 I praksis vil det formentlig være mest hensigtsmæssigt, at  

 arbejdsløshedskassen, når medlemmet retter henvendelse til kassen, beder  

 medlemmet om skriftligt at give oplysninger om aktivitetens art og omfang, og  

 for hvem aktiviteten udføres.
 Oplysningerne kan dog også gives af medlemmet på dagpengekortet.
 Der er ikke tale om, at medlemmet løbende skal give oplysninger herom.  

 Hvis der derimod sker væsentlige ændringer i aktivitetens art mv., som kan  

 have betydning for arbejdsløshedskassens vurdering af forholdet, skal  

 medlemmet skriftligt oplyse herom.
Til § 10, stk. 6, nr. 2 Aktiviteter, der er planlagt til delvis at foregå i udlandet, er ikke til  

 hinder for, at man kan være omfattet af ordningen i den periode, hvor  

 aktiviteten foregår i Danmark.
