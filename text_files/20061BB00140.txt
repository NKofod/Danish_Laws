Fremsat den 30. marts 2007 af Morten Østergaard (RV),  

 Simon Emil Ammitzbøll (RV), Marianne Jelved (RV),  

 Lotte Bundsgaard (S), Hüseyin Arac (S), Anne-Marie Meldgaard (S),  

 Steen Gade (SF), Ole Sohn (SF) og  

  

 Jørgen Arbo-Bæhr (EL) Forslag til folketingsbeslutning om afskaffelse af  

 starthjælpen og forhøjelse af introduktionsydelsen til kontanthjælpsniveau Folketinget pålægger regeringen snarest muligt at fremsætte  

 lovforslag, der indebærer, at den særlige starthjælp, som gælder alle  

 personer,  

 der har opholdt sig uden for Danmark i mere end 1 år inden for de seneste 8  

 år,  

 afskaffes og erstattes af retten til fuld kontanthjælp.
Desuden pålægges  

 regeringen  

 at hæve niveauet for introduktionsydelsen til niveauet for kontanthjælp.
Bemærkninger til forslaget Forslaget er en revideret genfremsættelse af beslutningsforslag  

 nr.
B 68 fra folketingsåret 2004-05, 2. samling (se Folketingstidende  

 2004-05,  

 2. samling, forhandlingerne side 3967 og tillæg A, side 6817 og 6820).
Med lov nr. 361 af 6. juni 2002 om ændring af lov om aktiv  

 socialpolitik og integrationsloven blev der bl.a. gennemført en ny regel om  

 såkaldt starthjælp til personer, der har boet uden for Danmark i længere tid  

 end 1 år inden for de seneste 8 år.
Introduktionsydelsen til udlændinge  

 omfattet af integrationsloven blev samtidig ændret således, at den svarer til  

 satserne for starthjælpen.
Der henvises til lovforslag nr.
L 126,  

 folketingsåret  

 2001-02, 2. samling, (se Folketingstidende 2001-02, 2. samling,  

 forhandlingerne  

 side 3951, 7088 og 7850, tillæg A side 4092 og 4124, tillæg B side 1358 og  

 1649  

 samt tillæg C side 668). Reglerne er siden ændret ved lov nr. 1040 af 17.  

 december 2002, jf. lovforslag nr.
L 89, folketingsåret 2002-03 (se  

 Folketingstidende  

 2002-03, forhandlingerne side 1449 og 2383 samt tillæg A side 2019 og 2026).
 Forslagsstillerne mener, at starthjælpen er i strid med  

 flygtningekonventionen, udgør en fattigdomsfælde, medfører uigennemsigtighed  

 i  

 niveauet af sociale ydelser, straffer danske statsborgere for at bo og  

 arbejde  

 en periode i udlandet og endelig har vist sig ikke at have den ønskede  

 effekt.  

 På denne baggrund mener forslagsstillerne, at starthjælpen skal afskaffes og  

 erstattes med retten til fuld kontanthjælp, og at niveauet for  

 introduktionsydelsen skal hæves til niveauet for kontanthjælp.
Starthjælpen er i strid med  

 flygtningekonventionen Flygtningekonventionens artikel 23 siger: »Med hensyn til  

 offentlig hjælp og understøttelse skal de kontraherende stater indrømme  

 flygtninge, der lovligt bor indenfor deres område, samme behandling som deres  

 egne statsborgere.« Det er forslagsstillernes opfattelse, at starthjælpen er i  

 strid med flygtningekonventionen.
Regeringen har udformet starthjælpen  

 således,  

 at den på papiret rammer alle grupper lige hårdt.
Alligevel rammer  

 starthjælpen  

 i realiteten flygtninge hårdere end alle andre.
For andre udlændinge end  

 flygtninge gælder grundlæggende, at selvforsørgelse er en betingelse for  

 opholdsgrundlaget.
For familiesammenførte gælder således, at  

 opholdsgrundlaget  

 bortfalder, såfremt den herboende ægtefælle ikke kan forsørge den udenlandske  

 ægtefælle.
For udlændinge med erhvervs- eller studieopholdstilladelse gælder,  

 at opholdsgrundlaget bortfalder, hvis studierne ophører eller ansøger bliver  

 ledig.
Flygtninge har samtidig en svagere tilknytning til det danske  

 arbejdsmarked end alle andre grupper af udlændinge, som enten er i Danmark  

 fordi de har arbejde eller studier, eller fordi de allerede har et netværk i  

 form af bl.a. en dansk ægtefælle.
Flygtninge har samtidig væsentligt ringere  

 forudsætninger for at få fodfæste på det danske arbejdsmarked end de danske  

 statsborgere, som rammes af starthjælpen, eftersom flygtninge ved ankomsten  

 hverken  

 kan dansk eller har noget dansk netværk.
FNs flygtningehøjkommissariat (UNHCR) har allerede fra  

 indførelsen af starthjælpen udtrykt stor bekymring for, at den ville bringe  

 Danmark på kant af Flygtningekonventionen.
Siden har UNHCR gentagne gange  

 fasthold og gentaget denne kritik.
Danmark har selv, med underskriften på  

 flygtningekonventionen, bedt UNHCR om at overvåge flygtninges rettigheder i  

 Danmark.  

 Derfor er kritikken legitim og alvorlig.
Den danske regering bør følge den  

 tidligere regerings eksempel og opgive den lave integrationsydelse.
Starthjælpen er en fattigdomsfælde Starthjælpen er den laveste sociale ydelse, som børnefamilier  

 forsørges af i dagens Danmark, og både Rådet for Socialt Udsatte og Center  

 for  

 Alternativ Samfundsanalyse (CASA) har gentagne gange dokumenteret, at  

 modtagere  

 af starthjælp i stigende grad fattiggøres og de facto hæmmes i deres  

 integration.
CASA har sammenlignet det gennemsnitlige rådighedsbeløb for  

 forskellige grupper af starthjælpsmodtagere med det tilsvarende  

 rådighedsbeløb  

 for personer på Forbrugerstyrelsens standardbudget (pristalsreguleret til  

 2005)  

 − det rådighedsbeløb, som benyttes af Told og Skat, når de skal  

 vurdere,  

 hvor meget folk kan afdrage på deres gæld til det offentlige − og  

 kontanthjælpsmodtagere.
Starthjælpsmodtagere  

 har et væsentligt mindre rådighedsbeløb end nogen af de andre grupper.
Starthjælpsmodtageres rådighedsbeløb beregnet som pct.  

 af sammenligningsbeløbene Enlig uden børn Enlig med 1 barn Par uden børn Par med 2 børn Pct. af standardbudget 32 60 33 41 Pct. af gældsindrivelsesbeløb 52 92 65 73 Pct. af kontanthjælpsbeløb 52 77 51 55 Kilde: CASA, »Flygtninge på Starthjælp«, 2006, side 6.
Rapporten »Flygtninge på Starthjælp« fra CASA, 2006, redegør  

 for, hvorledes den lave starthjælp udvikler sig til en fattigdomsfælde, som  

 fører modtagerne stadig længere væk fra at kunne blive selvforsørgende.
Der  

 redegøres endvidere for, hvorledes starthjælpen medfører, at tid og overskud  

 bruges på at spekulere over, hvordan man får pengene til at slå til, at  

 selvværdet daler, og at det er svært at finde penge til helt basale ting (som  

 transport), og en del starthjælpsmodtagere bliver stadig mere passive og  

 »klientgjorte«  

 (se f.eks. »Flygtninge på Starthjælp«, 2006, side 8 og 56).
Forslagsstillerne er dybt betænkelige ved den strategi, som  

 handler om at gøre flygtninge og andre modtagere stadig fattigere i håb om,  

 at  

 det vil føre til beskæftigelse og selvforsørgelse, særlig fordi der altid vil  

 være en gruppe, som det ikke lykkes at nå målet trods både gode intentioner  

 og  

 en aktiv indsats.
For dem fører strategien udelukkende til fattigdom og  

 social  

 eksklusion.
Starthjælpen medfører uigennemsigtighed i  

 niveauet af offentlige ydelser Siden de nye regler om starthjælp trådte i kraft den 1. juli  

 2002, har det vist sig, at de personer, der er henvist til at klare sig for  

 starthjælpen, har overordentlig svært ved det.
Næsten alle flygtninge på starthjælp modtager enkeltydelser,  

 f.eks. til medicin og behandling.
CASA har vist, at 80 pct. af  

 flygtningefamilier  

 på starthjælp har modtaget hjælp til enkeltudgifter i løbet af det sidste år.  

 Der er stor spredning i summen af enkeltydelser over et år  for 90 pct.  

 gjaldt,  

 at summen var mindre end 50.000 kr., for 30 pct. var summen mindre end 5.000  

 kr.
Der er både forskel på, hvor meget familierne søger om hjælp, og hvor  

 villige kommunerne er til at hjælpe.
Der er f.eks. stor forskel på de  

 rådighedsbeløb, kommunerne internt fastsætter som vejledende udgangspunkt for  

 en trangsvurdering.
I nogle kommuner må flygtninge således gå forgæves med  

 ansøgninger  

 om økonomisk støtte til tandlæge og til medicin, som ville være blevet  

 imødekommet i andre kommuner. (Kilde: CASA, »Flygtninge på Starthjælp«, 2006,  

 side 7-8 og side 28).
Sagsbehandlerne vurderer, at familier på starthjælpsniveau  

 oftere søger råd og vejledning end familier på kontanthjælp.
Rådgivning om  

 økonomi spiller en meget stor rolle, men sagsbehandlerne giver også råd og  

 vejledning om meget andet, f.eks. arbejde og bolig.
I det hele taget er en  

 del  

 starthjælpsmodtagerne meget usikre. (Kilde: CASA, »Flygtninge på Starthjælp«,  

 2006, side 8). De gentagne ansøgninger om ekstra ydelser og særlige tilskud  

 betyder, at starthjælpen også medfører en øget administrativ byrde for de  

 kommuner,  

 som skal administrere den.
Det har ved flere lejligheder fået kommunerne til  

 at  

 erklære, at den kommunale integrationsindsats går op i bureaukrati. (Se bl.a.  

 Jyllands-Posten,  

 den 31. juli 2003, side 1).
Forslagsstillerne er imod at pålægge de danske kommuner en »uforudset«  

 administrativ og økonomisk byrde, simpelt hen fordi en af de offentlige  

 ydelser  

 er sat alt for lavt.
Samtidig har forslagsstillerne svært ved at se det  

 rimelige i, at flygtninge og andre modtagere af starthjælp skal have  

 forskellige rådighedsbeløb alt efter, hvor de bor i landet, og alt efter, om  

 de  

 er i stand til at søge hjælp på den mest hensigtsmæssige måde.
Starthjælpen straffer danske statsborgere for  

 i en periode at arbejde i udlandet Der findes en anden gruppe end flygtninge, for hvem  

 opholdsgrundlaget ikke påvirkes af ansøgers evne til at være selvforsørgende.  

 Denne gruppe er de danske statsborgere, som har opholdt sig i udlandet i mere  

 end 1 år inden for de seneste 8 år.
Forslagsstillerne er ganske uforstående  

 over for, hvorfor danske statsborgere skal straffes for i en periode at søge  

 at  

 dygtiggøre sig gennem studier eller arbejde i udlandet.
Danmark lever af den  

 omkringliggende verden, vi skal kunne handle med de lande, som omgiver os.  

 Derfor er det i Danmarks interesse at så store dele af den danske  

 arbejdsstyrke  

 er i stand til at klare sig på fremmede sprog og i fremmede kulturer.
Det er  

 således direkte modstridende med danske interesser at straffe danske  

 statsborgere for at have prøvet at erhverve sig internationale erfaringer.
Starthjælpen har ikke den ønskede effekt Da starthjælpen blev indført, anførte regeringen, at formålet  

 var at få flere i arbejde og færre på offentlig forsørgelse.
Følger man  

 udviklingen i antallet af ledige udlændinge i Danmark, er det imidlertid  

 klart,  

 at dette steg i perioden fra tredje kvartal 2002 til andet kvartal 2005.  

 Siden  

 er antallet af ledige udlændinge faldet, som det i øvrigt gjorde i hele  

 perioden inden 2002 og så langt tilbage, som Danmarks Statistik offentliggør  

 disse tal.
Dette understreger, at det, som virkelig har betydning for  

 udviklingen i antallet af ledige udlændinge, er konjunkturerne på det danske  

 arbejdsmarked.
Således er det værd at bemærke, at trods den nuværende  

 rekordlave  

 ledighed, er ledigheden blandt udlændinge stadig højere, end den var ved  

 starthjælpens indførelse i sommeren 2002.
En af årsagerne til, at starthjælpen ikke har den ønskede  

 effekt, er, at den er målrettet mod flygtningene og særlig flygtninge, som  

 netop er ankommet til Danmark og først nu skal påbegynde deres  

 integrationsprogram.  

 Flygtninge har lige efter ankomsten til Danmark meget ringe forudsætninger  

 for  

 at finde arbejde, mange er traumeramte, de taler ikke dansk, og de har behov  

 for en periode, hvor de kan erhverve sig de kvalifikationer, som det danske  

 arbejdsmarked efterlyser.
I stedet mødes de med starthjælp og dermed en  

 kraftig  

 hentydning om, at det eneste problem her er motivationen.
Denne hentydning  

 forstærkes kraftigt, når der ikke i starthjælpen er indført en undtagelse for  

 de ledige flygtninge, som har andre problemer end ledighed − de  

 såkaldte  

 match gruppe 5-ledige.
CASAs undersøgelse viser således, at mindst en  

 af de  

 voksne i 54 pct. af familierne på starthjælp har et helbredsproblem  og  

 i  

 flere familier har begge de voksne helbredsproblemer. (CASA, »Flygtninge på  

 Starthjælp«, 2006, side 9).
Både Integrationsministeriet og Beskæftigelsesministeriet har  

 fundet, at indførelsen af starthjælpen har øget selvforsørgelsen.
Analyserne  

 er  

 imidlertid altid foretaget som en simpel sammenligning af  

 selvforsørgelsesgraden  

 for personer, der har modtaget introduktionsydelsen på den lave sats (de, der  

 fik opholdstilladelse efter 1. juli 2001), og personer, der har modtaget  

 introduktionsydelse på kontanthjælpsniveau (de, der fik opholdstilladelse før  

 1. juli 2001). Forslagsstillerne har således endnu ikke set en evaluering af  

 starthjælpen, som fokuserer på f.eks. de danske statsborgere, som modtager  

 starthjælp, men er også opmærksomme på, at denne gruppe er så lille, at det  

 vil  

 være svært at konkludere noget med sikkerhed.
Den valgte fremgangsmetode ved evalueringerne er blevet  

 kritiseret af bl.a. de økonomiske vismænd, som fastholder, at der altid bør  

 tages højde for forskelle i køn, opholdsgrundlag, nationalitet, uddannelse og  

 alder, især fordi en simpel inspektion af data umiddelbart afslører store  

 forskelle.
Tilsvarende burde der være taget højde for konjunktureffekter, som  

 påvirker den ene gruppe anderledes end den anden.
Endelig kritiseres  

 evalueringerne  

 for, at der sættes lighedstegn mellem beskæftigelse og selvforsørgelse,  

 hvilket  

 de økonomiske vismænd understreger, at der  

  

 ikke  

  

 er belæg for, særlig ikke for en svag gruppe som flygtningene, hvor der  

 traditionelt er langt færre af de selvforsørgende, som faktisk er i  

 beskæftigelse.
At flere indvandrere og flygtninge er ude af starthjælpen og  

 nu  

 kan kaldes selvforsørgende, betyder således ikke nødvendigvis, at de har fået  

 et arbejde.
I mange tilfælde dækker det blot over, at den ene ægtefælle er  

 kommet i arbejde, og at starthjælpen derfor bortfalder for dem begge.
F.eks.  

 har Mette Blauenfeldt fra Rehabiliterings- og Forskningscentret for  

 Torturofre  

 (RCT) anslået i Jyllandsposten, at omkring 40 pct. af starthjælpsmodtagerne  

 er blevet  

 »selvforsørgende«, fordi deres ægtefælle har fået arbejde.
De økonomiske  

 vismænd konkluderer på denne baggrund, at »Resultaterne i  

 Integrationsministeriets analyse giver således ikke belæg for at konkludere,  

 at  

 ydelsesreduktionen er en succes«. (Kilde: side 271, De Økonomiske Vismænd:  

 »Dansk  

 Økonomi efteråret 2006« og Jyllands-Posten den 11. april 2005, side 6).
Starthjælpen og den lave integrationsydelse har alt for store  

 omkostninger for det enkelte menneske til at forslagsstillerne vil acceptere  

 en  

 så ringe succes, som det er tilfældet.
Derfor mener forslagsstillerne, at det  

 atter er på høje tid at afskaffe starthjælpen og forhøje den lave  

 integrationsydelse.
Skriftlig fremsættelse Morten Østergaard  

  

 (RV):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om afskaffelse af starthjælpen og forhøjelse af  

 introduktionsydelsen til kontanthjælpsniveau.
(Beslutningsforslag nr.
B 140).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
