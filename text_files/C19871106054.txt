 Hermed sendes et antal eksemplarer af direktoratets cirkulære af d.d. om  

 anvendelse af håndjern over for indsatte.
 1. Cirkulæret, der træder i kraft den 15. februar  

 1987, træder i stedet for cirkulære af 16. december 1975.
2. I henhold til § 12, stk. 1, godkendes håndjern af  

 typen Colt, Federal/Parbst og Søn/Peerless.
Håndjern rekvireres fra  

 direktoratets 3. ekspeditionskontor.
 3. Til afsnit B om anvendelse af håndjern i stedet for  

 sikringscelle bemærkes følgende:
Efter reglerne i afsnit A i direktoratets cirkulære af 21. september 1976  

 om visse sikringsmæssige foranstaltninger over for indsatte kan der i  

 tilfælde, hvor betingelserne for anvendelse af sikringscelle er til stede,  

 men umiddelbar hensættelse i sikringscelle ikke er mulig, ske midlertidig  

 anbringelse i en celle, hvorfra inventaret er fjernet, detentions- eller  

 andet opholdsrum.
I forbindelse hermed kan vedkommende belægges med håndjern.  

 Tilsvarende gælder i tilfælde, hvor anbringelsen sker i sikringscelle, der  

 ikke er udstyret med fastbindingsseng.
 E.B.
J.
Waagensen Til kriminalforsorgens anstalter og arrestinspektørerne.
