Fremsat den 25. januar 2022 af Leif Lahn Jensen (S), Thomas Danielsen (V), Peter Skaarup (DF), Karina Lorentzen Dehnhardt (SF), Andreas Steenberg (RV), Peder Hvelplund (EL), Mai Mercado (KF), Peter Seier Christensen (NB), Ole Birk Olesen (LA), Sikander Siddique (FG), Torsten Gejl (ALT), Jens Rohde (KD), Aaja Chemnitz Larsen (IA) og Lars Løkke Rasmussen (UFG) Forslag til folketingsbeslutning om at anerkende medfaderskab i regnbuefamilier (borgerforslag) Et registreret medfaderskab giver både barnet og medfaderen en række rettigheder og pligter.
Medfaderskab betyder bl.a.,  at medfaderen har pligt til at forsørge sit barn,  at barnet og medfaderen har ret til at arve efter hinanden,  at medfaderen kan få samvær med sit barn,  at medfaderen kan få del i forældremyndigheden,  at barnet kan få medfaderens efternavn, og  at barnet kan få samme statsborgerskab som medfaderen, hvis betingelserne er opfyldt.
Bemærkninger til forslaget Forslaget stilles på baggrund af den manglende juridiske anerkendelse og ligestilling mellem to mandlige forældre.
I dag kan forældreskab deles mellem en mand og en kvinde eller to kvinder, men ikke mellem to mænd.
Denne skævvridning har konsekvenser for både børn og forældre i f.eks. mødet med sundhedsvæsenet og dagtilbud og ved sygdom og død.
 Med forslaget er det hensigten at ligestille familier med to fædre med både heteroseksuelle familier og forældreskab bestående af to kvinder.
Om fremsættelsen i Folketinget Forslagsstillerne i Folketinget bemærker, at der er tale om et borgerforslag, som inden for den fastsatte frist har opnået det antal støttetilkendegivelser fra borgere, som kræves for at få forslaget fremsat og behandlet som beslutningsforslag i Folketinget.
 Borgerforslaget er oprindelig indgivet af Søren Kristensen Juliussen, København, som hovedstiller med Jesper Kristensen Eugenio Peña, Søren Kristensen, København, Kristine Bruun, Frederiksberg, Peter Hugo Forum Borg Rothgardt, Aarhus, Karin Anne Juliussen Nielsen, Frederikssund, Camilla Juliussen Nørreskov, Hillerød, og Johnni Juliussen Nørreskov, Hillerød, som medstillere.
 Forslagsstillernes fremsættelse af forslaget for Folketinget er alene udtryk for, at forslagsstillerne på vegne af de partier, som støtter borgerforslagsordningen, påtager sig at opfylde en nødvendig betingelse for, at borgerforslaget kan blive behandlet i Folketinget i overensstemmelse med intentionerne bag ordningen for borgerforslag.
 Fremsættelsen kan således ikke tages som udtryk for, at forslagsstillerne nødvendigvis støtter forslagets indhold.
Skriftlig fremsættelse Leif Lahn Jensen (S), Thomas Danielsen (V), Peter Skaarup (DF), Karina Lorentzen Dehnhardt (SF), Andreas Steenberg (RV), Peder Hvelplund (EL), Mai Mercado (KF), Peter Seier Christensen (NB), Ole Birk Olesen (LA), Sikander Siddique (FG), Torsten Gejl (ALT), Jens Rohde (KD), Aaja Chemnitz Larsen (IA) og Lars Løkke Rasmussen (UFG):
 Vi tillader os herved at fremsætte:
 Forslag til folketingsbeslutning om at anerkende medfaderskab i regnbuefamilier (borgerforslag).
(Beslutningsforslag nr.
B 72) Der er tale om et borgerforslag, som inden for den fastsatte frist har opnået det antal støttetilkendegivelser fra borgere, som kræves for at få forslaget fremsat og behandlet som beslutningsforslag i Folketinget.
 Fremsættelsen er alene udtryk for, at forslagsstillerne på vegne af de partier, som støtter borgerforslagsordningen, påtager sig at opfylde en nødvendig betingelse for, at borgerforslaget kan blive behandlet i Folketinget i overensstemmelse med intentionerne bag ordningen for borgerforslag.
 Fremsættelsen kan således ikke tages som udtryk for, at forslagsstillerne nødvendigvis støtter forslagets indhold.
