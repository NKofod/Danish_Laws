Betænkning afgivet af Det  

 Energipolitiske Udvalg den 21. maj 1999 Betænkning over Forslag til lov om CO2-kvoter for  

 elproduktion Udvalget har behandlet lovforslaget i nogle møder  

 og har herunder stillet spørgsmål til miljø- og  

 energiministeren, som denne har besvaret skriftligt.
Udvalget har endvidere  

 til forslag til lov om elforsyning, L 234, stillet spørgsmål til  

 miljø- og energiministeren vedrørende den samlede elreform.  

 Nogle af udvalgets spørgsmål til miljø- og  

 energiministeren og dennes svar herpå er optrykt som bilag til  

 betænkningen.
Endvidere har udvalget til lovforslaget og/eller  

 lovforslag nr.
L 234 modtaget skriftlige og/eller mundtlige henvendelser  

 fra:
Danmarks Sportsfiskerforbund, Dansk Industri, Danske Elværkers Forening, Danske Fjernvarmeværkers Forening, Det Danske Stålvalseværk A/S, East Consult A/S, Elkraft, Eltra, Energi Horsens, Indukraft og Nesa.
 Der er af miljø- og energiministeren stillet  

 ændringsforslag, hvorom henvises til de ledsagende  

 bemærkninger.
 Herefter indstiller et flertal (Socialdemokratiets,  

 Venstres, Det Konservative Folkepartis, Socialistisk Folkepartis, Det  

 Radikale Venstres og Fremskridtspartiets medlemmer af udvalget) lovforslaget  

 til vedtagelse med de stillede ændringsforslag.
Et mindretal inden for flertallet (Venstres medlemmer af  

 udvalget) henviser til mindretallets udtalelse i betænkningen over  

 lovforslag nr.
L 234.
Et andet mindretal inden for flertallet (Det Konservative  

 Folkepartis medlemmer af udvalget) henviser til mindretallets udtalelse i  

 betænkningen over lovforslag nr.
L 234.
Et tredje mindretal inden for flertallet  

 (Fremskridtspartiets medlem af udvalget) henviser til mindretallets udtalelse  

 i betænkningen over lovforslag nr.
L 234.
 Et mindretal (Dansk Folkepartis medlem af udvalget)  

 indstiller lovforslaget til forkastelse ved 3. behandling.  

 Mindretallet vil stemme for de under nr. 1 og 4 stillede  

 ændringsforslag.
Med dette lovforslag pålægges de danske  

 kraftværker stramme CO2-kvoter, som udløser afgifter,  

 hvis kvoten overskrides.
Dette kan betyde stop for dansk eksport og tab af  

 arbejdspladser på de danske kraftværker, som er effektive og de  

 mindst forurenende, der findes.
Lovforslaget indebærer tillige, at den kapacitet,  

 der findes på de centrale kraftværker, ikke kan udnyttes fuldt ud  

 med et betydeligt ressourcespild til følge.
Desuden er en vis  

 overkapacitet nødvendig af hensyn til afbalancering af den ustabile  

 leverance af store mængder el fra vindmøller.
Der findes ikke tilsvarende kvoteordninger i de lande,  

 dansk el skal konkurrere med, og der er ikke forhold, der taler for, at der  

 inden for de nærmeste år bliver indført kvoter på  

 EU-plan trods hensigtserklæringerne herom.
Derfor har de danske  

 nationale kvoter ingen mening.
 Dansk Folkeparti finder tillige, at fordelingen af  

 kvoterne kraftværkerne imellem bliver meget vanskelig at  

 håndtere, og at dette er forbundet med et stort administrativt  

 arbejde.
 Et andet mindretal (Centrum-Demokraternes medlem af  

 udvalget) indstiller lovforslaget til forkastelse ved 3. behandling.
Centrum-Demokraterne afviser ikke de internationale  

 aftaler om at nedbringe CO2-udledningen, der mistænkes for  

 at bidrage til den globale opvarmning.
Centrum-Demokraterne afviser ikke  

 handel med CO2 -kvoter den dag, der kan etableres et  

 europæisk eller globalt marked for handel med CO2-kvoter;  

 men der er ingen mening i at begrænse danske kraftværkers  

 mulighed for at eksportere el samtidig med en liberalisering, der betyder, at  

 kraftværkerne skal ud og klare sig på det frie marked.
Danske kraftværker er blandt verdens reneste.
Det er  

 uden mening at begrænse dansk eksport og overlade opgaven til  

 værker, der sviner langt mere end de danske.
For Centrum-Demokraterne har miljømæsigt  

 købmandskab altid været vigtigt.
Danmark skal ikke bruge  

 kolossale summer på begrænsede CO2-reduktioner, hvis  

 indsatsen og økonomien kunne bruges bedre og med langt større  

 miljøgevinster i samarbejde med andre lande.
Et tredje mindretal (Enhedslistens medlem af  

 udvalget) indstiller lovforslaget til forkastelse ved 3. behandling.  

 Mindretallet henviser til sin udtalelse i betænkningen over lovforslag  

 nr.
L 234.
Ændringsforslag Af	miljø- og energiministeren, tiltrådt af et  

flertal (udvalget med undtagelse af CD og EL):
Til § 2 1) I  stk. 3 ændres »Folketingets Energipolitiske Udvalg« til: »et af Folketinget  

 nedsat udvalg«.
 Af	miljø- og energiministeren, tiltrådt af et  

flertal (S, V, KF, SF, RV og FP):
Til § 3 2) Stk. 3 affattes således:
» 3) Stk. 5 udgår.
 Af	miljø- og energiministeren, tiltrådt af et  

flertal (udvalget med undtagelse af CD og EL):
Til § 7 4) Ordene »Folketingets  

 Energipolitiske Udvalg« ændres til: »et af Folketinget nedsat udvalg«.
 Af	miljø- og energiministeren, tiltrådt af et  

flertal (S, V, KF, SF, RV og FP):
 5) Nr. 3 udgår.
Til § 16 6) Paragraffen affattes således:
» Stk. 2. Miljø- og energiministeren kan bemyndige  

 en under ministeriet oprettet styrelse eller tilsvarende institution til at  

 udøve de beføjelser, der i denne lov er tillagt ministeren.
Stk. 3. Miljø- og energiministeren kan  

 fastsætte regler om, at afgørelser truffet af en styrelse eller  

 tilsvarende institution, jf. stk. 2, ikke skal kunne indbringes for  

 miljø- og energiministeren. « Til bilag 1 7) Som fodnote til »Orimulsion« indsættes:
»1) I perioden 1994-1998 fastsættes  

 CO2-udledningsfaktoren for orimulsion som for kul.« Bemærkninger Til nr. 1 og 4 Ændringerne foretages for at respektere Folketingets  

 organisering af udvalgene.
Til nr. 2 og 3 Ændringsforslagene indebærer, at der ikke  

 længere er en bemyndigelse til at reservere udledningstilladelse til  

 nye elproducenter.
De eksisterende elproducenter og elproducenter, der har  

 fået godkendt anlæg efter gældende lovgivning, som endnu  

 ikke er sat i drift, har disponeret i tillid til de gældende regler,  

 det vil sige, uden at CO 2-kvoter har ligget til grund for deres  

 dispositioner.
Det vurderes derfor som rimeligt, at udledningstilladelserne  

 overvejende tildeles disse elproducenter.
Tildelingen af  

 udledningstilladelser på baggrund af historiske udledninger, jf.  

 lovforslagets § 3, stk. 3, har netop dette udgangspunkt.
Ved etablering af nye elproduktionsanlæg vil der  

 skulle fremskaffes nye CO2-udledningstilladelser.
Dette  

 gælder, hvad enten der er tale om eksisterende eller nye elproducenter.  

 Både nye og eksisterende elproducenter vil således skulle  

 købe udledningstilladelser til eller betale afgift af den nye  

 elproduktion.
Udledningstilladelserne vil i første omgang skulle  

 købes i Danmark.
På sigt forventes et internationalt marked for  

 forureningstilladelser, jf. lovforslagets § 12. Eksisterende elproducenter  

 vil herudover have mulighed for at nedlægge eller reducere  

 elproduktionen på eksisterende elproduktionsanlæg.
Dette vil  

 reducere elproducenternes indtjening på disse anlæg og dermed  

 være forbundet med et økonomisk tab på samme måde,  

 som hvis der skulle købes forureningstilladelser.
Hvis nye  

 elproducenter kunne få gratis udledningstilladelser, ville det give dem  

 en fordel i forhold til de elproducenter, som skulle afgive  

 udledningstilladelserne.
Herudover ville det kunne medføre spekulation  

 i nye selskabskonstruktioner alene med det formål at blive  

 kategoriseret som »ny producent«. Ændringsforslagene indebærer  

 således en ligestilling af eksisterende/godkendte og nye  

 producenter.
Til nr. 5 Det foreslås, at § 7, nr. 3, udgår af  

 lovforslaget, således er der ikke er nogen tvivl om, at § 7 er en  

 nødretsbestemmelse, som kun kan anvendes i forbindelse med  

 energikriser, alvorlige tekniske hændelser og lignende.
Til nr. 6 Miljø- og energiministeren kan efter det  

 foreslåede stk. 1 fastsætte nærmere regler om klageadgang  

 ved afgørelser truffet i medfør af loven eller regler udstedt i  

 medfør af loven.
Hensigten er, at der skal være en tilsvarende  

 klageadgang i dette lovforslag som i forslag til lov om elforsyning (L  

 234).
Det foreslåede stk. 2 indeholder en beføjelse  

 for miljø- og energiministeren til at bemyndige en under ministeriet  

 oprettet styrelse eller tilsvarende institution til at udøve de  

 beføjelser, der efter loven er tillagt ministeren.
Det forventes, at  

 beføjelserne vil blive varetaget af Energistyrelsen, som allerede i  

 dag varetager en del af de beføjelser, der er tillagt miljø- og  

 energiministeren i energilovgivningen.
Endvidere kan der blive tale om at  

 udskille administrationen af handelen med  

 CO2-udledningstilladelser og CO2-opsparinger til en  

 anden styrelse eller tilsvarende institution, såfremt der på  

 længere sigt måtte vise sig at blive en omfattende handel med  

 disse.
Det kunne for eksempel blive tilfældet, hvis antallet af  

 elproducenter, der omfattes af CO2-kvoteordningen, bliver meget  

 stort, eller der finder en international handel sted, jf.
Kyoto-mekanismerne  

 i § 12.
 Det foreslåede stk. 3 skal ses i sammenhæng  

 med delegationsbeføjelsen i stk. 2, hvorefter miljø- og  

 energiministerens beføjelser efter loven kan henlægges til en  

 under ministeriet oprettet styrelse eller tilsvarende institution, og det vil  

 i den forbindelse være hensigtsmæssigt at kunne afskære  

 adgangen til at klage til ministeren over styrelsens eller institutionens  

 afgørelse.
Til nr. 7 Det foreslås, at der i bilag 1 indsættes en  

 fodnote til »Orimulsion«, hvorefter CO2-udledningsfaktoren for  

 orimulsion i perioden 1994-1998 fastsættes som for kul.
I denne periode  

 vil orimulsion således blive fastsat til 95,0 CO2 kg/GJ.
Orimulsion er et brændsel, som udleder mindre  

 CO2 end kul.
Orimulsion anvendes i dag kun på  

 Asnæsværkets blok 5 i Elkraft-området på baggrund af  

 en midlertidig dispensation, som udløber den 31. december 1999. Det er  

 på nuværende tidspunkt usikkert, om denne dispensation kan  

 forlænges.
Hvis dispensationen ikke forlænges, skal  

 Asnæsværkets blok 5 fremover anvende kul som brændsel.
Idet CO2-udledningstilladelserne efter § 3,  

 stk. 3, fastsættes ud fra den enkelte elproducents eller sammenslutning  

 af elproducenters CO2-udledning i 1994-1998, vil det have den  

 konsekvens, at Sjællandske Kraftværker, som ejer  

 Asnæsværkets blok 5, vil få en  

 CO2-udledningstilladelse baseret på en historisk  

 CO2-udledning og anvendelse af et brændsel med en lavere  

 CO2 -udledning end det, som værket kan risikere at skulle  

 anvende fremtidigt.
Dette vil give de øvrige elproducenter i Danmark  

 en konkurrencemæssig fordel, idet Sjællandske Kraftværker  

 således vil være nødsaget til at producere mindre el i  

 forhold til andre producenter, som har anvendt kul og dermed udledt mere  

 CO2 i samme periode.
For ikke at skabe sådanne  

 skævheder mellem Sjællandske Kraftværker og de  

 øvrige elproducenter vil CO2-udledningsfaktoren for  

 orimulsion i den historiske opgørelse blive fastsat som for kul,  

 således at alle elproducenter som udgangspunkt stilles lige.
Martin Glerup (S) fmd.  

Helge Mortensen (S) Lis Greibe (S)
Erik Mortensen (S)
Henning Gjellerod (S) Anni Svanholt (SF)  

 Ebbe Kalnæs (CD)
Dorit Myltoft (RV)
Søren Kolstrup (EL)
Peter Hansen-Nord (V)
Harald Kjøller (V)   

 Helga Moos (V) Kim Andersen (V)
Frank Dahlgaard (KF) Tom Beck (KF)
Aase D.
Madsen (DF) nfmd.  

Kim Behnke (FP) Kristeligt Folkeparti havde ikke medlemmer i udvalget.
Bilag Nogle af udvalgets spørgsmål til miljø-  

 og energiministeren og dennes svar herpå Spørgsmål nr. 19:
 Ministeren bedes oplyse sigtelinjen for  

 CO2-kvoten for el-sektoren i de kommende budgetperioder, dvs.  

 2004-07 og 2008-12.
 Svar:
Elsektorens bidrag til den samlede  

 reduktionsforpligtigelse for perioden efter 2003 skal ifølge aftalen  

 mellem partierne bag reformen forhandles inden udgangen af 2001. Dette skal  

 blandt andet ske på baggrund af erfaringer vedrørende  

 overholdelsen af det eksisterende loft for elsektoren, status for VE samt  

 udviklingen i det øvrige energiforbrug.
Ligeledes vil resultatet af  

 det 6. partsmøde under Klimakonventionen, hvor de nærmere  

 retningslinjer for brugen af Kyoto-mekanismerne forventes vedtaget helt eller  

 delvist, indgå i forhandlingerne.
 I øvrigt henvises til bilag 58 af 10. december 1998  

 »Notat om størrelsen af de påtænkte kvoter i forbindelse  

 med gennemførelse af en CO2-regulering«, som blev  

 udarbejdet i forbindelse med energireformdrøftelserne.
 Spørgsmål nr. 20:
 Forhindrer § 7 regeringen i at indgå bindende  

 aftaler om reduktion af CO2-emissionerne? I benægtende fald  

 bedes ministeren oplyse årsagen til, at denne force majeure-paragraf  

 ikke udtrykkeligt »går begge veje«, men tilsyneladende alene forholder sig til en mere  

 CO2-intensiv afvigelse fra lovens formål.
 Svar:
Som det fremgår af min tidligere besvarelse af  

 spørgsmål 3-7 (L 235   bilag 2), er § 7 alene en  

 nødretsbestemmelse, som tager sigte på en energikrise eller  

 alvorlige tekniske hændelser.
Hvis regeringen indgår en bindende  

 aftale om reduktion af CO2-udledningerne, der indebærer en  

 reduktion i de kvotestørrelser, som fremgår af forslagets § 2,  

 kræver det en lovændring.
 Jeg har svært ved at forestille mig behovet for en  

 nødretsbestemmelse af samme karakter som i § 7, som skulle begrunde en  

 nedsættelse af kvoten.
 Spørgsmål nr. 21:
 Ministeren bedes begrunde den præventive virkning af  

 afgiften på 40 kr./ton CO2.
 Svar:
 Jeg henviser til bilag 164, som blev udarbejdet i  

 forbindelse med energireformdrøftelserne.
 Spørgsmål nr. 22:
Er der med § 7 mulighed for at stramme  

 CO2-kvoten i tilfælde af, at det eksempelvis viser sig  

 nødvendigt, for at Danmark kan nå sine nationale og/eller  

 internationale klimamålsætninger, eller der skabes international  

 enighed om en opstramning af Annex 1-landenes reduktionsforpligtelser? Svar:
 Jeg henviser til besvarelsen af spørgsmål 20.
 Spørgsmål nr. 23:
På baggrund af formålet, at der er »behov for  

 både på kort og lidt længere sigt at have mulighed for at  

 styre elsektorens CO2-udledning, således at Danmark kan leve  

 op til CO2 -målsætningerne«, bedes ministeren  

 redegøre for, hvordan dette sikres, Svar:
 Emissioner fra metan og lattergas indgår i den  

 klimastrategi, som regeringen fremlægger inden udgangen af 1999, men  

 rammerne for elsektorens CO2-udledning er for perioden 2000-2003  

 fastlagt med elreformaftalen af 3. marts 1999. Jeg skal i øvrigt  

 henvise til besvarelsen af spørgsmål 19 ovenfor.
 Spørgsmål nr. 24:
Er ministeren enig i, at den fastlagte  

 bødestørrelse ikke vil forhindre overskridelser af  

 CO2-kvoten i tilfælde af en tørårs-situation  

 som i 1996-97, eller hvis markedsprisen for el overstiger 18  

 øre/kWh? Svar:
 Jeg er enig i, at en afgiftsstørrelse på 40  

 kr. pr. ton CO2, som kvoten overskrides med, ikke kan forhindre  

 kvoteoverskridelse i ekstreme tørårs-situationer.
 Hvis kraftværkerne kan opnå en salgspris ab  

 kraftværk, som vedvarende ligger på 20 øre/kWh, vil  

 også dette kunne resultere i kvoteoverskridelser.
 Spørgsmål nr. 25:
Hvordan vil ministeren sikre, at »Danmark kan leve op til  

 CO2-målsætningerne« i tilfælde af  

 tørårs-situationer, eller hvis markedsprisen for el stiger,  

 således at mere systematisk overskridelse af CO2-kvoten ikke  

 forhindres af den fastsatte bødestørrelse? Svar:
Betalingen på 40 kr./ton CO2 for  

 overskridelse af den årlige kvote i årene 2000-2003 er fastlagt i  

 elreformaftalen ud fra en vurdering af, at kvoten under normale  

 omstændigheder ikke vil blive overskredet.
Særlige forhold kan  

 gøre, at kvoten overskrides, men erfaringer hermed må  

 indgå i de forhandlinger der skal ske inden udgangen af 2001  

 vedrørende perioden efter 2003.
 Spørgsmål nr. 27:
Hvordan vil ministeren planlægningsmæssigt  

 kompensere for den målopfyldelsesusikkerhed, der er indbygget i loven  

 med elsektorens muligheder for mere kortsigtede kalkulerede  

 CO2-kvoteoverskridelser? Svar:
 Erfaringerne med overholdelsen af elsektorens kvote vil  

 indgå i den forhandling, der jf. besvarelsen af spørgsmål  

 19 skal ske inden udgangen af 2001.
 Spørgsmål nr. 28:
Har ministeren sikret sig international forståelse  

 for, at opfyldelsen af de danske reduktionsforpligtelser kan komme til at  

 afhænge af markedsprisudviklingen for el? Svar:
 Det er den internationale forståelse, at der  

 arbejdes for, at handel med kvoter kan blive et internationalt godkendt  

 virkemiddel fra 2008. Dette er også grundlaget for, at elsektorens  

 bidrag for perioden efter 2003 til den samlede reduktionsforpligtelse efter  

 Kyoto-protokollen skal forhandles inden udgangen af 2001. Etableres der et  

 internationalt kvotemarked, vil den danske opfyldelse af  

 reduktionsforpligtelsen i perioden 2008-2012 ikke afhænge af  

 prisudviklingen på elmarkedet, men være indbygget i  

 internationale aftaler herom.
