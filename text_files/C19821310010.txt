 Til samtlige eksportautoriserede svine- og kreaturslagterier samt  

 dyrlægerne ved disse.
 U.S.A.
 1. Vanding af slagtedyr.
 Den herværende US-inspektør har flere gange over for veterinærdirektoratet  

 fremført, at der på nogle slagterier, specielt på kreaturslagterier, ikke  

 altid er adgang til drikkevand for slagtedyrene.
 Det er som eksempel anført, at kreaturerne på nogle virksomheder bindes  

 til rækværk uden for stalden uden mulighed for vanding og derfra efterhånden  

 føres direkte til slagtning, og på andre virksomheder er der ikke altid vand  

 i drikketrugene/-aggregaterne.
 Det skal derfor meddeles, at slagtedyrene fra ankomst til slagteriet til  

 stadighed skal have adgang til drikkevand.
 2. Dyr, døde under transport til slagteriet.
 De pågældende dyr må ikke henligge på modtagerampen uden tilsyn, men skal  

 enten holdes under tilsyn eller straks føres til destruktionsrummet, eller  

 anbringes i en eller anden for for aflåseligt, tæt aflukke, indtil de  

 afhentes og bliver kørt til destruktionsanstalten.
 P.V.V.
K.
Hermansen.
