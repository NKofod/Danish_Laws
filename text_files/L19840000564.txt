Danmark og Senegal har den 13. december 1983 i Paris undertegnet en aftale  

 om konsolidering af Senegals statsgaranterede gæld til Danmark.
Aftalen er i  

 overensstemmelse med de retningslinier for en restrukturering af Senegals  

 gæld (Agreed Minutes on the consolidation of the debt of the Republic of  

 Senegal), hvorom der blev tilvejebragt enighed under multilaterale  

 forhandlinger, der fandt sted i Paris den 29. november 1982.
 Aftalen indebærer en restrukturering af de rente- og afdragsbetalinger,  

 der i henhold til statsgaranterede kommercielle kreditter skulle være betalt  

 mellem 1. juli 1982 og 30. juni 1983. 85 procent af disse betalinger erlægges  

 i 10 på hinanden følgende, lige store halvårlige rater, begyndende den 30.  

 september 1987. De resterende 15 procent betales over fire år begyndende den  

 31. december 1983. De to første er hver på 2,5 procent og de sidste to er på  

 5 procent.
 Det samlede konsoliderede beløb udgør godt 5 millioner kroner, der  

 forrentes med en procentsats på 9,7.
