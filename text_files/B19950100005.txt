 I medfør af § 10, stk. 1, § 28, stk. 1, og § 34 i lov om husdyrsygdomme,  

 jf. lovbekendtgørelse nr. 381 af 7. juni 1993, §§ 3 og 14 i lov nr. 1106 af  

 21. december 1994 om zoonoser og efter bemyndigelse fra landbrugs- og  

 fiskeriministeren fastsættes:
 § 1.  Veterinærdirektoratet kan lade blodprøver  

 udtaget fra får og geder i forbindelse med det frivillige Maedi-Visna program  

 undersøge for brucellose.
 § 2.  Udgifterne ved undersøgelse for brucellose af de  

 i § 1 nævnte blodprøver afholdes af Veterinærdirektoratet.
 § 3.  Bekendtgørelsen gælder ikke for Grønland.
 § 4.  Bekendtgørelsen træder i kraft den 29. december  

 1995.
Veterinærdirektoratet, den 14. december  

 1995 Erik Stougaard / Henrik Curtz (* 1) Bekendtgørelsen indeholder bestemmelser, der gennemfører  

 Kommissionens beslutning 94/953/EF, EF-Tidende 1994 L 371, s. 14.
