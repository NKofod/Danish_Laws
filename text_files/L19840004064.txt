 Den 29. februar 1984 undertegnedes i Bonn en finansieringsoverenskomst  

 mellem Danmark og Mali, i medfør af hvilken den danske regering yder Mali  

 bunden gavebistand til et beløb af 50 millioner kroner.
 Ifølge overenskomsten, som trådte i kraft på datoen for undertegnelsen,  

 vil beløbet blive anvendt til finansiering af leverancer fra Danmark i  

 forbindelse med et vandboringsprogram i to områder i det sydlige Mali samt en  

 udbygning af vandforsyningen i hovedstaden Bamako.
 Udover leverancerne fra Danmark til de to nævnte projekter vil der være  

 behov for finansiering af lokale omkostninger på ca. 10 millioner kroner, som  

 forventes at kunne dækkes inden for bistandsbeløbets rammer.
