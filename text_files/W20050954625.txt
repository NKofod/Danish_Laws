Byfornyelse -  

 kondemneringsbehov - fugtproblemer - sammenstyrtningsfare (Afgørelse af 10/08/2005 fra Byfornyelsesnævnet for  

 Storstrøms amt) Afgørelse  

 truffet af:
Byfornyelsesnævnet for Storstrøms amt J.nr.:
2005-743/2 Afgørelsesdato:
10-08-2005 Lovgivning,  

 afgørelsen vedrører:
Lov om byfornyelse og udvikling af byer §§ 75 og 76 UDSKRIFT Af Forhandlingsprotokollen For Byfornyelsesnævnet for Storstrøms Amt Den 8. august 2005 foretog Byfornyelsesnævnet for Storstrøms Amt  

 besigtigelse på ejendommen X 4900, Nakskov.
 Til stede var formanden Dommer A samt følgende nævnsmedlemmer:
Tømrer B, Ingeniør C, Beredskabschef D, Speciallæge E, Advokat F  

 og Lejer G Der foretoges Behandling af sag nr. 2005-743/2: Højreby Kommunes afgørelse af  

 9. maj 2005 vedrørende ejendommen X, 4900 Nakskov (beslutning om kondemnering  

 af ejendommen).
 For klager var mødt grundejer H, ingeniør J, tidligere ejer K,  

 murer L og advokat M.
 Højreby Kommune var repræsenteret af boligkonsulent N og  

 forvaltningschef P.
 Som sekretær for nævnet fungerede kontorchef S.
 Der fremlagdes:
 1)  

 	  

 Højreby Kommunes  

 afgørelse af 9. maj 2005.
 2)  

 	  

 Klage modtaget den  

 17. maj 2005 med bilag.
 3)  

 	  

 Højreby Kommunes  

 breve af Brev af 21. september, 30. september, 25. oktober 2004 og 11. marts  

 2005.
 4)  

 	  

 Tinglyst forbud på  

 ejendommen.
 5)  

 	  

 Tilstandsrapport af  

 12. april 2005 fra arkitektfirma T.
 6)  

 	  

 Svarbrev af 9. juni -  

 modtaget den 13. juni 2005 fra Nakskov Kommune til nævnet.
 Nævnet besigtigede ejendommen.
 Derefter forlagdes mødet til mødelokale på Højreby  

 kommunekontor.
Advokat M bemærkede for ejeren, at kommunen havde bevisbyrden  

 for, at ejendommen var i en tilstand, hvor beboelse ville være forbundet med  

 en  

 sådan sundhedsfare og brandfare, at der var et kondemneringsbehov.
Kommunens  

 påstande var temmelig usikre blandt andet havde både nuværende og tidligere  

 ejer oplyst, at de ikke havde fjernet bærende mure, som påstået af kommunen.  

 Hertil kom, at ejeren havde erklæret, at han ikke har planer om at bruge  

 første  

 sal til beboelse.
Kommunens repræsentanter oplyste, at beslutningen om  

 kondemnering var begrundet i erfaringer fra huse af tilsvarende alder og den  

 sagkyndige rapport om manglende isolering af ydervægge, som gav anledning til  

 bekymring for fugtproblemer og deraf følgende sundhedsfare ved beboelse.  

 Udskrift fra folkeregistret bekræftede, at familier med børn kun havde boet  

 kort tid i huset.
Hertil kom faren for sammenstyrtning som følge af  

 mangelfuld  

 bærende mur.
Efter kommunens skøn over mindstekrav for ejendommes  

 anvendelighed  

 til beboelse var huset i en utilstrækkelig tilstand, som gav grundlag for  

 bekymring ved fremtidig beboelse, og som var uforenelig med kommunens  

 boligpolitik.
 Parterne forlod mødet.
Nævnet voterede og traf følgende enstemmige Afgørelse Efter det under besigtigelsen konstaterede findes der ikke  

 tilstrækkeligt grundlag for at fastslå, at bygningens benyttelse til beboelse  

 og ophold er forbundet med sundhedsfare eller brandfare, jf.  

 byfornyelseslovens  

 § 76, jf. § 75.
 Nævnet har herved lagt vægt på, at der ikke skønnes at være  

 påvist konkrete forhold, som kan begrunde en sådan fare ved beboelse af  

 ejendommen, således som ejendommen fremstod ved besigtigelsen og  

 på baggrund af det på mødet oplyste, herunder  

 blandt andet ejerens oplysning om, at han ikke har planer om at anvende 1.  

 salen til beboelse.
 Kommunen kan derfor ikke nedlægge forbud mod, at bygningen  

 benyttes til beboelse eller ophold.
Som følge heraf bestemmes Den af Højreby Kommune foretagne kondemnering af ejendommen X,  

 4900 Nakskov, ophæves.
Dommer A, Tømrer B, Ingeniør C, Beredskabschef D, Speciallæge E,  

 Advokat F og Lejer G Dikteret, oplæst, vedstået Sagen afsluttet Mødet hævet Udskriftens rigtighed bekræftes.
 Byfornyelsesnævnet for Storstrøms Amt den 10. august 2005.
 p.n.v.
Kontorchef S Byfornyelsesnævnets afgørelse kan ikke i medfør af  

 byfornyelseslovens § 92 af parterne indbringes for boligretten, idet  

 afgørelsen  

 ikke omfatter spørgsmål om forståelse af loven.
