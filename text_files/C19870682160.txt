Indledning 1. I dette kapitel er foretaget følgende  

 hovedinddeling:
Indledning (pkt. 1-3) Feriens længde mv. (pkt. 4-12) Afvikling af ferie (pkt. 13-18) Ydelser under afholdelse af optjent ferie (pkt. 19-26) Sygdom i forbindelse med ferie (pkt. 27-28) Ferie i forbindelse med fratræden (pkt. 29-38) Hvor reglernes indhold taler for det, er gennemgangen generel.
I andre  

 tilfælde er fremstillingen opdelt på de 2 hovedtyper af ferieregler, der  

 gælder for ansatte i staten:
 ferieloven mv., jf. især Lbekg. 560 13/11 1984 (Fel.).
 Ferieloven kan fraviges til gunst for lønmodtageren og skal derfor  

 kombineres med feriebestemmelser indeholdt især i kollektive overenskomster.
 Endvidere kan ansatte følge godkendt ferieoverenskomst eller  

 ferieregulativ.
Personkredsen 2. Ferieaftalen omfatter tjenestemænd i staten,  

 men ikke tjenestemænd i folkeskolen og folkekirken.
 De særregler, der gælder for tjenestemænd i udenrigstjenesten og de  

 særregler, der med Finansministeriets godkendelse kan være aftalt i den  

 enkelte styrelse i henhold til ferieaftalens § 11, omtales ikke i det  

 følgende.
 Tjenestemandslignende ansatte i tilskudsområder følger tjenestemændenes  

 ferieregler, når de er omfattet af en pensionsordning, for hvis forpligtelse  

 staten indestår, og de pågældende har ret til ferie med løn efter  

 tjenestemændenes regler.
Personkredsen (Fel. mv.) 3. Ferieloven omfatter lønmodtagere, uanset om  

 de pågældende er ansat i staten, folkeskolen, folkekirken mv.
 Ferieloven gælder dog ikke for tjenestemænd i staten, folkeskolen eller  

 folkekirken eller sådanne tjenestemandslignende ansatte, der er omfattet af  

 statsgaranterede pensionsordninger, og som følger tjenestemændenes  

 ferieregler.
 Lønmodtagere, der hører under medhjælperloven, følger de deri  

 indeholdte ferieregler.
 Endvidere kan ferieloven være fraveget ved godkendt  

ferieoverenskomst eller -regulativ.
 Lærlinge i henhold til lærlingelovens §§ 1 og 30 og efg-elever er  

 omfattet af ferieloven, der imidlertid indeholder nogle særregler for de  

 pågældende, jf. pkt. 11.
 Endvidere er etatselever omfattet af ferieloven, men således at der  

 for dem er aftalt nogle særregler, jf. pkt. 12.
 For søfarende har Industriministeriet i henhold til ferieloven  

 fastsat særlige regler.
 Feriens længde mv.
Generelt Optjent/ikke- optjent ferieret 4. Fuld normal ferie udgør 30 dage (5 kalenderuger) pr. ferieår.  

 Ferie kan bestå af optjente feriedage, ikke-optjente feriedage eller en  

 kombination heraf.
 For tjenestemænd gælder dog yderligere nogle særregler vedrørende  

 ferietilrettelæggelse, der kan bevirke, at ferien forlænges i forhold til det  

 i dette afsnit anførte, jf. pkt. 16 om sammensparet ferie og forlænget ferie.
 I visse tilfælde af genindtræden i tjenesten har tjenestemænd endvidere  

 krav på ferie med løn i videre omfang, end der er optjent ret til, jf. pkt.  

 9.
 Efter ferieloven gælder for lærlinge m.fl. som omtalt nogle særregler, der  

 er anført under pkt. 11-12.
Optjent ferie er kendetegnet ved, at arbejdsgiveren bidrager økonomisk til  

 en sådan ferieafholdelse.
Dette kan f.eks. ske ved, at der udbetales løn  

 under feriefraværet.
 Ikke-optjent ferie afholdes derimod på den ansattes egen regning, og  

 styrelsen skal derfor sørge for, at den pågældende trækkes i løn under  

 afholdelse af sådanne feriedage, jf. pkt. 7.
Optjening af ferieret 5. For hver fulde måneds beskæftigelse i  

optjeningsåret, der svarer til kalenderåret, optjenes ret til 2 1/2  

 dags ferie.
Ved beskæftigelse af kortere varighed end l måned optjenes ferieret  

 ligeledes i forhold til beskæftigelsens længde.
Da der også optjenes ferieret  

 under afholdelse af optjent ferie, udgør den fulde optjente ferieret 30 dage.
 Det er uden betydning for optjeningen, om der er tale om fuldtids- eller  

 deltidsbeskæftigelse.
Ret til afholdelse af ikke-optjent ferie 6. Selv om en ansat ikke har optjent fuld ferieret  

 eller ikke har optjent ferieret overhovedet, har den ansatte i henhold til  

 Fel. § 6a ret til at få suppleret antallet af feriedage op til 30 dage pr.  

 ferieår.
Efter ferieperiodens udløb den 30. september er der dog højst ret  

 til 12 sådanne feriedage i det løbende ferieår.
Arbejdsgiveren bidrager ikke  

 økonomisk til denne ferieafholdelse.
Der skal derfor normalt foretages et  

 fradrag i den ansattes løn (se dog Fel. § 17b om visse tilfælde af samlet  

 virksomhedslukning på hverdage mellem jul og nytår).
 Det anbefales, at der på tjenestemandsområdet følges samme principper som  

 i Fel. § 6a, medmindre vægtige tjenstlige hensyn taler derimod.
 Under afholdelse af denne ikke-optjente ferie kan den ansatte oppebære  

feriedagpenge fra en arbejdsløshedskasse, hvis pågældende er  

 berettiget til dagpenge som følge af arbejdsløshed.
 Ikke-optjent ferie skal afholdes efter eventuel optjent ferie.
Lønfradrag under ikke-optjent ferie 7. Når den ansatte holder ikke-optjent ferie, eller  

 når der afholdes ferie, som er optjent hos en anden arbejdsgiver, skal der  

 foretages et fradrag i lønnen.
Fradraget udgør for tjenestemænd 1/2028 (fra 1. september 1988 1/1976 og  

 fra 1. september 1990 1/1924) af årslønnen, for hver time tjenestemanden  

 skulle have udført tjeneste den pågældende dag.
Såfremt der ikke for den  

 pågældende dag har været fastsat en bestemt arbejdstid, foretages fradrag for  

 7,8 timers tjeneste (fra 1. september 1988 for 7,6 timers tjeneste og fra 1.  

 september 1990 for 7,4 timers tjeneste). Der henvises i øvrigt til Fmst.cirk.  

 24/5 1985 om lønfradrag/-beregning for tjenestemænd.
 Eksempel:
En tjenestemand med 39-timers arbejdsuge fordelt på ugens 5 første dage  

 skal trækkes for 1 uges ferie (6 feriedage, jf. pkt. 14). Fradraget udgør  

 39/2028 af årslønnen.
Fra 1. september 1988 ændres fradraget pr. uge til  

 38/1976 af årslønnen på grund af nedsættelsen af den gennemsnitlige ugentlige  

 arbejdstid til 38 timer.
 Ved nedsættelsen af den gennemsnitlige ugentlige arbejdstid til 37 timer  

 fra 1. september 1990 ændres fradraget pr. uge til 37/1924 af årslønnen.
 Ifølge ferielovspraksis udgør fradraget 1/25 af månedslønnen pr. feriedag.  

 I foranstående eksempel vil fradraget udgøre 6/25 af månedslønnen.
 Ifølge adskillige overenskomster - f.eks. på kontorfunktionærområdet og  

 hovedparten af overenskomsterne på akademikerområdet - anvendes dog  

 tjenestemændenes fradragsregler.
 Tjenestemænd mv.
 8. Ud over ved tjeneste i optjeningsåret optjener  

 tjenestemænd ferieret i følgende tilfælde:
 under fravær som følge af aftjening af værnepligt dog kun, når  

 fraværet er af 1 måneds varighed eller derunder.
 under tjenestefrihed uden løn afhængig af bl.a. hvornår  

 tjenestefrihedsperioden er påbegyndt:
 Tjenestefrihed påbegyndt før 1. juli 1985:
 - Ferieret optjenes, såfremt tjenestefriheden er af under 1 års varighed.  

 Har en tjenestemand således f.eks. tjenestefrihed uden løn 1. august 1984 -  

 31. juli 1985, optjenes der ikke ferieret i dette tidsrum.
 Tjenestefrihed påbegyndt 1. juli 1985 eller senere:
- Ferieret optjenes som hovedregel kun, såfremt tjenestefriheden er af  

 højst 6 måneders varighed.
Tjenestefrihed i f.eks. tiden 1. august 1985 - 31.  

 januar 1986 vil således danne grundlag for optjening af ferieret.
 - Ferieret optjenes dog i tjenestefrihedsperioder på til og med 1 år, når  

 tjenestefriheden er givet med henblik på gennemgang af en videreuddannelse,  

 der efter styrelsens skøn er af betydning for pågældendes beskæftigelse.
 Om eventuelt lønfradrag under ferie, der efter ovennævnte regler er  

 optjent under tjenestefrihed påbegyndt 1. juli 1985 eller senere, henvises  

 til pkt. 19.
Særregel i visse genindtrædelsestilfælde 9. Tjenestemænd, der genindtræder i tjenesten efter  

 afskedigelse med ventepenge eller rådighedsløn eller begrundet i  

 helbredsbetinget utjenstdygtighed, har ret til at afholde fuld ferie med løn  

 i det ferieår, der følger efter det ferieår, hvori genindtrædelse sker.
 Ved genindtræden i perioden 2. maj - 31. december har tjenestemanden  

 herudover ret til i det løbende ferieår at afholde ferie med løn i 2 1/2  

 arbejdsdag for hver fulde måned, der på genindtrædelsestidspunktet resterer i  

 kalenderåret.
 Om eventuelt lønfradrag henvises til pkt. 19.
 Eksempel:
 En tjenestemand vil ved genindtræden 1. juni 1986 have ret til at afholde  

 7 gange 2 1/2 (17 1/2) dages ferie med løn i ferieåret løbende fra 2. maj  

 1986 til 1. maj 1987. I det efterfølgende ferieår har han ret til at afholde  

 fuld ferie med løn.
 Genindtræder en tjenestemand 1. jan. 1987 har han ret til at afholde fuld  

 ferie med løn i ferieåret 2. maj 1987 til 1. maj 1988.
Ferieloven 10. Ud over ved beskæftigelse i optjeningsåret  

 optjenes der ferieret i følgende tilfælde:
 i tjenestefrihedsperioder med fuld eller delvis løn.
 under afholdelse af ferie i henhold til ferieloven, bortset fra  

 ikke-optjent ferie.
under fravær på grund af sygdom eller tilskadekomst i tjenesten, hvorunder  

 arbejdsgiveren skal yde feriegodtgørelse, jf.
Fel. § 6, stk. 2, jf. § 13.
 Under fravær, hvor den ansatte alene får dagpenge, optjenes ikke ferieret,  

 jf. for kontorfunktionærers vedkommende Fmst.cirk. 23/4 1986.
Særregler om lærlinge og efg-elever 11. Lærlinge og efg-elever er omfattet af ferieloven.
De har  

 dog krav på ferie med løn i videre omfang, end der måtte være optjent ret  

 til, jf.
Fel. §§ 7 og 17a.
 I det omfang, de pågældende ikke har optjent ferieret, skal arbejdsgiveren  

 yde ferie med løn i det første og andet  hele ferieår, efter at  

 uddannelsesforholdet er begyndt.
 Er uddannelsesforholdet begyndt inden 1. juli i et ferieår, gælder det  

 samme for dette ferieår.
 Ferietillæg skal dog kun ydes i det omfang, beskæftigelsen i  

 optjeningsåret berettiger hertil.
Særregler om etatselever 12. Etatselever er ligeledes omfattet af ferieloven, dog ikke af §§  

 7 og 17a.
 I henhold til særlig aftale har de pågældende imidlertid krav på i et vist  

 omfang at holde ferie med løn, selv om der ikke er optjent ret hertil.
 I stedet for ferielovens ferietillæg på 1 pct. ydes særlig  

 feriegodtgørelse på 1 1/2 pct. efter de for tjenestemænd gældende regler, og  

 denne ydes således kun i det omfang, der er optjent ret dertil.
Afvikling af ferie Generelt 13. Hovedreglen er, at ferie skal afholdes i det efter  

 optjeningsåret (= kalenderåret) følgende ferieår, der går fra 2. maj  

 til 1. maj.
Mindst 18 dage (3 uger) af ferien (hovedferien) skal gives  

 i sammenhæng i ferieperioden, der går fra 2. maj til 30. september,  

 mens den øvrige ferie (restferien) kan placeres frit inden for  

 ferieåret.
Undtagelser er nævnt i pkt. 16-18.
 14. Ved afvikling af ferie medregnes ikke søn- og  

 helligdage, der ville være fridage for den pågældende, samt fridage, der ydes  

 som kompensation herfor.
 For ansatte med 5-dages arbejdsuge eller mindre indgår et forholdsmæssigt  

 antal arbejdsfri dage i ferien.
 Eksempel:
En deltidsansat, der ud over frihed på lørdage og søndage har fri fredage,  

 optjener ret til 30 dages ferie.
Ferien består da af 20 egentlige feriedage  

 (arbejdsdage) + 10 arbejdsfri dage (fredage og lørdage).
Holder en sådan ansat f.eks. ferie i 4 kalenderuger, udgør restferien 1  

 kalenderuge.
Hvis restferien afvikles i form af enkeltstående dage, giver  

 denne ret til 4 egentlige feriedage.
 Tjenestemænd mv.
Tilrettelæggelse af ferie 15. Det påhviler styrelsen at drage omsorg for, at  

 tjenestemanden kan afvikle sin optjente ferie i overensstemmelse med gældende  

 regler.
Der skal ved feriens tilrettelæggelse inden for de grænser, som  

 tjenestens tarv kræver, tages størst muligt hensyn til den ansattes ønsker.
 Meddelelse om feriens placering gives så tidligt som muligt.
Det bemærkes dog, at ferieaftalen - modsat ferieloven - ikke indeholder  

 noget absolut krav om, at optjent ferie skal afvikles.
En tjenestemand kan  

 således vælge at give afkald på den erhvervede ferieret, hvis ikke særlige  

 tjenstlige forhold - såsom samlet institutionslukning o.l. - er til hinder  

 herfor.
Tidspunkt for feriens afholdelse Ferien skal som omtalt normalt afholdes i det efter optjeningsåret  

 følgende ferieår.
I videst muligt omfang gives ferien samlet i  

 ferieperioden.
Ferie uden for ferieperioden bør normalt ikke deles i  

 mindre afsnit end 6 dage i sammenhæng.
Forlænget ferie 16. Som nævnt skal mindst 18 feriedage normalt holdes  

 i ferieperioden.
Hvis dette af tjenstlige grunde ikke har kunnet lade  

 sig gøre, har tjenestemanden krav på forlænget ferie i den øvrige del af  

 ferieåret efter reglerne i ferieaftalens § 2, stk. 3.
Sammensparing af feriedage Efter ansøgning kan feriedage ud over 18 pr. år - herunder forlænget ferie  

 - sammenspares.
Reglen om sammensparing af ferie, der er indeholdt i  

 ferieaftalens § 2, stk. 2, gælder dog ikke for undervisningsområder og andre  

 områder, hvor ferien afholdes i forbindelse med institutionslukning.  

 Sammensparet ferie kan ikke omdannes til kontant godtgørelse og giver ikke  

 ret til forlænget ferie.
 Ved dødsfald kan sammensparet, ikke afviklet ferie dog udbetales til boet  

 i form af en kontant godtgørelse (12 1/2 pct. feriegodtgørelse).
Suspension af ferie Ferie skal som omtalt normalt holdes i det efter optjeningsåret følgende  

 ferieår.
Imidlertid kan den enkelte styrelse bestemme, at afholdelse af  

 optjent ferie helt eller delvis skal udskydes, når ganske særlige tjenstlige  

 forhold gør sig gældende.
 Udskudt ferie - incl. evt. ferieforlængelse, der er ydet som kompensation  

 for manglende afholdelse af det tilstrækkelige antal feriedage i  

 ferieperioden, jf. ovenfor - overføres til og afvikles i det følgende  

 ferieår.
 Udskydelse af ferie kan ikke finde sted i to på hinanden følgende ferieår.
 Efter den indtil 1. april 1987 gældende ferieaftale kunne udskudt ferie i  

 visse tilfælde konverteres til kontant godtgørelse, og denne mulighed er i  

 henhold til den nye ferieaftale opretholdt som en overgangsordning vedrørende  

 ferieåret 1987/88.
Ferieloven Tilrettelæggelse af ferie mv.
17. Arbejdsgiveren fastsætter efter forhandling med  

 den ansatte, hvornår ferien skal holdes.
Under hensyntagen til tjenestens  

 tarv skal den ansattes ønske om feriens placering så vidt muligt imødekommes.
Ferievarsler Arbejdsgiveren skal give den ansatte meddelelse om feriens placering så  

 tidligt som muligt.
Som hovedregel skal dog hovedferie varsles 3 måneder før ferien og  

restferie (også enkeltstående dage) 1 måned før ferien.
Foreligger  

 der særlige omstændigheder, kan der dog bortses fra ferievarslerne, jf.
Fel.  

 § 10, stk. 1.
Tidspunktet for feriens afholdelse 18. Hovedreglen er, at hovedferien skal gives  

 samlet i ferieperioden.
 Undtagelse herfra kan bl. a. gøres, når der er enighed herom mellem  

 arbejdsgiveren og den ansatte, eller hvis adgangen hertil følger af kollektiv  

 overenskomst.
Hovedreglen er, at restferien principielt skal gives i sammenhæng,  

 men kan lægges uden for ferieperioden.
Hvor hensynet til institutionens drift  

 gør det ønskeligt, kan restferien dog gives som enkelte feriedage.
 Regler om forlænget, sammensparet og udskudt ferie findes ikke på  

 ferielovens område.
Feriegodtgørelse uden ferieafholdelse Det fremgår dog af ferie-giro-bekendtgørelsens kap. 2, at feriegodtgørelse  

 i visse tilfælde kan udbetales, selv om pågældende ikke holder ferie efter  

 forannævnte regler.
Ydelser under afholdelse af optjent ferie Tjenestemænd mv.
Løn under ferie 19. Tjenestemænd har altid ret til løn + særlig  

 feriegodtgørelse på 1 1/2 pct. ved afholdelse af optjent ferie.
Ved fratræden  

 se dog pkt. 29-34.
 Til deltidsansatte, der i optjeningsåret har udført tjeneste ud  

 over den faste nedsatte arbejdstid, uden at dette er blevet vederlagt som  

 overarbejde, ydes dog ud over løn og særlig feriegodtgørelse af den normale  

 løn en feriegodtgørelse på 12 1/2 pct. af betalingen for sådan tjeneste, jf.  

 ferieaftalens § 1, stk. 6.
Lønnens størrelse Lønnen, der skal ydes, svarer som udgangspunkt til den løn, tjenestemanden  

 ville have oppebåret under tjeneste.
Under visse nærmere angivne betingelser  

 kan visse fast påregnelige ydelser oppebæres under ferie, jf.
Fmst. cirk.  

 23/10 1979, der ifølge ferieaftalen også finder anvendelse for tjenestemænd.
Fradrag i lønnen Når en tjenestefrihedsperiode uden løn medregnes i ferieoptjeningen, og  

 denne periode er påbegyndt 1. juli 1985 eller senere, jf. pkt. 8.c), skal den  

 feriegodtgørelse, der eventuelt er optjent i fraværsperioden, fradrages i den  

 løn, som tjenestemanden skal have udbetalt under ferie.
Lønfradraget  

 foretages således, at den fulde optjente feriegodtgørelse (uden fradrag af  

 skat) fratrækkes i den for hele ferieperioden beregnede løn før fradrag af  

 skat.
 Et tilsvarende fradrag i lønnen foretages i visse genindtrædelsestilfælde,  

 jf. ferieaftalens § 10.
Ændret beskæf- tigelsesgrad Har tjenestemanden på tidspunktet for feriens afholdelse en anden  

 beskæftigelsesgrad end i optjeningsåret, udbetales lønnen med samme brøkdel,  

 som tjenesten i gennemsnit har andraget i optjeningsåret.
 I forbindelse med de generelle arbejdstidsnedsættelser pr. 1. januar 1987,  

 1. september 1988 og 1. september 1990, gøres der dog en undtagelse herfra,  

 idet deltidsansatte, der i forbindelse med arbejdstidsnedsættelsen bevarer  

uændret timetal, oppebærer løn under ferie med samme brøkdel, som er  

 gældende umiddelbart før ferieafholdelsen, uanset at  

beskæftigelsesgraden som følge af arbejdstidsnedsættelsen er ændret i  

 forhold til optjeningsåret.
Funktionsvederlag En tjenestemand, der oppebærer funktionsvederlag, oppebærer kun dette  

 under ferie, når den pågældende har fungeret uafbrudt mere end 6 måneder.
Disciplinær suspension En suspenderet tjenestemand, der anses at holde ferie under suspensionen,  

 skal ud over suspensionslønnen på 2/3 af sædvanlig løn, under  

 ferieafholdelsen have udbetalt den eventuelle yderligere løn, som tjenesten i  

 optjeningsåret giver grundlag for.
Beregningsgrundlaget for særlig feriegodtgørelse 11/2 pct.
 20. Særlig feriegodtgørelse beregnes af samtlige i  

 optjeningsåret oppebårne indkomstskattepligtige beløb for tjenstligt arbejde.
Der beregnes også særlig feriegodtgørelse af løn under ferie og af  

 godtgørelse for bortfaldet ferie.
Egne bidrag til  

 arbejdsmarkedsuddannelsesfonden (AUD), ATP og kapitalpensionsordninger  

 medregnes endvidere.
 Der beregnes dog ikke særlig feriegodtgørelse af særlig feriegodtgørelse,  

 godtgørelse for tilgodehavende ferie i henhold til ferieaftalens § 8,  

 ventepenge, rådighedsløn eller efterindtægt.
 Beløb, der urigtigt er ydet for meget, indgår heller ikke i  

 beregningsgrundlaget, hvad enten beløbet kan kræves tilbagebetalt eller ikke.
Modregning 21. Særlig feriegodtgørelse udbetales inden for  

 statens område samlet i april måned.
Hvis tjenestemanden senere fratræder med  

 ret til feriegodtgørelse, jf. pkt. 33-34, skal der ske modregning i  

 feriegodtgørelsen med den særlige feriegodtgørelse på 1 1/2 pct., idet der  

 ikke for de samme dage kan ydes særlig feriegodtgørelse og feriegodtgørelse.
Ferieloven Økonomiske ydelser under optjent ferie 22. I henhold til ferieloven afholdes optjent ferie i  

 en af følgende former:
 - ferie med feriegodtgørelse på 12 1/2 pct.
- ferie med løn + ferietillæg på 1 pct.
- ferie med feriegodtgørelse på 12 pct.
Sidstnævnte feriegodtgørelse på 12 pct. anvendes alene i de tilfælde, hvor  

 en ansat, der i øvrigt har krav på ferie med løn + ferietillæg, i stedet har  

 fremsat krav om feriegodtgørelse.
Arbejdsgiveren er forpligtet til at følge  

 den ansattes krav herom, men først med virkning fra det ferieår, der følger  

 efter et helt optjeningsår.
Et krav, der fremsættes i 1985, får således først  

 virkning for ferieåret 1987/88.
 Ved fratræden ydes dog altid feriegodtgørelse på 12 1/2 pct.
 I følge en række overenskomster - f.eks. på kontorfunktionær- og  

 akademikerområdet - har deltidsansatte, der i øvrigt har ret til ferie  

 med løn, krav på feriegodtgørelse på 12 1/2 pct. af betaling for merarbejde,  

 efter samme regler som gælder for tjenestemænd, jf. pkt. 19.
Beregningsgrundlag for feriegodtgørelse 23. Feriegodtgørelse beregnes af samtlige indkomstskattepligtige  

 beløb i optjeningsåret.
Består lønnen helt eller delvis af kost og logi,  

 medregnes værdien heraf, jf. herved Fel. § 16, stk. 2. Egne bidrag til AUD  

 samt pensionsordninger (herunder ATP og kapitalpensionsordninger) indgår  

 endvidere i beregningsgrundlaget.
Løn ydet under ferie, udbetalt ferietillæg og feriegodtgørelse indgår ikke  

 i beregningen.
Der ydes heller ikke feriegodtgørelse af  

 fratrædelsesgodtgørelse (Ful. § 2a), godtgørelse for usaglig opsigelse (Ful.  

 § 2b) eller efterløn (Ful. § 8).
 Beløb, der urigtigt er ydet for meget, indgår heller ikke i beregningen,  

 selv om tilbagesøgning ikke finder sted.
Løn under ferie 24. En ansat, der er antaget månedsvis eller for  

 længere tid, dvs. hvis opsigelsesvarsel er på 1 måned eller mere, og således,  

 at der ikke sker fradrag i lønnen for sygedage, søgnehelligdage og lignende,  

 holder ferie med løn+ferietillæg på 1 pct.
 Bestemmelsen vedrører f.eks. stort set alle funktionærer samt lærlinge,  

 der er under 18 år ved læreforholdets start (lærlingelovens § 1).
 Ydes der eksempelvis ikke fuld løn under sygdom, men kun delvis løn, eller  

 ydes der kun sygeløn i en begrænset periode, er den ansatte ikke omfattet af  

 bestemmelsen.
 Den løn, der skal ydes under ferie, er den på ferietidspunktet aktuelle  

 løn, uanset om den ansatte har haft en anden beskæftigelsesgrad i  

 optjeningsåret.
 Såfremt der imidlertid er sket væsentlige ændringer i  

 beskæftigelsesgraden, forudsættes det dog, at den løn, der udbetales under  

 ferien, fastsættes under hensyntagen til beskæftigelsesgraden i  

 optjeningsåret.
 Når den ansatte holder ferie med feriegodtgørelse, trækkes den pågældende  

 herefter på sædvanlig vis i lønnen, jf. pkt. 7.
 Ferietillæg på l pct. beregnes i henhold til ferieloven af de samme  

 løndele som feriegodtgørelsen.
 Særlig feriegodtgørelse 1 1/2 pct.
I henhold til en række overenskomster mv. ydes i stedet for ferielovens  

 ferietillæg på 1 pct. en særlig feriegodtgørelse på 1 1/2 pct.  

 Beregningsgrundlaget varierer.
Den ansattes eget bidrag til ATP og AUD indgår  

 dog altid i beregningsgrundlaget.
Særlig feriegodtgørelse på 1 1/2 pct. ydes  

 endvidere til tjenestemandslignende ansatte i staten og statslige  

 tilskudsområder.
Ferie-giro-systemet 25. Til ansatte, der er omfattet af ferieloven, og som  

 under ansættelsen holder ferie med feriegodtgørelse på 12 1/2 pct., skal  

 arbejdsgiveren som hovedregel løbende indbetale feriegodtgørelse til  

 ferie-giro-systemet.
 For nogle grupper af ansatte har Direktoratet for Arbejdstilsynet godkendt  

 ferieoverenskomst eller ferieregulativ, der anvender et andet system.
Kontorfunktionærer 26. Kontorfunktionærer er omfattet af ferieloven med  

 følgende afvigelser:
 Til kontorfunktionærer, der holder ferie med løn, og som nu har en anden  

 arbejdstid end i optjeningsåret, skal lønnen under ferie svare til tjenesten  

 i optjeningsåret.
Til kontorfunktionærer, der afholder ferie med løn, ydes særlig  

 feriegodtgørelse med 11/2 pct.
Godtgørelsen beregnes af samtlige i  

 optjeningsåret oppebårne beløb for tjenstligt arbejde og træder i stedet for  

 ferielovens ferietillæg på 1 pct.
 Til deltidsansatte kontorfunktionærer, der i optjeningsåret har udført  

 merarbejde, uden at dette har været overarbejde, ydes for sådan tjeneste  

 almindelig feriegodtgørelse (p.t. 121/2 pct.). Der ydes ikke derudover  

 særlig feriegodtgørelse på 11/2 pct. af ovennævnte beløb.
Sygdom mv. i forbindelse med ferie Tjenestemænd mv.
Sygdom før eller efter feriens begyndelse 27. En tjenestemand, der bliver syg før feriens  

 begyndelse og fortsat er sygemeldt, når ferien påbegyndes, er berettiget til  

 at få ferien suspenderet, jf. ferieaftalens § 4, stk. 2.
 Som udgangspunkt giver sygdom opstået under ferie ikke  

 tjenestemanden ret til erstatningsferie (suspension af ferie).
Styrelsen kan dog tillade, at ferie suspenderes under sygdom, når særlige  

 omstændigheder taler derfor.
I ferieaftalens § 4, stk. 3, er nævnt eksempler  

 herpå.
 Forinden styrelsen tager endelig stilling til spørgsmålet om eventuel  

 suspension af ferie, skal spørgsmålet om det lægelige grundlag herfor  

 forelægges for Helbredsnævnet.
I styrelser med egen personalelæge eller lignende forelægges spørgmålet  

 for denne.
I særlige tvivlstilfælde forelægges sagen dog for Lønnings- og  

 Pensionsdepartementet.
 Lægeerklæringen betales af tjenestemanden.
 Tilladelse til suspension af ferien giver ikke ret til forlænget ferie,  

 selv om ferien må tildeles uden for ferieperioden.
 Ferie kan ikke afvikles under barsels- og adoptionsorlov, jf.  

 ferieaftalens § 5. Dette gælder for såvel løn- som dagpengegivende  

 orlovsperioder.
 Falder sådan orlov i forud tilrettelagte ferieperioder, tilkommer der  

 derfor tjenestemanden erstatningsferie af tilsvarende omfang, men uden  

 ferieforlængelse, selv om ferien må tildeles uden for ferieperioden.
 For institutioner, der holder lukket i længere end de normale 5 ugers  

 ferie, forudsættes det, at der træffes bestemmelse om, hvilken del af  

 perioden, der betragtes som ferie.
Ferieloven 28. En ansat, der bliver syg før feriens  

 begyndelse og fortsat er sygemeldt, når ferien påbegyndes, har krav på  

 suspension af ferien.
I denne forbindelse anses ferie for påbegyndt ved  

 arbejdets ophør den sidste arbejdsdag.
 Sygdom opstået efter feriens begyndelse giver ikke den ansatte ret  

 til suspension af ferien.
 Ferie kan ikke afvikles under barselsorlov.
Ferie i forbindelse med fratræden Tjenestemænd mv.
Pensionsmæssig status ved fratræden 29. For tjenestemænd har den pensionsretlige stilling  

 afgørende betydning for den feriemæssige stilling i fratrædelsessituationen.  

 Enten følges reglerne i ferieaftalens § 8 eller i § 9.
Ferieaftalens § 8 30. Ved fratræden med pension i henhold til TPL kap.  

 2, ventepenge eller rådighedsløn følges reglerne i § 8. TPL kap. 2 omhandler  

 alle former for egenpension, bortset fra opsat pension.
Afvikling inden fratræden med egenpension 31. Hovedreglen i § 8 er, at tilgodehavende ferie skal  

 være afviklet inden den formelle fratrædelsesdato.
Det påhviler styrelsen at  

 sørge for, at ferieafviklingen finder sted i overensstemmelse hermed.
 Reglen omfatter al tilgodehavende ferie og således eksempelvis også  

 eventuel forlænget ferie samt den ferie, der optjenes frem til  

 ophørstidspunktet.
 I forbindelse med fratrædelsen har tjenestemanden herefter normalt kun  

 krav på særlig feriegodtgørelse for det løbende optjeningsår samt eventuelt  

 for det forudgående optjeningsår - alt afhængig af fratrædelsestidspunktet,  

 idet den særlige feriegodtgørelse inden for statens område udbetales samlet i  

 april, jf. dog pkt. 32 om forudgående sygefravær.
Undtagelse fra hovedreglen Efter forudgående forelæggelse for vedkommende minister kan der dog i  

 undtagelsestilfælde dispenseres fra hovedreglen om, at al tilgodehavende  

 ferie skal være afviklet på ophørstidspunktet.
Dispensation forudsætter, at  

 særlige arbejdsmæssige forhold taler derfor.
 Har en tjenestemand herefter undtagelsesvis tilgodehavende ferie på  

 ophørstidspunktet, er den pågældende berettiget til en godtgørelse, jf. dog  

 pkt. 32 om forudgående sygefravær.
Godtgørelse for tilgodehavende ferie 32. Beregning af godtgørelsen for tilgodehavende ferie  

 fremgår af ferieaftalens § 8. Princippet er, at tjenestemanden i et tidsrum,  

 der svarer til den tilgodehavende ferie, skal stilles, som om pågældende  

 oppebar sædvanlig løn.
 Godtgørelsen beregnes som forskellen mellem den senest forud for  

 afskedigelsen oppebårne løn og tjenestemandspensionen efter eventuelt  

 samordningsfradrag.
For tjenestemænd med 5 arbejdsdage om ugen beregnes godtgørelsen herefter  

 som forskellen mellem 7,8/2028 af den årsløn, som ydedes tjenestemanden  

 umiddelbart før afskedigelsen, og 7,8/2028 af tjenestemandspensionen efter  

 eventuelt samordningsfradrag for hver arbejdsdag, den tilgodehavende ferie  

 udgør.
Beregningen foretages i øvrigt således, at der for hver fulde 6  

 tilgodehavende feriedage beregnes godtgørelse for 5 arbejdsdage med 5 gange  

 7,8/2028 af ovennævnte forskel.
For den 6. feriedag udbetales der ikke  

 godtgørelse, jf. ferieaftalens § 2, stk. 5, hvorefter der indgår 1 arbejdsfri  

 dag som afviklet ferie for hver 5 dage, den pågældende holder ferie.  

 Godtgørelsen for en ferieuge (6 feriedage) skal således beregnes på grundlag  

 af 39/2028.
 Fra 1. september 1988 skal beregningen som følge af  

 arbejdstidsnedsættelsen finde sted på grundlag af 7,6/1976 pr. arbejdsdag,  

 dvs. 38/1976 pr. ferieuge og fra 1. september 1990 sker beregningen på  

 grundlag af 7,4/1924 pr. arbejdsdag, d.v.s. 37/1924 pr. ferieuge.
 I visse tilfælde - f.eks. hvis pensionen undtagelsesvis er højere end  

 lønnen eller ved overgang til rådighedsløn - er godtgørelsen lig med 0 kr.
 Der beregnes ikke særlig feriegodtgørelse af godtgørelsen.
Umiddelbart forudgående sygefravær Såfremt tjenestemanden har været fraværende på grund af sygdom umiddelbart  

 forud for afskedigelsen (dvs. den formelle ophørsdato), gælder nogle særlige  

 regler.
Umiddelbart forudgående sygefravær på under 6 måneder medfører, at der  

 ikke optjenes ferieret under sygefraværet.
Der beregnes ikke særlig  

 feriegodtgørelse af den løn samt eventuelle andre ydelser, som tjenestemanden  

 har oppebåret under dette fravær.
 Har dette sygefravær været på 6 måneder eller derover, bortfalder retten  

 til særlig feriegodtgørelse samt eventuel godtgørelse for tilgodehavende  

 ferie, for så vidt angår ferie optjent i det pågældende samt det forudgående  

 optjeningsår.
 Har udbetaling af særlig feriegodtgørelse allerede fundet sted forud for  

 meddelelsen om afsked, kan der dog ikke kræves tilbagebetaling heraf.
Ferieaftalens § 9 33. Når tjenestemanden fratræder uden at oppebære  

 aktuel egenpension, følges reglerne i ferieaftalens § 9.
Situationer omfattet af § 9 § 9  finder anvendelse i følgende tilfælde:
- når tjenesteforholdet ophører på grund af tjenestemandens død.  

 Feriegodtgørelsen udbetales da til den, der forestår skiftet.
Det er uden  

 betydning, om en eventuel efterladt ægtefælle oppebærer efterindtægt og  

 derefter eventuelt ægtefællepension.
- når tjenestemanden opnår tjenestefrihed uden løn i mere end 6  

 måneder (dog i mere end 1 år i forbindelse med tjenestefrihed til  

 videreuddannelse af betydning for styrelsen).
- ved indkaldelse til aftjening af værnepligt, når fraværet i  

 forbindelse hermed er af mere end 1 måneds varighed.
- ved afskedigelse med opsat pension, også selv om den opsatte  

 pension kommer til udbetaling straks.
- ved afskedigelse med opsat pension i de tilfælde, hvor der ved  

 fratrædelsen er rejst spørgsmål om tillæggelse af pension efter  

 tjenestemandspensionslovens § 7, stk. 1, eller § 8, stk. 1. Udbetaling af  

 feriegodtgørelsen skal i så fald gøres betinget af, at tjenestemanden  

 erklærer sig indforstået med, at der i tilfælde af tillæggelse af pension med  

 virkning fra afskedigelsen vil ske modregning i den efterbetalte pension,  

 således at den feriemæssige stilling efterfølgende fastsættes i  

 overensstemmelse med ferieaftalens § 8, stk. 2-4.
 34. I de fratrædelsessituationer, der er omfattet af §  

 9, skal der ikke - som efter § 8 - ske afvikling af tilgodehavende ferie.  

 Tjenestemanden er derfor ikke inden fratrædelsen berettiget til at holde den  

 ferie, der vedrører det løbende optjeningsår.
Al tilgodehavende ferie konverteres i disse fratrædelsestilfælde til et  

 krav på feriegodtgørelse på 12 1/2 pct.
Feriegodtgørelsen beregnes og  

 udbetales efter samme principper som efter ferieloven, jf. nedenfor.
 Dette medfører bl.a., at modregningen for tjenestemænds vedkommende  

 foretages i den 1 1/2 pct. særlige feriegodtgørelse, svarende til den  

 modregning, der inden for ferielovens område foretages i ferietillægget på 1  

 pct.
 Løn mv. ydet under eventuelle forudgående sygefravær indgår også i  

 beregning af feriegodtgørelsen.
Ferieloven Afskedsårsagen uden betydning 35. De sondringer, der på tjenestemandsområdet  

 foretages vedrørende afskedigelsesårsagen, er uden betydning for ansatte, der  

 følger ferieloven.
Specielt skal fremhæves, at fratrædelsessituationen efter ferieloven ikke  

 - som efter § 8 i ferieaftalen - giver arbejdsgiveren nogen udvidet adgang  

 til at fordre ferieafholdelse.
Tværtimod sker der en vis indskrænkning i  

 arbejdsgiverens adgang til at kræve ferieafholdelse, jf. pkt. 38.
36. Når en ansat fratræder, konverteres pågældendes  

 krav på tilgodehavende ferie til et krav på feriegodtgørelse på 12 1/2  

 pct.
Dette gælder også for ansatte, der i øvrigt under ansættelsen er  

 berettiget til at holde ferie med løn og ferietillæg, jf.
Fel. § 14, stk. 3.  

 Feriegodtgørelse på 12 1/2 pct. træder også i stedet for retten til  

 ferietillæg.
Der skal derfor ske modregning i ferietillægget.
 Eksempel:
 En ansat har optjent ret til fuld ferie med løn+ferietillæg.
 Den pågældende fratræder med udgangen af januar måned 1985, og har af den  

 ferie, der var optjent i 1983, holdt 3 ugers ferie (hovedferie) med løn i  

 ferieperioden i 1984, og 2 ugers ferie (restferie) er planlagt afholdt i  

 marts måned 1985. Ved fratræden er der herefter krav på følgende  

 feriegodtgørelse på 12 1/2 pct.:
 - Feriegodtgørelse for januar måned 1985 (det løbende optjeningsår). De 2  

 1/2 dages ferie, der er optjent ved beskæftigelsen i januar måned, skal  

 afholdes i ferieåret 2. maj 1986-1. maj 1987.
- Feriegodtgørelse for hele optjeningsåret 1984 til brug ved afholdelse af  

 ferie i ferieåret 2. maj 1985-1. maj 1986.
- 12/30 af feriegodtgørelsen for optjeningsåret 1983 til brug ved  

 afholdelsen af restferien i marts måned 1985.
Modregning i ferietillæg Hele ferietillægget til lønnen for alle 30 feriedage optjent i 1983  

 kan i overensstemmelse med praksis være udbetalt samlet i april måned 1984.
 Da den feriegodtgørelse, der nu ydes den ansatte ved fratræden, træder i  

 stedet for løn samt ferietillæg (1 pct.), er der altså for de 2 sidste  

 ferieuger betalt en ydelse, som omfattes af feriegodtgørelsen ved fratræden.  

 Den del af det udbetalte ferietillæg, der svarer til restferien (her 2 uger =  

 12 feriedage - altså 12/30) modregnes derfor i den feriegodtgørelse, der ved  

 fratræden ydes for tilgodehavende ferie optjent i 1983.
Udbetaling af feriegodtgørelse 37. Feriegodtgørelsen indbetales som hovedregel til  

 ferie-giro-systemet.
Undtagelser fremgår af ferie-giro-bekendtgørelsens kap.  

 2.
38. Når arbejdsgiveren har opsagt den ansatte,  

 begrænses arbejdsgiverens adgang til at kræve ferieafholdelse inden  

 fratrædelsestidspunktet.
Begrænsningen gælder ikke, når det er den ansatte  

 selv, der har sagt op.
Begrænsningen vedrører endvidere kun hovedferie.  

 Desuden skal de almindelige regler om feriens varsling og placering være  

 overholdt.
I øvrigt henvises til Fel. § 10, stk. 2.
Bilags- og henvisningsoversigt Bilag til kap. 25 Bilag 25.1 Fmst. cirk. 29/10 1987 om aftale 26/10 1987 om ferieregler for statens  

 tjenestemænd (ferieaftalen) (LP. nr. 178/87).
Bilag 25.2 Fmst. cirk. 23/10 1979: Vejledning om udbetaling af visse særlige ydelser  

 til lønmodtagere, der oppebærer løn under ferie i henhold til ferieloven.
Bilag 25.3 Oversigt over tjenestemænds optjening af fast påregnelige særlige ydelser  

 (natpenge, søn- og helligdagsgodtgørelse mv.) samt frihed for arbejde på  

 ubekvemme tidspunkter under lønnet fravær fra tjenesten.
Bilag 25.4 Fmst. cirk. 1/6 1987 om beregning af deltidsansattes løn under ferie i  

 forbindelse med den lovbestemte arbejdstidsnedsættelse pr. 1. januar 1987 og  

 senere aftalte arbejdstidsnedsættelser (LP.nr. 036/87).
Bilag til andre kapitler Bilag 10.4 Fmst. cirk. 15/7 1987 om aftale 7/7 1987 om løn mv. for etatselever (LP.  

 nr. 085/87).
Bilag 27.3 Fmst. cirk. 23/4 1986 om optjening af ferie i medfør af fmst.s  

 overenskomster med HK under tjenestefrihed uden løn ifølge lov om barselorlov  

 mv. af 7/12 1983 (LP.nr. 75/86).
Bilag 28.8 Fmst. cirk. 24/5 1985 om lønfradrag/- beregning for tjenestemænd  

(lønfradragscirkulæret) (LP.nr. 029/85).
Henvisninger i øvrigt Lbekg. 560 13/11 1984 af lov om ferie som senest ændret ved L 204 22/5  

 l985 (ferieloven).
 Arbejdsministeriets bekg. 124 29/3 l984 om feriegodtgørelse (om  

 ferie-giro-systemet mv.) (ferie-giro-bekendtgørelsen).
 I forbindelse med aftaleforhandlingerne pr. 1.4.87 er der opnået enighed  

 om nedenstående ændringer i aftale af 14/6 1985 om de for statens  

 tjenestemænd gældende ferieregler (ferieaftalen):
»Ansatte på tjenestemanslignende vilkår uden statsgaranteret  

 pensionsordning, der herefter omfattes af ferieloven, har dog ret til 1 1/2  

 pct. særlig feriegodtgørelse, beregnet efter reglerne i ferieaftalens §  

 6.« »Det bemærkes, at der ved beregningen af godtgørelse i henhold til §  

 7, stk. 2, vedrørende fratræden med egenpension, uden at tilgodehavende ferie  

 har været afholdt, tages udgangspunkt i 7,8/2028 af den umiddelbart forud for  

 afskedigelsen oppebårne årsløn for hver dag, den tilgodehavende ferie  

 andrager. beregningen foretages i øvrigt således, at der for hver 6 fulde  

 tilgodehavende feriedage beregnes godtgørelse for 5 arbejdsdage.
For den 6.  

 feriedag udbetales der ikke godtgørelse, jfr. § 2, stk. 5, hvorefter der  

 indgår 1 arbejdsfri dag som afviklet ferie for hver 5 dage, den pågældende  

 holder ferie.« »Ved opgørelse af tilgodehavende ferie sidestilles fravær på grund af  

 sygdom, barselsorlov med løn eller ferie med tjeneste i stillingen, jfr. dog  

 § 7, stk. 3.« »Ved opgørelsen af tilgodehavende ferie sidestilles endvidere fravær  

 på grund af tjenestefrihed uden løn (herunder barselsorlov og adoptionsorlov  

 uden løn i medfør af lov om barselsorlov) i perioder af højst 6 måneders  

 varighed med tjeneste i stillingen.
I de tilfælde, hvor tjenestefrihed er  

 indrømmet med henblik på gennemgang af en videregående uddannelse, der efter  

 styrelsens skøn er af betydning for den pågældendes beskæftigelse, medregnes  

 dog perioder på til og med 1 år.
Hvis tjenestemanden har haft lønnet  

 beskæftigelse i fraværsperioden, fradrages feriegodtgørelse optjent herved i  

 den løn, tjenestemanden oppebærer under ferie.« »Den enkelte styrelse kan bestemme, at afholdelse af optjent ferie  

 helt eller delvis skal udskydes, når ganske særlige tjenstlige forhold gør  

 sig gældende.
 Stk. 2.  Udskudt ferie, således som denne er opgjort  

 efter § 2, stk. 3, overføres til og afvikles i det følgende ferieår.
