 Aktier i A, som overdrages til I, inden udløbet af den frist, der  

 efter aktieselskabslovens § 20 c, stk. 1, fastsættes ved bekendtgørelse i  

 Statstidende, anses for afstået til I på den faktiske overdragelsesdato.  

 Aktier, der ikke er overdraget inden udløbet af den nævnte frist, anses for  

 afstået til I på den i Statstidende anførte dato for fristens udløb.
 Ligningsrådet blev spurgt om følgende:
På hvilket tidspunkt anses aktier i forsikringsaktieselskabet A, som  

 indløses af selskabet I efter reglerne i aktieselskabslovens § 20 b og § 20  

 c, for afstået til I? De nærmere omstændigheder var følgende: I har i 1988  

 erhvervet en større aktiepost i A, således at det nu ejer mere end 90% af  

 såvel stemmerne som aktiekapitalen i A.
Bestyrelserne i de 2 selskaber har  

 herefter vedtaget, at de øvrige aktionærer i A skal lade deres aktier  

 inedløse af I efter reglerne i aktieselskabslovens § 20 b og § 20 c.
På  

 baggrund heraf ønskes oplyst, på hvilket tidspunkt de indløste aktier kan  

 anses for afstået til I.
Af aktieselskabslovens § 20 b, stk. 1, fremgår, at  

 såfremt et moderselskab ejer mere end 9/10 af aktierne i et datterselskab, og  

 har det en tilsvarende del af stemmerne, kan selskabernes bestyrelser i  

 fællesskab bestemme, at de øvrige aktionærer i datterselskabet skal lade  

 deres aktier indløse af moderselskabet.
I så fald skal de nævnte aktionærer  

 efter reglerne for indkaldelse til generalforsamling opfordres til inden 4  

 uger at overdrage deres aktier til moderselskabet.
Af aktieselskabslovens §  

 20 c fremgår, at såfremt ikke alle minoritetsaktionærer inden for den i § 20  

 b, stk. 1, fastsatte frist har overdraget deres aktier til moderselskabet,  

 skal de ved bekendtgørelse i Statstidende i det første nummer i det følgende  

 kvartal med et varsel af mindst 3 måneder opfordres til at overdrage aktierne  

 til moderselskabet i overensstemmelse med. 20 b.
Er datterselskabets aktier  

 omsætningspapirer, kan varslet dog ikke sættes til mindre end 6 måneder.
Er aktier ikke overdraget til moderselskabet inden udløbet af den frist,  

 der efter aktieselskabslovens § 20 c, stk. 1, er fastsat i bekendtgørelsen i  

 Statstidende, skal selskabet straks til fordel for de pågældende aktionærer  

 uden forbehold deponere indløsningssummen, der modsvarer de ikke overdragne  

 aktier, jf. aktieselskabslovens § 20 c, stk. 3. Samtidig med deponeringen  

 anses de aktiebreve, der er udstedt for indløste aktier, for annullerede,  

 hvorefter nye aktiebreve skal udfærdiges, jf. aktieselskabslovens § 20 c,  

 stk. 4. Ligningsrådet fandt, at aktier i A, som overdrages inden udløbet af  

 den frist, der efter aktieselskabslovens § 20 c, stk. 1, var fastsat i  

 bekendtgørelsen i Statstidende, måtte anses for afstået til I på den faktiske  

 overdragelsesdato.
Aktier, der ikke var overdraget inden udløbet af  

 ovennævnte frist, måtte anses for afstået til I på den i Statstidende anførte  

 dato for fristens udløb.
Ligningsrådet vedtog efter et skøn over sagens  

 konkrete omstændigheder at fastsætte det i § 7 i lov om bindende  

 forhåndsbesked om skattespørgsmål m.v. nævnte afgiftsbeløb til i alt 10.000  

 kr.
Der henvistes herved til bekendtgørelse nr. 441 af 10. juni 1987  

 vedrørende afgiftsberegning m.v. ved anmodning om bindende forhåndsbesked om  

 skattespørgsmål m.v. § 6.
